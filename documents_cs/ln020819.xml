<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020819001</DOCID>
<DOCNO>LN-20020819001</DOCNO>
<DATE>08/19/02</DATE>
<TITLE>
Vláda nabízí obcím nové domky za milion
</TITLE>
<GEOGRAPHY>PRAHA</GEOGRAPHY>
<TEXT>
Povodeň opouští Česko. Většina z 220 000 lidí, kteří museli kvůli záplavám opustit své domy a byty se pomalu vrací domů. Obnovují se silnice, dodávky elektřiny, plynu a vody i telefonické spojení. Mnozí ale musí svůj návrat odložit. Například do pražského Karlína, kde spadly již čtyři domy a zřícení dalších hrozí, se zatím nemůže vrátit na 25 tisíc obyvatel. Stovky lidí při povodni přišly o střechu nad hlavou. "Nedokážu nyní kvantifikovat, kolik je spadlých domů v celé ČR, ale určitě více než dvě stě," řekl včera ministr zemědělství Jaroslav Palas. Jeho ministerstvo připravilo pro oblasti postižené záplavami projekt výstavby rodinných domků. Stavby by financoval stát. Domy by pak převedl do vlastnictví obcí. "Jednalo by se o plnohodnotné domky, jejichž dodavatelům by státní podnik Lesy ČR poskytl dřevo jako základní surovinu, což by výrazně zlevnilo výstavbu. Financována by byla z povodňového fondu, z prostředků, které byly původně určeny na program obnovy venkova a ministerstvo je převádí z Pozemkového fondu do resortu ministerstva pro místní rozvoj a z fondu bydlení," řekl včera Palas po setkání se starosty vesnic Metly, Předmíř, Majdaléna a Hluboká nad Vltavou, tedy nejhůře postižených obcí v jižních Čechách. Dům by měl stát 1,3 milionu korun. Z toho 300 000 korun poskytnou Lesy ČR dodávkou dřeva. Vláda poskytne 150 000 korun a 850 000 korun bude půjčka, splatná do dvaceti let a úročená čtyřmi procenty. "Byly by to obecní domy a záleželo by na obcích, zda je obyvatelům prodají třeba formou dlouhodobých splátek. Pozemkový fond je navíc schopen na výstavbu bezúplatně převést parcely," uvedl Palas. Starostové některých obcí už potvrdili, že se nové domy nebudou stavět na místech zasažených povodní.
</TEXT>
<HEADING>
STRUČNĚ Z POVODNÍ
</HEADING>
<TEXT>
* V pražském Karlíně spadl třetí dům. Deset procent domů je životu nebezpečných * Karlův most bude otevřen v úterý * Poprvé od 11. září se uvolní magistrála u sídla Rádia Svobodná Evropa * Od rána se otevře pro automobily pod 3,5 tuny most Barikádníků a ulice Argentinská * Turisté už smějí do Českého Krumlova * Česko potřebuje 60 tisíc vakcín proti žloutence
* V pražském Karlíně spadl třetí dům. Deset procent domů je životu nebezpečných * Karlův most bude otevřen v úterý * Poprvé od 11. září se uvolní magistrála u sídla Rádia Svobodná Evropa * Od rána se otevře pro automobily pod 3,5 tuny most Barikádníků a ulice Argentinská * Turisté už smějí do Českého Krumlova * Česko potřebuje 60 tisíc vakcín proti žloutence
</TEXT>
</DOC>
<DOC>
<DOCID>LN-20020819002</DOCID>
<DOCNO>LN-20020819002</DOCNO>
<DATE>08/19/02</DATE>
<GEOGRAPHY>PRAHA</GEOGRAPHY>
<TEXT>
Ministr obrany Jaroslav Tvrdík včera v rozhovoru pro Lidové noviny poprvé veřejně připustil, že vláda kvůli povodním nekoupí stíhací letouny Gripen. "Já jsem ve vládě na jejím posledním zasedání sdělil, že si neumím představit, že bych jí na začátku září předložil původní návrh. Varianta, že bychom koupili 24 nadzvukových stíhacích letounů v řádu desítek miliard korun, je pro mne vyloučená," řekl Tvrdík. Dále uvedl, že ministerstvo bude hledat jiný způsob ochrany vzdušného prostoru nad Českou republikou. "Zabezpečit vzdušný prostor musíme, dal jsem již minulý týden pokyn znovu zvážit všechny alternativy a budeme pravděpodobně hledat jiné řešení než nákup, prohlásil Tvrdík. Podle něj se také kvůli povodním může zdržet reforma armády. "Rok 2006 nemusí být ohrožen, pokud to však bude nutné odložit, nezbude nám nic jiného. Půjde ale spíše o měsíce," řekl LN Tvrdík.
</TEXT>
</DOC>
<DOC>
<DOCID>LN-20020819003</DOCID>
<DOCNO>LN-20020819003</DOCNO>
<DATE>08/19/02</DATE>
<TITLE>
Povodeň toho hodně mění. Ničí a bere majetek, a co je horší bere zdraví a životy. Náhle vnímáme priority, které si "v suchu" ani pořádně neuvědomujeme: suché oblečení, střecha nad hlavou... Najednou utichají hádky o malichernosti, za své vezmou i zažité úřední postupy. Práce má jediný cíl: zajistit všude, kde to jde, bezpečné, zdravé a stabilní prostředí. To je také úkol zdravotníků. Jejich práce začíná v den, kdy voda stoupne, ale dnem opadnutí vody nekončí. Pokračuje mnohdy měsíce, ba roky. Mnoha nepříjemnostem lze předejít. Lidé by měli po návratu do vyplavených domovů zlikvidovat možné zdroje nemocí. Především co nejlépe uklidit, vysušit a vydezinfikovat dům či byt, zlikvidovat všechny zasažené potraviny, vyčistit a vydezinfikovat oblečení. Odebírají-li vodu z vlastního zdroje, musí zajistit jeho vyčištění a rozbor vody.
</TITLE>
<TEXT>
Ministerstvo zdravotnictví vydalo pro lidi ze všech postižených oblastí 1 500 000 letáků s návodem, co po návratu dělat. Proti záplavové vlně jde vlna solidarity. Morava, zaplavená před pěti lety, poskytuje postiženým oblastem Čech všemožnou pomoc, hlásí se i krajané ze zahraničí. Občané a firmy nabízejí čisticí a dezinfekční prostředky, balenou vodu a jiné potřeby. Farmaceutické a distribuční firmy u nás i v zahraničí chtějí pomoci dodávkami léčiv a zdravotnického materiálu. V těchto dnech pomalu končí vyčerpávající nasazení záchranářů zdravotnické služby. Je namístě poděkovat všem, kdo se snažili zabránit vodě, aby ohrožovala životy a majetek, a často šli na hranice lidských možností. Také všem lékařům, sestrám, psychologům, pracovníkům evakuačních středisek... nelze je všechny vypočítat a ani jim dostatečně poděkovat. Dík patří i sdělovacím prostředkům. Informovaly trvale, důkladně a přesně. Mnohokrát pomohly zvláště zdravotníkům a hygienikům předat důležité informace, a zabránit tak škodám s těžkými následky.
</TEXT>
</DOC>
<DOC>
<DOCID>LN-20020819004</DOCID>
<DOCNO>LN-20020819004</DOCNO>
<DATE>08/19/02</DATE>
<TEXT>
Týden katastrof je za námi. Ten, který dnes začínáme, bude pro všechny ještě dost hořký, protože teprve v něm zjistíme skutečný rozsah škod. Zničených obydlí, kanceláří či dílen bude přibývat, stejně jako domů, které spadnou či budou strženy. Opravy poškozených mostů, silnic a železnic se neobejdou bez obrovských investic. Praha se navíc musí připravit na listopadový summit NATO, takže zejména opravy komunikací budou na prvním místě a spolknou i patřičné sumy. Jakkoli obrovské mohou hmotné ztráty být, neměly by být důvodem k malomyslnosti. Vždyť státní správa i samospráva reagovaly, až na výjimky, rychle a racionálně. Obětí na životech bylo minimálně, provedená evakuace téměř válečných rozměrů probíhala bez fatálních organizačních zkratů. A tisíce dobrovolníků, kteří v ohrožených a zaplavených oblastech pomáhali, skepsi také značně umenšují. Přes všechny ztráty povodeň přinesla i něco pozitivního: úlevu těm, jejichž blízcí pohromu přežili, a radost i z těch nejbanálnějších požitků pro všechny svědky katastrofy, která jim "překalibrovala měřítka".
</TEXT>
</DOC>
<DOC>
<DOCID>LN-20020819005</DOCID>
<DOCNO>LN-20020819005</DOCNO>
<DATE>08/19/02</DATE>
<TITLE>
PRAHA - Česko nezůstalo po ničivých povodních odkázáno pouze samo na sebe. Pomoci se snaží téměř dvacítka zemí z celého světa, ať již jde o peníze (jako například země EU) či speciální týmy záchranářů s cennou technikou. Už nyní v Česku pomáhá 120 záchranářů z 18 zemí, dalších 85 přibude dnes. Záchranářské týmy přivezly celkem přes tisíc kusů techniky, zejména vysoušečů, čerpadel a elektrocentrál. Českým hasičům pomáhá šest jednotek z Německa, Řecka, Belgie, Francie, Dánska a Švédska. Očekává se, že nasazeni budou také hasiči z Polska a USA. Sousední Slovensko poslalo 24 čerpadel a jednu mobilní čerpací stanici s dvoučlennou obsluhou. Nizozemci a Italové přispěli technikou s obsluhou. Velká Británie včera vypravila dvě letadla s 50 elektrickými vysoušeči a čtyřmi naftovými čerpadly. Chorvatsko vyslalo do Čech kamion s 20 pumpami, Slovinsko s 20 čerpadly. Dlouhý seznam solidárních zemí uzavírá Švýcarsko a Finsko.
</TITLE>
<TEXT>
Praze přijelo na pomoc také pětasedmdesát profesionálních a dobrovolných hasičů z německého Frankfurtu, aby pomohli s odčerpáváním vody ze zatopených objektů, zejména z metra. Konvoj 27 hasičských aut s těžkou technikou, pumpami, vysoušeči a nouzovými zdroji je největší záchranný hasičský konvoj, který byl v historii tohoto německého města vypraven. Stovky čerpadel a vysoušečů předali včera švédští hasiči svým kolegům v Ústí nad Labem. Přístroje darovala švédská vláda povodním postiženému Ústeckému kraji. Švédští hasiči budou s instalováním techniky pomáhat českým kolegům asi do čtvrtka. Za čas by měli Švédové přivézt ještě čisticí a dezinfekční prostředky, hadry, rukavice a lopaty. Technika bude k dispozici i záchranářům v Litoměřicích a Děčíně. Do Ústí dorazí i 82 hasičů z Polska. Tajemník polského velvyslanectví v Praze Pavel Krysinski řekl, že hasiči s 26 vozy vezou speciální techniku. Několik set čerpadel a vysoušečů přivezou do Ústí ještě hasiči z Norska a Finska.
</TEXT>
<HEADING>
Pomůže i Rusko
</HEADING>
<TEXT>
Americký prezident George Bush v telefonickém rozhovoru ujistil prezidenta Václava Havla, že Spojené státy České republice poničené záplavami poskytnou pomoc. Havlovi rovněž telefonoval izraelský ministr zahraničí Šimon Peres a nabídl záplavami postižené České republice pomoc své země. "Prezident Bush ujistil našeho prezidenta, že Spojené státy pomohou všemi možnými prostředky, které budou mít k dispozici," uvedl prezidentův mluvčí Ladislav Špaček. Prezident Bush rovněž dal pokyn americkému velvyslanci v Praze Craigu Stapletonovi, který nyní pobývá v USA, aby se vrátil do Prahy a pomohl na místě. USA dosud republice poskytly zhruba půl milionu dolarů, tedy asi 17 milionů korun, informovalo v pátek americké velvyslanectví v Praze. Zastupitelský úřad nabídl pražskému magistrátu, že se postará o vyčištění a úklid Kampy. Ruské velvyslanectví v Praze nabídlo českému ministerstvu zahraničí humanitární pomoc pro oběti záplav. Ruská federace je připravena vyslat do České republiky nákladní vozidla s technikou na odčerpávání vody, lůžkoviny i léky. Uvedl to mluvčí ruského zastupitelského úřadu Gennadij Askaldovič. Technickou, finanční i jinou pomoc při boji se záplavami již Česku mimo jiné poskytly či nabídly Evropská unie, UNESCO, Belgie, Francie, Británie, Spojené státy, Irsko, Polsko, skandinávské země, Řecko a Slovensko.
Americký prezident George Bush v telefonickém rozhovoru ujistil prezidenta Václava Havla, že Spojené státy České republice poničené záplavami poskytnou pomoc. Havlovi rovněž telefonoval izraelský ministr zahraničí Šimon Peres a nabídl záplavami postižené České republice pomoc své země. "Prezident Bush ujistil našeho prezidenta, že Spojené státy pomohou všemi možnými prostředky, které budou mít k dispozici," uvedl prezidentův mluvčí Ladislav Špaček. Prezident Bush rovněž dal pokyn americkému velvyslanci v Praze Craigu Stapletonovi, který nyní pobývá v USA, aby se vrátil do Prahy a pomohl na místě. USA dosud republice poskytly zhruba půl milionu dolarů, tedy asi 17 milionů korun, informovalo v pátek americké velvyslanectví v Praze. Zastupitelský úřad nabídl pražskému magistrátu, že se postará o vyčištění a úklid Kampy. Ruské velvyslanectví v Praze nabídlo českému ministerstvu zahraničí humanitární pomoc pro oběti záplav. Ruská federace je připravena vyslat do České republiky nákladní vozidla s technikou na odčerpávání vody, lůžkoviny i léky. Uvedl to mluvčí ruského zastupitelského úřadu Gennadij Askaldovič. Technickou, finanční i jinou pomoc při boji se záplavami již Česku mimo jiné poskytly či nabídly Evropská unie, UNESCO, Belgie, Francie, Británie, Spojené státy, Irsko, Polsko, skandinávské země, Řecko a Slovensko.
</TEXT>
</DOC>
<DOC>
<DOCID>LN-20020819006</DOCID>
<DOCNO>LN-20020819006</DOCNO>
<DATE>08/19/02</DATE>
<TITLE>
Členové Greenpeace pronikli do areálu Spolany, kde odebrali vzorky půdy. Nyní analyzují, zda unikly jedovaté dioxiny. Totéž prošetřuje i Česká inspekce životního prostředí.
</TITLE>
<GEOGRAPHY>NERATOVICE</GEOGRAPHY>
<TEXT>
Po čtvrtečním úniku chloru ze Spolany, kvůli němuž byl v Neratovicích vyhlášen třetí stupeň nebezpečí, ohrožuje nyní zdraví obyvatel i možný únik dioxinů. Tyto jedovaté látky mají karcinogenní účinky a narušují hormonální systém lidského organismu. O jejich úniku do půdy jsou přesvědčeni ekologové, kteří vedení Spolany kritizují za nezodpovědné chování a ohrožení životů tisíců obyvatel. Již od čtvrtka se aktivisté ekologického hnutí Greenpeace snažili proniknout do chemičky a odebrat vzorky. Jejich první pokus dostat se tam na nafukovacích člunech ale ve čtvrtek překazila policie. Úspěchu se dočkali až v sobotu, kdy hladina Labe poklesla. "Byli jsme dva, jeden to dokumentoval a druhý odebíral vzorky půdy. Přelezli jsme plot, nikdo nám v tom nebránil, protože tam nikdo nebyl," uvedl pro LN jeden z nich, Miroslav Šuta, poradce Greenpeace pro toxické kampaně. Vzorky půdy zástupci Greenpeace okamžitě odeslali k analýze do jedné z renomovaných chemických laboratoří v Německu. Výsledky analýzy mají být za deset dnů. Vstupu ekologických aktivistů na území chemičky se vedení Spolany snažilo zabránit s poukazem na tvrzení, že není žádný důvod k obavám, neboť průniku vody do objektu brání metrová ochranná zídka. Ekologové se ale nevzdali a ve čtvrtek z vrtulníku objekt vyfotografovali.
</TEXT>
<HEADING>
Spolanu z výšky viděl i ministr
</HEADING>
<TEXT>
"Fotky jednoznačně dokazují, že záplavy zasáhly oba objekty, kde jsou uložené nebezpečné látky, zídka byla příliš nízká," řekl mluvčí Greenpeace Václav Vašků. Podle něj je v objektu kolem 30 tun nebezpečných látek, které obsahují dioxiny. Jsou tam již od roku 1965, kdy chemička zahájila výrobu prostředku na hubení plevele, jehož vedlejším produktem jsou právě nebezpečné dioxiny. Postoj vedení Spolany vůči proniknutí členů Greenpeace se ale po úniku chloru zmírnil a včera jej již hodnotilo jako zodpovědný. "Z jejich strany je to zodpovědné. Vedení podniku to nevadí, neboť vzorky již odebrala i Česká inspekce životního prostředí. A to je nezávislá a renomovaná organizace," uvedl pro LN mluvčí Spolany Miroslav Novák. Podle něj prý vedení chemičky bude brát v potaz i výsledky analýzy Greenpeace. Situaci ve Spolaně ve čtvrtek z helikoptéry mapoval i ministr životního prostředí Libor Ambrozek. Ten připustil, že celá chemička je sice pod vodou, ale únik nebezpečného chloru zdraví obyvatel neohrožuje. K možnému úniku dioxinů se ale ministr zatím nevyjádřil.
"Fotky jednoznačně dokazují, že záplavy zasáhly oba objekty, kde jsou uložené nebezpečné látky, zídka byla příliš nízká," řekl mluvčí Greenpeace Václav Vašků. Podle něj je v objektu kolem 30 tun nebezpečných látek, které obsahují dioxiny. Jsou tam již od roku 1965, kdy chemička zahájila výrobu prostředku na hubení plevele, jehož vedlejším produktem jsou právě nebezpečné dioxiny. Postoj vedení Spolany vůči proniknutí členů Greenpeace se ale po úniku chloru zmírnil a včera jej již hodnotilo jako zodpovědný. "Z jejich strany je to zodpovědné. Vedení podniku to nevadí, neboť vzorky již odebrala i Česká inspekce životního prostředí. A to je nezávislá a renomovaná organizace," uvedl pro LN mluvčí Spolany Miroslav Novák. Podle něj prý vedení chemičky bude brát v potaz i výsledky analýzy Greenpeace. Situaci ve Spolaně ve čtvrtek z helikoptéry mapoval i ministr životního prostředí Libor Ambrozek. Ten připustil, že celá chemička je sice pod vodou, ale únik nebezpečného chloru zdraví obyvatel neohrožuje. K možnému úniku dioxinů se ale ministr zatím nevyjádřil.
</TEXT>
</DOC>
<DOC>
<DOCID>LN-20020819007</DOCID>
<DOCNO>LN-20020819007</DOCNO>
<DATE>08/19/02</DATE>
<TEXT>
Dioxiny jsou karcinogenní látky, které narušují hormonální systém, především štítné žlázy, slinivky a pohlavních orgánů. Ve svých důsledcích mohou vést k vyššímu riziku cukrovky, snižovat plodnost u žen i mužů, přičemž u žen mohou způsobovat rakovinu dělohy. Mluvčí Greenpeace Václav Vašků uvedl, že se kumulují hlavně v tukových tkáních a v prsních žlázách, proto se z těla matky mohou snadno dostat do těla kojence. Dioxiny jsou účinné i v nepatrných dávkách a do lidského organismu se dostávají hlavně přímým vdechnutím prachu z půdy nebo spolu s plodinami vypěstovanými na kontaminovaných půdách. Jinou cestou je i jejich přenos z masa a mléka. V těle člověka dioxiny vydrží desetiletí.
</TEXT>
</DOC>
<DOC>
<DOCID>LN-20020819008</DOCID>
<DOCNO>LN-20020819008</DOCNO>
<DATE>08/19/02</DATE>
<TEXT>
ÚSTÍ NAD LABEM - Jezero, které se v pátek vytvořilo mezi Roudnicí nad Labem a Litoměřicemi, mizí. Více vody zůstává jen na soutoku Labe a Ohře. Většina zaplavených částí měst a obcí v Ústeckém kraji usychá. Břehy jsou přesto stále pod vodou. Ta pořád sužuje stovky domů podél řeky. Takový je letecký pohled na Labe na severu Čech. Kontrolní lety krajský krizový štáb včera ukončil. Silnice podél Labe jsou uzavřeny, i když na mnoha místech z nich voda ustoupila. Desítky evakuovaných rodin se vrátily domů.
</TEXT>
</DOC>
<DOC>
<DOCID>LN-20020819009</DOCID>
<DOCNO>LN-20020819009</DOCNO>
<DATE>08/19/02</DATE>
<TEXT>
ÚSTÍ NAD LABEM - Kvůli záplavám jsou uzavřeny přechody do Německa na Cínovci a Moldavě na Teplicku a v Hřensku na Děčínsku. Policie zatím neví, kdy budou otevřeny. Nákladní dopravu nepřetržitě odbavuje přechod v Rumburku na Děčínsku a v Hoře Svatého Šebestiána na Chomutovsku.
</TEXT>
</DOC>
<DOC>
<DOCID>LN-20020819010</DOCID>
<DOCNO>LN-20020819010</DOCNO>
<DATE>08/19/02</DATE>
<TEXT>
ROUDNICE NAD LABEM - Čisticí a hygienické prostředky, balená voda a množství dalších potřebných věcí zaplnily již některé hangáry na letišti v Roudnici nad Labem na Litoměřicku. Roudnická organizace Českého červeného kříže tam otevřela distribuční středisko humanitární pomoci pro obce a města postižené záplavami. Velmi chybějí repelenty, holínky, košťata, lopaty a dezinfekce.
</TEXT>
</DOC>
<DOC>
<DOCID>LN-20020819011</DOCID>
<DOCNO>LN-20020819011</DOCNO>
<DATE>08/19/02</DATE>
<TEXT>
ÚSTÍ NAD LABEM - Otřes mozku a pohmožděniny utrpěl včera ústecký strážník, když chtěl zabránit vjezdu do zátopové oblasti v části Mojžíř řidiči stříbrného seatu s teplickou poznávací značkou. "Když se strážník k vozu přiblížil, řidič na něj autem najel," řekl mluvčí města Milan Knotek. Policie jméno řidiče zná. "Je otázkou času, kdy ho dopadne," dodal mluvčí.
</TEXT>
</DOC>
<DOC>
<DOCID>LN-20020819012</DOCID>
<DOCNO>LN-20020819012</DOCNO>
<DATE>08/19/02</DATE>
<TEXT>
ROZTOKY U PRAHY - Dvanáct vojáků se v Roztokách u Prahy nadýchalo plynných látek, které zřejmě unikaly z místní chemičky. Čestmír Černohorský z velitelství sil územní obrany uvedl, že vojákům se udělalo nevolno, vrátí se ke svému útvaru, kde se budou léčit. Vojáci v Roztokách odklízeli bahno. Na zápach v okolí továrny na výrobu léčiv si lidé stěžují od ústupu povodně. Podezřívají firmu ICN, že z areálu unikly sudy s formaldehydem a benzaldehydem a rozlily se do řeky. Firma prokázala, že sudy jsou na svých místech. Únik látek nenaměřily ani laboratoře hasičů. Starosta města Martin Štifter sdělil, že se při odklízení bahna udělalo špatně i dvěma policistům.
</TEXT>
</DOC>
<DOC>
<DOCID>LN-20020819013</DOCID>
<DOCNO>LN-20020819013</DOCNO>
<DATE>08/19/02</DATE>
<TITLE>
Bůh ví, jak dlouho bude trvat, než to dáme do pořádku, říká starostka Růžena Čechová
</TITLE>
<TEXT>
Terezín se vzpamatovává z katastrofy. Lidé se nestačí divit, co voda napáchala.
TEREZÍN - Ještě v sobotu mohl v Terezíně natáčet hollywoodský herec Kevin Costner druhé pokračování snímku Vodní svět. Bývalé vojenské město leželo celé pod vodou a nejspolehlivějším dopravním prostředkem byly kanoe nebo rafty. V neděli, jen o pár hodin později, během nichž voda opadla, mohl Costnera vystřídat kolega Mel Gibson a pustit se do točení bůhvíkolikátého pokračování série Mad Max. Terezínská scenérie plná bahna, písku, věcí povalujících se po ulicích a trosek objektů přesně připomínala ty nejkatastrofičtější scenérie filmových fikcí z doby po třetí světové válce. V Terezíně však tento pohled nevytvořil mírně vyšinutý scénárista, ale ničivá voda z Labe, které obyvatele vyhnala z jejich domovů. Sobota dopoledne. Všechny příjezdové cesty do Terezína jsou buď zaplavené nebo neprodyšně uzavřené policisty a vojáky. "Terezín? Tam nemůžete, je tam voda," oznamuje nejprve policista hlídkující před Bohušovicemi nad Ohří. Jejich spodní část byla pod vodou, lidé byli evakuováni. "Tak dobře, novináři tam mohou. Ale musíte jít přímou cestou za starostou, jinak vás vyhodíme," povoluje po dlouhém přemlouvání. Před obecním úřadem mají hlavní stanoviště hasiči, záchranáři a dobrovolníci. Část z nich právě odčerpává nefunkční kanalizaci. "Hlavně sem teď nesmějí pustit lidi. Každej by se chtěl koupat a jít na toaletu a mohli bychom začínat znovu," míní jeden z nich. Další lidé naskakují na korbu Mercedesu Unimok a chystají se na pomoc Terezínu. Auto, které využívá při kalamitách německá armáda, má více než metr vysoká kola. Patří majiteli terezínské autodopravní firmy Vratislavu Tomáškovi. Voda mu zatopila tři vozy, pod vodou jsou i jeho kanceláře. Přesto Tomášek neúnavně pendluje mezi Bohušovicemi a Terezínem. Vozí agregáty, potraviny a čisticí prostředky. Jeho vůz se totiž dostane i na místa, kam kvůli vysoké vodě nemohou ani auta hasičů.
</TEXT>
<HEADING>
Květináče, židle i mrtvá koza
</HEADING>
<TEXT>
Pohled na Terezín je takřka neuvěřitelný. U benzinové pumpy voda sahá těsně pod pistole stojanů na benzín. Po ulicích plavou roztodivné předměty - tu květináč, tam židle, opodál člověk narazí i na polozatopená auta či utrženou lavičku. Všude je zhruba metr vody. "Hele, támhle chcípla koza. Včera ještě žila. Ale jde to dolů. Podívejte na stěny domů, tam je dobře vidět, jaké to tu bylo včera," ukazuje dobrovolník Jaroslav Štíbr z Bohušovic z korby vozu. Pak máchne směrem k velké vodní ploše: "Tak tady někde mám zahrádku." Vzápětí dobrovolníci znovu a znovu rozebírají, jak neštěstí způsobil fakt, že nevydržely dolní a horní vodní brány. Obrysy, které na stěnách zanechala voda, jsou zhruba tři čtvrtě metru nad současnou hladinou. Tomášek zastavuje před svojí kanceláří v Havlíčkově ulici. "Tak se pojďte podívat," vybízí jeho snacha Lada. Člověk musí téměř plavat, aby se dovnitř dostal. U vchodu o cosi zakopne. "Ne, to nejsou schody. To jsou pytle s pískem, které měly vodě zabránit dostat se dovnitř," říká mírně ironicky Lada Tomášková. "A hele, botník nám uplaval na záchod," volá na svého manžela Reného. "S takovou vodou zkrátka Marie Terezie nepočítala, no," odpovídá René. Překvapivé je, že si lidé z katastrofy dělají legraci, ačkoli jim poničila majetek. "A co jiného. Vždyť se zase tak nic moc nestalo. Některým lidem voda vzala úplně všechno," vysvětluje René Tomášek. Spolu s manželkou zůstávají uvnitř. Vratislav Tomášek míří autem k terezínské radnici. Cestou míjí zatopeného džípa. "Ten je jednoho z místních zastupitelů. Utopil ho, když evakuoval lidi. Měl ho jen měsíc. Auto za dva miliony," říká jeden z dobrovolníků ve voze. Z balkonu radnice vlaje prapor Terezína. Vedle tyče "parkuje" pomalovaná indiánská kanoe i s pádlem. Ve vestibulu nasedají na další loď policisté se psem. Další jejich kolega oděn jen do slipů a rybářských bot nese z"bazénu" ve dvoře kolo. Všichni z krizového štábu vypadají velmi unaveně. Na starostku Růženu Čechovou se musí čekat. Právě obědvá šťouchané brambory, které tam pro členy krizového štábu uvařila matrikářka. Čechová na radnici s manželem i spí na polním lůžku, ačkoli jejich byt vodou zasažen nebyl. "Nechtějte po mně, abych vyčíslovala škody. To nikdo neví. Jsou propadlé silnice, podmáčené domy. Nemůžeme dělat nic, jen přihlížet té zkáze a čekat," říká nešťastně.
</TEXT>
<HEADING>
Ředitel památníku utopil mobil
</HEADING>
<TEXT>
Každou chvíli zvedá mobilní telefon a mluví s dalšími a dalšími zájemci o pomoc z celé země. Kdy se budou do Terezína moci vrátit jeho obyvatelé? "Těžko říct. Záleží na vodě. Snad opadne brzy. Pak pár dní...nyní opravdu nevím," konstatuje Čechová. S Tomáškem dojednává, aby dojel převzít benzin, vodu a čisticí prostředky od vojáků, kteří je přivezou armádním obojživelníkem. "Nechci, aby s tím tady jezdili, ničí to silnice," líčí Čechová Tomáškovi. Ten přikyvuje a jede pro zásoby. Pod vodou je i terezínská Malá pevnost, kterou voda zatopila jako první, Muzeum ghetta, židovský hřbitov a další historické objekty. Vedle Malé pevnosti je v silnici půldruhého metru velká díra. Jaké budou škody, nedokáže ředitel terezínského památníku Jan Munk odhadnout. "Netuším. Možná je zatopený archiv, zřejmě elektronický model Terezína. Ale doufáme, že většina důležitých věcí byla zachráněna," věří Munk. "Musíme počkat, až voda opadne. Pak se tam půjdu podívat, nyní to nejde," dodává. V neděli se mu nedá dovolat. Podle Čechové Munk utopil mobil. Starostka Čechová v neděli jen vzkáže, že prostory Malé pevnosti jsou úplně zatopené. Ulice Terezína jsou liduprázdné. Podle Čechové však musela nějaké lidi doslova vynášet policie. Starší žena však odolala i jim. Celý den kouká z okna v patře zatopeného domu, vedle ní německý ovčák. "Nemohla jsem odejít. Mám dvě feny a jedna hárá, nějak přečkám," křičí na projíždějící Tomáškovo auto. To o pár minut později zastavují dva muži se člunem. Pocházejí ze zcela zatopených Českých Kopistů. Tam voda dosáhla až po střechy. Muži potřebují dovézt na úřad, aby si vyjednali propustku do své vsi. Obávají se rabování. Většina z 600 obyvatel Kopist byla evakuována do Litoměřic, někteří spí v okolních benzinových pumpách. "Vyplavili nás jak krysy. Nemám nic. Stačil jsem odvézt jen montérky, tepláky a košili. Ostatní si půjčuji," popisuje Jiří Klíma. "Náš barák byl komplet pod vodou, asi bude na zbourání," dodává jeho kolega Petr Podaný. "Všechno je to v hajzlu. Ale všichni se starají jen o sebe a hlavně o Prahu a na nás každý kašle. Hlavně, že vodohospodáři furt drželi plný stavy kvůli elektrárnám," komentuje Klíma. Poté si dvojice vyřizuje průkazy a na lodi odjíždí zpět.
</TEXT>
<HEADING>
Neděle: Pod vodou to bylo zlaté
</HEADING>
<TEXT>
K večeru lze na stěnách domů pozorovat další pokles vody. V neděli už je v Terezíně jen bláto. "Je to hrozný, příšernej bordel. Když to bylo pod vodou, vypadalo to ještě zlatě," hlásí mobilem Vratislav Tomášek. "Jdeme vyklízet," dodává. Hasiči, vojáci a dobrovolníci ze všech koutů země tou dobou už uklízejí zabahněné cesty a silnice. Ty jsou poničené, jak starostka Čechová předpokládala. "Je tu hrozná spoušť. Bůh ví, jak dlouho bude trvat, než to dáme do pořádku," popisuje Čechová. "Navíc tu panuje hrozný chaos. Lidé se chtějí vracet zpět. Policie jim v tom sice brání, ale oni nechtějí pochopit, že tu ještě není bezpečně. Když se člověk podívá na Terezín, tak by brečel," dodává starostka.
K večeru lze na stěnách domů pozorovat další pokles vody. V neděli už je v Terezíně jen bláto. "Je to hrozný, příšernej bordel. Když to bylo pod vodou, vypadalo to ještě zlatě," hlásí mobilem Vratislav Tomášek. "Jdeme vyklízet," dodává. Hasiči, vojáci a dobrovolníci ze všech koutů země tou dobou už uklízejí zabahněné cesty a silnice. Ty jsou poničené, jak starostka Čechová předpokládala. "Je tu hrozná spoušť. Bůh ví, jak dlouho bude trvat, než to dáme do pořádku," popisuje Čechová. "Navíc tu panuje hrozný chaos. Lidé se chtějí vracet zpět. Policie jim v tom sice brání, ale oni nechtějí pochopit, že tu ještě není bezpečně. Když se člověk podívá na Terezín, tak by brečel," dodává starostka.
</TEXT>
</DOC>
<DOC>
<DOCID>LN-20020819014</DOCID>
<DOCNO>LN-20020819014</DOCNO>
<DATE>08/19/02</DATE>
<GEOGRAPHY>MĚLNÍK</GEOGRAPHY>
<TEXT>
Do Dolních Beřkovic na Mělnicku doplaval lachtan, který při zaplavení zoo v Praze - Troji z areálu uplaval. Včera odpoledne ho u beřkovického parku objevili lidé a přivolali hasiče. "Ti zvíře kropili proudem vody a čekali na příjezd ošetřovatele," řekl včera odpoledne mluvčí mělnické povodňové komise Zbyněk Štajnc. Zvíře se ze břehu řeky pokusilo několikrát utéct. V zoo žilo před povodněmi pět lachtanů, tři z nich jsou v areálu. Jsou to dvě samice, Julinku odchytili ve středu u Kralup nad Vltavou, a mládě. Dosud nezvěstná byla samice Myška. "Je to patrně toto zvíře," řekl zaměstnanec zahrady Karel Pithart předtím, než se rozjel do Beřkovic. Samec Gaston uplaval jako poslední, v sobotu přeplaval hranice a je nyní v Německu. Zoo o něm nemá zprávy, požádalo o spolupráci drážďanské kolegy.
</TEXT>
</DOC>
<DOC>
<DOCID>LN-20020819015</DOCID>
<DOCNO>LN-20020819015</DOCNO>
<DATE>08/19/02</DATE>
<TITLE>
Dílo zkázy vykonala rozvodněná řeka ve sportovním areálu v pražské Stromovce. Tréninková centra atletů, tenistů, vzpěračů i zápasníků jsou zničena.
</TITLE>
<GEOGRAPHY>PRAHA</GEOGRAPHY>
<TEXT>
Zkáza sportovišť ministerstva vnitra ve Stromovce překonala i nejhorší obavy. "Voda ze slepého ramene Vltavy začala zaplavovat areál už v noci z pondělí na úterý. Snažili jsme se něco vystěhovat, ale vůbec jsme netušili, že se hladina zvedne o neskutečných sedm nebo osm metrů," říká Jaromír Vodehnal, ředitel odboru sportu na ministerstvu. Ráno byli evakuováni z ubytovny zbylí sportovci a před polednem opustili areál i všichni ostatní - až na tříčlennou hlídku. Tu voda vyhnala ve středu ráno. Ředitel Vodehnal vyplul na první obhlídku zničených sportovišť na člunu až v pátek. V areálu bylo asi půldruhého metru vody. "Byl to apokalyptický pohled." V hlavní budově dosáhla Vltava při kulminaci až do poloviny prvního patra. Vše pod touto úrovní je teď plné bahna. Zničená je i lékařská laboratoř a rehabilitační linka. Obzvlášť neradostný pohled se naskýtá na atletickou halu, chloubu celého areálu. Do provozu byla uvedena koncem roku 1996 a pro zimní přípravu atletů představovala jediné vhodné zařízení v celé republice. Tradičně se zde konaly také halové šampionáty. "Zaplaveny byly i balkony čnící vysoko nad klopeným dvousetmetrovým oválem. V hale jsou vylomená okna a ještě v pátek skrz ni proudila voda. Je otázkou, co povodeň udělala s dřevěnou konstrukcí. V lepším případě to vypadá na kompletní výměnu veškerého zařízení, horší variantou bude stržení haly," nastiňuje smutnou skutečnost Vodehnal. Podobně jsou na tom i další stavby. Metr nad první patro zaplavila voda víceúčelovou halu, kde poničila zápasnické žíněnky. V přízemí odnesly řádění živlu tenisové kurty, kanceláře a obchod s potravinami. Ve vzpěračské hale je na odpis vše kromě činek, které snad půjdou vyčistit. "Uvidí se, až záplava ještě víc opadne," krčí rameny ředitel.
</TEXT>
<HEADING>
Zůstaly bezmoc a smutek
</HEADING>
<TEXT>
Zdevastované jsou i šatny, byt správce a mobilní buňky. Ze sekretariátu PSK Olymp Praha zbyly jen obvodové zdi. Bývalou vojenskou budovu pohltila voda také až do úrovně prvního patra. V objektu vzalo za své lékařské středisko i obytné prostory. Stavba, v níž kdysi sloužili vojáci Rudé hvězdy, se bude pravděpodobně bourat. Venkovní tenisové kurty byly v pátek stejně jako atletická dráha pod vodou. Půldruhého metru vysoký plot, oddělující je od tartanové dráhy, se dal v lodičce snadno přeplout. "Z kurtů vyčnívaly jen vršky sedaček pro rozhodčí," popisuje katastrofu Vodehnal. "Budeme se muset rozhodnout, která zařízení se vyplatí obnovit a která bude lepší vybudovat znovu na jiných, bezpečnějších místech. Nyní to vypadá, že je naprosto zničeno přes devadesát procent sportovního zařízení," říká. Na přesné vyčíslení škod je ještě příliš brzy. Před povodní ale měly nemovitosti v areálu hodnotu asi čtvrt miliardy korun. Sportovci, kteří se ve Stromovce připravovali na vrcholné akce, se navíc ocitli bez možnosti kvalitního tréninku. Ředitel Vodehnal se stejně jako zaměstnanci a uživatelé areálu se zkázou jen těžko smiřuje: "Kdyby voda zůstala na úrovni z úterního dopoledne, dalo by se něco opravovat. Takhle v nás zůstal jen pocit bezmoci a smutku. Musíme se s tím ale poprat a pokusit se podmínky pro sport vybudovat znovu."
Zdevastované jsou i šatny, byt správce a mobilní buňky. Ze sekretariátu PSK Olymp Praha zbyly jen obvodové zdi. Bývalou vojenskou budovu pohltila voda také až do úrovně prvního patra. V objektu vzalo za své lékařské středisko i obytné prostory. Stavba, v níž kdysi sloužili vojáci Rudé hvězdy, se bude pravděpodobně bourat. Venkovní tenisové kurty byly v pátek stejně jako atletická dráha pod vodou. Půldruhého metru vysoký plot, oddělující je od tartanové dráhy, se dal v lodičce snadno přeplout. "Z kurtů vyčnívaly jen vršky sedaček pro rozhodčí," popisuje katastrofu Vodehnal. "Budeme se muset rozhodnout, která zařízení se vyplatí obnovit a která bude lepší vybudovat znovu na jiných, bezpečnějších místech. Nyní to vypadá, že je naprosto zničeno přes devadesát procent sportovního zařízení," říká. Na přesné vyčíslení škod je ještě příliš brzy. Před povodní ale měly nemovitosti v areálu hodnotu asi čtvrt miliardy korun. Sportovci, kteří se ve Stromovce připravovali na vrcholné akce, se navíc ocitli bez možnosti kvalitního tréninku. Ředitel Vodehnal se stejně jako zaměstnanci a uživatelé areálu se zkázou jen těžko smiřuje: "Kdyby voda zůstala na úrovni z úterního dopoledne, dalo by se něco opravovat. Takhle v nás zůstal jen pocit bezmoci a smutku. Musíme se s tím ale poprat a pokusit se podmínky pro sport vybudovat znovu."
</TEXT>
</DOC>
<DOC>
<DOCID>LN-20020819016</DOCID>
<DOCNO>LN-20020819016</DOCNO>
<DATE>08/19/02</DATE>
<TITLE>
Město uzavřelo ulice, v nichž hrozí zhroucení domů * Čtvrtí se šíří zápach zkažených potravin
</TITLE>
<TEXT>
Další evakuace. Obyvatelé pražských čtvrtí Karlín a Holešovice museli znovu opustit své domovy. Magistrát nařídil opětovné vyklizení některých ulic - mnohé domy mají totiž narušenou statiku a hrozí zřícením.
PRAHA - Naproti stanici metra Florenc v Sokolovské ulici se včera nad ránem zřítil další, v pořadí už třetí karlínský činžák. V kritickém okamžiku v domě s nejvyšší pravděpodobností nikdo nebyl. Potvrdili to kynologové, kteří tři hodiny se psy prohledávali trosky. Kromě velké vody oslabily konstrukci domu z přelomu 19. a 20. století zřejmě i stavební úpravy - ve dvoře stálo vysoké lešení. "V jednom z obchodů v přízemí byly také malé výkladní skříně nahrazeny jednou velkou. Krajní pilíře proto byly přetížené. Zaplavením sklepa došlo samozřejmě k oslabení a následnému zřícení, řekl městský statik Petr Macháně. Okolní stavby jsou podle něj v pořádku: "Sousední dům zatím nemá ani trhlinku." Statici v přilbách a žlutých vestách včera začali s dalším důkladným průzkumem domů v nejohroženějším prostoru mezi ulicemi Pobřežní, Březinova, Pernerova, Křižíkova, Ke Štvanici a Rohanské nábřeží. Pražský primátor Igor Němec včera nařídil novou evakuaci tohoto prostoru a doporučil jeho obyvatelům, aby se nevraceli do svých bytů. Stejně nebezpečná je podle magistrátu také část holešovické ulice Komunardů. "Ohrožené jsou všechny domy, ale nikdo nemůže říct, tento spadne, tento ne. Celou dobu jsme mysleli, že spadne číslo 13 v Pobřežní ulici a zatím spadlo číslo 9 v Sokolovské," řekl záchranář Petr Mancik z mezinárodní organizace International Safety Service.
</TEXT>
<HEADING>
Hrozí rozšíření infekčních chorob
</HEADING>
<TEXT>
Okolí Florence bylo ještě dvanáct hodin po pádu domu zahalené prachem, hlídkující vojáci a dobrovolníci, kteří čekali u "zakázané zóny" si chvílemi nasazovali roušky. V uzavřené oblasti se zastavily i odklízecí práce. Ulicemi projížděla auta vyzývající občany k evakuaci: "Domy v této oblasti jsou staticky ohroženy, žádáme vás, abyste je neprodleně opustili a shromáždili se u restaurace McDonald's," znělo z tlampačů. Celou čtvrtí se šíří zápach odpadků a kazících se potravin. Hrozí šíření nakažlivých nemocí. Policisté si stěžují, že je ministerstvo vnitra kvůli nedostatku peněz odmítá očkovat. "Přitom nám hygienik potvrdil, že přinejmenším leptospiróza tady v tom bahně je," řekl jeden z nich. Večer magistrát oznámil, že některé z uzavřených oblastí zpřístupní již dnes v 8 hodin ráno. Praha se také připravovala na další dopravní kolaps. Dopravní podnik se rozhodl posílit autobusouvou dopravu v centru, a nahradit tak zaplavené trasy metra. Pro motoristy se také dnes ráno otevřela Argentinská ulice a most Barikádníků mezi Prahou 7 a 8. Po mostě však může jezdit jen městská hromadná doprava a automobily do 3,5 tuny.
Okolí Florence bylo ještě dvanáct hodin po pádu domu zahalené prachem, hlídkující vojáci a dobrovolníci, kteří čekali u "zakázané zóny" si chvílemi nasazovali roušky. V uzavřené oblasti se zastavily i odklízecí práce. Ulicemi projížděla auta vyzývající občany k evakuaci: "Domy v této oblasti jsou staticky ohroženy, žádáme vás, abyste je neprodleně opustili a shromáždili se u restaurace McDonald's," znělo z tlampačů. Celou čtvrtí se šíří zápach odpadků a kazících se potravin. Hrozí šíření nakažlivých nemocí. Policisté si stěžují, že je ministerstvo vnitra kvůli nedostatku peněz odmítá očkovat. "Přitom nám hygienik potvrdil, že přinejmenším leptospiróza tady v tom bahně je," řekl jeden z nich. Večer magistrát oznámil, že některé z uzavřených oblastí zpřístupní již dnes v 8 hodin ráno. Praha se také připravovala na další dopravní kolaps. Dopravní podnik se rozhodl posílit autobusouvou dopravu v centru, a nahradit tak zaplavené trasy metra. Pro motoristy se také dnes ráno otevřela Argentinská ulice a most Barikádníků mezi Prahou 7 a 8. Po mostě však může jezdit jen městská hromadná doprava a automobily do 3,5 tuny.
</TEXT>
</DOC>
<DOC>
<DOCID>LN-20020819017</DOCID>
<DOCNO>LN-20020819017</DOCNO>
<DATE>08/19/02</DATE>
<TITLE>
Centrum Prahy se pomalu vzpamatovává z katastrofálních záplav a počítá první škody. Jsou obrovské.
</TITLE>
<GEOGRAPHY>PRAHA</GEOGRAPHY>
<TEXT>
Nejděsivější zkázu v srdci metropole napáchal živel nepochybně na Kampě. Ta je stále ještě pro veřejnost uzavřena. V zakázané zóně stejně není o co stát - pokud člověk nepřišel pomáhat. Všechno tu pokrývá bahno: domy, trávu, stromy, keře i lidi. Sluncem vysušené bahno se mění v prach. Rozvíří ho sebemenší závan větru. Špatně se dýchá, jemné částečky prachu plní plíce, dráždí oči i nos. Odporný zápach tu snad už nikdo ani nevnímá. Z výstavní čtvrti jako by se navíc vytratily barvy. Téměř všechno tu teď má šedivý odstín. Ulice U Lužického semináře bývala nenápadnou romantickou branou ke Kampě. Po romantice tu už není ani stopy. Na rohu hned vedle policejní pásky netečně sedí muž s velkým černým psem. Oba jsou špinaví, pes má srst slepenou bahnem. Kolem se povalují trosky z obchodů se suvenýry. Opodál odpočívají unavení hasiči. V polovině ulice stojí dvě restaurace. Z útrob té vlevo vynášejí lidé neidentifikovatelné zbytky interiéru. Hotel Vojanův dvůr naproti je tichý. Za mřížemi je vidět kdysi nepochybně krásnou zahrádku restaurace. Teď je zní jakési děsivé panoptikum. Do výšky dvou tří metrů tu všechna zeleň jakoby zkameněla. Na listech stromů a keřů oschlo bahno, takže teď připomínají sochy. Ani na nábřeží to nevypadá lépe. Voda tu vyvrátila velký strom, snad vrbu. Z řeky, která je stále rozvodněná, vyčnívají jen kořeny. Kromě tun bahna sem voda bůhvíodkud vyplavila i barevný dětský míč. Staré Město na protějším břehu dopadlo o poznání lépe. Dokonce i turistů je tu stále dost. Voda tady neproudila ulicemi, ale valila se kanalizací. Škody jsou proto méně patrné. O to strašnější ale mohou být. Haštalská ulice i s náměstím jsou uzavřené. "Támhle se to dnes propadlo pod nějakou paní," ukazuje policista na dláždění, které je metr pod svou původní úrovní. Podobných děr je kolem nás hned několik. Ulicí vedou skoro v jedné přímce. "Bude se to muset asi celé opravit. Tam dole je podemletá kanalizace," vysvětluje geolog, který tu zjišťuje stav podloží.
PRAHA - Nejděsivější zkázu v srdci metropole napáchal živel nepochybně na Kampě. Ta je stále ještě pro veřejnost uzavřena. V zakázané zóně stejně není o co stát - pokud člověk nepřišel pomáhat. Všechno tu pokrývá bahno: domy, trávu, stromy, keře i lidi. Sluncem vysušené bahno se mění v prach. Rozvíří ho sebemenší závan větru. Špatně se dýchá, jemné částečky prachu plní plíce, dráždí oči i nos. Odporný zápach tu snad už nikdo ani nevnímá. Z výstavní čtvrti jako by se navíc vytratily barvy. Téměř všechno tu teď má šedivý odstín. Ulice U Lužického semináře bývala nenápadnou romantickou branou ke Kampě. Po romantice tu už není ani stopy. Na rohu hned vedle policejní pásky netečně sedí muž s velkým černým psem. Oba jsou špinaví, pes má srst slepenou bahnem. Kolem se povalují trosky z obchodů se suvenýry. Opodál odpočívají unavení hasiči. V polovině ulice stojí dvě restaurace. Z útrob té vlevo vynášejí lidé neidentifikovatelné zbytky interiéru. Hotel Vojanův dvůr naproti je tichý. Za mřížemi je vidět kdysi nepochybně krásnou zahrádku restaurace. Teď je zní jakési děsivé panoptikum. Do výšky dvou tří metrů tu všechna zeleň jakoby zkameněla. Na listech stromů a keřů oschlo bahno, takže teď připomínají sochy. Ani na nábřeží to nevypadá lépe. Voda tu vyvrátila velký strom, snad vrbu. Z řeky, která je stále rozvodněná, vyčnívají jen kořeny. Kromě tun bahna sem voda bůhvíodkud vyplavila i barevný dětský míč. Staré Město na protějším břehu dopadlo o poznání lépe. Dokonce i turistů je tu stále dost. Voda tady neproudila ulicemi, ale valila se kanalizací. Škody jsou proto méně patrné. O to strašnější ale mohou být. Haštalská ulice i s náměstím jsou uzavřené. "Támhle se to dnes propadlo pod nějakou paní," ukazuje policista na dláždění, které je metr pod svou původní úrovní. Podobných děr je kolem nás hned několik. Ulicí vedou skoro v jedné přímce. "Bude se to muset asi celé opravit. Tam dole je podemletá kanalizace," vysvětluje geolog, který tu zjišťuje stav podloží.
</TEXT>
</DOC>
<DOC>
<DOCID>LN-20020819018</DOCID>
<DOCNO>LN-20020819018</DOCNO>
<DATE>08/19/02</DATE>
<GEOGRAPHY>PRAHA</GEOGRAPHY>
<TEXT>
Ničivou vlnu povodní vystřídala vlna solidarity. Prezident Václav Havel přijme denně několik telefonátů s nabídkou pomoci od svých zahraničních protějšků. Havel to řekl při včerejší návštěvě pražských židovských památek, Národního divadla a stanice metra Palmovka na okraji Karlína. Všechna tato místa byla minulý týden zalita vodou. "Obdivuji vše, co tu bylo uděláno, obdivuji vše, co bylo zachráněno. To hlavní je ale teprve před námi a bude to trvat nesmírně dlouho," řekl prezident. Zároveň vyzval k rychlému jednání se zahraničím a nabídl se jako prostředník. "Musíme být připraveni přijímat mezinárodní pomoc. Ta vlna solidarity je ohromná. Mohu to dosvědčit. Volají mi prezidenti nejrůznějších zemí. Včera mi volal americký prezident Bush, za chvíli bude volat jeho paní. Nabízejí konkrétní materiální pomoc. My musíme přesně umět říct, co chceme, a umět pomoc přijímat. Svůj úkol vidím ve zprostředkování mezinárodní pomoci," dodal prezident. Havla nekontaktují pouze hlavy států, ale také důležité organizace. Včera prezident hovořil o severoatlantické alianci, jejíž zvláštní výbor již nyní pořádá sbírku pro Česko. Na pomoc ze zahraničí čeká také židovská obec na Starém Městě, kterou Havel včera navštívil jako první. "Byli jsme informováni, že Václav Havel hovořil s izraelským prezidentem a se Šimonem Perésem o situaci nejen v České republice, ale zvlášť v židovském městě," řekl ředitel Židovského muzea Leo Pavlát. Povodeň zasáhla téměř všechny objekty židovského Josefova. V nejvzácnější židovské památce Staronové synagoze - vystoupala až do dvou metrů. O něco níže se hladina zastavila v Pinkasově synagoze. Tam ale nyní hrozí, že se po uschnutí sloupne omítka, do níž jsou vepsána jména osmdesáti tisíc obětí holocaustu. Škody se mohou vyšplhat do desítek milionů korun. Národní divadlo, druhá zastávka Václava Havla, tak velké škody neutrpěla. Prezident se ve sklepích skláněl k místům, jimiž minulý týden proudila voda a dotýkala se symbolických základních kamenů divadla. Cennosti zůstaly ušetřeny. Prezident se také obdivoval protipovodňovým bariérám, které zachránily Staré město před většími škodami. Poté sedl do auta a zamířil k nejpostiženější pražské čtvrti - Karlína. Jeho žena Dagmar se do Karlína svezla s ministrem kultury Pavlem Dostálem.
</TEXT>
</DOC>
<DOC>
<DOCID>LN-20020819019</DOCID>
<DOCNO>LN-20020819019</DOCNO>
<DATE>08/19/02</DATE>
<TITLE>
Kolaps dopravy v hlavním městě má zmírnit včerejší rozhodnutí krizového štábu: vojenské transportéry u pražského sídla Rádia Svobodná Evropa uvolní místo autobusům.
</TITLE>
<GEOGRAPHY>PRAHA</GEOGRAPHY>
<TEXT>
Poprvé od loňského září se dnes ráno uvolní jízdní pruh na pražské magistrále u budovy Rádia Svobodná Evropa. Byl uzavřen kvůli obavám z možnému teroristického útoku. Uvolněný pruh je vyhrazen pro autobusy hromadné dopravy. Ty mají nahradit povodněmi paralyzovanou část trasy C pražského metra. K úvahám o zrušení bezpečnostních opatření přivedla pražské radní katastrofální dopravní situace v hlavním městě, která se ještě prudce zhoršila v důsledku povodní. Ústřední krizový štáb požádal o odvolání ostrahy primátor Igor Němec. Podle něj dokonce vojáci, transportéry a betonové zátarasy na magistrále a ve Vinohradské ulici ohrožovaly životy Pražanů a způsobovaly ve městě definitivní kolaps dopravy. Krizový štáb se na svém nočním jednání rozhodl prostor pro autobusovou dopravu uvolnit. Zároveň tvrdí, že bezpečnost rádia Svobodná Evropa tím nijak neutrpěla. "Ústřední krizový štáb předběžně souhlasí s úpravami, aby se zvýšila plocha pro dopravu, ale při zachování intenzity bezpečnostních opatření," řekla mluvčí ministerstva vnitra Gabriela Bártíková ještě před začátkem jednání.
PRAHA - Poprvé od loňského září se dnes ráno uvolní jízdní pruh na pražské magistrále u budovy Rádia Svobodná Evropa. Byl uzavřen kvůli obavám z možnému teroristického útoku. Uvolněný pruh je vyhrazen pro autobusy hromadné dopravy. Ty mají nahradit povodněmi paralyzovanou část trasy C pražského metra. K úvahám o zrušení bezpečnostních opatření přivedla pražské radní katastrofální dopravní situace v hlavním městě, která se ještě prudce zhoršila v důsledku povodní. Ústřední krizový štáb požádal o odvolání ostrahy primátor Igor Němec. Podle něj dokonce vojáci, transportéry a betonové zátarasy na magistrále a ve Vinohradské ulici ohrožovaly životy Pražanů a způsobovaly ve městě definitivní kolaps dopravy. Krizový štáb se na svém nočním jednání rozhodl prostor pro autobusovou dopravu uvolnit. Zároveň tvrdí, že bezpečnost rádia Svobodná Evropa tím nijak neutrpěla. "Ústřední krizový štáb předběžně souhlasí s úpravami, aby se zvýšila plocha pro dopravu, ale při zachování intenzity bezpečnostních opatření," řekla mluvčí ministerstva vnitra Gabriela Bártíková ještě před začátkem jednání.
</TEXT>
</DOC>
<DOC>
<DOCID>LN-20020819020</DOCID>
<DOCNO>LN-20020819020</DOCNO>
<DATE>08/19/02</DATE>
<TEXT>
ČESKÝ KRUMLOV - Povodní postižené historické město Český Krumlov se potýká s nedostatkem řemeslníků na odborné práce. Lidé, kteří čistí a opravují své zaplavené domy, zjišťují, že sehnat ve městě topenáře, plynaře či elektrikáře je velmi obtížné. "Volala jsem několika firmám, ale tam neberou telefony. Je jasné, že toho mají moc, ale radnice by to měla nějak koordinovat," uvedla majitelka penzionu Nina Alžběta Ilková. Jiní majitelé objektů si nestěžují. "Většinu věcí si uděláme svépomocí a pak musíme čekat," říká soused Ilkové. Někteří lidé si volají řemeslníky ze vzdálenějších oblastí. "Stále není dost koleček, gumových rukavic, holínek, vysoušečů, čerpadel a ostřikovačů," řekla pracovnice skladu, kam se sváží materiál z celé republiky.
</TEXT>
</DOC>
<DOC>
<DOCID>LN-20020819021</DOCID>
<DOCNO>LN-20020819021</DOCNO>
<DATE>08/19/02</DATE>
<GEOGRAPHY>OLOMOUC</GEOGRAPHY>
<TEXT>
Armádní záchranná a výcviková základna v Olomouci vyslala o víkendu do záplavami postižených jižních Čech další techniku, s jejíž pomocí budou vojáci odstraňovat následky katastrofálních povodní. Olomoučtí vojenští záchranáři dosud do jižních Čech vyslali 186 mužů, kteří mají k dispozici 100 kusů vojenské techniky, mechanizačních prostředků, strojů a různých zařízení.
</TEXT>
</DOC>
<DOC>
<DOCID>LN-20020819022</DOCID>
<DOCNO>LN-20020819022</DOCNO>
<DATE>08/19/02</DATE>
<TITLE>
Největší problém měla temelínská elektrárna během záplav se střídáním pracovních směn. Většina zaměstnanců žije totiž v Českých Budějovicích, které voda zcela odřízla od světa.
</TITLE>
<GEOGRAPHY>TEMELÍN</GEOGRAPHY>
<TEXT>
Oázu klidu připomínala ve zcela zatopených jižních Čechách jaderná elektrárna Temelín. Zatímco záchranáři bojovali o lidské životy a tisíce dobrovolníků stavěly protipovodňové hráze, nad temelínskou elektrárnou se také v době největší krize vznášela oblaka páry, viditelná v okruhu sedmdesáti kilometrů. Přežil Temelín, stojící vysoko na kopci, povodně bez jakýchkoliv potíží? Zdání klame. "Samotný provoz záplavy nijak výrazně neovlivnily. Horší to ale bylo se zajištěním výměny zaměstnanců," řekl LN šéf temelínských operátorů Jiří Tyc. Temelín se totiž dostal kvůli povodním do velmi složité situace. Naprostá většina pracovníků elektrárny žije v Českých Budějovicích, které voda zcela odřízla od světa. Zcela neprůjezdné zůstaly ale i mosty přes rozvodněnou řeku z Týna nad Vltavou. Kopec, na němž stojí Temelín, prakticky ze všech stran obklopovala voda. Bezpečnostní předpisy přitom striktně nařizují, že například operátoři elektrárny nesmějí sloužit déle než dvanáct hodin. Každá chyba unaveného a nevyspalého operátora totiž může mít tragické důsledky. "Na začátku záplav musel dvě střídající směny převézt přes vodu vojenský transportér. Na tento přesun přes zatopený a uzavřený most jsme dostali od krizového štábu v Týně výjimku," řekl Tyc. Část zaměstnanců pak raději přespala přímo u elektrárny, aby mohla druhý den znovu střídat své kolegy. Další střídání pak vedení elektrárny organizovalo podle momentálních možností a dostupnosti bydliště lidí v zatopených městech. "Pro nejhorší případ jsem měli s armádou domluvený i vrtulník," tvrdí Tyc. Šéf temelínských operátorů přitom už v pátek společně s kolegou pomáhal jako dobrovolník s likvidací škod na českobudějovickém náměstí.
</TEXT>
<HEADING>
První blok měl závadu na nejaderné části
</HEADING>
<TEXT>
Temelín se ale přitom nepotýkal jen se záplavami. Před víkendem obsluha musela snížit výkon prvního bloku na pět procent kvůli potížím s přísunem vody do parogenerátoru. "Závada se týkala nejaderné části a s povodněmi neměla vůbec nic společného," řekla LN předsedkyně Státního úřadu pro jadernou bezpečnost Dana Drábová. Problém byl ale podle ní rychle odstraněn a už v neděli začal reaktor znovu pracovat na maximální výkon. Drábová tvrdí, že na nebezpečí živelních pohrom, včetně záplav, pamatují na každé jaderné elektrárně krizové plány. "Například ve slovenských Bohunicích museli před lety vojáci převážet zaměstnance do elektrárny zase přes sněhové závěje," uvedla Drábová.
Temelín se ale přitom nepotýkal jen se záplavami. Před víkendem obsluha musela snížit výkon prvního bloku na pět procent kvůli potížím s přísunem vody do parogenerátoru. "Závada se týkala nejaderné části a s povodněmi neměla vůbec nic společného," řekla LN předsedkyně Státního úřadu pro jadernou bezpečnost Dana Drábová. Problém byl ale podle ní rychle odstraněn a už v neděli začal reaktor znovu pracovat na maximální výkon. Drábová tvrdí, že na nebezpečí živelních pohrom, včetně záplav, pamatují na každé jaderné elektrárně krizové plány. "Například ve slovenských Bohunicích museli před lety vojáci převážet zaměstnance do elektrárny zase přes sněhové závěje," uvedla Drábová.
</TEXT>
</DOC>
<DOC>
<DOCID>LN-20020819023</DOCID>
<DOCNO>LN-20020819023</DOCNO>
<DATE>08/19/02</DATE>
<TEXT>
ČESKÉ BUDĚJOVICE - Řada jihočeských restauratérů a dalších podnikatelů v cestovních ruchu se začíná po povodních řídit heslem: když už nám voda všechno vzala, musí také něco vrátit nazpátek. Místo pláče nad statisícovými škodami a ušlým ziskem se tak mnozí majitelé hospod a dalších turistických zařízení snaží využít povodně jako reklamní tah. Například majitel Turistického a mapového v centra v Českých Budějovicích Marcel Götz okamžitě poté, co opadla voda z českobudějovického náměstí, vyvěsil na dveře fotografie svého obchodu v době povodní. K tomu přidal obrázky z dalších zatopených míst ve městě. Podobnou fotodokumentaci chystají pro své provozovny i další podnikatelé. Desítky majitelů restaurací zase shánějí barvu, aby mohli přímo v hospodách označit hranici velké vody. "Tady bude čára s nápisem, kam až sahala voda," řekl majitel českobudějovické restaurace Džin Bar Luděk Pouzar. Pokud budou hosté sedět, budou mít označení stoleté vody nad hlavou. Potíže s využitím povodně pro reklamu budou mít ale restauratéři v Českém Krumlově. Voda totiž v některých případech vyplavila jejich hospody až ke stropu, případně po střechu.
</TEXT>
</DOC>
<DOC>
<DOCID>LN-20020819024</DOCID>
<DOCNO>LN-20020819024</DOCNO>
<DATE>08/19/02</DATE>
<TITLE>
S neuvěřitelnou rychlostí se většina Jihočeského kraje vzpamatovává z katastrofálních záplav. Na některých místech v povodí Lužnice však stále platí stav ohrožení.
</TITLE>
<TEXT>
ČESKÝ KRUMLOV/ČESKÉ BUDĚJOVICE - Turisté, kteří přečkali povodně na jihu Čech, se nestačí divit. Zejména města, která ještě ve středu připomínala obrázky z války, se doslova v rekordním čase vracejí do své původní podoby. S neuvěřitelnou rychlostí se například mnoha majitelům restaurací a penzionů podařilo alespoň částečně obnovit provoz, z ulic postupně mizí haldy odpadků a zničeného nábytku. Přesto je například pohled na centrum Českých Budějovic stále hrozivý. Voda pobořila kamenné břehy, strhla dva mosty a na těch zbývajících stále visí nejrůznější věci, kterém sem řeka naplavila z horní části svého toku. Ještě před dvěma dny by však jen málokdo čekal tak rychlý postup likvidace škod.
</TEXT>
<HEADING>
Krumlov vítá turisty
</HEADING>
<TEXT>
"Už v noci na pondělí otevřeme s určitým omezením centrum pro turisty," řekl včera odpoledne LN starosta Českého Krumlova Antonín Princ. Vltava přitom v Krumlově zaplavila minimálně polovinu historického jádra, tedy zhruba 150 domů. Ještě v sobotu ležela na historické dlažbě vrstva špinavého bahna, hoteliéři vynášeli zničený nábytek. Enormní nasazení majitelů domů i desítek dobrovolníků však dokázalo nemožné. "Většina ubytovacích a stravovacích kapacit v Českém Krumlově bude v pondělí schopna přijmout návštěvníky," tvrdí starosta. V neděli večer totiž měli odborníci dokončit posouzení statiky všech poničených domů. Některé penziony nicméně stále plánují omezený provoz, při němž bude pokračovat úklid, v jiných hotelích zůstanou dveře zavřené ještě delší čas. Už ve středu také znovu otevře část své expozice galerie Egon Schiele Centrum, v němž voda napáchala škodu za minimálně pět milionů korun.
</TEXT>
<HEADING>
V Budějovicích opět ožívají restaurace
</HEADING>
<TEXT>
Podobně rychle se k životu probouzejí i České Budějovice. Celkové škody jen na městském majetku odhaduje českobudějovický radní Zdeněk Čáp na sto milionů korun. Řada zaplavených restaurací obnovuje provoz, začíná znovu fungovat městská doprava, otevírají se mosty. "V pondělí určitě otevřu," řekl včera LN Jiří Klika, majitel stejnojmenné českobudějovické restaurace u slepého ramene řeky Malše. První záplavová vlna přitom jeho penzion zaplavila do výše jednoho metru, druhá pak vystoupala ještě o metr a půl výš. Také v Třeboni se život vrací do normálních kolejí, i když v okolí města jsou stržené některé mosty. Omezení automobilového provozu přitom hojně využívají desítky cykloturistů. Nejhorší povodňová situace v jižních Čechách panuje stále po celém toku řeky Lužnice, pod hrází rybníka Rožmberk platí stav ohrožení. "Na Lužnici i na samotném Rožmberku klesá voda vždy velmi pomalu," řekl jihočeský hejtman Jan Zahradník. Zároveň potvrdil, že rozsah škod na jihu Čech bude obrovský. Řeky a protržené hráze rybníků zbořily řadu domů, stovky obyvatel se stále nemohou vrátit do svého bydliště. Polovinu obce Metly na Strakonicku voda doslova srovnala se zemí.
Podobně rychle se k životu probouzejí i České Budějovice. Celkové škody jen na městském majetku odhaduje českobudějovický radní Zdeněk Čáp na sto milionů korun. Řada zaplavených restaurací obnovuje provoz, začíná znovu fungovat městská doprava, otevírají se mosty. "V pondělí určitě otevřu," řekl včera LN Jiří Klika, majitel stejnojmenné českobudějovické restaurace u slepého ramene řeky Malše. První záplavová vlna přitom jeho penzion zaplavila do výše jednoho metru, druhá pak vystoupala ještě o metr a půl výš. Také v Třeboni se život vrací do normálních kolejí, i když v okolí města jsou stržené některé mosty. Omezení automobilového provozu přitom hojně využívají desítky cykloturistů. Nejhorší povodňová situace v jižních Čechách panuje stále po celém toku řeky Lužnice, pod hrází rybníka Rožmberk platí stav ohrožení. "Na Lužnici i na samotném Rožmberku klesá voda vždy velmi pomalu," řekl jihočeský hejtman Jan Zahradník. Zároveň potvrdil, že rozsah škod na jihu Čech bude obrovský. Řeky a protržené hráze rybníků zbořily řadu domů, stovky obyvatel se stále nemohou vrátit do svého bydliště. Polovinu obce Metly na Strakonicku voda doslova srovnala se zemí.
</TEXT>
</DOC>
<DOC>
<DOCID>LN-20020819025</DOCID>
<DOCNO>LN-20020819025</DOCNO>
<DATE>08/19/02</DATE>
<TITLE>
ČESKÉ BUDĚJOVICE - Podobnou situaci zřejmě nemůže zažít návštěvník v žádné jiné zemi než v Česku. V českobudějovické čtvrti Havlíčkova kolonie stojí u chodníků pětačtyřicetiletý muž, opřený o lopatu. Právě vynosil ze svého zatopeného domu další část zničeného zařízení. K tomu mu ještě na Lužnici odplavala chata. Muž se dívá na ženu v okně a vážně říká: "Tak teď už nám ve vstupu do Evropské unie nikdo nemůže zabránit." Žena nechápavě zakroutí hlavou. Po chvilce ale dostává vysvětlení. "Všechny baráky už jsme totiž poslali po vodě Němcům. Sudeťáci si je vyzvednou v Hamburku," říká se smíchem muž a žena se přidává. Konec krátké pauzy. Dvojice se opět pouští do úklidu. Psychologové tuto schopnost dělat si legraci i z nejtragičtějších situací neodsuzují. Češi si podle nich černým humorem vytvářejí jakousi bariéru proti stresu a tíživým pocitům z následků katastrof. Podobných vtipů, jaké bylo možné včera zaslechnout v Havlíčkově kolonii, si lidé vyprávějí po hospodách desítky. K nejoriginálnějším vypravěčům přitom paradoxně patří lidé, které voda připravila o majetek.
</TITLE>
<HEADING>
Třeboň plná čochtanů
</HEADING>
<TEXT>
Ještě větší dávku černého humoru však obyvatelům republiky přichystala na mnoha místech prostě náhoda. V Českých Budějovicích například reklamní firma nestačila sundat z výlepových ploch pozvánky na červencový happening, pořádaný radnicí. V historické Panské ulici - zcela zatopené vodou - tak po celou dobu povodní na vratech visely plakáty s textem: "Vodní hrátky na Malši". U jedné ze silnic na Strakonicku zase vyčníval z vody u zaplavené silnice billboard s nápisem: "Panenko skákavá!" Velké překvapení čekalo v sobotu i na návštěvníky Třeboně. Ve městě, které týden statečně bojovalo s velkou vodou, vítali turisty na náměstí v rámci tradičního jarmarku lidé převlečení za vodníky. Symbolem Třeboně je totiž vodník Čochtan. "Kvůli tomu, že byly záplavy, se nebudu přece převlékat za čerta," nenechal se odradit jeden z třeboňských "vodníků".
Ještě větší dávku černého humoru však obyvatelům republiky přichystala na mnoha místech prostě náhoda. V Českých Budějovicích například reklamní firma nestačila sundat z výlepových ploch pozvánky na červencový happening, pořádaný radnicí. V historické Panské ulici - zcela zatopené vodou - tak po celou dobu povodní na vratech visely plakáty s textem: "Vodní hrátky na Malši". U jedné ze silnic na Strakonicku zase vyčníval z vody u zaplavené silnice billboard s nápisem: "Panenko skákavá!" Velké překvapení čekalo v sobotu i na návštěvníky Třeboně. Ve městě, které týden statečně bojovalo s velkou vodou, vítali turisty na náměstí v rámci tradičního jarmarku lidé převlečení za vodníky. Symbolem Třeboně je totiž vodník Čochtan. "Kvůli tomu, že byly záplavy, se nebudu přece převlékat za čerta," nenechal se odradit jeden z třeboňských "vodníků".
</TEXT>
</DOC>
<DOC>
<DOCID>LN-20020819026</DOCID>
<DOCNO>LN-20020819026</DOCNO>
<DATE>08/19/02</DATE>
<TITLE>
Lidé, jimž voda vzala úplně všechno, co celý život budovali, se v současné době ocitají často psychicky na dně
</TITLE>
<TEXT>
Beznaděj a slzy při pomyšlení na minulost, kterou vzala velká voda, a obavy z budoucnosti, až povodeň opadne. O desítky, možná stovky lidí, které záplavy připravily o veškerý majetek, se v těchto dnech musí postarat psychologové.
NERATOVICE - Utěšovat lidi, kteří prožili velké trauma, patří do náplně jejich práce. Jan Vokurka a Kristýna Rosenbaumová, psychologové středočeské policejní správy, přesto už týden zažívají něco, co dosud nepoznali. Jednotlivé případy psychicky nalomených osob se tentokrát slily v jednu velkou masu. "Poskytování intervenční péče je součástí policejní psychologie. Běžně však řešíme jen jednotlivé případy. Povaha traumat se příliš neliší od naší běžné práce. Odlišné je ale množství postižených osob a podmínky evakuace, ve kterých pracujeme," konstatuje Vokurka. V běžném provozu tvoří gró jejich pracovní náplně psychologická školení policistů, testy nově přijímaných, výuka. Poslední týden je ale všechno jinak. Tolik traumatizovaných osob během krátké doby jindy nepotkají snad za celý rok. Pendlují mezi nejhůře záplavami postiženými oblastmi na Kralupsku a Neratovicku. Denně poslouchají a utěšují oběti nevídané katastrofy. "Snažíme se vyvést lidi z pasivity, nastartovat je do aktivního myšlení, víry v budoucnost. Aby byli schopni fungovat hned, jak se do svých domovů vrátí," říká Rosenbaumová. "Naším cílem je převést jejich pozornost k plánům na budoucnost: jak to zařídí, jak to zvládnou."
</TEXT>
<HEADING>
Mladí se s krizí vypořádají lépe
</HEADING>
<TEXT>
Trauma způsobené povodní má podle psychologů několik fází. Od prvotního šoku z rychlé evakuace ke stabilizaci a pocitu relativního bezpečí v evakuačním centru, který ale záhy přechází v nejistotu a strach z budoucna. Tento cyklus se často opakuje poté, co se vrátí do zničených příbytků. K tomu se po několika dnech mohou přidat i vyhrocené mezilidské vztahy. "Lidé přišli o své zázemí, na který jsou zvyklí. Spí s cizími lidmi. Zpočátku to tolik nevadí, problematické se to stává až po delší době. Začnou jim vadit spolubydlící," popisuje tuto situaci Vokurka. Reakce se liší. Nejčastějším projevem je apatie, či naopak agrese. Nejtěžší pro psychology je zmobilizovat staré lidi. "Mladí mají před sebou alespoň nějakou perspektivu, že to, o co přišli, stihnou vybudovat znovu. U starých osob je tato motivace problematická," říká Vokurka. Lidé, jimž voda vzala úplně vše, co celý život budovali, se ocitají často psychicky na dně. Nemají ani daleko k myšlenkám na sebevraždu. Těžkým úderem na psychiku jsou podle odborníků dlouhé hodiny a dny nečinnosti. Nejistotu a bezmoc lidí ještě zvyšují různé neověřené zprávy a fámy o rozsahu škod.
</TEXT>
<HEADING>
Nejhorší je nečinnost
</HEADING>
<TEXT>
Psychologové proto radí: žádným zprávám nevěřte. Ani televizi ne. Počkejte až na ty oficiální, ověřené. "Kusé informace jsou problematické, situace bývá zveličována," připomíná Vokurka. "Informaci je třeba poskytnout až tehdy, kdy jsou schopni ji vstřebat. Jsou většinou v tak špatném psychickém stavu, že nejsou schopni o nich přemýšlet, rozlišit realitu a fámu. Uvěří všemu. Uvěřili by, kdybyste jim řekli, že to odneslo Karlštejn," přirovnává. Jakmile se mohou vrátit domů a seznámit se s rozsahem katastrofy poté, psychický stav lidí se zlepšuje. "Když už mohou vzít do ruky koště a zařít vymetat bláto z příbytků, to bývá skutečný impuls k aktivitě. Vidíme to třeba v Kralupech, kde se už lidé částečně mohli vrátit. Zjistili skutečné následky, ulevilo se jim, že díky policejní ochraně nedošlo k drancování, kterého se báli. Jejich přístup se stává aktivnější a psychický stav se zlepšuje," zjišťuje Vokurka. Paradoxně lépe na tom mohou být lidé z obcí, které voda poničila nejvíce. Psychologové se shodují v tom, že alespoň odpadne závist a zášť postižených vůči těm, kteří zůstali pohromy ušetřeni. "Budou mít pocit, že jsou všichni na jedné lodi. Všichni budou muset začít od nuly," soudí Rosenbaumová. Negativní dopad může mít situace, kdy nebude dostatek materiální pomoci a lidé se o ni začnou hádat.
</TEXT>
<HEADING>
I psychologové si řekli dost
</HEADING>
<TEXT>
Po týdnu enormního nasazení a kříšení desítek lidských myslí toho začínají mít dost i sami středočeští psychologové. Nebudou oni sami za chvíli potřebovat krizovou intervenci? "My se můžeme ze svých krizí vymluvit jeden druhému. Jsme v první fázi krizové situace. Ještě jsme nepřešli do pasivní rezistence," usmívá se unaveně Vokurka. Se svou kolegyní se prý snaží dodržovat alespoň základy psychohygieny. "Vyspat se, když je kdy, najíst se, když je co, vysprchovat se, to také pomáhá," vypočítává Rosenbaumová. "Člověk by si měl umět říci v určitou chvíli dost. I proto jsme už požádali o posily. Dostali jsme se do situace, kdy jsme přestali to množství práce sami zvládat." Dokdy ještě potrvá jejich neobvyklá mise, zaměstnanci policie nevědí. "Dokud to bude třeba," krčí oba rameny.
Po týdnu enormního nasazení a kříšení desítek lidských myslí toho začínají mít dost i sami středočeští psychologové. Nebudou oni sami za chvíli potřebovat krizovou intervenci? "My se můžeme ze svých krizí vymluvit jeden druhému. Jsme v první fázi krizové situace. Ještě jsme nepřešli do pasivní rezistence," usmívá se unaveně Vokurka. Se svou kolegyní se prý snaží dodržovat alespoň základy psychohygieny. "Vyspat se, když je kdy, najíst se, když je co, vysprchovat se, to také pomáhá," vypočítává Rosenbaumová. "Člověk by si měl umět říci v určitou chvíli dost. I proto jsme už požádali o posily. Dostali jsme se do situace, kdy jsme přestali to množství práce sami zvládat." Dokdy ještě potrvá jejich neobvyklá mise, zaměstnanci policie nevědí. "Dokud to bude třeba," krčí oba rameny.
</TEXT>
</DOC>
<DOC>
<DOCID>LN-20020819027</DOCID>
<DOCNO>LN-20020819027</DOCNO>
<DATE>08/19/02</DATE>
<TITLE>
Tolik traumatizovaných lidí najednou jsme ve své praxi ještě nezažili, říká psycholog Správy Středočeského kraje Policie ČR Jan Vokurka.
</TITLE>
<TEXT>
LN: Pomoc psychologa potřebují v těchto dnech desítky lidí. Už jste někdy stáli před podobným úkolem? Pomáhali jste třeba u povodní v roce 1997?
Povodní na Moravě před pěti lety jsme se nezúčastnili. Tato situace je pro nás nová. Traumatické stavy, které tito lidé prožívají, pro nás nové nejsou. Ale s takovým počtem postižených jsme se ještě nesetkali.
</TEXT>
<HEADING>
LN: Kde vás bylo nejvíce třeba?
</HEADING>
<TEXT>
Počátkem minulého týdne byla nejhorší situace v oblasti Kralupska, hlavně přímo v Kralupech nad Vltavou. Ve čtvrtek a v pátek se těžiště naší práce přesunulo do okolí Neratovic, do obcí Zálezlice a Kozárovice.
LN: Existuje nějaká obecná rada pro osoby, které se v traumatické situaci ocitly?
Pochopitelně to je případ od případu. Možná jedna obecná rada je, pokusit se rozšířit svou pozornost nejen na dění v obci, v které člověk žije, a orientovat se nikoli na minulost a přítomnost, ale na budoucnost a perspektivu.
LN: Řada obyvatel postižených míst se snažila ve svých domovech za každou cenu zůstat nebo se tam co nejrychleji vrátit, ačkoli ještě hrozilo akutní nebezpečí. Dokonce jsou i případy, kdy dotyčný neodešel a utonul. Čím si to vysvětlujete?
Z psychologického hlediska lze takové počínání pochopit. Lidé tam mají veškerý svůj majetek, bojí se o něj, podceňují riziko. Nicméně je potřeba zdůraznit, aby se lidé podvolili složkám, které evakuace a záchranné práce organizují. Opakuji: lidsky to lze chápat, ale rozhodně nedoporučuji trvat na svém.
LN: Setkali jste se s podobným případem? Má účast psychologa v záchranné akci pozitivní vliv?
I k takovému případu jsme byli povoláni. Sice dodnes nevíme, jaký byl výsledek, nicméně přítomnost psychologa sehrála určitě pozitivní roli. Mínění dotyčného člověka se posunulo alespoň od kategorického ne k tomu, že začal evakuaci alespoň zvažovat. Kdybychom měli na vyjednávání víc času, myslím, že by se to nakonec povedlo. Psychologové mohou v podobné situaci využít některé základní techniky vyjednávání. Na druhé straně ale bohužel velmi často na podobné věci není čas. Evakuovaných je hodně a nebezpečí se rychle blíží.
LN: Jak dlouho ještě bude podle vás přítomnosti psychologů v záplavami postižených oblastech potřeba?
Jak se bude vyvíjet situace, to v tuto chvíli ještě nedokážeme ani odhadnout. Jestli dny, týdny... Zatím určitě nevidíme konec naší mise. Jsme připraveni poskytovat naši psychologickou a posttraumatickou intervenční péči, dokud to bude nutné. Třeba i poté, co se lidé vrátí z evakuačních center do svých zničených bytů domů, pokaždé jsme schopni za nimi vyjet. Bude záležet i rovněž na našem dalším pracovním vytížení, ale zatím je toto pro nás priorita.
</TEXT>
</DOC>
<DOC>
<DOCID>LN-20020819028</DOCID>
<DOCNO>LN-20020819028</DOCNO>
<DATE>08/19/02</DATE>
<TITLE>
ČESKÉ BUDĚJOVICE - Do pozice vojevůdců, na jejichž momentálním a rychlém rozhodnutí může záviset výsledek celé války, se dostali mnozí krajští hejtmani v zatopených oblastech. I když se na organizaci a podobě záchranných prací podílely stovky odborníků, jen jeden člověk musel nakonec vybrat z často protichůdných návrhů řešení to nejlepší. Hejtmani tak dostali do rukou pravomoc, kterou jim nikdo nemůže závidět. V rozmezí několika hodin či minut vydávali na základě vlastní úvahy rozhodnutí, na kterém závisely desítky životů. "Například při obraně hráze rybníka Rožmberk mi skutečně různí odborníci navrhovali různá řešení. Snad jsem nakonec vybral správně," říká jihočeský hejtman Jan Zahradník. Nejde přitom podle něj o to, že by se pokoušel být chytřejší než profesionální pyrotechnik, rybníkář či hydrolog. Odpovědnost hejtmanů závisela především na tom, jakým lidem budou při záchranných pracích důvěřovat. Kdo má pravdu? Ředitel Povodí Vltavy, vojenský specialista, nebo lidé, kteří u rybníka žijí celý život? Použijeme bagr, část hráze odstřelíme, nebo ji naopak navýšíme? "Teprve nyní si začínám uvědomovat, jak ohromná odpovědnost na mně ležela. Při těch největších záplavách naštěstí nebyl na nějaké pocity čas," tvrdí Zahradník, původním povoláním ředitel gymnázia.
</TITLE>
<HEADING>
Co s parovodem?
</HEADING>
<TEXT>
Do podobné situace jako na Rožmberku se hejtman dostal například i při úvahách o likvidaci části parovodu přes řeku Vltavu v Českých Budějovicích. Část odborníků radí: parovod zbouráme, umožníme řece volný průchod a voda pak ušetří alespoň část sídliště. Jiní odborníci naopak chtějí parovod zachovat. Bojí se, že by masa železa zablokovala další most a způsobila mnohem větší škody. "Naštěstí se ukázalo, že rozhodnutí ponechat parovod na místě bylo správné," říká Zahradník. Přiznává, že v některých případech se kromě svého poradního týmu snažil ještě telefonicky poradit s lidmi, jejichž znalostem důvěřuje a nimiž se dlouho zná. Pokud by hejtman udělal chybu, která by stála život desítky lidí, nebyla by to chyba odborníka, který špatné řešení navrhl. Byla by to chyba a odpovědnost hejtmana. Jakou životní zkušenost si Jan Zahradník z povodní zatím odnáší? "Přesvědčil jsem se o tom, jaké netušené možnosti, výdrž a optimismus v sobě lidé v Česku mají, jak jsou si schopni pomáhat," tvrdí hejtman.
Do podobné situace jako na Rožmberku se hejtman dostal například i při úvahách o likvidaci části parovodu přes řeku Vltavu v Českých Budějovicích. Část odborníků radí: parovod zbouráme, umožníme řece volný průchod a voda pak ušetří alespoň část sídliště. Jiní odborníci naopak chtějí parovod zachovat. Bojí se, že by masa železa zablokovala další most a způsobila mnohem větší škody. "Naštěstí se ukázalo, že rozhodnutí ponechat parovod na místě bylo správné," říká Zahradník. Přiznává, že v některých případech se kromě svého poradního týmu snažil ještě telefonicky poradit s lidmi, jejichž znalostem důvěřuje a nimiž se dlouho zná. Pokud by hejtman udělal chybu, která by stála život desítky lidí, nebyla by to chyba odborníka, který špatné řešení navrhl. Byla by to chyba a odpovědnost hejtmana. Jakou životní zkušenost si Jan Zahradník z povodní zatím odnáší? "Přesvědčil jsem se o tom, jaké netušené možnosti, výdrž a optimismus v sobě lidé v Česku mají, jak jsou si schopni pomáhat," tvrdí hejtman.
</TEXT>
</DOC>
<DOC>
<DOCID>LN-20020819029</DOCID>
<DOCNO>LN-20020819029</DOCNO>
<DATE>08/19/02</DATE>
<TITLE>
LIPNO - Správce lipenské přehrady Zdeněk Zídek do konce života nezapomene na okamžik, kdy musel minulý týden v úterý ráno z prvního vodního díla na Vltavě pustit dolů po proudu obrovskou masu vody. Živel se vymkl lidské kontrole a další zdržení mohlo způsobit prolomení hráze. Povodeň na řece by pak dostala naprosto jiné rozměry. "Byl to hrozný pocit, už bych to nechtěl zažít," říká hrázný. "V hlavě mi běželo, co to může udělat s Krumlovem, ale představit jsem si to nedovedl. Takové množství vody je mimo všechny myslitelné rozměry." Do Lipna nateklo proti předpokládané katastrofální povodni o 53 milionů krychlových metrů vody více, za své vzaly i všechny propočty maximálních průtoků. "Počítali jsme, co si ještě můžeme dovolit, a dokonce jsme šli sedm centimetrů nad povolenou hranici, což umožnilo snížit průtok do Krumlova o jednu třetinu. Dál už jsme nemohli, protože nikdo nevěděl, kdy bude kulminace a zda horní část sypané hráze, kam voda nikdy nedosáhla, je schopná zatížení unést," vzpomíná hrázný. Pokud by voda sypanou hráz přelila, na rozdíl od betonové by povolila, a voda by smetla vše, co by stálo v cestě. Zídek si zprvu myslel, že Lipno velkou vodu zvládne stejně jako týden předtím. Tehdy pozdrželi správci nádrže povodňovou vlnu a hladinu Vltavy vzedmuly pouze její přítoky pod přehradou. I tak řada měst a obcí zažila stoletou vodu. O pár dnů později zradily správce malé potoky přitékající do nádrže. Vltava byla na přítoku na snesitelné hranici, ale voda rapidně stoupala. "Když jsme zjistili, že to dělají potoky, přidala se Vltava. Pak už se blížila katastrofa, do Lipna přitékalo každou hodinu 1,5 milionu kubíků vody. Přitom stačilo, aby se oblačnost posunula o pár kilometrů, a vše mohlo dopadnout jinak," řekl hrázný.
</TITLE>
<HEADING>
Správce: Lipno svůj úkol splnilo
</HEADING>
<TEXT>
Vodu si po toku posílala celá rodina Zídkových. Bratr lipenského hrázného má stejnou funkci na nádrži HněvkoviceKořensko, jejich otec spravuje Orlík. "Nejvíc to ale odnesl strýc, který šéfuje dolnímu toku Labe," říká Zídek. Správce chválí stavbaře, že všechny hráze přehrad vydržely. Lipno podle něj svůj úkol splnilo. "Nečekejme od Lipna zázraky, umí jen to, k čemu bylo postaveno. Situaci pod nádrží jednoznačně zlepšilo, bez něj by dnes území vypadala jinak," říká. Zídek odmítá i hlasy, že měl vodu pustit jindy a postupovat jinak. "Dělal jsem přesně to, co jsem dělat musel," dodal.
Vodu si po toku posílala celá rodina Zídkových. Bratr lipenského hrázného má stejnou funkci na nádrži HněvkoviceKořensko, jejich otec spravuje Orlík. "Nejvíc to ale odnesl strýc, který šéfuje dolnímu toku Labe," říká Zídek. Správce chválí stavbaře, že všechny hráze přehrad vydržely. Lipno podle něj svůj úkol splnilo. "Nečekejme od Lipna zázraky, umí jen to, k čemu bylo postaveno. Situaci pod nádrží jednoznačně zlepšilo, bez něj by dnes území vypadala jinak," říká. Zídek odmítá i hlasy, že měl vodu pustit jindy a postupovat jinak. "Dělal jsem přesně to, co jsem dělat musel," dodal.
</TEXT>
</DOC>
<DOC>
<DOCID>LN-20020819030</DOCID>
<DOCNO>LN-20020819030</DOCNO>
<DATE>08/19/02</DATE>
<TITLE>
Vůbec první "povodňový" rozhovor poskytl ministr obrany Jaroslav Tvrdík LN. To, že se země ocitla v mimořádné situaci, dokresloval i fakt, že se interview odehrálo v situačním centru, kde zasedá krizový štáb ministerstva obrany a kam dosud novinář nevkročil.
</TITLE>
<TEXT>
LN: Jaké jsou vaše pocity, co jste prožíval, když jste viděl tu spoušť?
Byl pouze jeden: hrůza, zděšení, lítost nad tím utrpením, které denně potkávám. Bylo mi líto lidí, na které katastrofa dopadla, a byl jsem přesvědčen o tom, že jako člen vlády a jako člen ústředního krizového výboru musím udělat všechno pro to, abych těm lidem maximálně pomohl. Poslední dny, jak začala opadat voda, jsem začal cítit smutek z toho, že fantastická pospolitost prvního týdne už začíná mizet. Přišlo mi líto, když mi mnoho lidí vynadalo, i vulgárně. Už se přestali bát o život a začali si uvědomovat obavy z budoucnosti a začali cítit lítost nad ztraceným majetkem. Bylo mi to líto, protože jsem měl pocit, že jsme udělali, co jsme mohli.
</TEXT>
<HEADING>
LN: Co vám vyčítají?
</HEADING>
<TEXT>
Všechno možné. Slyšel jsem například i názor, že něco podobného by se před rokem 1989 stát nemohlo, což jsem nedokázal pochopit. Slyšel jsem, že varování přišlo pozdě, lidé hledali i iracionální důvody, proč se to stalo a jak se tomu dalo zabránit. Tyto věci nicméně budou předmětem podrobných analýz, které musíme vypracovat, abychom přesně věděli, co se stalo a jestli se stát mohl chovat jinak. Na druhou stranu určitě budeme v té analýze lidi chválit, protože nasazení složek integrovaného záchranného systému bylo fantastické.
LN: Máte nyní pocit, že se někde něco zanedbalo nebo nefungovalo?
Už sám fakt, že toto je první rozhovor, který dávám, a že jsem v médiích byl vidět méně než po 11. září, je pro mě velkou satisfakcí. Ještě 11. září stálo na jednotlivcích a my jsem nespali a řešili důležité věci, ale v tuto chvíli systém funguje jako celek. Jsem spokojen, protože úloha moje nebo náčelníka Šedivého a dalších je významná, ale už ne dominantní. Funguje krizové řízení na všech stupních. Ukazuje se, že zkušenost z povodní a 11. září měla velký smysl a armáda v tuto chvíli funguje téměř bez chyby. Mám pouze jedno jediné selhání, kdy velící důstojník nezvládl svoji roli.
</TEXT>
<HEADING>
LN: O co šlo?
</HEADING>
<TEXT>
Jednotka z Prahy byla vyvedená v časných ranních hodinách v době vrcholící povodňové krize. Ve čtyři hodiny rozhodl krizový štáb, že se evakuace částečně rozšíří a v pět hodin se poplachem budila jedna jednotka 6. zabezpečovací brigády. Velitel této jednotky v pět vyvedl svoji jednotku a v devět už si stěžoval novinářům, že nemá spojení a že jednotka nesnídala a že není zabezpečena. Všechny ostatní jednotky, které přicestovaly do Prahy, měly dávku jídla na tři dny, měli s sebou spojení telefony, vysílačkami, a právě pražská jednotka nasazená v Praze svoji úlohu nezvládla. A byla to pouze odpovědnost velitele. Bylo to ale skutečně jedno jediné selhání a ve chvíli, kdy máme nasazeno devět tisíc lidí, to bylo příjemné zjištění. Co se týče ostatních složek integrovaného systému - ústřednímu krizovému štábu dávám jedničku s hvězdičkou.
</TEXT>
<HEADING>
LN: Co by se nicméně mělo zlepšit?
</HEADING>
<TEXT>
Jestli by se mělo něco zlepšit, tak jsou to v některých případech základní orgány, tedy krizové štáby obcí spíše než měst. Je mi líto, že to musím říct, ale někde byl zvolen starosta nebo zastupitelstvo obce, které s takovou činností nemá zkušenosti a nebylo schopno zvládnout svoji úlohu. Je to otázka do budoucnosti - do jaké míry na tom nejnižším, nejzákladnějším stupni, kdy tito lidé nemohou být připraveni na takovou složitou situaci, která znamená třeba evakuaci celé obce, by neměl stát suplovat jejich úlohu. Tu by mohli například přebrat hasiči. V řadě případů se to i stalo. Vyhlášený stav nouze bylo nesmírně prozíravé opatření.
LN: Kolik vojáků je nyní nasazeno a kolik jste schopni ještě zapojit?
V tuto chvíli je v terénu devět tisíc vojáků a jsme schopni a připraveni posilovat nasazení armády i při odstraňování škod tak, že by se mělo blížit až ke dvanácti tisícům vojáků. Teď jsme v situaci, kdy skončila první etapa nasazení a teď přijde druhá, mnohem složitější. Počítáme s tím, že tato další fáze potrvá do 15. září. Vyhlásili jsme jednu oficiální a jednu neoficiální operaci. V rámci operace Ochrana se na žádost policejního prezidenta posilují policejní jednotky. Počítali jsme s tím, že by se jí účastnilo zhruba do dvou tisíc vojáků, v pátek už to bylo dva a půl tisíce a zhruba před hodinou (rozhovor se odehrával v neděli po poledni) nás policejní prezident požádal o vyslání dalšího tisíce vojáků k uzavření lokalit v Praze - jde o Karlín a Holešovice. Takže to bude tři a půl tisíce lidí v této operaci. Dále jsme rozjeli operaci Obnova, kde jsme počítali s tím, že na základě žádostí hlavně okresních krizových štábů, ale i krajských štábů budou nasazeny jednotky jak s technikou, tak bez ní k odstraňování následků. A tam by mělo jít až o deset tisíc vojáků. Hlavně pro tu druhou operaci ještě koncentrujeme prostředky - přerušili jsme například výuku na středních i vysokých vojenských školách, výcvik vojáků základní služby a všechno, co má ruce a nohy, s výjimkou přípravy na summit NATO, pohotovostní vzdušné obrany. Mrzí mě, že vojáci jsou připraveni, ale starostové si je neumějí stanoveným způsobem vyžádat. My jsme je kontaktovali a poradili jim. Třetí operace je neformální akce Sbírka. Armáda má záštitu nad dětskými domovy a hnutím Stonožka.
</TEXT>
<HEADING>
LN: Co se bude dít se zahraničními jednotkami?
</HEADING>
<TEXT>
Jednotky mají nyní těsně před rotací. Mezi 2. a 10. zářím by měla rotovat 9. rota chemické ochrany v Perském zálivu. Nebudeme je stahovat, podobně se bude na začátku října měnit i 6. polní nemocnice v Afghánistánu. Jste první, komu mohu říci, že v krátké době se má vláda zabývat materiály o dalším účinkování těchto jednotek. Byli jsme požádáni Spojenými státy o vyslání i třetí jednotky, která byla v původní nabídce jednotky speciálních sil. Měla být nasazena v říjnu. Neumím si však představit, že bychom v tuto chvíli vyslali ven další jednotku, takže patrně zůstaneme u nasazení v současném rozsahu. Jsme samozřejmě připraveni tuto jednotku vyslat, ale ekonomické náklady na její nasazení ve chvíli, kdy tyto zdroje potřebujeme jinde, by bylo jen těžko ospravedlnitelné. Důvod tedy není vojenský, není politický, je ekonomický.
LN: Příprava na summit NATO pokračuje. Nevyslyšíte poněkud populistické volání KSČM, aby bylo zasedání zrušeno a peníze použity likvidaci následků povodní?
Zatím politická reprezentace názor komunistů nesdílí. Je třeba si uvědomit, že Evropská unie i Severoatlantická aliance dělají, co mohou, aby nám pomohly. Já po našem rozhovoru jedu na ruzyňské letiště převzít humanitární pomoc Velké Británie v podobě desítek čerpadel a stovek vysoušečů. Ukazuje se, že NATO není jen organizací politicko-bezpečnostní, ale má i svůj humanitární podtext a poskytuje nám obrovskou pomoc. Naše reakce by neměla směřovat k tomu, že summit zrušíme. Naopak summit může představit Česko jako zemi, která se umí stragickými událostmi vyrovnat.
LN: Bude se seškrtávat rozpočet? Předpokládám, že na bezpečnostních opatřeních to nebude.
Nebude. Neměli bychom pod hrozbou jedné katastrofy zapomínat na ostatní rizika. S povodněmi nepřestaly ostatní hrozby existovat. Naopak - nechci nikoho strašit, ale teroristé jsou naprosto bezskrupulózní lidé a této situace mohou spíše využít. Nemáme však žádný poznatek, aby to mohlo vyvolat obavy. Navíc nám s náklady nejspíš pomůže aliance.
LN: Jak rozsáhlá je zatím pomoc zemí NATO a EU?
Už nyní nám USA poskytují výzbroj pro bitevníky pro L-159 v hodnotě přes sto milionů korun, a to není pouze na summit, ale jde o dlouhodobou záležitost. Nasazení letounů USA nad Prahu v těch krizových dnech je rovněž bezplatné, a tak bych mohl pokračovat. Těžko se však přesně kvantifikuje, protože pomoc roste každým dnem. Přímá pomoc EU se dala na posledním zasedání vlády vyčíslit na tři miliardy korun a roste.
LN: Znamená to tedy, že díky této pomoci nebudete muset seškrtat rozpočet ministerstva obrany? Nejvíce mě zajímá nákup gripenů.
Já jsem ve vládě sdělil, že si neumím představit, že bych jí na začátku září předložil původní návrh. Varianta, že bychom koupili 24 nadzvukových stíhacích letounů v řádu desítek miliard korun, je pro mě vyloučená. Zabezpečit vzdušný prostor musíme, mým lidem jsem dal již minulý týden pokyn znovu zvážit všechny alternativy a budeme pravděpodobně hledat jiné řešení než nákup.
LN: Jaké škody utrpěla armáda? Nepozdrží se reforma armády?
Naštěstí, a říkám to s hořkou radostí vzhledem ke škodám ostatním, nejsou škody na majetku. Jestliže je však nasazeno přes deset tisíc vojáků s příslušnou technikou, tak půjde spíše o stovky než desítky milionů korun. V kolegiu ministra jsme se však shodli, že nebudeme po vládě žádat ani korunu navíc a restrukturalizujeme vlastní rozpočet.
</TEXT>
<HEADING>
LN: Kde budete hlavně šetřit?
</HEADING>
<TEXT>
Skutečně budeme muset pohnout reformou ozbrojených sil. Já bych nerad, aby to teď vypadalo, že rok 2006 jsme nebyli připraveni stihnout a využijeme hned povodí k tomu, že termín o rok posuneme. Tak to není. Já si však vůbec neumím představit, že bychom třeba v postižených městech, obcích či krajích nyní začali rušit vojenské posádky tak, jak bylo původně zamýšleno. Bavíme se nyní o tom, jak reformu změnit, aby například začala mimo území postižené povodněmi. Chceme to velmi rychle přehodnotit a provést jinak. Jestliže to nedokážeme v příštím roce, tak logicky dojde k časovým posunům. Nemyslím si však, že je rok 2006 ohrožen, pokud to však bude nutné odložit, nezbude nám nic jiného. Půjde ale spíše o měsíce než roky.
Skutečně budeme muset pohnout reformou ozbrojených sil. Já bych nerad, aby to teď vypadalo, že rok 2006 jsme nebyli připraveni stihnout a využijeme hned povodí k tomu, že termín o rok posuneme. Tak to není. Já si však vůbec neumím představit, že bychom třeba v postižených městech, obcích či krajích nyní začali rušit vojenské posádky tak, jak bylo původně zamýšleno. Bavíme se nyní o tom, jak reformu změnit, aby například začala mimo území postižené povodněmi. Chceme to velmi rychle přehodnotit a provést jinak. Jestliže to nedokážeme v příštím roce, tak logicky dojde k časovým posunům. Nemyslím si však, že je rok 2006 ohrožen, pokud to však bude nutné odložit, nezbude nám nic jiného. Půjde ale spíše o měsíce než roky.
</TEXT>
</DOC>
<DOC>
<DOCID>LN-20020819031</DOCID>
<DOCNO>LN-20020819031</DOCNO>
<DATE>08/19/02</DATE>
<GEOGRAPHY>PRAHA</GEOGRAPHY>
<TEXT>
Redakce LN se o víkendu znovu přestěhovala - z tiskárny Mafra v Praze 10-Malešicích do dalších provizorních prostor v malešické průmyslové zóně. Nové telefonní číslo redakce LN je (02) 22 06 86 67-70. Stále ovšem zůstává nejlepším způsobem komunikace s redakcí e-mail jméno.příjmení@lidovky.cz. Pracovníci LN se zároveň o víkendu podívali do zatopené budovy redakce v Pobřežní ulici v Karlíně. Voda, která sahala až do dvoumetrové výše, opadla. Budova není poškozena. Přízemní prostory redakce a celé okolí jsou však pokryty dvaceticentimetrovou vrstvou bahna. Od včerejška se navíc do této části Karlína nesmí vzhledem k nebezpečí padajících domů.
</TEXT>
</DOC>
<DOC>
<DOCID>LN-20020819032</DOCID>
<DOCNO>LN-20020819032</DOCNO>
<DATE>08/19/02</DATE>
<GEOGRAPHY>KLATOVY</GEOGRAPHY>
<TEXT>
O finanční pomoci státu pro záplavami poškozené rybníky mají už v příštím týdnu jednat zástupci Rybářského sdružení s ministrem zemědělství Jaroslavem Palasem. Požadují, aby se stát podílel na likvidaci škod. "Narušených rybníků, které plní celospolečenskou funkci, je mnoho a nemůžeme čekat, až jak se to vyvine. Je to časovaná mina," řekl předseda sdružení Jaroslav Průcha. Desetimilionové škody hlásí podle něj všechny rybářské podniky, včetně největších, jako je Rybářství Třeboň a Rybníkářství Hluboká. "Nepostižené jsou pouze Pohořelice na Moravě, ale ty díry po záplavách nezalepí," dodal Průcha. Reagoval tak na vzniklou situaci, která vyústí v nedostatek sladkovodních ryb o Vánocích a v zimě. Ryby podle něj určitě chybět budou a také kvalita zbylé produkce se může zhoršit. "Zda budou ztráty 20 nebo 30 procent, odhalíme, až rybníky slovíme," dodal. Každá společnost hlásí několik protržených rybníků. "Rybník se naplnil a stal se neovladatelným," uvedl předseda. U mnoha rybníků utíkala voda s rybami přes hráze i bočním přelivem a vzhledem k tomu, že jeden technik má na starosti pět až šest rybníků, nedalo se podle Průchy zabránit krádežím. Další škody vznikaly u násadových ryb. Průcha ocenil spolupráci s okresními povodňovými komisemi. V terénu byla podle něj stále většina rybářů, kteří spolu se starosty společně rozhodovali o objemu odtoku vody z rybníků. "Byl to boj o bytí a nebytí. Často šlo o to, zachránit rybník," dodal Průcha.
</TEXT>
</DOC>
<DOC>
<DOCID>LN-20020819033</DOCID>
<DOCNO>LN-20020819033</DOCNO>
<DATE>08/19/02</DATE>
<TITLE>
PRAHA - Miliardové ztráty na infrastruktuře a stamilionové škody podniků. Taková je zatím bilance ničivých záplav v Česku. Některé společnosti již vědí, kolik je stoletá voda připravila na majetku, jiné své škody zatím zjišťují. Ztráty jsou jednak přímé, tedy poškozené budovy či celé areály podniků, ale i nepřímé, způsobené uzavřením výroby. Snad nejtvrdší ránu zasadily povodně tuzemské infrastruktuře. Odhad škod způsobených záplavami na dopravní infrastruktuře například přesahuje čtyři miliardy korun. Suma však nezahrnuje objekty, které jsou stále pod vodou a nelze u nich výši ztrát určit. České dráhy budou muset na obnovu po záplavách vynaložit asi 1,8 miliardy korun. Dráhy se podle mluvčí Zdeňky Celé potýkají hlavně s podemletými tratěmi a poničenými mosty. Škody, které povodeň způsobila pražskému metru, se pohybují kolem dvou miliard korun. Odhad ztrát na infrastrukturním vodohospodářském majetku hlavního města Prahy se podle Pražských vodovodů a kanalizací pohybuje mezi 400 až 700 miliony korun, sdělila mluvčí podniku Marcela Dvořáková. Škody, které záplavy způsobily v ústřední čistírně odpadních vod v Bubenči, jsou podle prvních odhadů zhruba na 250 milionů korun. Pražská energetika se zatím své ztráty z povodní neodvažuje podle mluvčího Petra Holubce určit. Celkem výrazně byly zasaženy potravinářské a průmyslové podniky, jejich škody se zatím pohybují kolem 600 milionů korun. "Přímé ztráty půjdou do desítek milionů korun, škody z odstavení výroby se počítají dvacet milionů korun tržeb za den," sdělila mluvčí Setuzy Marie Logrová. Společnost přitom nevyrábí od minulého čtvrtka, obnova se odhaduje od poloviny tohoto týdne. "Zboží však expedujeme již dnes." Areál Setuzy v Ústí nad Labem přitom postižen nebyl. "Naštěstí původní majitel firmy vybudoval továrnu na kopci," poznamenala mluvčí. Zatopena však byla čistírna odpadních vod a sklad rostlinných olejů v Olšinkách. "Škody zatím nemáme vyčísleny," uvedl Tomáš Zikmund, mluvčí holdingu Unipetrol, u nějž byly nejvíce postiženy dceřiné společnosti Spolana Neratovice a Kaučuk Kralupy nad Vltavou. "Prozatímní velmi hrubý odhad škod pro pojišťovny se pohybuje kolem 20 milionů korun. Výrobu obnovíme asi příští týden," uvedl generální ředitel Stocku Plzeň Martin Petrášek.
</TITLE>
<HEADING>
Výroba se postupně obnovuje
</HEADING>
<TEXT>
Své ztráty zatím odhaduje Budějovický Budvar. "Přesnou výši ztrát neznáme, odhady se budou provádět tento týden. Zatím pouze řešíme fyzickou likvidaci škod," říká Denisa Mylbachrová z marketingového oddělení pivovaru. Budvar obnovil plně výrobu již minulý čtvrtek. "Zásobování probíhá standardně, výjimku tvoří jen odběratelé, kteří nejsou dopravně dostupní," dodala Mylbachrová. Přímé škody za 180 milionů korun utrpěl další jihočeský pivovar Eggenberg. Ztráty v hodnotě 50 milionů hlásí Pražské pivovary. Desetimilionové škody oznamují rybářské podniky. Další společnosti, které povodeň zasáhla, jsou telekomunikační firmy. Například Pragonet očekává škody v řádu desítek milionů korun. Český Telecom zatím své ztráty nevyčíslil, podnik eviduje kolem 50 tisíc telefonních stanic mimo provoz. Ještě v pátek to přitom bylo asi 60 tisíc. Celkové škody z letošních ničivých záplav se pohybují v desítkách miliard korun. Některé odhady hovoří o více než 60 miliardách korun.
Své ztráty zatím odhaduje Budějovický Budvar. "Přesnou výši ztrát neznáme, odhady se budou provádět tento týden. Zatím pouze řešíme fyzickou likvidaci škod," říká Denisa Mylbachrová z marketingového oddělení pivovaru. Budvar obnovil plně výrobu již minulý čtvrtek. "Zásobování probíhá standardně, výjimku tvoří jen odběratelé, kteří nejsou dopravně dostupní," dodala Mylbachrová. Přímé škody za 180 milionů korun utrpěl další jihočeský pivovar Eggenberg. Ztráty v hodnotě 50 milionů hlásí Pražské pivovary. Desetimilionové škody oznamují rybářské podniky. Další společnosti, které povodeň zasáhla, jsou telekomunikační firmy. Například Pragonet očekává škody v řádu desítek milionů korun. Český Telecom zatím své ztráty nevyčíslil, podnik eviduje kolem 50 tisíc telefonních stanic mimo provoz. Ještě v pátek to přitom bylo asi 60 tisíc. Celkové škody z letošních ničivých záplav se pohybují v desítkách miliard korun. Některé odhady hovoří o více než 60 miliardách korun.
</TEXT>
</DOC>
<DOC>
<DOCID>LN-20020819034</DOCID>
<DOCNO>LN-20020819034</DOCNO>
<DATE>08/19/02</DATE>
<TITLE>
Katastrofální záplavy zpomalí v letošním roce ekonomiku, což pocítí i státní kasa. Té hrozí rekordní schodek, který by se mohl vyšplhat až na sto miliard.
</TITLE>
<GEOGRAPHY>PRAHA</GEOGRAPHY>
<TEXT>
Stoletá voda, která se prohnala českými i moravskými městy, poškodila velké podniky a tisícovky domácností. Zastavení provozů jednotlivých firem, omezení turistického ruchu a zpomalení normálního života v zaplavených oblastech se podepíše na vývoji celé ekonomiky. "Okamžitým následkem povodní bude omezení ekonomické aktivity v zatopených územích a následné hospodářské poruchy. Některé malé a střední podniky zbankrotují," říká bývalý ministr financí a ekonom Pavel Mertlík z Raiffeisenbank. Podle hlavního ekonoma Patria Online Davida Marka bude krátkodobý dopad povodní výrazně negativní. "Tempo ekonomického růstu se zpomalí," dodává analytik Wood &amp; Company Jan Slabý. Ostatně kvůli katastrofickým záplavám už začínají ekonomové snižovat své předchozí odhady o růstu tuzemské ekonomiky. Ekonomický růst by se podle Mertlíka měl snížit z původního odhadu ve výši 2,7 na 2,4 procenta. Podobné zpomalení předpokládají i další odborníci. Problémy ekonomiky způsobí menší zisky firem, a tím i menší chuť zvyšovat svým zaměstnancům platy, což se odrazí na daňových příjmech. Menší výběr daně způsobí při udržení naplánovaných výdajů prohloubení schodku státního rozpočtu. "Schodek rozpočtu bude určitě vyšší, než se předpokládalo před povodněmi," uvedl Slabý. Odhady ministerstva financí už před povodněmi hovořily, že díra ve státní kase dosáhne výše 80 miliard korun, což je o zhruba třicet miliard korun více, než schválila Poslanecká sněmovna. Ta souhlasila se schodkem ve výši 46,2 miliardy korun. "Je realističtější, že se to vyšplhá na 90 až 100 miliard korun," upozorňuje Marek. Schodek by tak byl dvojnásobný oproti schválenému plánu. Opačný názor má analytička Volksbank CZ Markéta Šichtařová, která odhaduje, že by se předpokládaný schodek neměl výrazně měnit. Letošní vývoj státního rozpočtu nebude ovlivněn pouze povodněmi, ale i volebním rokem. "Fiskální disciplína je ve volebním roce jiná než v běžném roce," uvedl Marek. Vlády mají totiž ve volebním období tendenci si "kupovat" hlasy voličů za peníze daňových poplatníků. Růst českého hospodářství se přitom už před záplavami začínal zpomalovat, o čemž svědčí růst počtu nezaměstnaných. Svými výsledky neoslňovala ani průmyslová výroba, jejíž růst se zpomaloval. To vše se promítne v obrovské sekeře ve státní kase.
PRAHA - Stoletá voda, která se prohnala českými i moravskými městy, poškodila velké podniky a tisícovky domácností. Zastavení provozů jednotlivých firem, omezení turistického ruchu a zpomalení normálního života v zaplavených oblastech se podepíše na vývoji celé ekonomiky. "Okamžitým následkem povodní bude omezení ekonomické aktivity v zatopených územích a následné hospodářské poruchy. Některé malé a střední podniky zbankrotují," říká bývalý ministr financí a ekonom Pavel Mertlík z Raiffeisenbank. Podle hlavního ekonoma Patria Online Davida Marka bude krátkodobý dopad povodní výrazně negativní. "Tempo ekonomického růstu se zpomalí," dodává analytik Wood &amp; Company Jan Slabý. Ostatně kvůli katastrofickým záplavám už začínají ekonomové snižovat své předchozí odhady o růstu tuzemské ekonomiky. Ekonomický růst by se podle Mertlíka měl snížit z původního odhadu ve výši 2,7 na 2,4 procenta. Podobné zpomalení předpokládají i další odborníci. Problémy ekonomiky způsobí menší zisky firem, a tím i menší chuť zvyšovat svým zaměstnancům platy, což se odrazí na daňových příjmech. Menší výběr daně způsobí při udržení naplánovaných výdajů prohloubení schodku státního rozpočtu. "Schodek rozpočtu bude určitě vyšší, než se předpokládalo před povodněmi," uvedl Slabý. Odhady ministerstva financí už před povodněmi hovořily, že díra ve státní kase dosáhne výše 80 miliard korun, což je o zhruba třicet miliard korun více, než schválila Poslanecká sněmovna. Ta souhlasila se schodkem ve výši 46,2 miliardy korun. "Je realističtější, že se to vyšplhá na 90 až 100 miliard korun," upozorňuje Marek. Schodek by tak byl dvojnásobný oproti schválenému plánu. Opačný názor má analytička Volksbank CZ Markéta Šichtařová, která odhaduje, že by se předpokládaný schodek neměl výrazně měnit. Letošní vývoj státního rozpočtu nebude ovlivněn pouze povodněmi, ale i volebním rokem. "Fiskální disciplína je ve volebním roce jiná než v běžném roce," uvedl Marek. Vlády mají totiž ve volebním období tendenci si "kupovat" hlasy voličů za peníze daňových poplatníků. Růst českého hospodářství se přitom už před záplavami začínal zpomalovat, o čemž svědčí růst počtu nezaměstnaných. Svými výsledky neoslňovala ani průmyslová výroba, jejíž růst se zpomaloval. To vše se promítne v obrovské sekeře ve státní kase.
</TEXT>
</DOC>
<DOC>
<DOCID>LN-20020819035</DOCID>
<DOCNO>LN-20020819035</DOCNO>
<DATE>08/19/02</DATE>
<GEOGRAPHY>PRAHA</GEOGRAPHY>
<TEXT>
Evropská investiční banka (EIB) včera navrhla Německu, Rakousku, ČR a Slovensku úvěry s preferenčními sazbami. Půjčky by umožnily dlouhodobě pokrýt financování nápravy škod, jež způsobily záplavy. "EIB je připravena vytvořit zvláštní program pro postižené země," uvedl místopředseda EIB Wolfgang Roth. Tento program by mohl přispět k financování nezbytných rekonstrukčních prací prostřednictvím půjček s preferenčními sazbami s dobou splatnosti až 30 let. EIB je také připravena učinit výjimku z běžného pravidla, podle něhož financuje projekty nejvýše do 50 procent jejich hodnoty.
</TEXT>
</DOC>
<DOC>
<DOCID>LN-20020819036</DOCID>
<DOCNO>LN-20020819036</DOCNO>
<DATE>08/19/02</DATE>
<GEOGRAPHY>PRAHA</GEOGRAPHY>
<TEXT>
Výrobu včera obnovily pivovary Staropramen a Braník. Ve Staropramenu voda zaplavila pouze spodní dvůr, kde sídlí tzv. Pivní pohotovost. Ta zahrnuje velkoobchod a prodejnu pro spotřebitele. Závodu v Braníku se povodně nedotkly, sdělila mluvčí Pražských pivovarů Simona Krautová. Výroba se v pivovarech zastavila v úterý. Nejvíce škod vzniklo firmě v distribučním centru v Radotíně, které bylo zcela zatopeno. Hladina řeky tam vystoupala až na čtyři metry. Pražské pivovary od pondělního rána v předstihu veškeré zásoby piva z Radotína vystěhovaly a přesunuly je do ostatních distribučních center.
</TEXT>
</DOC>
<DOC>
<DOCID>LN-20020819037</DOCID>
<DOCNO>LN-20020819037</DOCNO>
<DATE>08/19/02</DATE>
<TITLE>
Podobné rodinné domy, které byly vybudovány po záplavách v roce 1997, budou stát i v Čechách
</TITLE>
<TEXT>
Nové domy pro postižené záplavami se budou stavět dál od vody. Potřebné parcely poskytne Pozemkový fond.
PRAHA - Lidé, kterým velká voda zničila jejich rodinné domy, by se mohli do několika měsíců dočkat nového bydlení. Ministerstvo zemědělství (MZe) ve spolupráci z ministerstvem pro místní rozvoj (MMR) a Asociací výrobců montovaných staveb připravuje projekt výstavby levných rodinných domků, které by financoval stát. Nemovitosti by byly převedeny do majetku obcí, které je poté mohou prodat svým občanům. Hodnota jednoho rodinného domku by neměla přesáhnout 1,3 milionu korun.
</TEXT>
<HEADING>
Lesy ČR dodají dřevo
</HEADING>
<TEXT>
Už v sobotu seznámil ministr zemědělství Jaroslav Palas s tímto návrhem starosty nejvíce poškozených obcí v jižních Čechách. "Detaily projektu se zatím projednávají, podrobnosti budou zveřejněny na pondělní tiskové konferenci," řekl mluvčí MZe Martin Severa. Zatím je předjednáno, že stát uhradí z ceny domu 150 000 korun, dalších 850 000 poskytne obcím ve formě půjčky se splatností 20 let a čtyřprocentním úrokem. Zbývajících 300 000 korun připadá na dodávku dřeva od státního podniku Lesy ČR pro výrobce montovaných domků. "Tyto dodávky výrazně zlevní výstavbu," podotkl ministr Palas. Na jednotlivý obcích je, aby našly vhodné lokality a určily, kdo bude v domech bydlet. Vedle toho si budou moci vybrat výrobce montovaných domků, který nová bydlení na jejich katastru postaví. Starostové některých postižených obcí už potvrdili, že se nové domy nebudou stavět na pozemcích, které byly zasaženy povodní. Ministerstvo zemědělství proto připravuje dohodu s Pozemkovým fondem, který by mohl poskytnout bezpečnější pozemky. "Obce by je mohly například získat výměnou za své parcely v záplavových oblastech, nebo bezúplatně," podotkl Severa.
</TEXT>
<HEADING>
Třicet domů za měsíc
</HEADING>
<TEXT>
Starostové jihočeských obcí Metly a Předmíř už projevili předběžný zájem o 14 domů. V Blatné bude potřeba 30 obydlí, v Majdaleně čtyři a v Hluboké pět. Další desítky domů by chtěly postavit obce ve středních Čechách a v povodí Labe. "Počet žádostí se vyšplhá na několik stovek," řekl Severa. Jednotlivé obce si rozhodnou, jakým způsobem převedou nové domky na obyvatele. "Mohou je třeba prodat formou dlouhodobých splátek," vysvětlil Palas. Některé domy budou moci obce využívat i pro dlouholeté nájmy. Dům z prefabrikované dřevní hmoty za 1,3 milionu podle výrobců poskytuje plnohodnotné bydlení. "Několik takových domů už bylo postaveno například ve Vrbně pod Pradědem a Městě Albrechticích (okres Bruntál) pro postižené povodněmi na Moravě v roce 1997," řekl ředitel společnosti Rodinné domky Rýmařov Jiří Pohloudek. Podle něj mohou být některé domy postaveny během několika týdnů. Stavitelé sdružení v Asociaci výrobců montovaných staveb už kontaktovali své dodavatele, aby mohli vybudovat až 30 domů v postižených oblastech za měsíc.
Z1 - hrubá stavba tohoto nejmenšího domu firmy RD Rýmařov stojí v nejlevnější verzi 840 tisíc korun, stavba na dokončení 1 246 000 a na klíč 1 339 000 korun.
PŘÍZEMÍ - celková plocha 65,22 m2
</TEXT>
</DOC>
<DOC>
<DOCID>LN-20020819038</DOCID>
<DOCNO>LN-20020819038</DOCNO>
<DATE>08/19/02</DATE>
<TITLE>
Terezín: obecní úřad
</TITLE>
<TEXT>
Foto LN - Hynek Glos
Litoměřice: téměř zcela zatopená oblast Mlékojed
Foto LN - Tomáš Krist
Hřensko: utrpení zdejších obyvatel nekončí - po odvrácení nebezpečí pádu skal přišla velká voda
Foto ČTK - Jiří Urban
Zálezlice: jedna z nejpostiženejších obcí
Foto LN - Tomáš Krist
Praha: zaplavený vestibul metra Florenc
Foto ČTK - Stanislav Peška
Terezín: město na čas téměř zmizelo
Foto LN - Hynek Glos
Děčín
Foto ČTK - Jiří Urban
Dubí
Foto ČTK - Libor Zavoral
Praha, Karlín: obyvatelé prožili již druhou evakuaci - statika zdejších domů byla výrazně narušena, nikdo zde nesmí zůstat
Foto LN - Hynek Glos
Praha, Stromovka: co neodnesla voda, je pokryto bahnem
Foto LN - Jan Zátorský
Dubí: toto byla kdysi zahrádka
Foto ČTK - Libor Zavoral
Majdalena
Foto ČTK - Václav Pancer
Terezín
Foto LN - Hynek Glos
Praha: kapr na ulici
Foto ČTK - René Volfík
Praha, Kampa
Foto ČTK - Jan Třeštík
Praha, Karlín
Foto LN - Hynek Glos
Zbraslav: jeptišky z Klášterního domu karmelitek Dítěte Ježíše likvidují následky povodně
Foto ČTK - Sergej Kondakov
</TEXT>
</DOC>
<DOC>
<DOCID>LN-20020819039</DOCID>
<DOCNO>LN-20020819039</DOCNO>
<DATE>08/19/02</DATE>
<TITLE>
Státní správa zvládla svou záchrannou roli velmi dobře
</TITLE>
<TEXT>
Terezínské povodňové jezero stále zcela neopadlo, v mnoha sklepeních dál stojí kalná voda, ulice měst pořád pokrývá směs bahna a náplavového odpadu. Tisíce evakuovaných budou muset ještě pár dní pobýt v provizorních domovech. Přesto je možné s klidem v srdci říct, že záplavy skončily své ničivé dílo a že nastává čas obnovy. Chvíle zlomu, kdy na nás ještě plně doléhá hrůza minulé katastrofy a kdy se zároveň otevírá budoucí nutnost nápravy, je nejvhodnější okamžik k ohlédnutí se a k prvnímu hodnocení. Jak v boji s rozbouřenou vodou obstál stát, který si hned do prvních řádek smlouvy s občany zapsal slib chránit bezpečnost jejich životů? Jak si vedli politici, kteří na sebe dobrovolně vzali závazek spravovat složitou státní stavbu a její vnitřní záchranný systém? A jak ve víru pádící vody obstáli sami občané, ti, které nekontrolovaný živel bezprostředně ohrožoval, i ti, kteří celou dobu seděli v suchu?
</TEXT>
<HEADING>
Skvělí lidé v dobrém systému
</HEADING>
<TEXT>
Za poslední týden to zaznělo už bezpočtukrát, ale rozhodně nebude od věci to ještě jednou zopakovat. Záchranný systém a všechny jeho složky - policie, hasiči, vojáci, speciální jednotky a další - fungovaly s téměř překvapivou samozřejmostí: spolehlivě a přesně. Jako by už podobnou těžkou zkouškou prošly tisíckrát předtím. Nebyla to přitom odosobněná suchá rutina, nýbrž lidská zručnost osvědčená v pravou chvíli. Krizová centra ze sebe od počátku vydávala maximum, i když často na hranici svých možností. V nejhorší pozici pak byli starostky a starostové, kteří na sebe coby hlavy obce přirozeně strhávali veškerý hněv a kritiku nespokojených. Ne vždy byla tvrdá slova oprávněná, mnohdy byla pouze výrazem potřeby lidí uvolnit zoufalství z prožité tragédie. Řadu námitek ale budou muset první v obci zpětně přiznat. Čím dříve to udělají, tím rychleji mohou předejít chybám při příštím ohrožení. I prozatímní pražský primátor Němec se bude moci v klidu sám sebe optat, zda jeho vystupování v médiích nešířilo do pobřežních čtvrtí hlavního města spíše nemístné uklidnění než potřebnou bdělost a ostražitost. Stejnou otázku po možných chybách by si měli položit i politici na samém vrcholu mocenské hierarchie. Vláda snad může být spokojena, žádnou velkou chybu neudělala. Premiér a siloví ministři jednali rychle, vystupovali odhodlaně a přesvědčivě. To nejhorší je ale čeká až během "obnovy území", jak zní oblíbená premiérova formule ze zákona, která velmi přesně vystihuje to, čemu běžná mluva říká trochu poraženecky "odstraňování škod". Hůře je na tom opozice. Komunisté zapomněli na slovo solidarita a zmohli se jen na populistický návrh na zrušení summitu NATO. ODS obstála lépe, i jí však pár dní trvalo, než ústy Václava Klause dokázala vyjádřit plnou podporu vládě (mimochodem jde o jedno z nejpůsobivějších vystoupení předsedy ODS za poslední čtyři roky). Se zpožděnou osobní reakcí se bude muset vyrovnat i prezident Václav Havel, který jako mnoho jiných (novinářů, politiků, lidí v zaplavených oblastech) zprvu podcenil vážnost situace. Po návratu z Portugalska však už naplno prodával své dobré jméno pro blaho republiky. Je to především jeho zásluha, že se Američané rozhodli dát tolik peněz na rekonstrukci Kampy. Česká republika je pro politiky na druhé straně Atlantiku (ale i v Evropě) přece jen stále ona země, v níž vládne Václav Havel.
</TEXT>
<HEADING>
Trojí opoždění
</HEADING>
<TEXT>
Politická zpoždění naštěstí nepřinesla nic víc než osobní zklamání. Horší bilanci vykazují opoždění lidí, kteří do poslední chvíle nechtěli uvěřit, že povodňová vlna zasáhne jejich obydlí. Kromě zbytečné ztráty vlastního majetku mají na svědomí i zcela zbytečné ohrožení záchranářů, kteří je v obtížných podmínkách tahali z nejhoršího. A pak je tu ještě jedno, nejvážnější opoždění nás všech. To spočívá v tom, že povodeň považujeme za nehoráznou chybu v systému, který slušný stát dokáže eliminovat. Podle toho pak také k velké vodě přistupujeme: příliš mnoho očekáváme od všemocné ochranné ruky státu. Některé křiklavé případy z letošních záplav dosvědčují, že taková odevzdanost je přímou cestou ke stupňování tragédie. Vůči přírodní pohromě stojíme vždy nejprve sami. Na naší připravenosti a ostražitosti pak do značné míry záleží, jak velké budou ztráty. Teprve pak je na řadě stát, vytvořený ze společných daní.
Politická zpoždění naštěstí nepřinesla nic víc než osobní zklamání. Horší bilanci vykazují opoždění lidí, kteří do poslední chvíle nechtěli uvěřit, že povodňová vlna zasáhne jejich obydlí. Kromě zbytečné ztráty vlastního majetku mají na svědomí i zcela zbytečné ohrožení záchranářů, kteří je v obtížných podmínkách tahali z nejhoršího. A pak je tu ještě jedno, nejvážnější opoždění nás všech. To spočívá v tom, že povodeň považujeme za nehoráznou chybu v systému, který slušný stát dokáže eliminovat. Podle toho pak také k velké vodě přistupujeme: příliš mnoho očekáváme od všemocné ochranné ruky státu. Některé křiklavé případy z letošních záplav dosvědčují, že taková odevzdanost je přímou cestou ke stupňování tragédie. Vůči přírodní pohromě stojíme vždy nejprve sami. Na naší připravenosti a ostražitosti pak do značné míry záleží, jak velké budou ztráty. Teprve pak je na řadě stát, vytvořený ze společných daní.
</TEXT>
</DOC>
<DOC>
<DOCID>LN-20020819040</DOCID>
<DOCNO>LN-20020819040</DOCNO>
<DATE>08/19/02</DATE>
<TITLE>
Mrhání penězi nyní bolí dvojnásob
</TITLE>
<TEXT>
Katastrofální povodně způsobily problémy tisícovkám domácností a zastavily provozy stovek firem. To vše se odrazí na letošním výkonu domácí ekonomiky, který nebude oslňující. Již před povodněmi sice tuzemská ekonomika rostla, ale její růst se zpomaloval, o čemž svědčil přibývající počet lidí zaregistrovaných na úřadech práce a nepřesvědčivé výsledky průmyslových producentů. Ty byly přitom způsobeny ochlazením ekonomik západoevropských států. Povodně tomuto vývoji rozhodně nepřidají. Zvláště když si uvědomíme, že se prohnaly celým středoevropským regionem. Se záplavami se tak musí vypořádat i Německo, jeden z našich nejvýznamnějších obchodních partnerů. Právě německé firmy patří k největším odběratelům českých výrobků, do Německa totiž míří čtyři vyvážené výrobky z deseti. Českou ekonomiku tak čekají v letošním roce těžké časy, což se odrazí i na prohlubujícím se schodku státního rozpočtu, který se bude blížit stovce miliard. Podniky budou mít menší zisky a budou se snažit spořit, a to i na platech zaměstnanců. Ti budou zase méně utrácet. Státní kasa se tak nedočká plánovaných daní, které byly až příliš nadsazeny. Ostatně byl pro to důvod: vláda si ve volebním roce potřebovala zlepšit své renomé. A to i rozmařilými výdaji a sliby na poslední chvíli. Nyní však každá zbytečně vyhozená koruna bolí dvojnásob.
</TEXT>
</DOC>
<DOC>
<DOCID>LN-20020819041</DOCID>
<DOCNO>LN-20020819041</DOCNO>
<DATE>08/19/02</DATE>
<TITLE>
Lidé nepotřebují jen byt a stravu
</TITLE>
<TEXT>
Co pomůže člověku, kterému voda na čas vzala domov? Náhradní střecha nad hlavou, suché oblečení a teplé jídlo. Co takového člověka povzbudí? Příslib finanční pomoci a každá ruka ochotná přispět k zahlazení škod. Co však člověk v neštěstí potřebuje nejvíc, je naděje. A naděje nevzchází jen z toho, že je kde přespat a čeho se najíst. To jsou základní, nezbytné věci. Nejmocnější povzbuzení nabízí lidská účast, solidarita těch, které neštěstí přímo nepostihlo. Člověk potřebuje cítit, že není zapomenut, že jeho osud není ostatním lhostejný. Dobrovolníci, kteří se hlásí k úklidu po povodni, dárci, kteří přispívají na různá promptně zřízená konta, to všechno splývá do jedné velké řeky naděje. Podstatné přítoky do ní vlévají instituce, které rozhodují o velkých finančních příspěvcích. Důležitá je však i naděje, kterou svým spoluobčanům přinesl prezident republiky. Příjezd Václava Havla z Portugalska a jeho návštěvy lidí a míst poškozených velkou vodou dokazují, že je hoden funkce prvního muže ve státě. Prezidentský úřad, který tolik let zastává, viditelně neotupil jeho schopnost účasti s druhými, kterým se právě daří špatně, nepřipravil ho o lidské soucítění s těmi, kdo se octli v neštěstí.
</TEXT>
</DOC>
<DOC>
<DOCID>LN-20020819042</DOCID>
<DOCNO>LN-20020819042</DOCNO>
<DATE>08/19/02</DATE>
<TITLE>
Střední Evropu čeká revize investic
</TITLE>
<TEXT>
Pojem "nedozírné následky" jsme si zvykli brát nadarmo, takže když by byl skutečně namístě, chybí nám ve slovníku. Neboť v makro - i v mikrokosmu společnosti budou důsledky středoevropské potopy roku 2002 tak dalekosáhlé, že si dnes ještě žádný expert nedovolí vyslovit ani přibližný odhad škod. Ve střední Evropě jen málokteré projekty a záměry zůstanou nedotčeny, mnohé z nich se budou muset revidovat. Vždyť i Rakousko, ač postižené záplavami v relativně menší míře, seškrtalo ihned řadu položek státních investic. Nákup gripenů smetla velká voda: místo nich budou pořízeny eurofightery, čili stroje plně kompatibilní s letectvem spřátelených mocností, nebude jich 24, nýbrž jen 17, a splácet se začnou až za pět let. To je pouze jeden příklad ze sousední země, která rychle pochopila, že teď není doba na vyhazování peněz. Také u nás nepochybně dojde k podstatným přesunům položek státního rozpočtu. Nejméně po jednu generaci snad už nikoho nenapadne, že by se v dolním toku Labe měly v zájmu nákladní plavby postavit dva betonové jezy: jakékoli zásahy do přírodního prostředí budou politicky neprůchodné. Současně se nabízí i otázka, co vlastně mají vodní toky pohledávat v kompetenci Ministerstva zemědělství ČR. Nebylo by načase, aby se naše řeky vrátily pod resort životního prostředí?
</TEXT>
</DOC>
<DOC>
<DOCID>LN-20020819043</DOCID>
<DOCNO>LN-20020819043</DOCNO>
<DATE>08/19/02</DATE>
<TITLE>
...neboť stejně jako přírodní mrchožrouti i ti povodňoví nakonec napomůžou k očistě systému.
</TITLE>
<TEXT>
Reducenti (slovo mrchožrout je zastaralé) jako supi a hyeny jsou velmi užitečná zvířata. Čistí přírodu. Během povodní se mimo jiné projevily doslova reducentské postoje některých tuzemských firem. Děkuji jim - věřím, že jen díky nim si po povodni uvědomujeme v Čechách nevídanou obětavost, nezištnost a nasazení většiny národa. Je sobota. Vezu švýcarské kolegy, kteří přijeli psát o povodních, do vyplavené Podbaby. Cestou vysvětluji, že se coby dobrovolník k odklízení následků povodní hlásit nehodlám, neboť bych byl s lopatou v ruce schopen zajistit jedině zábavnou vložku. Ale že pomáhám s koncertem šamanů... V Praze v Podbabě v klubu Bílá vrána měla totiž vystupovat skupina hrdelních zpěváků Huun-Hur-Tu z Tuvy. Klub ale vyplavila voda. Šamani zhlédli Prahu po záplavách a jejich turné se změnilo v benefiční koncert pro postižené povodní v Praze 6. Celou historku vykládám vlastně ze studu. Projíždíme po Podbabské, míjíme desítky lidí v montérkách, všichni něco dělají a mně je trapně, že nestojím spolu s nimi s lopatou v ruce někde u vytopeného domu a nevynáším naplavené bahno. Tak alespoň ten koncert... Zůstali jsme celé odpoledne. Vidím jen v té jedné jediné ulici Podbabské - desítky dobrovolníků, kteří tam zadarmo pracují a pomáhají vyplaveným, desítky půjčených nákladních aut, několik čerpadel, kontejnery, hasiče, policisty státní i městské, ti zas dělají v nezaplacených přesčasech. Místostarosta (protože starosta je v zatopené dolní Bubenči) už šestý den téměř nonstop celé to šílenství řídí a všichni jedou nadoraz. Večer se pak dívám na zprávy a dozvídám se, že se rabuje. A že firma AAA - Záchranná technická služba, spol. s r. o., nabídla ústy svého jednatele Petra Berana redaktorce ČT posudek statika a vyčerpání vody ze sklepa v Praze 1 za deset až dvacet tisíc. Operátorka téže firmy zase nabídla redaktorce Novy pronájem čerpadla za osm tisíc na osm hodin. Při našem rozhovoru mi pan Beran do telefonu několik minut horečně vysvětloval, co již jeho firma učinila pro postižené povodněmi. Odhadl své náklady na osmdesát tisíc korun. Pro připomenutí - to je v jeho cenách vyčerpání čtyř sklepů. Poté připustil, že provozuje komerční firmu a nic na tom nemění ani v zemi panující stav nouze. A že se tím živí!!! Nakonec se otázal, zda vím, kolik stojí čerpadlo. To, jakých jsem odpoledne viděl několik. Nevím, kolik stojí, v Podbabě to nikoho nezajímalo. Plně pana Berana chápu - je to podnikatel. Nevím, zda pan Beran pochopí, že do budoucnosti zvolím služby konkurenční firmy, která alespoň těch pár dnů stavu nouze, kdy v zemi panuje potopa, nezkouší třískat prachy jako on.
</TEXT>
</DOC>
<DOC>
<DOCID>LN-20020819044</DOCID>
<DOCNO>LN-20020819044</DOCNO>
<DATE>08/19/02</DATE>
<TEXT>
Děkujeme především záchranářům, hasičským sborům, policii a Armádě ČR, vládě ČR, magistrátu a městským částem hlavního města Prahy, krajským hejtmanům a jejich úřadům ČR a všem médiím, zvláště České televizi i všem ostatním, kdo se podílejí na zvládání kritické situace při povodních v naší republice. Doufáme, že nás nadále bude spojovat národní solidarita i v lepších časech, než zažíváme nyní. Vzpomeňme na slova K. J. Erbena v básni Věštkyně: "Nezbudete svých psot a bíd, dokavad jednou chodívati branou nebude tvrdý český lid."
</TEXT>
</DOC>
<DOC>
<DOCID>LN-20020819045</DOCID>
<DOCNO>LN-20020819045</DOCNO>
<DATE>08/19/02</DATE>
<TEXT>
Zastávám názor, že lidé by měli hledat to, co je spojuje, a ne to, co je rozděluje. Zvláště by to mělo platit v krizových situacích. Proto mi vadí výroky pana poslance Kocourka z ODS včetně jeho hraběcí rady, na co by se měla nyní vláda soustředit. Je to ubohé. Jako politik by se měl především sám pan Kocourek soustředit na to, jak nejlépe a nejrychleji pomoci postiženým povodněmi. Proto jako pravicový volič vyzývám pana Kocourka a všechny jeho kolegy, aby přispěli minimálně svým měsíčním platem včetně prebend na pomoc obyčejným lidem postiženým povodněmi.
</TEXT>
</DOC>
<DOC>
<DOCID>LN-20020819046</DOCID>
<DOCNO>LN-20020819046</DOCNO>
<DATE>08/19/02</DATE>
<TEXT>
Kritika primátora Němce mi připadá trapná. Například já jsem ještě v úterý večer mohla jet metrem z Náměstí Míru na Hradčanskou. Byla jsem velmi ráda, když jsem se od pana primátora dozvěděla, že je metro průjezdné. Jestliže se pak situace vyvinula jinak, není to jeho vina, protože to asi nečekal nikdo. Evakuace lidí z Karlína i jinde není možná bez spolupráce evakuovaných. Jak byste si to představovali? To by měla policie nebo záchranáři vyrazit ve všech bytech dveře a kontrolovat, jestli se tam někdo neskrývá?
</TEXT>
</DOC>
<DOC>
<DOCID>LN-20020819047</DOCID>
<DOCNO>LN-20020819047</DOCNO>
<DATE>08/19/02</DATE>
<TEXT>
I v této době dáváte na svých stránkách prostor strašákům z Greenpeace a informacím o tom, jakou katastrofu způsobí jedy vyplavené z neratovické chemičky. Zkuste prosím spolu se mnou trochu počítat a amatérsky, avšak logicky, zvažovat riziko. Předpokládejme (velmi pesimisticky), že ve Spolaně je nachystáno 20 tun jedovaté rtuti a že celé toto množství se vyplaví do Labe. Labem před několika dny protékalo kolem 5500 metrů krychlových za sekundu. To znamená, že za hodinu proteče téměř 20 milionů krychlových metrů. I kdyby se celých 20 tun vyplavilo naprosto nepravděpodobně během jediné hodiny, výsledná koncentrace rtuti ve vodě by byla 1 mikrogram na 1 litr. Tato koncentrace se ovšem během několika hodin dalším rozředěním mnohokrát sníží na hodnoty, které jsou povoleny pro pitnou vodu. Podobný model by se asi dal použít i pro dioxiny a další jedy z Neratovic i jiných chemiček. Bylo by asi vhodné kontrolovat údaje fanatiků z Greenpeace zdravým rozumem.
</TEXT>
</DOC>
<DOC>
<DOCID>LN-20020819048</DOCID>
<DOCNO>LN-20020819048</DOCNO>
<DATE>08/19/02</DATE>
<TITLE>
Ad LN 14. 8.: Poručit dešti neumíme
</TITLE>
<TEXT>
Je už jakýmsi evergreenem, že v otázce lesů se tato společnost neustále obrací na lesníky. Jenže lesníci žádné lesy nevlastní - jejich majiteli jsou soukromí vlastníci, obce a města a tím největším stát. Chce-li pan ministr někoho podporovat, měli by to být vlastníci lesů, nikoliv pouze jejich správci. To, že krajina má sníženou schopnost zadržet přívalovou vodu, nezapříčinila změna druhové skladby lesů. I ta dnes tolik opovrhovaná smrková monokultura, která nemá v porovnání se smíšeným lesem výrazně horší schopnost zadržet přívalový déšť, je v krajině mnohonásobně (minimálně řádově) účinnější než zemědělsky obhospodařovaná půda, scelená do širých lánů dříve socialistické velkovýroby. Ale i les, který je z pohledu ekologa ideální, má určitou kapacitu zadržení přívalových srážek. Po jejím překročení žádnou vodu navíc neudrží. To se stalo na Moravě v roce 1997, stejně tak letos v Čechách. Před následky těchto povodní by nás změna druhové skladby současných lesů neuchránila. Zmírnit by je však mohlo zalesnění většiny zemědělských pozemků, minimálně v horních částech povodí a v záplavových oblastech. A stačil by na to i ten nenáviděný smrk.
</TEXT>
</DOC>
<DOC>
<DOCID>LN-20020819049</DOCID>
<DOCNO>LN-20020819049</DOCNO>
<DATE>08/19/02</DATE>
<TEXT>
Není pochyb o tom, že v boji s pohromou se osvědčila lidská odvaha, schopnost improvizace i efektivita moderních technologií. Na druhé straně je ovšem jasné, že mnohá lidská činnost se v globálním i lokálním měřítku neosvědčila. Místo toho, aby alespoň část vody zůstala v lesích, na loukách a v přirozených korytech řek, steče nám - kvůli naší lásce k asfaltu, betonu a tzv. kulturní krajině - rovnou do klína. Nezbývá než doufat, že stále více lidí a s nimi i vrcholní představitelé států (ne tak jako před časem Václav Klaus v Lidových novinách, kde označil devastaci deštných pralesů za pouhé přetváření přírody) budou schopni uvažovat o nápravě ještě před tím, než jim nateče do bot.
</TEXT>
</DOC>
<DOC>
<DOCID>LN-20020819050</DOCID>
<DOCNO>LN-20020819050</DOCNO>
<DATE>08/19/02</DATE>
<TITLE>
Ze záplav v roce 1997 jsme se dostatečně nepoučili. Doufejme, že ty letošní změní přístup k ekonomickohospodářským aktivitám a určí jiné priority společenského života. Tváří v tvář ohrožení přírodním živlem je třeba leccos přehodnotit. Nikoli zisk za každou cenu (jak si to přejí mnozí ekonomové a průmyslníci), ale lidský život společně s dobrými mezilidskými vztahy by měly být prvořadou hodnotou. Rizika - jako nedostatečně zajištěné chemické provozy, čerpací stanice a masivní zástavba v zátopových oblastech - jsou příliš vysoká.
</TITLE>
<TEXT>
Redakce děkuje za pochopení, že některé dopisy je třeba upravit a zkrátit. Své příspěvky posílejte do rubriky Názory na adresu Pobřežní 224/20, 186 21 Praha 8-Karlín nebo e-mailem na adresu dopisy@lidovky.cz
</TEXT>
</DOC>
<DOC>
<DOCID>LN-20020819051</DOCID>
<DOCNO>LN-20020819051</DOCNO>
<DATE>08/19/02</DATE>
<TITLE>
Člověk musí zažít potopu, aby mu došlo, kolika zbytečnostmi se až dosud obklopoval. O záplavách na různých místech jsme během let viděli desítky, možná stovky televizních reportáží. Ale sledovat něco na obrazovce a zažít to na vlastní kůži je sakra rozdíl. V televizi například vždycky ukazovali až lidi, kteří už do svých zmáčených příbytků vkročili. Nikdo neříká, že předtím museli sehnat povolení a taky například holínky. V OBI je v sobotu ještě měli. Kromě toho bylo taky nutné před začátkem vyklízení koupit plastové pytle, nějaký dezinfekční prostředek, gumové rukavice, a muž tvrdil, že i montérky. Stály 399 korun a pak si je v zápalu uklízení stejně neoblékl. Savo v ruzyňském OBI už došlo. Naštěstí je měla lékárnice na Pohořelci, která za pultem vypadala velmi ztrápeně. "Mám příbuzné v Zálezlicích," vysvětlila, když na naše přání přidávala k savu ještě živočišné uhlí a minerálku. Náplasti jsme koupit zapomněli. Přitom právě ty jsme po dvou hodinách v holínkách potřebovali nejvíc. Začali jsme vyklízením potravin. Salátové okurky už hrozily explozí, když jsem uchopila tu první, projel mi palec jejím tělem jako kaší. Ve smrdutou kaši se během tří dnů pod vodou proměnila i strouhanka a několik tvrdých rohlíků. Stačilo otevřít troubu - vytekly dva kbelíky vody. Tekuté mláto zaplnilo také každý hrnek, skleničku a talíř. Vylejete to, trochu opláchnete z nejhoršího, kam to ale položit, když nikde není ani kousek čistého místa?
</TITLE>
<HEADING>
Ani nit suchá
</HEADING>
<TEXT>
Možná bych mohla začít psát cosi jako zkušenosti pro zatopené. První rada by zněla: nejdříve ze všeho si očistěte pár míst, stůl, židle, přepravky, pro to, co chcete zachraňovat. Zásuvky vytáhnout nešly, příbory se tedy stále koupou. Jediný šuplík, který povolil, byl ten s šitím. Při pohledu do něj jsem ale musela konstatovat jediné nemám už ani nit suchou. Je ale zajímavé, jak člověk v takové situaci funguje. Najednou jako by organismus přešaltoval na nižší rychlostní stupeň a zároveň i vyšší úspornost. Organismus přestane žádat i přijímat potravu, nic zbytečného ale taky nepustí. Na malou nechodili ani dobrovolníci, kteří kolem pomáhali s odklízením bahna. Ti jsou vážně světlým bodem celé katastrofy. Zavolala mi i mladá kolegyně Hanka Zahradníčková. Moc se neznáme, kouřit na balkon spolu v redakci nechodíme, jen se občas potkáme u kávovaru. Ale ozvala se. Ostatně jako několik jiných. Právě ona se ale strefila do té pravé chvíle. Když volali lidi dřív, ještě jsem nedovedla odpovědět na jejich otázku, co by pro mě mohli udělat. Teď už ano. "Moc by mi pomohlo, kdybys mi mohla vyprat," řekla jsem Haně. Skříně byly totiž až po strop plné nacucaného prádla. Bylo zřejmé, že aspoň osmdesát procent věcí musím prostě vyhodit. Nemůžu se ale přece zbavit úplně všeho. Je potřeba zachovat aspoň něco. Nějaké povlečení, pár ručníků a nezbytných svršků.
</TEXT>
<HEADING>
Jenom ničeho nelitovat
</HEADING>
<TEXT>
Šňůry i zábradlí na verandě byly plné kapajícího a blátem špinavého prádla. Ostatní se házelo na hromadu před domem. Bílá prostěradla, která mi dala kdysi maminka, ale mně se nechtělo je pořád bělit, sukně, co už léta skoro nenosím, ale nevyhodila jsem je, protože byly kvalitní, hedvábné ubrousky s maminčiným monogramem, co se špatně žehlí, protože je nutné, aby nepřeschly. Jenom ničeho nelitovat. Od dneška chci mít kolem sebe jen pár věcí. Ani těch knih není potřeba tisíc, až ke stropu. Většinu člověk stejně jenom oprašuje. Nahlas jsem zalitovala jen slovníků a encyklopedie. Muž ale říká, že byla stejně bolševická. Nějak se utěšit musí. Kupoval ji kdysi na úkor jiných věcí. Deprimující je, že po deseti hodinách dřiny není v domě vidět skoro žádný pokrok. Před domem a na náměstí ale ano. Celý den tam jezdily čisticí vozy. Město se snaží. To se musí uznat. Bahna ubylo. A Hanka se sestrou odvezly aspoň část mokrého prádla. Ani ony se nemohly s autem přiblížit k zaplavenému území. Nepustili je, a tak to chuděry táhly v tašce a batohu pěkně daleko.
Šňůry i zábradlí na verandě byly plné kapajícího a blátem špinavého prádla. Ostatní se házelo na hromadu před domem. Bílá prostěradla, která mi dala kdysi maminka, ale mně se nechtělo je pořád bělit, sukně, co už léta skoro nenosím, ale nevyhodila jsem je, protože byly kvalitní, hedvábné ubrousky s maminčiným monogramem, co se špatně žehlí, protože je nutné, aby nepřeschly. Jenom ničeho nelitovat. Od dneška chci mít kolem sebe jen pár věcí. Ani těch knih není potřeba tisíc, až ke stropu. Většinu člověk stejně jenom oprašuje. Nahlas jsem zalitovala jen slovníků a encyklopedie. Muž ale říká, že byla stejně bolševická. Nějak se utěšit musí. Kupoval ji kdysi na úkor jiných věcí. Deprimující je, že po deseti hodinách dřiny není v domě vidět skoro žádný pokrok. Před domem a na náměstí ale ano. Celý den tam jezdily čisticí vozy. Město se snaží. To se musí uznat. Bahna ubylo. A Hanka se sestrou odvezly aspoň část mokrého prádla. Ani ony se nemohly s autem přiblížit k zaplavenému území. Nepustili je, a tak to chuděry táhly v tašce a batohu pěkně daleko.
</TEXT>
</DOC>
<DOC>
<DOCID>LN-20020819052</DOCID>
<DOCNO>LN-20020819052</DOCNO>
<DATE>08/19/02</DATE>
<TITLE>
Státní instituce podcenily riziko a včas nevarovaly občany před katastrofou
</TITLE>
<TEXT>
Úkolem státu je zajišťovat takové záležitosti, které přesahují možnosti jednotlivců nebo skupin. Mezi ně bezesporu patří i ochrana obyvatel před velkými živelními pohromami. Úspěšnost předpovědí počasí pro nejbližší tři dny se pohybuje kolem 90 %. Vydatné srážky na našem území byly těmito předpověďmi avizovány. Existují přitom empiricky ověřené modely výpočtu průtoku a stavu vody ve vodních tocích v závislosti na množství srážek v povodí. Jistě i Povodí Vltavy velmi dobře vědělo, jak moc jsou zaplněny přehrady vltavské kaskády. Rozsah povodní bylo tedy možné přibližně odhadnout minimálně několik dnů předem.
</TEXT>
<HEADING>
Kde se stala chyba
</HEADING>
<TEXT>
Dokonce i bez znalosti matematických modelů bylo ale ještě den předem celkem jednoduché zjistit, co Prahu a střední Čechy čeká. V pondělí se daly na internetu nalézt dvě oficiální zprávy. První o tom, že po Vltavě míří do středních Čech padesátiletá voda. Ve druhé se pak psalo, že orlická nádrž bude jako poslední z vltavských přehrad zaplněná za několik hodin, a kaskáda tedy začne pouštět dále všechnu vodu, která přiteče. Z těchto dvou zpráv bylo tedy možné logicky vyvodit, že v dohledné době přiteče padesátiletá voda i do Prahy. Po cestě se může těžko někde ztratit. Připočteme-li k tomu značně rozvodněnou Berounku, o jejímž stavu také docházel dostatek informací, bylo zřejmé, že v Praze se nakonec sejde voda nejméně stoletá. Kdo má přístup k internetu, mohl zpravodajství sledovat, dospět ke stejným závěrům a začít preventivně vyklízet a odvážet své věci z ohrožených oblastí. Kdo není k internetu připojen, měl smůlu. Včasného varování ze strany státu ani místních úřadů se nedočkal a ani veřejnoprávní média o těchto vcelku jasných prognózách nehovořila. Výsledkem bylo to, že záchranáři - často s velkým vypětím zachraňovali leckde na poslední chvíli holé životy překvapených občanů, zatímco tito již mohli mít přemístěný do bezpečí i svůj cennější majetek.
</TEXT>
<HEADING>
Efektní, nikoli efektivní
</HEADING>
<TEXT>
Katastrofální nedostatek informací o hrozícím nebezpečí se projevil například v pražských Lahovicích, čtvrti postavené na jednom z nejohroženějších míst - na soutoku Vltavy s Berounkou. Ještě v pondělí byli obyvatelé místními úřady informováni, že řeka již kulminuje a větší nebezpečí nehrozí. V noci z pondělka na úterý pak byli zachraňováni na člunech, přičemž doma museli nechat prakticky vše. Některé domy zde byly v následujících dnech zatopeny až po střechu. Stačilo přitom včas, raději dříve než později, lidi v ohrožených oblastech upozornit na vážnost situace a vyzvat je, aby své cennější věci odvezli pryč a byli připraveni i na vlastní evakuaci. Následné "hrdinství" státu při záchraně životů bylo sice efektní, nikoliv však efektivní. Informovaní občané mohli být již dávno sami vystěhovaní i se svým majetkem, nyní často nenávratně a zbytečně zničeným. Z výše zmíněného vychází nepříliš radostný závěr. Udržování občanů v informačním vakuu a neúcta k soukromému majetku byly totiž jedněmi ze základních znaků socialistického režimu.
Katastrofální nedostatek informací o hrozícím nebezpečí se projevil například v pražských Lahovicích, čtvrti postavené na jednom z nejohroženějších míst - na soutoku Vltavy s Berounkou. Ještě v pondělí byli obyvatelé místními úřady informováni, že řeka již kulminuje a větší nebezpečí nehrozí. V noci z pondělka na úterý pak byli zachraňováni na člunech, přičemž doma museli nechat prakticky vše. Některé domy zde byly v následujících dnech zatopeny až po střechu. Stačilo přitom včas, raději dříve než později, lidi v ohrožených oblastech upozornit na vážnost situace a vyzvat je, aby své cennější věci odvezli pryč a byli připraveni i na vlastní evakuaci. Následné "hrdinství" státu při záchraně životů bylo sice efektní, nikoliv však efektivní. Informovaní občané mohli být již dávno sami vystěhovaní i se svým majetkem, nyní často nenávratně a zbytečně zničeným. Z výše zmíněného vychází nepříliš radostný závěr. Udržování občanů v informačním vakuu a neúcta k soukromému majetku byly totiž jedněmi ze základních znaků socialistického režimu.
</TEXT>
</DOC>
<DOC>
<DOCID>LN-20020819053</DOCID>
<DOCNO>LN-20020819053</DOCNO>
<DATE>08/19/02</DATE>
<TEXT>
od minulého úterka je celá redakce LN evakuovaná z pražského Karlína do Malešic. Lidové noviny vznikaly a dosud vznikají v obtížných podmínkách. Naší prioritou - zejména v prvních dnech - bylo, aby noviny nepřestaly vycházet a aby obsahovaly co možná nejkomplexnější a nejpřesnější zpravodajství z povodní. Nejhůře se evakuace projevila ve zvýšeném počtu pravopisných chyb. Omlouváme se vám a prosíme o pochopení. Ode dneška již v redakci LN pracuje větší počet korektorů, kteří budou dbát na správný pravopis.
</TEXT>
</DOC>
<DOC>
<DOCID>LN-20020819054</DOCID>
<DOCNO>LN-20020819054</DOCNO>
<DATE>08/19/02</DATE>
<TITLE>
V Sasku zabily záplavy nejméně dvanáct lidí * Drážďany už zřejmě přežily to nejhorší
</TITLE>
<TEXT>
Odložme volby do německého parlamentu, navrhuje bývalý šéf německých postkomunistů Gregor Gysi. Tvrdí, že záplavy znemožní jejich řádný průběh.
BERLÍN - Katastrofální povodeň v Německu, která si jenom v Sasku vyžádala nejméně 12 obětí, postupuje na sever země. Zatímco Drážďany již zřejmě přežily to nejhorší, postupuje záplavová vlna do Saska-Anhaltska a jižního Braniborska. Nejvíce je ohrožena oblast povodí Labe - od Drážďan až po Hamburk. V saském Torgau, kde se v roce 1945 setkali vojáci Spojených států a tehdejšího Sovětského svazu, muselo o víkendu opustit své domovy 15 z 19 tisíc obyvatel města. Včasná evakuace nejspíše zabránila katastrofě. Včera ráno se totiž v Torgau protrhla vodní hráz. Z té se pak rozbouřená vodní masa začala řítit do torgauské čtvrti Döhlen. Drážďany zažily nejhorší okamžiky v sobotu v sedm hodin ráno. Tehdy hladina městem protékajícího Labe dosáhla výšky 9,4 metru - rekord v dějinách města. Pak začala klesat. Včera ráno to bylo asi 8,6 metru. Na konci tohoto týdne by to mělo být už "pouhých" pět metrů, uvedla agentura ČTK. Situace v Drážďanech, jejichž historické centrum však o víkendu stále zůstávalo pod vodou, byla nadále vyhrocená. Podobně i v nedalekém Coswigu, kde bylo 20 tisíc lidí odpojeno od pitné vody a museli spoléhat na vodu dovezenou v cisternách. Zároveň se objevují i první odhady výše škod, které velká voda v Sasku způsobila. Předseda saské zemské vlády Georg Milbrandt mluví o částce 5 miliard eur, která se týká ale jen poničené infrastruktury. Celkové škody budou vyšší. V zemi bylo do neděle evakuováno celkem nejméně 33 tisíc obyvatel. Přitom takřka stejný počet lidí byl zapojen do záchranných prací. Neúspěchem skončil pokus zabránit provalení hráze u města německého reformátora Martina Luthera Wittenbergu v Sasku-Anhaltsku. Městská čtvrť Pratau byla zaplavena, ale jeho historické jádro zůstalo o víkendu řádění vodního živlu ušetřeno. Severně od Pratau se od noci na včerejšek začala budovat nová hráz, která by měla zabránit dalšímu pronikání vody do města.
</TEXT>
<HEADING>
Schröder může na záplavách vydělat
</HEADING>
<TEXT>
V okolí sasko-anhaltského Bitterfeldu, v jehož blízkosti se před několika dny protrhla hráz, leželo včera pod vodou 100 kilometrů čtverečních. Některé části města byly zaplaveny vodou do výšky kolem 1,5 metru. Neustále zde panovaly obavy, aby voda nezalila chemický park ve městě, kde je soustředěno na 350 podniků. V souvislosti s blížícími se zářijovými volbami v Německu uvažuje tisk o možném vlivu přírodní katastrofy na výsledky volebního klání. V jednom se německá média shodují: velká voda může pomoci německému kancléři Gerhardu Schröderovi, jehož sociální demokraté podle posledních průzkumů volebních preferencí stále zaostávají za koalicí CDU/CSU. Je totiž jasné, že když se Schröder při řešení krize vyvolané povodněmi ukáže jako schopný státník, může tím u voličů bodovat a tím oživit naděje své strany na případné volební vítězství. S nečekaným návrhem v souvislosti s podzimními volbami pak přišel bývalý šéf německých postkomunistů (PDS) Gregor Gysi. Hlasování by se prý mělo odložit - jinak údajně hrozí, že ne všichni občané dostanou včas volební lístky.
V okolí sasko-anhaltského Bitterfeldu, v jehož blízkosti se před několika dny protrhla hráz, leželo včera pod vodou 100 kilometrů čtverečních. Některé části města byly zaplaveny vodou do výšky kolem 1,5 metru. Neustále zde panovaly obavy, aby voda nezalila chemický park ve městě, kde je soustředěno na 350 podniků. V souvislosti s blížícími se zářijovými volbami v Německu uvažuje tisk o možném vlivu přírodní katastrofy na výsledky volebního klání. V jednom se německá média shodují: velká voda může pomoci německému kancléři Gerhardu Schröderovi, jehož sociální demokraté podle posledních průzkumů volebních preferencí stále zaostávají za koalicí CDU/CSU. Je totiž jasné, že když se Schröder při řešení krize vyvolané povodněmi ukáže jako schopný státník, může tím u voličů bodovat a tím oživit naděje své strany na případné volební vítězství. S nečekaným návrhem v souvislosti s podzimními volbami pak přišel bývalý šéf německých postkomunistů (PDS) Gregor Gysi. Hlasování by se prý mělo odložit - jinak údajně hrozí, že ne všichni občané dostanou včas volební lístky.
</TEXT>
</DOC>
<DOC>
<DOCID>LN-20020819055</DOCID>
<DOCNO>LN-20020819055</DOCNO>
<DATE>08/19/02</DATE>
<GEOGRAPHY>BUDAPEŠŤ</GEOGRAPHY>
<TEXT>
Rozbouřená hladina Dunaje včera ohrožovala zejména severomaďarská města. Nejsložitější situace byla ve městech Szentendre a v historickém Visegrádu, který proto v sobotu navštívil maďarský prezident Ferenc Mádl. Očekávalo se, že hladina Dunaje bude kulminovat v Budapešti ve včerejších večerních hodinách na zhruba 8,75 metrech. Některé domy na jihu a severu města byly zaplaveny již kolem včerejšího poledne. Při katastrofálních záplavách v roce 1838, při nichž přišlo v Budapešti o život mnoho lidí a povodně způsobily velké materiální škody, přesáhla hladina Dunaje devět metrů. Hladina Dunaje by ale tentokrát podle primátora města Gábora Demszkyho neměla metropoli bezprostředně ohrozit. Je přesvědčen, že hráze vybudované podél toku řeky jsou schopné udržet její hladinu v korytě. Včera ráno však přesto úřady uzavřely Markétin ostrov (Margitsziget) v centru města a také několik ulic podél řeky. Již od soboty pracovalo na posilňování hrází asi 20 tisíc záchranářů, dobrovolníků a vojáků. Do včerejšího rána bylo třeba evakuovat asi 1700 obyvatel ohrožených oblastí, někteří lidé však na vlastní nebezpečí odmítli opustit své domovy. Velká voda si v Maďarsku vynutila různá omezení také v dopravě. Situace způsobovala značné problémy pořadatelům a návštěvníkům Velké ceny Maďarska formule 1. Závod se jel včera na okruhu Hungaroring vzdáleném asi 20 kilometrů od Budapešti.
</TEXT>
</DOC>
<DOC>
<DOCID>LN-20020819056</DOCID>
<DOCNO>LN-20020819056</DOCNO>
<DATE>08/19/02</DATE>
<GEOGRAPHY>BRATISLAVA</GEOGRAPHY>
<TEXT>
Hladina Dunaje se o víkendu na většině jeho slovenského úseku rychle snižovala. Hlavní záplavovou vlnu čekalo včera odpoledne pouze Štúrovo, odkud se řeka odklání na maďarské území. Odborníci předpokládají, že rychlý pokles hladiny Dunaje bude pokračovat i následujících dnech. Zdá se, že Slovensko ze záplav vyvázne bez větších problémů. V Bratislavě klesla během tří dnů hladina řeky o více než tři metry z pátečního maxima 990 centimetrů na 669 centimetrů ze včerejšího poledne. V tuto dobu bylo nejvíce vody v Komárně, kde přístroje naměřily 829 centimetrů. Obyvatelům žijícím podél řeky dělají potíže hlavně průsaky do sklepů a zahrad. Voda se objevila ve spodním patře dětského domova ve Štúrovu, který úřady evakuovaly. Bratislava zůstala ušetřena větších škod, zhruba 50 domů a desítky chatek je dosud zaplaveno v předměstské obci Devín.
</TEXT>
</DOC>
<DOC>
<DOCID>LN-20020819057</DOCID>
<DOCNO>LN-20020819057</DOCNO>
<DATE>08/19/02</DATE>
<TITLE>
Policie našla těla dvou malých Britek. Britská policie našla dvě mrtvá těla, která pravděpodobně patří dvěma 10letým školačkám, jež jsou nezvěstné od 4. srpna, kdy zmizely ze zahradní party jejich rodičů ve městě Soham. Stalo se tak několik hodin poté, co policisté zatkli muže a ženu, kteří jsou podezřelí, že děvčátka zabili.
</TITLE>
<TEXT>
Mugabeho režim zatýká bělošské farmáře. Okolo 130 bělošských farmářů zatkly v posledních dnech policisté v Zimbabwe. Farmáři se nechtějí podvolit ultimátu vlády a odevzdat bez náhrady svou půdu v rámci kontroverzní pozemkové reformy. Hrozí jim trest vězení až dva roky a finanční pokuta.
V Afghánistánu zahynuli dva Britové. Dva britští vojáci z Mezinárodních sil pro podporu bezpečnosti v Afghánistánu přišli o víkendu o život. Jakékoli další podrobnosti o smrti obou vojáků nebyly do včerejšího večera známy.
USA pomáhaly Iráku. Spojené státy pomáhaly tajně Iráku ve válce proti Íránu v letech 1981-1988, třebaže tajné služby USA věděly, že Irák použije chemické zbraně. Napsal to včera list The New York Times s tím, že právě použití bojových plynů uvádí nyní Washington jako jeden z důvodů ke svržení režimu prezidenta Saddáma Husajna.
Černoši chtějí odškodnit za otroctví. Několik tisíc amerických černochů o víkendu demonstrovalo ve Washingtonu a požadovalo jménem předků morální a finanční odškodnění za otroctví a rasovou segregaci v USA. Černoši v březnu v New Yorku zahájili soudní kampaň proti podnikům, které obviňují z toho, že se obohatily díky otroctví.
</TEXT>
</DOC>
<DOC>
<DOCID>LN-20020819058</DOCID>
<DOCNO>LN-20020819058</DOCNO>
<DATE>08/19/02</DATE>
<TITLE>
Povodňový summit, jak bylo včerejší setkání v německé metropoli nazváno, přivedl k jednomu stolu šéfy vlád zemí zdevastovaných záplavami.
</TITLE>
<GEOGRAPHY>BERLÍN</GEOGRAPHY>
<TEXT>
Evropským zemím postiženým ničivými záplavami poskytne Evropská unie rozsáhlou pomoc. Na schůzce premiérů a ministrů zahraničí Německa, Česka, Rakouska a Slovenska to včera prohlásil šéf Evropské komise Romano Prodi. To, jak velká pomoc bude, však neřekl. Zasedání, na kterém zástupci jednotlivých zemí rovněž jednali o společném postupu při odstraňování následků záplav, tak skončilo bez konkrétních výsledků. Česko na setkání zastupoval premiér Vladimír Špidla a ministr zahraničí Cyril Svoboda. Německý kancléř Schröder se přitom už před začátkem schůzky dušoval, že pomoc z Bruselu určitě přijde, přestože některé země nejsou členy EU. To, že ze zasedání nevyplynulo nic konkrétního, ale zároveň označil za pochopitelné schůzka prý byla svolána velmi rychle. Sám mimo jiné ohlásil záměr vytvořit v rámci EU nouzový fond, který by umožnil lépe reagovat na přírodní katastrofy. Fond by měl disponovat sumou 500 milionů eur. Třebaže by podle Schrödera měl vzniknout až v příštím roce, formou překlenovacího období by tyto peníze mohly být využity už letos. Evropská investiční banka (EIB) zase nabídla, že na obnovu zničených oblastí poskytne zvýhodněné úvěry. Jejich čerpání by mělo být rychlé a bez byrokratických komplikací. Podle britské BBC by byly úročeny malou sazbou a splatnost by měly až 30 let. Pro Německo ale představuje tato forma pomoci problém. Jakožto jednoho z účastníků projektu společné evropské měny totiž podle tzv. paktu stability může jeho zadlužení činit jen stanovenou mez, které se už nyní Berlín blíží. Zatím není známo, jak velké škody voda ve střední Evropě napáchala. Pojišťovna Allianz včera například odhadla škody v Německu až na 15 miliard eur (přibližně 465 mld. Kč). V Rakousku podle prvních odhadů způsobila velká voda škody za tři miliardy eur (93 miliard Kč). Přinejmenším do desítek miliard půjdou i škody v České republice. Na Slovensku byl nejvíce postižen okres Brezno. Povodňová komise zatím odhaduje škody ve čtyřech nejvíce postižených obcích okresu na 40 milionů Sk.
BERLÍN - Evropským zemím postiženým ničivými záplavami poskytne Evropská unie rozsáhlou pomoc. Na schůzce premiérů a ministrů zahraničí Německa, Česka, Rakouska a Slovenska to včera prohlásil šéf Evropské komise Romano Prodi. To, jak velká pomoc bude, však neřekl. Zasedání, na kterém zástupci jednotlivých zemí rovněž jednali o společném postupu při odstraňování následků záplav, tak skončilo bez konkrétních výsledků. Česko na setkání zastupoval premiér Vladimír Špidla a ministr zahraničí Cyril Svoboda. Německý kancléř Schröder se přitom už před začátkem schůzky dušoval, že pomoc z Bruselu určitě přijde, přestože některé země nejsou členy EU. To, že ze zasedání nevyplynulo nic konkrétního, ale zároveň označil za pochopitelné schůzka prý byla svolána velmi rychle. Sám mimo jiné ohlásil záměr vytvořit v rámci EU nouzový fond, který by umožnil lépe reagovat na přírodní katastrofy. Fond by měl disponovat sumou 500 milionů eur. Třebaže by podle Schrödera měl vzniknout až v příštím roce, formou překlenovacího období by tyto peníze mohly být využity už letos. Evropská investiční banka (EIB) zase nabídla, že na obnovu zničených oblastí poskytne zvýhodněné úvěry. Jejich čerpání by mělo být rychlé a bez byrokratických komplikací. Podle britské BBC by byly úročeny malou sazbou a splatnost by měly až 30 let. Pro Německo ale představuje tato forma pomoci problém. Jakožto jednoho z účastníků projektu společné evropské měny totiž podle tzv. paktu stability může jeho zadlužení činit jen stanovenou mez, které se už nyní Berlín blíží. Zatím není známo, jak velké škody voda ve střední Evropě napáchala. Pojišťovna Allianz včera například odhadla škody v Německu až na 15 miliard eur (přibližně 465 mld. Kč). V Rakousku podle prvních odhadů způsobila velká voda škody za tři miliardy eur (93 miliard Kč). Přinejmenším do desítek miliard půjdou i škody v České republice. Na Slovensku byl nejvíce postižen okres Brezno. Povodňová komise zatím odhaduje škody ve čtyřech nejvíce postižených obcích okresu na 40 milionů Sk.
</TEXT>
</DOC>
<DOC>
<DOCID>LN-20020819059</DOCID>
<DOCNO>LN-20020819059</DOCNO>
<DATE>08/19/02</DATE>
<TITLE>
Přes dva miliony věřících zaplnilo prostranství v polském Krakově, kde Jan Pavel II. sloužil mši pod otevřeným nebem.
</TITLE>
<GEOGRAPHY>VARŠAVA</GEOGRAPHY>
<TEXT>
Papež Jan Pavel II. včera při mši v krakovském parku Blonie upozornil, že před lidstvem stojí nová, dosud nevídaná ohrožení. Jeho slova na místě vyslechly více než dva miliony věřících. Mezi nimi rovněž slovenský a litevský prezident Rudolf Schuster a Valdas Adamkus. "Do nového tisíciletí jsme vstoupili s dědictvím dobra i zla. Před lidstvem stojí nové perspektivy rozvoje a současně nová ohrožení," řekl papež. Lidé si podle něj uzurpují právo Stvořitele zasahovat do tajemství lidského života, když vyznačují jeho podobu genetickou manipulací. "Člověk se často chová, jako by Bůh neexistoval, a dokonce se staví do jeho pozice," prohlásil papež. Lékem na tato nová ohrožení je podle něj "civilizace lásky". Jejím zárodkem má být poselství Božího milosrdenství. Jan Pavel II. ujistil nezaměstnané, bezdomovce, staré a osamělé osoby o jeho trvalé duchovní blízkosti. Papež během mše blahoslavil bývalého varšavského arcibiskupa Zygmunta Szczesného-Felińského, kněze Jana Wojciecha Balického a Jana Beyzyma a řádovou sestru Sancji Szymkowiakovou. Všechny podle něj sjednocuje to, že se "oddali hlásání Božího milosrdenství", které je rovněž hlavním tématem již deváté pouti hlavy katolické církve do vlasti. Pobyt Jana Pavla II. - již devátou návštěvu v rodném Polsku během pontifikátu - provázela mimořádná bezpečnostní opatření. Bezpečnost hlavy katolické církve zajišťovaly tisíce policistů. V centru Krakova byla včera nalezena podivná krabice, v níž byla stará baterie s dráty. Podle vyšetřovatelů šlo zřejmě o špatný vtip, protože záměrem bylo vzbudit podezření, že se jedná o bombu nastraženou na papeže.
VARŠAVA - Papež Jan Pavel II. včera při mši v krakovském parku Blonie upozornil, že před lidstvem stojí nová, dosud nevídaná ohrožení. Jeho slova na místě vyslechly více než dva miliony věřících. Mezi nimi rovněž slovenský a litevský prezident Rudolf Schuster a Valdas Adamkus. "Do nového tisíciletí jsme vstoupili s dědictvím dobra i zla. Před lidstvem stojí nové perspektivy rozvoje a současně nová ohrožení," řekl papež. Lidé si podle něj uzurpují právo Stvořitele zasahovat do tajemství lidského života, když vyznačují jeho podobu genetickou manipulací. "Člověk se často chová, jako by Bůh neexistoval, a dokonce se staví do jeho pozice," prohlásil papež. Lékem na tato nová ohrožení je podle něj "civilizace lásky". Jejím zárodkem má být poselství Božího milosrdenství. Jan Pavel II. ujistil nezaměstnané, bezdomovce, staré a osamělé osoby o jeho trvalé duchovní blízkosti. Papež během mše blahoslavil bývalého varšavského arcibiskupa Zygmunta Szczesného-Felińského, kněze Jana Wojciecha Balického a Jana Beyzyma a řádovou sestru Sancji Szymkowiakovou. Všechny podle něj sjednocuje to, že se "oddali hlásání Božího milosrdenství", které je rovněž hlavním tématem již deváté pouti hlavy katolické církve do vlasti. Pobyt Jana Pavla II. - již devátou návštěvu v rodném Polsku během pontifikátu - provázela mimořádná bezpečnostní opatření. Bezpečnost hlavy katolické církve zajišťovaly tisíce policistů. V centru Krakova byla včera nalezena podivná krabice, v níž byla stará baterie s dráty. Podle vyšetřovatelů šlo zřejmě o špatný vtip, protože záměrem bylo vzbudit podezření, že se jedná o bombu nastraženou na papeže.
</TEXT>
</DOC>
<DOC>
<DOCID>LN-20020819060</DOCID>
<DOCNO>LN-20020819060</DOCNO>
<DATE>08/19/02</DATE>
<TITLE>
Nakladatel Jáchym Dvořák začne od nuly: "Udělám všechno pro to, aby vyšlo další číslo Labyrintu"
</TITLE>
<TEXT>
Už jedenáct let jsou čtenáři zvyklí na knihy z nakladatelství Labyrint a na jeho kulturní revue. Na nějaký čas se ale nad nakladatelstvím zatáhly mraky.
Nakladatelství totiž sídlí v pražském Karlíně a bylo zaplaveno více než dvěma metry vody. "Zachránil jsem jen pár počítačů, psa Ester a dva výtisky naší revue," říká Jáchym Dvořák, majitel nakladatelství Labyrint, do jehož prostor se dodnes nepodíval. "Dnes jsem se pokusil dostat do mého bytu, který je ve stejné budově jako nakladatelství," říká. "Byl také zatopen. Vylomili jsme dveře a v tu chvíli nás policisté opět evakuovali. Ještě v sobotu přitom mohl do Karlína proniknout kdokoliv, kdo měl občanku a vymyšlený důvod. Rabování se nebojím, policistů je na každém rohu dost." Nedělní druhá evakuace ho překvapila, ale když viděl spoušť v Karlíně, pochopil rychle její nařízení. "Pravděpodobně až teď odpovědným místům došlo, že domy musí nejdříve vyschnout, a až potom do nich můžou statici a obyvatelé." Domů a do práce se nakladatel alespoň týden nedostane.
</TEXT>
<HEADING>
V krizi poznáš, kdo ti vládne
</HEADING>
<TEXT>
Škoda na nakladelství je nedozírná. Kromě veškerého technického vybavení vzal za své i obrazový archiv. Na evakuaci přitom mohl mít dost času. Dvořák však stejně jako mnoho jiných evakuovaných uvěřil slovům primátora Igora Němce, že hrozí maximálně padesátiletá voda. Když byla bez předchozího varování vyhlášena okamžitá evakuace, měl čas vzít si do auta jen to nejnutnější. Zpět do Karlína ho už policisté nepustili. "Až za krize se pozná, jak jsou lidé ve vedení města schopní. Kdyby primátor ve svém poselství občanům nebezpečí přecenil, udělal by líp. Takhle jsme všichni počítali maximálně s jedním metrem vody. Dveře jsme proto utěsňovali jen do této výše a cenné věci dávali naivně na stoly. Když potom primátor vystoupil v sobotu na Letné se svým proslovem, že Praha je skutečně pod vodou, musel jsem se smát," dodává Dvořák.
</TEXT>
<HEADING>
Chaos je i v odklízecích pracích
</HEADING>
<TEXT>
V organizaci záchranných prací v Karlíně je podle nakladatele přinejmenším chaos. "Karlín si rozdělilo několik odklízecích firem a veškerá činnost se zaměřuje na Florenc a okolí, která je nejvíc na očích. Když vidíte deset dobrovolníků, jak u Florence seškrabují bahno z hliněného parkoviště a o kousek dál v Karlíně není ani noha, člověka to naštve," dodává Dvořák. Situaci neprospívají ani rychle jedoucí policejní auta, která víří choroboplodný prach. Vázne i distribuce obličejových roušek. "K ničemu nebyly ani krizové linky Prahy 8," podotýká Dvořák. "Na linky se nedalo dovolat, navíc se jejich čísla neustále měnila."
</TEXT>
<HEADING>
Odejdu z Karlína, ale nevzdám se
</HEADING>
<TEXT>
Dvořák si Karlín zamiloval. "Je to čtvrť, kde jsou harmonicky zkloubeny hloučky romských dětí, podnikatelé v oblecích a klasičtí maloměšťáci," říká. "Čtvrť pod Vítkovem ale dlouho nebude, co bývala. Domy se budou vzpamatovávat dlouhá léta." Dvořák je proto rozhodnut nakladatelství přesídlit. Zatím neví kam. Přesto udělá vše pro to, aby ještě letos vyšlo další číslo revue Labyrint a připravované knižní tituly: například romány Lenky Reinerové nebo Franze Kafky. Vše ale začne od nuly. "Nepočítám s finančí pomocí státních orgánů," říká Dvořák. "Neříkám to s roztrpčením, chápu, že peníze budou chybět všude. Spolehnu se na pomoc přátel a na své zkušenosti. Tak trochu ale doufám, že se najde nějaký sponzor, kterému nebude osud kulturního nakladatelství lhostejný," uzavírá Dvořák.
Dvořák si Karlín zamiloval. "Je to čtvrť, kde jsou harmonicky zkloubeny hloučky romských dětí, podnikatelé v oblecích a klasičtí maloměšťáci," říká. "Čtvrť pod Vítkovem ale dlouho nebude, co bývala. Domy se budou vzpamatovávat dlouhá léta." Dvořák je proto rozhodnut nakladatelství přesídlit. Zatím neví kam. Přesto udělá vše pro to, aby ještě letos vyšlo další číslo revue Labyrint a připravované knižní tituly: například romány Lenky Reinerové nebo Franze Kafky. Vše ale začne od nuly. "Nepočítám s finančí pomocí státních orgánů," říká Dvořák. "Neříkám to s roztrpčením, chápu, že peníze budou chybět všude. Spolehnu se na pomoc přátel a na své zkušenosti. Tak trochu ale doufám, že se najde nějaký sponzor, kterému nebude osud kulturního nakladatelství lhostejný," uzavírá Dvořák.
</TEXT>
</DOC>
<DOC>
<DOCID>LN-20020819061</DOCID>
<DOCNO>LN-20020819061</DOCNO>
<DATE>08/19/02</DATE>
<TITLE>
Mezi nejtíživější následky zátop patří znečištění studní. Může být mechanické, biologické a chemické.
</TITLE>
<GEOGRAPHY>PRAHA</GEOGRAPHY>
<TEXT>
"Za mechanické znečištění považujeme průniky bahna, které se po opadu zátopy ve studni usadí. Musí být odstraněno vybráním," vysvětluje hydrolog a profesor technologie vody Petr Grau. Biologické znečištění se likviduje odčerpáním a několikanásobnou výměnou vody ve studni a následnou dezinfekcí. Závažné chemické znečištění po povodních je podle Graua vzácnější jev. Pokud ale k němu dojde v důsledku vyplavení skládek a odpadu chemických podniků nebo skladů, může postihnout i rozsáhlé zdroje podzemní vody a není proti němu krátkodobá obrana. Teprve následné průzkumy a rozbory vody prokážou jeho rozsah.
</TEXT>
<HEADING>
Kaluže kolem studně odvodněte
</HEADING>
<TEXT>
"S čištěním studny je lépe počkat až do doby, kdy voda v okolí studny opadne a půda začne na povrchu prosychat. Kaluže v okolí studně je vhodné odvodnit například stružkami," radí hydrolog. Do té doby můžete pracovat například na výplachu potrubí nebo na opravě elektrického motoru čerpadla. Teprve pak je vhodné studni odkrýt. Stěny se začínají čistit odshora, nejlépe kartáčem připevněným na tyči. K tomuto úkonu není potřeba používat pitnou vodu, stačí například voda z čištěné studně.
</TEXT>
<HEADING>
Podle výšky vody ve studni
</HEADING>
<TEXT>
začněte s postupným odčerpáváním nebo odebíráním vody a snižováním její hladiny. Odčerpanou vodou naplňte kbelíky nebo sudy na dešťovou vodu a později ji použijte na přípravu dezinfekčního roztoku.
</TEXT>
<HEADING>
Pozor na nedostatek kyslíku
</HEADING>
<TEXT>
Jak říká profesor Grau, do studně vstupujte pomocí žebříku, až když je hladina vody co nejníž. "Tato osoba by měla být jištěna lanem. Před vstupem také proveďte zkoušku na přítomnost kyslíku," říká. Do studně spusťte hořící svíčku. Jestliže se její plamen zmenší, je ve studni pravděpodobně kyslíku nedostatek. Při zvětšení plamene nebo zvětšení a zhasnutí je pravděpodobné, že je ve studni metan (zemní plyn). "Všechny prostory, jako jsou studně nebo sklepy, je vhodné provětrat. Pomůže třeba i vyfoukání stolním ventilátorem, vysavačem nebo fénem na vlasy se studeným vzduchem," doporučuje hydrolog. Dodává, že do všech zatopených prostor by měly kvůli bezpečnosti vstupovat nejméně tři osoby. Nečistoty ze dna studně vytahujte pomocí kbelíku na laně. Po mechanickém vyčištění studny vytáhněte žebřík a začněte s dezinfekcí.
</TEXT>
<HEADING>
Ne každé savo je pro dezinfekci vhodné
</HEADING>
<TEXT>
"Jedním z účinných a levných prostředků je například přípravek Savo. Pro dezinfekci studní jsou ale nevhodné jiné přípravky se jménem Savo, například Savo prim či Savo WC a podobně," upozorňuje Grau. S přípravkem Savo zacházejte opatrně a nejlépe v gumových rukavicích a s brýlemi, protože má leptavé účinky. Stěny a víko studně očistěte skrápěním kropicí konví. Do ní nalijte savo ředěné na 2 až 10 % Do kropicí konve o objemu 10 litrů se dává přibližně 0,5 litru sava. "Účinnější je mírně teplejší roztok připravený například z vody ve kbelících ohřátých na slunci na přibližně 20 až 25 stupňů Celsia," radí Grau. Dodává, že nepoužitý naředěný roztok by se neměl schovávat do druhého dne.
</TEXT>
<HEADING>
Jak ozdravit vodu
</HEADING>
<TEXT>
Po provedení této základní očisty studni zakryjte a ponechte ji tak nejlépe do druhého dne, kdy začněte dezinfikovat vodu prosáklou do studně. "Ve srovnání s očistou a dezinfekcí studně v předchozím dni je dávka pro dezinfekci vody v dalších dnech podstatně menší. Doporučené dávkování pro běžnou dezinfekci studní je 9 ml sava (jedna polévková lžíce) na 1000 l objemu vody ve studni," říká hydrolog Grau. "To však je pro silně znečištěné studně po povodních příliš nízká dávka a pro první ošetření by měla být dvakrát až třikrát vyšší," upozorňuje. Jeden metr hloubky vody ve studni se skruží přitom pro ilustraci představuje při průměru studně 0,8 m 500 litrů, při průměru 1,0 m 785 litrů a při průměru 1,2 m 1131 litrů vody. Jestliže máte například studni 4 metry hlubokou a 0,8 - 1,2 metru širokou, podle doporučení byste měli použít jen dvě až pět lžic sava. Pro první ošetření však klidně použijte šest až patnáct lžic. Ty opět přidejte do kropicí konve a pokropte hladinu ve studni. Vodu z takto ošetřené studně lze používat pro běžné očistné účely již přibližně za 8 hodin. K pití ale ještě ne.
</TEXT>
<HEADING>
Nakonec kontrolní test
</HEADING>
<TEXT>
Petr Grau radí: "K večeru je možné znovu nadávkovat čerstvě připravený roztok sava (4 až 10 lžic) a vodu používat k běžné očistě do dalšího rána. Stejný postup může být uplatněn i v dalších dnech, kdy již můžeme dávkovat základní doporučenou dávku, tedy 2 až 5 lžic." Přibližně týden před kontrolním odběrem vody pro laborator-ní rozbor by však již neměla být dezinfekce prováděna.
Jak na zaplavené studny
1. počkejte na opadnutí vody a ustálení hladiny podzemních vod
2. nejprve očistěte okolí studny 3. vyčerpejte celý objem studny
4. vyčerpanou vodu odveďte od vlastní či jiné studny
5. odstraňte kaly a nečistoty z vnitřku studny
6. před vstupem do studny detektorem vylučte přítomnost jedovatých plynů, svíčkou ověřte existenci kyslíku
7. omyjte a dezinfikujte vnitřní stěny studny
8. naplňujte a vyčerpávejte vodu ze studny do té doby, než zmizí kal
9. dezinfikujte vodu a potrubí
10. účinnost asanace je potřeba ověřit laboratorními testy
</TEXT>
<HEADING>
Jak dávkovat savo při dezinfekci vody
</HEADING>
<TEXT>
* Při první dezinfekci až tři polévkové lžíce sava na 1000 litrů vody * Jeden metr hloubky vody představuje při průměru studně:
0,8 m - 500 litrů
1,0 m - 785 litrů
1,2 m - 1131 litrů
Postup při odstraňování škod v zatopených budovách
</TEXT>
<HEADING>
1. Zabraňte dalšímu ohrožení z vnějšku
</HEADING>
<TEXT>
To může být např. další příval vody, sesuv zeminy ze svahu nad domem, stejně jako i "ujetí" dříve bezpečného spodního svahu. Mokrem se totiž výrazně zvyšuje objemová hmotnost zeminy.
</TEXT>
<HEADING>
2. Stabilizujte objekt
</HEADING>
<TEXT>
K této práci je nezbytné přizvat odborníka. Důležité je staticky stabilizovat dům i jeho jednotlivé části (zdi, okenní a dveřní překlady, stropy, rozevírající se klenby).
</TEXT>
<HEADING>
3. Odčerpejte vodu z objektu
</HEADING>
<TEXT>
Zvažte nutnost okamžitého odčerpání vody a odklízení masy naplavenin v některých případech by rychlý pokles v interiéru mohl být spíše na závadu. Zvýšil by se tak rozdíl tlaků na zdivo z obou stran, což by mohlo ohrozit jeho stabilitu.
4. Zabraňte průniku vody
Snažte se, aby se dovnitř nedostala další voda, ať už je to voda srážková, povrchová nebo podzemní.
</TEXT>
<HEADING>
5. Odstraňte omítky
</HEADING>
<TEXT>
Ze stěn, podlah a povrchů dejte pryč vrstvy, které by ztěžovaly vysoušení vzduchem (např. dřevěné obklady nebo nábytek). V horším případě otlučte nesoudržné a oddělující se mokré omítky, aby mohlo lépe vysychat zdivo.
</TEXT>
<HEADING>
6. Vysušte vnitřek
</HEADING>
<TEXT>
Pomocí přirozeného proudění vzduchu, hnaného horkým vzduchem, kondenzačním vysoušečem, lze vysušit mokré stěny domu. Udělejte průvan. Pod zdánlivě suchým povrchem zůstává ještě dlouho mokrté jádro zdi. Doporučuje se postupovat s vysoušením z jedné části budovy po jednotlivých sousedících místnostech tak, aby zdi byly vysušovány z obou stran.
</TEXT>
<HEADING>
7. Zabraňte plísním
</HEADING>
<TEXT>
Důležité je ochránit konstrukce domů před biologickým napadením. Ošetřete povrchy protiplísňovými přípravky. Dobré je také nestavět nábytek ke stěnám tak těsně, jako byl dříve.
</TEXT>
<HEADING>
8. Dům průběžně kontrolujte
</HEADING>
<TEXT>
Provlhlé zdi mohou podlehnout různým druhům plísní nebo dřevokazným houbám. Charakteristický je pro ně houbový odér nebo povlaky na povrchu konstrukcí. Jestliže zjistíte přítomnost některé z plísní, k jejich odstranění můžete použít dezinfekční prostředek, jako je SAVO. Později je však nutno provést chemickou ochranu dřeva.
</TEXT>
<HEADING>
9. Nezapomínejte na zimu
</HEADING>
<TEXT>
Budovy, které byly silně postiženy povodní, bude nutno větrat i v zimě. Toto větrání je ale nutno omezit tak, aby nedošlo k promrznutí mokrých konstrukcí a jejich následného poškození mrazem. Větrejte i v místech nezasažených vodou, protože vodní pára proniká běžnými stropy.
</TEXT>
<HEADING>
10. Opravujte průběžně
</HEADING>
<TEXT>
Ve většině případů je nutno opravit budovy dříve, než dojde k úplnému vyschnutí konstrukcí. V tomto případě doporučujeme k opravě použít takových materiálů, které omezují možný výskyt poruch způsobených vlhkostí. Pozor si ale dejte u dřevěných oken a dveří. Nelze je totiž opravit do té doby, než dojde k úplnému vyschnutí stěn, do kterých jsou vsazeny.
Pramen: www.caddetail.cz/renovace
</TEXT>
</DOC>
<DOC>
<DOCID>LN-20020819062</DOCID>
<DOCNO>LN-20020819062</DOCNO>
<DATE>08/19/02</DATE>
<TITLE>
Pro pojišťovnu si ještě před úklidem pořiďte pečlivou fotodokumentaci nebo videozáznam všech škod
</TITLE>
<TEXT>
Pomoc i dobrovolníky při úklidu vašeho zatopeného domu či bytu vám může na požádání zajistit krizový štáb pokud má potřebné kapacity.
PRAHA - Jak postupovat v případě, že váš dům byl zasažen povodní? Ještě před tím, než se do něj vydáte, měli byste kontaktovat příslušný krizový štáb a zjistit, jak funguje organizace úklidových prací v okolí vašeho domu, jestli je vůbec přístupný, popřípadě je-li povolen vstup do oblasti, kde se nachází. Krizové štáby mapují situaci v postižených oblastech, sdělí vám, jestli váš dům byl již podroben kontrole odborníků či nikoliv. Lidé by se do svých domovů neměli vracet, pokud nebyla budova zkontrolována statikem. Ten vydá potvrzení, zda byl dům poškozen, nebo jestli je obyvatelný. Ve většině případů zajišťuje statika nebo odborného pracovníka bezplatně obecní nebo městský úřad. "U nás jsme vytvořili dvoučlenné mobilní týmy složené z hygienika a pracovníka stavebního úřadu, kteří posoudí, jestli je dům možné zpřístupnit. Pouze ve vážných případech, kdy je to nutné, voláme statika," říká starosta Prahy 6 Pavel Bém. Internetové stránky pražského magistrátu uvádí seznam statiků, kteří dobrovolně poskytují pomoc stavebním úřadům působícím v hlavním městě při základních pochůzkách v postižených oblastech. "Pokud těchto kontaktů využijí vlastníci či správci nemovitostí, je to jejich soukromý obchodní vztah," uvádí se dále na stránkách.
</TEXT>
<HEADING>
Kontrola plynu
</HEADING>
<TEXT>
Z důvodu bezpečnosti musí být při prvním vstupu do objektu provedena kontrola přítomnosti zemního plynu v ovzduší. Podle Pražské plynárenské bude v případě nulové koncentrace plynu v ovzduší vystaven protokol o provedení měření, který slouží jako podklad pro rozhodování příslušného stavebního úřadu. Dceřiná společnost Pražské plynárenské provádí tato měření zdarma. Elektroinstalaci v budově musí zkontrolovat sám vlastník objektu. V některých městských částech a obcích jsou revize prováděny plošně. Došlo-li k vážnému poškození elektroinstalace, musí si vlastník na vlastní náklady zjednat firmu, která rozvody elektřiny opraví. Jinak nebude proud zaveden. Budete-li se moci vrátit do svého domu, nezapomeňte na několik důležitých kroků. "Než začnete s úklidovými pracemi, pořiďte pečlivou fotodokumentaci nebo videozáznam všech škod. Záznamy vám pomohou při vyřizování pohledávek u pojišťovny," říká Richard Kapsa z České pojišťovny. V případě, že váš dům neodolal nejen vodě, ale ani zlodějům, volejte policii. Policie bude postupovat jako při běžném vloupání. Po návratu je nutno byt nebo dům vysušit. Ale pozor! Tomáš Pojar ze společnosti Člověk v tísni upozorňuje: "Vysoušet se musí začít ve chvíli, když v domě už žádná voda není a je jenom ve zdech." Udělejte v místnostech průvan, a máte-li možnost, používejte ventilátory nebo teplovzdušné zdroje. Je důležité uklidit všechno bahno a nečistoty. Odstraňte veškerý zvlhlý interiérový materiál, jako např. tapety, omítky nebo obklady. Na veškerou dezinfekci používejte 2% roztok Chloraminu B nebo 2 - 10% roztok sava.
</TEXT>
<HEADING>
Krizový štáb může poslat pomocníky
</HEADING>
<TEXT>
Potřebujete-li pomoc s pracemi, obraťte se na krizový štáb v místě bydliště, který vede seznam dobrovolníků a humanitární imateriální pomoci. Má-li možnost, poskytne vám potřebnou pomoc. "Magistrát zřídil linku pomoci, kam si mohou lidé zavolat o konkrétní pomoc. Jsou to pražská čísla 360 99 660, 360 99 711 - 2. Na těchto číslech si mohou občané říct o pomoc dobrovolníků, o lopaty, rukavice, co budou potřebovat, a co samozřejmě bude k dispozici," uvedl Martin Kupka, mluvčí magistrátu.
Potřebujete-li pomoc s pracemi, obraťte se na krizový štáb v místě bydliště, který vede seznam dobrovolníků a humanitární imateriální pomoci. Má-li možnost, poskytne vám potřebnou pomoc. "Magistrát zřídil linku pomoci, kam si mohou lidé zavolat o konkrétní pomoc. Jsou to pražská čísla 360 99 660, 360 99 711 - 2. Na těchto číslech si mohou občané říct o pomoc dobrovolníků, o lopaty, rukavice, co budou potřebovat, a co samozřejmě bude k dispozici," uvedl Martin Kupka, mluvčí magistrátu.
</TEXT>
</DOC>
<DOC>
<DOCID>LN-20020819063</DOCID>
<DOCNO>LN-20020819063</DOCNO>
<DATE>08/19/02</DATE>
<TITLE>
Peníze od státu a úvěry s nižšími úrokovými sazbami jsou první snahou pomoci odstranit důsledky povodní. Banky očekávají zvýšený zájem klientů.
</TITLE>
<GEOGRAPHY>PRAHA</GEOGRAPHY>
<TEXT>
Banky i stavební spořitelny připravily pro poškozené povodněmi výhodnější nabídku úvěrů. Úrokové sazby na tyto spotřebitelské úvěry se pohybují od čtyř do šesti procent. Úvěr může žadatel získat v horizontu několika dní. "Česká spořitelna nabízí občanům hotovostní úvěr až do výše 200 000 korun, se splatností osm let a s pevnou úrokovou sazbou devět procent, zdarma otevíráme kontokorenty a bez poplatků je také nedodržení výpovědní lhůty u vkladních knížek, a to až do výše 200 tisíc korun," uvedla Klára Gajdušková z České spořitelny. "Firmám nabízíme provozní úvěr do výše půl milionu na úhradu škod, se splatností pět let a úrokovou sazbou sedm procent," dodala Gajdušková. Zvýhodněné podmínky platí až do konce září. Postiženým záplavami poskytne od pondělka levnější úvěry i ČSOB. Půjčka bude od 20 do 750 tisíc s úrokovou sazbou 7,9 procenta a splátkami na jeden rok až sedm let. Klient může přitom odložit splácení až o půl roku. K podobným úpravám se v nejbližší době chystá i Komerční banka. Výhodnější podmínky připravují i v Raiffeisenbank. "Spotřebitelské úvěry budou výrazně zvýhodněné. Kritériem jejich poskytnutí bude příslušnost k okresu, který byl povodněmi postižený. U spotřebních úvěrů půjde o snížení sazby až na čtyři až šest procent," komentovala další krok banky Romana Kubálková. Banka očekává zvýšený zájem o úvěry právě z řad postižených. Levnější úvěry postiženým povodněmi chystá i GE Capital Bank. "O konkrétních podmínkách se bude rozhodovat tento týden," řekl Jan Jeník z tiskového oddělení banky. Podobný krok plánuje i Živnobanka. "Připravujeme speciální zvýhodněné podmínky hypotečních a osobních úvěrů na obnovu povodní postižených domů a bytů. Jsme připraveni posoudit situaci postižených, kteří splácejí úvěr, a povodně negativně dopadly na jejich finanční situaci," popsal Karel Ježek z Živnobanky. Ta ode dneška zároveň snížila sazby hypotečních úvěrů až na 4,70 procenta. Zvýhodněné účelové úvěry připravily svým klientům stavební spořitelna. "Pro poškozené povodněmi nabízíme zvýhodněné úvěry se šestiprocentní úrokovou sazbou. Klient přitom nemusí mít nic naspořeno. Úvěry budeme poskytovat přednostně do 10 dní," uvedla tisková mluvčí Všeobecné stavební spořitelny Komerční banky Hana Vaněčková. Podobnou úpravu chystá i Raiffeisen stavební spořitelna. Českomoravská stavební spořitelna snížila úrokové sazby na překlenovacích úvěrech o dvě procenta. Klienti postižení záplavami mohou do konce října požádat o úvěr se sazbou 4,3 až 5,9 procenta. "Žádost je třeba označit slovem povodeň a vyřízená bude přednostně. Jako doklad účelovosti požadujeme doklad o vlastnictví objektu, případně nájemní smlouvu a fotografie postiženého objektu," uvedla tisková mluvčí ČMSS Pavla Paseková. Na pomoc postiženým klientům vyčlenila spořitelna jednu miliardu korun. Ministerstvo pro místní rozvoj chce poskytnout občanům, kteří přišli o bydlení, nenávratný finanční příspěvek. Rovněž pro obce připravuje nenávratné dotace určené na náklady spojené s náhrad-ním ubytováním. Resort nového ministra Pavla Němce připravuje navíc v oblasti bydlení a regionální politiky řadu dalších opatření, která předloží do týdne k projednání vládě.
</TEXT>
<HEADING>
Pomoc nabízejí i obce
</HEADING>
<TEXT>
Nevratné půjčky připravují pro poškozené obyvatele i města. Například záplavami postižení Pražané dostanou od města 20 tisíc korun na opravu svého zničeného či poškozeného domu a bytu. Magistrát už dříve na tyto účely vyčlenil zatím 20 milionů korun. Podle náměstka primátora Jiřího Paroubka se očekává, že o finanční pomoc požádají řádově tisíce obyvatel. Peníze by mohly být vypláceny od dnešního dne. Stanovenou částku bude město dávat na jeden byt v rodinném nebo bytovém domě. Lidé musejí vyplnit formulář, který je k dispozici v budově městské organizace IMIP ve Vyšehradské ulici 51 na Praze 2. Zde se žádost také odevzdává. Tiskopisy budou přijímat také úředníci magistrátu v jednotlivých evakuačních centrech. Formulář je i na internetových stránkách města a dá se poslat i elektronickou poštou na adresu podatelna.povoden@imip. cz. Poslední termín pro podání žádosti je 15. září. Pokud město žádost zamítne, ihned to zájemci oznámí. Peníze se budou vyplácet složenkou nebo převodem na účet.
Jak hlásit povodňové škody
* nutné je mít uzavřené pojištění pro případ povodně
* pokud není možné škodu vyfotografovat, je dobré alespoň sepsat seznam poškozeného nebo zničeného majetku
* do seznamu vepsat i stáří věci, její pořizovací cenu a rozsah škody
* praktické je přizvat svědka - souseda, představitele státní správy - který seznam s postiženým spolupodepíše
* pokud věci nepodléhají zkáze, je třeba je vyčlenit a počkat do prohlídky likvidátora
* po povodni se může začít uklízet; pojišťovny budou podle České asociace pojišťoven postupovat benevolentněji
* škoda by se měla pojišťovně nahlásit bezodkladně, není ale pevně stanovená žádná lhůta
* pojišťovny jsou připraveny lidem, kteří přišli o všechen majetek, okamžitě vyplatit zálohu do výše 50 procent celkového plnění
* při prokazování škody nejsou nezbytné účtenky; pokud je poškozený ovšem má, je třeba je ukázat likvidátorovi škod
* zálohu na pojistné plnění může člověk obdržet i do tří dnů; doplacení zbývající částky nebude problém, pokud existuje soupis poškozeného majetku; týmy likvidátorů z pojišťoven pracují v povodňových oblastech nepřetržitě
Jak postupovat při ztrátě dokladů
* požádat obecní úřad o náhradní doklad, takzvané potvrzení o občanském průkazu, který při žádosti o nové doklady předloží
* při vyžádání nových dokladů osoba předloží křestní či rodný list
* žádost o občanský průkaz doplnit o dvě fotografie 35x45 milimetrů
* v případě jiného než svobodného stavu požádat o kopie oddacího listu nebo rozsudku o rozvodu manželství či úmrtního listu partnera, který je nezbytné předložit při žádosti o občanský průkaz
* při nepovinných zápisech, o které má postižený zájem, přinést také alespoň kopie rodných listů dětí do 15 let, vysokoškolského diplomu atd.
* kopie dokladů si žadatel musí vyzvednout osobně
</TEXT>
</DOC>
<DOC>
<DOCID>LN-20020819064</DOCID>
<DOCNO>LN-20020819064</DOCNO>
<DATE>08/19/02</DATE>
<TITLE>
Do některých zatopených oblastí Prahy se vracejí jejich obyvatelé. Seznamy otevřených ulic a čtvrtí jsou průběžně zvěřejňovány na internetové adrese www.praha-noviny.cz/. Zde lze nalézt i informace o technickém stavu zatopených území. Seznam otevřených ulic a čtvrtí ke včerejší 14. hodině:
</TITLE>
<HEADING>
PRAHA 1
</HEADING>
<TEXT>
Petrská čtvrť (od 14 h pro pěší plně přístupná) Haštalská čtvrť (od 10 h otevřená až na výjimky) Přístupné pouze na nahlédnutí s občanským průkazem zůstavají: Haštalská v úseku mezi Kozí a Rybnou U obecního dvora mezi Kozí a průchodem na Haštalské náměstí Malá Strana zůstává uzavřena a je pro obyvatele přístupná jen k nahlédnutí (s občanským průkazem, pro podnikatele s kopií nájemní smlouvy).
PRAHA 2
Je možné se vrátit do všech ulic, které byly evakuovány; uzavřena je vozovka na Rašínově nábřěží.
</TEXT>
<HEADING>
PRAHA 4
</HEADING>
<GEOGRAPHY>Podolí</GEOGRAPHY>
<TEXT>
otevřeno Braník - otevřeno Hodkovičky - uzavřeny zůstávají dva domy v ulici V mokřinách 428 a 240 Doprava funguje jen pro průjezd.
PRAHA 5
Smíchov je otevřený celý, ale jen pro pěší.
</TEXT>
<HEADING>
PRAHA 6
</HEADING>
<TEXT>
Částečně jsou otevřeny ulice: V Sedlci U státní dráhy Papírenská V oblasti Šáreckého údolí je v úseku Jenerálka-Žežulka zprovozněna komunikace a 12 domů.
</TEXT>
<HEADING>
PRAHA 7
</HEADING>
<TEXT>
V dolních Holešovicích je ohrožena statika budov v části ulice Komunardů mezi ulicí Dělnickou a U Průhonu. V Holešovicích je pro pěší otevřena oblast vymezena tímto ohraničením: Argentinská - k Vrbenského Jateční - od Argentinské k ulici V háji V háji - lichá čísla Ortenovo náměstí - čísla mezi Plynární a Vrbenského + čísla 23-33 Komunardů - celá, kromě úseku domů 25-39 (včetně protějších domů se sudými čísly) Plynární - ke Komunardů U průhonu - od Argentinské po ulici V háji Přístavní - k ulici V háji Dělnická - k ulici V háji Tusarova - k ulici V háji Na Maninách - k ulici U Uranie Celé jsou přístupné tyto ulice: V zákoutí, Malá plynární, U staré plynárny, U městských domů, Poupětova, U měšťanského pivovaru, U garáží, Stupkova, Vrbenského, Osadní, Tovární
</TEXT>
<HEADING>
PRAHA 8
</HEADING>
<TEXT>
Statika některých budov je narušena a ohrožené oblasti jsou uzavřeny. V Karlíně je tato oblast ohraničena ulicemi: Pobřežní, Březinova, Pernerova, Křižíkova, Ke Štvanici a Rohanské nábřeží. Pernerova ulice je otevřená jen pro pěší.
PRAHA-LIPENCE
ulice Josefa Houdka otevřena lávka přes Černošice volná pro pěší Kazín - uzavřeno Dolní Černošice - uzavřeno
PRAHA-RADOTÍN
Celé jsou otevřeny ulice: Na Rymáni, Chrobolská, K Berounce, Kraslická, Matějovská, Výpadová, Radotínská
PRAHA-TROJA
Oblast je uzavřena a přístupna na občanský průkaz pro ty, kteří tam mají trvalé bydliště.
</TEXT>
<HEADING>
PRAHA 12 - MODŘANY
</HEADING>
<TEXT>
Jsou otevřeny všechny domy v ulicích, které byly evakuovány mimo domy v ulici U Zastávky čp. 1535, 1542, 1545. Občané, kteří se budou vracet do svých domů, si musí zajít na radnici Prahy 12 pro potvrzení o vstupu.
PRAHA-VELKÁ CHUCHLE
Oblast do odvolání uzavřena.
PRAHA-ZBRASLAV
Oblast je do odvolání uzavřena.
PRAHA-LAHOVICE, LAHOVIČKY
Oblast do odvolání uzavřena.
</TEXT>
</DOC>
<DOC>
<DOCID>LN-20020819065</DOCID>
<DOCNO>LN-20020819065</DOCNO>
<DATE>08/19/02</DATE>
<TITLE>
Lékaři varují před nakažlivými nemocemi a epidemiemi v zaplavených územích
</TITLE>
<TEXT>
Úplavici, žloutenku nebo tyfus už nemusíte dostat jen v dalekém zahraničí. Tyto nemoci vedle jiných totiž hrozí v oblastech postižených záplavami.
PRAHA - Voda po povodních postupně opadá a lidé se začínají vracet do svých domovů. Společně s nimi míří do oblastí postižených záplavami mnoho dobrovolníků a odborníků. Mezi jinými i hygienici, kteří se snaží minimalizovat riziko epidemie. Obyvatelé těchto oblastí ale mohou nebezpečí možné nákazy snížit na minimum i sami. Naprosto nezbytné je dodržovat v této situaci základní hygienická pravidla. A pravidlo číslo jedna říká: Myjte si často a pečlivě ruce. Zvlášť vhodná jsou v této situaci antibakteriální mýdla, která jsou běžně k dostání v lékárnách. "Ruce si je nutné mýt nejen před jídlem a pitím, ale i před kouřením nebo když se chcete dotknout obličeje," říká ministryně zdravotnictví Marie Součková. Ruce a obličej si následně utírejte do papírových ubrousků.
</TEXT>
<HEADING>
Podezřelé potraviny zlikvidujte
</HEADING>
<TEXT>
Po návratu domů je důležité ihned zkontrolovat potraviny, které jste zde zanechali. Budete-li mít jakékoli pochybnosti o jejich nezávadnosti, je lepší je zlikvidovat. A to platí někdy i v tom případě, že mají neporušený obal a vypadají naprosto nepoškozeně. Například u výrobků, které měly být v chladu, je totiž velké riziko, že budou závadné. Likvidace zkažených potravin není tak jednoduchá, jak by mohlo na první pohled vypadat. Přeplněné popelnice se zkaženými věcmi totiž mohou být dalším zdrojem infekce. Poradit by tu lidem měli pracovníci místních úřadů, kteří mají povinnost zajistit kontejnery a jejich následný odvoz. Zvlášť problematická je likvidace velkého množství potravin z restaurací a dalších stravovacích zařízení. Nejlepší je se v tomto případě obrátit buď na krajské hygienické stanice, Českou zemědělskou potravinářskou inspekci nebo na specializovanou firmu. V Praze zajišťuje svoz a likvidaci zkažených potravin firma Transporta Hovorčovice.
</TEXT>
<HEADING>
Pijte balenou vodu
</HEADING>
<TEXT>
V zaplavených oblastech hrozí v současnosti velké riziko nákazy nejen z potravin, ale především ze záplavové vody a bahna. Naprosto nezbytné je vyvarovat se vody ze studně do té doby, než proběhne její asanace. Pijte proto zpočátku jen kupovanou balenou vodu, kterou byste měli brát i na mytí. Při práci používejte rukavice, protože někdy by následné umytí rukou nemuselo stačit. "V oblastech postižených záplavami se může objevit leptospiróza, která se na povodeň přímo váže," upozorňuje lékař Jiří Špála z infekční kliniky na Bulovce.
</TEXT>
<HEADING>
Pozor na tyfus
</HEADING>
<TEXT>
Velice důležité je také nechat se přeočkovat na tetanus. "Na kliniku nám nyní volá mnoho lidí, kteří chtějí být očkováni na hepatitidu A. Ještě důležitější je ale přeočkování tetanu, protože tato choroba bývá smrtelná až v 80 procentech," dodává Špála. Mezi nejčastější příznaky mnoha chorob patří bolení břicha a hlavy, průjmy a zvýšené teploty nebo horečky, proto je někdy obtížné poznat, o jakou nemoc jde. Pokud se váš stav zhoršuje, nesnažte se léčit sami a raději navštivte lékaře.
Jak se po povodni bránit plísni
1. Po opadnutí vody z objektů odstranit všechny nečistoty, nánosy zeminy a zničené předměty.
2. Důkladně vyčistit veškeré plochy a povrchy, nepoškozené předměty a zařízení běžnými čisticími přípravky, detergenty a zajistit jejich vysoušení.
3. Poškozené zdivo, omítky, malbu odstranit do výše záplavové vody (oškrábat, otlouct).
4. Po vyčištění (a odstranění mokrých předmětů) je nutno provést aplikaci dezinfekčních přípravků. Přípravky na bási chloru odbarvují materiály, nejsou vhodné na mokré stěny.
5. Po aplikaci dezinfekčního přípravku (a dodržení doporučené doby působení) je vhodný oplach či otření čistou vodou.
6. Objekty je nutné důsledně odvětrat a zajistit cirkulaci vzduchu - větráním se zvýší přirozené vysušování. Vysušování je možné zajistit i elektrickými vysoušeči. Jejich umístění je nutné vyřešit tak, aby neovlivnily stoupání spodní vody.
7. V okolí objektů zajišťovat trvalé odvodňování (vyčištění kanálů, odpadů, dešťosvodů, odkopání zeminy od objektů, vykopání odvodních kanálků).
8. Odstraňovat důsledně veškerý odpad a nečistoty z vnitřních prostor objektu i z jeho okolí (možnost rekontaminace plísněmi)
9. Při viditelném nárůstu plísní je nutné vždy aplikovat dezinfekční přípravky s fungicidním účinkem. Fungicidní účinek na plísně zajišťují v dezinfekčních přípravcích tyto chemické aktivní látky: chlor, KAS, aldehydy, peroxosloučeniny, alkoholy. Nárůsty plísní nikdy neodstraňujeme na sucho smetáním či vysáváním.
10. Konečnou úpravu místností (opravy, malování, použití preventivních fungistatických přípravků, přísad, nátěrů apod.) provádíme až po vysušení a odstranění plísní dezinfekčním postupem a event. po asanaci objektu.
Pramen: RNDr. J. Paříková, Státní zdravotní ústav, Praha
Jak zacházet s potravinami
</TEXT>
<HEADING>
Zaplavené potraviny
</HEADING>
<TEXT>
Nejezte potraviny kontaminované záplavovou vodou s výjimkou potravin hermeticky balených ve skle nebo plechu (konzervy). Konzervy je ale nutno před použitím očistit a dezinfikovat. Ostatní potraviny vyhoďte do označených kontejnerů.
</TEXT>
<HEADING>
Čištění konzerv
</HEADING>
<TEXT>
Umyjte konzervu v čisté vodě se saponátem, poté v roztoku dezinfekčního prostředku a opláchněte pitnou vodou. Zlikvidujte konzervy, které mají narušený obal, zvlhlý obsah nebo znečištěný uzávěr.
</TEXT>
<HEADING>
Chlazené nebo mražené potraviny
</HEADING>
<TEXT>
Vyhoďte chlazené potraviny v případě, že byly ponechány v teplotě vyšší než 6 stupňů Celsia déle než 4 hodiny. Mražené potraviny zlikvidujte, pokud roztály a byly tak ponechány déle než 2 hodiny.
</TEXT>
<HEADING>
Zemědělské plodiny
</HEADING>
<TEXT>
Zemědělské plodiny, které nebyly zcela zatopeny a dále rostou, doporučujeme používat až po hygienické kontrole, nejdříve po třech týdnech od skončení záplav.
Nejčastější onemocnění, která hrozí při záplavách
SALMONELÓZA
Onemocnění z jídla - z vaječných bílkovin nebo z drůbežího masa. Způsobeno špatným uskladněním potravin.
Příznaky: ztráta tekutin, rozvrat vniřtřního prostředí organismu, bolesti břicha. Inkubační doba dvanáct až dvacet čtyři hodin, vzácně se může projevit za čtyřicet osm hodin.
HEPATITIDA TYPU A
Žloutenka se přenáší potravinami, vodou nebo stykem s nemocným. Inkubační doba je až padesát dnů.
Příznaky: Nemoc je provázena zežloutnutím očí a pokožky, bolestmi v pravém požebří, ztmavnutím moči a zesvětlením stolice.
TETANUS
Způsoben bakteriemi. Ohrožené jsou neočkované osoby s ránami i oděrkami.
Příznaky: tetanové křeče, centrální nervový systém napaden toxinem.
LEPTOSPIRÓZA
Zdrojem jsou hlodavci. Nákaza: styk s vodou, trávou. Několik typů. Nejtěžsí onemocnění Weilova horečka.
Příznaky: Velké bolesti hlavy, napaden centrální nervový systém. Postižní ledvin, jater, krvácení tělních otvorů, bolesti břicha a zažívacího ústrojí. Inkubační doba patnáct až dvacet dnů.
ÚPLAVICE
Bacilární onemocnění, přenáší se kontaktem s nemocným nebo stykem s kontaminovanou vodou.
Příznaky: vysoká teplota, příměs krve a hlenu ve stolici. Inkubační doba jsou tři až čtyři dny.
</TEXT>
<HEADING>
Jak očistit a dezinfikovat prádlo
</HEADING>
<TEXT>
Silně znečištěné prádlo namočte na 4 hodiny do 3% roztoku Chloraminu B (připravíte rozpuštěním 12 vrchovatých polévkových lžic v 10 litrech studené vody).
Méně znečištěné prádlo namočte po dobu 1 hodiny do 1% roztoku Chloraminu B (připravíte rozpuštěním 4 vrchovatých polévkových lžic v 10 litrech vody) nebo do sava (1 litr sava nalijete do 9 litrů vody).
Prádlo po dezinfekci vyperte obvyklým způsobem za použití pracího prášku. Pozor! Chloramin B a savo mají bělicí účinky!
Cenné šatstvo, které nelze dezinfikovat, vysušte, vykartáčujte a nechte vyčistit v čistírně.
Prádlo, které snese vyvářku, perte při teplotě nejméně 90 stupňů Celsia nebo vyvařte po dobu 10 minut a následně vyperte.
Kontakty na hygienické stanice
</TEXT>
</DOC>
<DOC>
<DOCID>LN-20020819066</DOCID>
<DOCNO>LN-20020819066</DOCNO>
<DATE>08/19/02</DATE>
<TITLE>
Školy, kde jsou zřízena evakuační centra:
</TITLE>
<TEXT>
Koordinační centrum humanitární pomoci v Jihočeském kraji: 038/ 672 02 88 místo, kde se mohou hlásit dobrovolníci: 0606/742290, 0602/485527 (Kappa, Kostelní 8, České Budějovice)
</TEXT>
<HEADING>
Jihočeské povodňové konto: 705705705/0300 (ČSOB).
</HEADING>
<TEXT>
krizová infolinka: 06.00 - 21.00 hod. 0800/311131 - bezplatná linka sloužící pro uveřejňování nabídky a poptávky (služby, věci, osobní pomoc...) pro postižené povodněmi
0342 / 377354 - okresní povodňová komise
NERATOVICE
Krizové linky: 0206 682700, 0721 806902
</TEXT>
<HEADING>
Městský úřad Neratovice: tel. 0206/682741-42
</HEADING>
<TEXT>
Veškeré potřeby pro likvidaci následků povodní, čisticí a dezinfekční přípravky, igelitové pytle a ochranné pomůcky jsou zdarma k dostání v areálu bývalých kasáren u Lidového nám. a v Lobečku v budově býv. institutu.
Veškeré potřeby pro likvidaci následků povodní, čisticí a dezinfekční přípravky, igelitové pytle a ochranné pomůcky jsou zdarma k dostání v areálu bývalých kasáren u Lidového nám. a v Lobečku v budově býv. institutu.
</TEXT>
</DOC>
<DOC>
<DOCID>LN-20020819067</DOCID>
<DOCNO>LN-20020819067</DOCNO>
<DATE>08/19/02</DATE>
<TITLE>
Nabízím pomoc
</TITLE>
<TEXT>
UBYTOVÁNÍ
Šorfová Vlasta 0658/431531 Ubytuje matku s dítětem ve Frýdku-Místku.
pí. Bugnerová 0604/788408 Poskytne ubytování pro 1 - 2 děti (do 10 let) 28.08, Cheb - vesnička.
Kateřina Rejdová (učitelka MŠ) 0723/ 62 72 93 Jižní Morava Nabízí ubytování maminek s dětmi (neomezeně) + hlídání dětí (14 dní) v Brně.
Novotní 0732/522911, 0432/543773 Nabízí ubytování v penzionu pro 70 dětí, ubytování zdarma pouze strava 160 Kč na dítě/den (jídlo 5x denně, pitný režim).
pí. Kubasová 0465/544233, 544192 (zam.) Nabízí ubytování pro rodinu (rodiče + děti) - Brandýs nad Orlicí
Urbanovi 02/44910249 Nabízí přechod. ubytování v zaříz. bytě v Krupce u Teplic do konce října
Jitka Gabašová 02/20982158, 02/24102367 Praha. Ubytování pro 3 osoby Hostivice Praha-západ
p. Bauer 0723 873484, 0602 220709 nabízí ubytování 5 osob + zákl. potraviny - Jablonec nad Nisou
Jan Vítovec 0428/300331, muhu@muhu.cz Nabízí přechod. ubytování v penzionu zdarma (pro skupinu dětí s vedoucím, tábor apod.), 8x 4lůžkový pokoj, strava dle domluvy, i zdarma
Vašinová Kateřina 0441/426712 Nabízí dlouhodobé ubytování pro rodinu s dětmi v Šenově u Nového Města nad Metují, vybavený pokoj se soc. zařízením, koupelnou.
0723/081495,horsim@email.cz Nabízí ubytování a péči o děti v RD v malém městě ve vých. Čechách, zahrada, 2 volné pokoje pro 2-4 děti, i malé kojence nebo batolata, věci a oblečení máme. Pro starší děti možná školní docházka v místě. Jsem na MD, máme 2 chlapce 1,5 a 14 let. Na základě dohody pro děti můžeme přijet.
pí. Jirásková 05/41240567 Nabízí ubytování v Brně pro 2 děti, dále nabízí oblečení pro 10ti letého chlapce a dívčí oblečení pro 1 - 1,5 let starou dívenku.
p. Srbová 608 373 846 Praha nabízí krátkodobé ubytování v Praze-RD matka+děti 3 osoby
Fukanová Naděžda 0502/413081, 0608 543152 ubytování + případná pomoc
Jarka Stuchlíková 02/51682110, barrand@volny.cz Praha nabízí ubytování pomocníkům v Praze
K. Havlíčková 603 377 944 rodině s dětmi ubytování na chalupě u Čisté u Rakovníka
Zdena Pilařová 0602/808575 nabídka ubytování na Vysočině až 6 dětem
pí Týfová 0447/547383 Praha Ubytování max 3 os. Machov, okr. Náchod
pí Hlavatá 02/33370748 Praha Ubytování a hlídání 1-2 dětí, paní je zdravotní sestra má dítě 4. r.
Šmehlíkovi 0606/751548 jižní Čechy Ubytování cca 7let. Chlapce z JČ v Brně
Malina Pavel 0454/313613 jižní Čechy Nabízí ubytování pro maminku a 1 dítě na Vysočině - 14dní
Markéta Hejná 0737/573333, 02/33372336 Praha. Nabízí ubytování pro 1-2 děti (spíše kluky)
</TEXT>
<HEADING>
MANUÁLNÍ PRÁCE
</HEADING>
<TEXT>
ITM Czech Republic 0608/706842 p. Navrátil, itmczrep@login.cz Praha Skauti z Vysočan, středisko bratří Mašínů, nabízejí pomoc při vyklízení, úklidu a čištění. Máme nářadí a dopravu. Nejraději Libeň, Karlín.
p. Pilař 0604/637950 Nabízí manuální práce Chrudim, skupina 17 - 18 osob, spolek dobrovolných hasičů + 1 zdravotnice.
SOS centrum SKP Diakonie ČCE, pí Čierná 02/22521912, 02/22514040, 0728/047416, sos@diakoniecce.cz Praha. Nabízí rozhovor - pomoc psychologů, psychoterapeutů, soc. pracovníků a pastoračních pracovníků na pracovišti SOS centra, Belgická 22, 120 00, Praha 2 9.00 19.00 (bez objednání)
PhDr. Zdena Maxová - klinická psycholožka 0602/ 667883, zdena.maxova @volny.cz Terapeutická pomoc zvláště matkám s novorozenci a kojenci
Firma JAŠI 0607/125955 nabízí zdarma revize elektroinstalací.
p.Vrtílek 0608/713215 nabízí jakoukoliv pomoc /vyškolený potapěč/
pí.Míčová 02/22728504 Praha Zdravotní sestra nabízí pomoc v době od 18. 02. - 25. 8.02
Gaseco s.r.o. - Dvořák 0603/413824 Revize plynových zařízení objektů po vytopení - sleva, splatnost
AFA Sdružení 019/ 745743,0604 727 830 nabídka-vysoušení objektů DRY-CEL-efektivní vysoušení
Sbor dobr. has.-p. Forman 0605/ 528109 střední Čechy nabízí pomoc
DM International Holland 421/90 75 51 115, melicher@vsk.sk profes. potápěčský tým nabízí odborné práce kdekoliv v ČR
Ing. Pavel Matějka 0602/332540 Praha Nabízí zdarma,terénnní auto, renovace zatopených aut
Energoprojekt Praha,a.s. 0602/743197, 0602/632124 Praha Zajišťování stav. konstrukcí, apod.
JINÉ
02/20981553 Praha. Nabízí pozemek u Kladna pro pobyt domácích zvířat
sdružení ŽIVOT 02/22221771 Praha Nabízí psych. poradu starším lidem
Mirek 0602/431004 Praha K dispozici osobní automobil - večer a v noci
Renata Lipsova 0603/370170 Praha Hlídání dětí, pomoc ve zdrav. zařízeních
Adamík Libor 0603/256601 manuální práce v jižních Čechách; zapůjčí teréní vozík Desta s čelní lžící; dodávky řeziva za režijní cenu
p. Ulrychová 0603/238521, 0603/ 259096 Praha oblečení, obuv pro mládež i dospělé, nábytek, knihy
Thöma Roman 0602/219371 hlídání 1-2 dětí vždy od pátku do Neděle
Rejšek Milan 0605/581432, 0723/615548 Praha válendy + sedací soupravu daruje - odvoz nutný
Ruzková Zuzana 0776/605178 Praha pomoc v ZOO nebo útulku - jen víkendy
Gabriela Kymlíčková 0603/363420 Praha nabízí pomoc hlídání zvířátek /drobné hlodavce
pí. Zeisová 0777/212161, 02/333 32 521 Praha pomoc starým lidem
Vladimír Mikšátko 0602/326472 západní Čechy nabízí nábytek
pí. Vorlíčková 0732/723285 Praha nabízí psychickou pomoc+hlídání domácích zvířat
Pavel Floriš, Prapořiště 6,Kdyně 345 06 0603/949854 nabízí větrné čerpadlo 500l za hodinu, přenosné funguje bez zapojení el. proudu kdekoliv
pí.Koloušková 0603/331841 Severní Čechy nabízí hlídání 2 dětí doprava dle domluvy.
Roman Hlaváček 0728/124130 Praha Daruje holínky, plášť, ošacení, nabízí pomoc - řízení auta (skup. B, auto nemá)
Boháč Eduard 0603/461852 Daruje polštáře, skříně, postele (Dobříš).
Obecní vodní družstvo Balbýnův pramen, Ing. Harašta 05/45219907 Poskytne zdarma vodu bohatou na železo i kojeneckou vodu. Nezajištěn odvoz.
Pavel Floriš, Prapořiště 6, Kdyně 345 06 0603/949854 Praha Větrná čerpadla k čištění vodních zdrojů až do hloubky 30 m
</TEXT>
</DOC>
<DOC>
<DOCID>LN-20020819068</DOCID>
<DOCNO>LN-20020819068</DOCNO>
<DATE>08/19/02</DATE>
<TITLE>
Potřebuji pomoc
</TITLE>
<TEXT>
Tomáš Pudil, 0724/155539 tomas. pudil@bertelsmann.cz; Praha; Žádá o radu, kde by mohl získat vysoušeč pro svůj zaplavený sklep.
Sdružení ŽIVOT 90; 0737/921275; Praha; Hledá mladé lidi nebo dobrovolníky, kterí by mohli pomoci při úklidu zaplavených domů seniorům.
Hana Drastilová, tajemnice úřadu MČ Praha-Velká Chuchle; 02/57941039; Praha; Naléhavě prosí firmy,které nabízejí vysoušeče zdarma, aby se jí ozvali.
Voskové muzeum Praha; 0602/200206; Praha; potřebují 4-6 vysoušečů ul. U Uranie; 0721/867435; Praha; poptávka po manuální výpomoci, potřebují stěhovací auto
Roman Rudin; 0604/172485; Praha; shání terénní auto, chlor. vápno. pí Viková; 0737/486455; Praha; potřebují čistící prostředky, holinky, rukavice, a pod.
FAMU; 0603/418925; Praha; potřebují prostor pro knihovnu 70 m 2 do1/2003, půjčit nákladní auto.
Obecní úřad Vrané nad Vltavou Bohuslava Chvátalová - starostka finanční pomoc Vrané nad Vltavou číslo bankovního účtu OÚ Vrané nad Vltavou je: 158794218-504/0600
Luboš Rejlek, Život 90 zivot90@ti.cz, 0603- 245 350,0603- 512 973 - Praha Potřebujeme zapůjčit mobilní agregát na 220V.
Žváček Ondřej 0607986729 - Dobřichovice Potřebuji vysoušeče, WAP, čerpadlo, jakož i manuální výpomoc. Od 18.08.2002.
Obecní úřad Vrané nad Vltavou Bohuslava Chvátalová - starostka zdravotnická pomoc očkování proti žloutence Vrané nad Vltavou zapůjčení zařízení vysoušeče
ŽIVOT 90 občanské sdružení zivot90@ti.cz, 02-2222 1771,0603- 460 321 - Praha Sdružení ŽIVOT 90 potřebuje ochranné rukavice, Savo, chloramin, košťata a další pomůcky na úklid. Vaše prostředky přijmeme v Senior-bazaru Senovážné náměstí č. 18, Praha 1 od 8,30 do 18 hodin.
Gmuzdek Jan - Barabizna 0608263133 zapůjčení zařízení Praha 5 Zbraslav Potřebuji zapůjčit bu# benzínový motorový generátor, nebo jakékoliv vysoušecí zařízení.
Lada Hlaváčková 0606326901 zapůjčení zařízení Terezín Bydlím v přízemním bytě a nutně potřebuji zapůjčit vysoušeče. Děkuji.
Hasičský záchranný sbor Ústeckého kraje vesely@hzsoul.cz zapůjčení zařízení Ústecký kraj Hasičský záchranný sbor Ústeckého kraje potřebuje nutně pro zajištění likvidačních prací při povodních sehnat: el. kabely ke kalovým čerpadlům(380V), rybářské kalhoty nebo oděvy (SUNIT), lana 20m dlouhá a delší, plovoucí čerpadla, kalová čerpadla, vysoušeče. Za nabídky děkujeme kpt. Pavel Veselý, HZS Ústeckého kraje
Petr Dub 0607906933 odborné práce Lipence oblast Zbraslav Potřebuji elektrikáře na revizi elektroinstalace. Bez revize nebude puštěn proud. (dopravu zajistím) Čím dříve tím lépe. Moc děkuji
Humanitární občanské sdružní Život 90 0603/460321 nebo 02/22221771 - úklidové potřeby Žádáme o podporu při organizování pomoci seniorům. Chybí nám dostatek úklidových prostředků, desinfekční, rukavice a další potřeby. Vaší pomoc přijmeme na našem Seniorbazaru - středisku pomoci Senovážné nám. 18, Praha 1 od 8.30 do 18.00 hod. Pomoc můžete nabízet i cestou tel. spojení 02/22221771 Oldřich Staněk, tajemník 0603/460321
0737/486455 Úklidové prostředky Praha 7, Sádky 3 Potřebuji čistící prostředky, holinky, rukavice, montérky, apod.
Musil 0606359803 materiální pomoc Žalhostice Obec Žalhostice naléhavě potřebuje čerpadla,gumové rukavice,čistící a desinfekční prostředky popřípadě nářadí k odklízení škod po záplavách.
Jiřina Prachcevová 0604885566 manuální práce úklid Praha 5, Smíchov, Hořejší nábřeží 2 firma CIPA, 10 osob na úklid. Mýt podlahy, regály. Prosím přijďte a pomozte.
Mojmír Novák 0604233078, 0605275031 Koupě drátěného pletiva a manuální práce Praha 5, Zbraslav... U radotínské lávky Potřebujeme nutně minimálně 800 metrů drátěného pletiva a sloupy k zabezpečení objektu. Pokud možno co nejlevněji.
Potřebujeme pomoc při odklízení nánosů bahna, vyklízení interiérů a dalších drobných prací. Strava zajištěna, gumové rukavice a holínky také. Nutnost mít sebou pracovní oblečení. Děkujeme
Rudin Roman 0604/172485 zapůjčení zařízení Praha shání terénní auto /offroad/ a chlorované vápno
Městská část Praha 6 - M. Lindová 0732179620 20 konví na čaj - Potřebujeme 20 čajových konví pro evakuované diabetiky.
útulek Mělník 0602/ 935 744 pí Lukášová krmiva pro psy a kočky, misky Mělník Do našeho útulku muselo být přijato přes 150 psů ze zaplavených oblastí. Prosíme o pomoc všechny kteří mohou darovat krmivo pro zvířata, skládací kotce, misky atd... děkujeme další tel. 0206/ 628 343
Jana Syrovátková - všude kde byla voda Lidé postižení povodněmi potřebují krom jiného i chloramin k dezinfekci a velké (a pevné) pytle na odpad z vyklizených sklepů. Pracuji v jednom skladu, oficiálně se tato žádost řeší jinou cestou, tak jen upozornění sem, donést můžete kamkoli, kde se sbírají věci. Jiné úklidové a čisticí prostředky jsou třeba taky, ale to se obecně ví.
Červený kříž - Praha Praha 2 Legerova 30, Praha 4 Laudova 1024, Praha 3 Žižkov Zelenky Hajského zdravotnická pomoc Potřebujeme teď nejvíce SAVO, kýble, čistící prostředky, košťata Praha, ale pak rozvážíme do Celé ČR Na tyto adresy: Praha 2 Legerova 30, Praha 4 Laudova 1024, Praha 3 Žižkov Zelenky Hajského můžete přinášet humanitární pomoc. Potřebujeme teď nejvíce SAVO, kýble, čistící prostředky, košťata a baterky. Ale hodí se i dobré vody, hygienické prostředky, deky atd.
Zdeněk Kočík 0602200206 zapůjčení zařízení 4-6 vysoušečů Praha, Česky Krumlov jsme schopni si pro vysoušeče přijet, jsou nutně k vysoušení voskového muzea v Praze
0721/867435 manuální práce Praha, ul. U Uranie Poptávka po manuální práci, autu na stěhování a zachovalého zařízení bytu. Od 19.8.2002
Lída Hubáčková - Viktorová 02/35514745 hledá Praha, Kampa 9 Hledá Danu a Antonína Schovancovy z Prahy, Kampa 9.
Přikrylová 0777 03 78 78 ubytování Praha Dobrý den, naléhavě hledám možnost dlouhodobějšího bydlení, spolubydlení, pronájmu apod. za férovou cenu, nejlépe na území Prahy (možno i holé, základní zařízení bytu mi zůstalo). Nabízím i možnost výpomoci starším lidem, na zahradě či s dětmi - zkušenosti mám. Jelikož jsem z DD, budu ráda za jakékoliv zázemí a ráda navážu i kontakt se staršími osamocenými lidmi kterým budu moci nahradit vnučku apod. a oni mě babičku či dědečka. Za jakoukoliv informaci vedoucí k řešení mého problému vám předem velmi děkuji.
Lorman Jan 0737 921275 - Praha Dobrovolnické centrum pro seniory hledá mladé dobrovolníky středního věku pro pomoc v zaplavených pražských oblastech.
Stejskalová 0732 761786 hygienické potřeby Praha Hygienické potřeby,prádlo, oblečení.
Vlad. Paroš tel. 0603480219 zapůjčení zařízení Praha 4, Podolské nábř. 1 Plovárna Žluté lázně uvítá nabídku zejm. těchto věcí: nářadí (lopaty, pevná košťata, hrábě, kbelíky, hadry...) a desinf. prostředky (chloramin). Potřeba zde též je autojeřáb a kropicí vůz. Vděčni však budeme za jakoukoli další pomoc vč. manuální (od neděle 16. 8.). DĚKUJEME
Národní technické muzeum, paní Žižková povodne@ntm.cz, fax 02/33371801, tel. 02/ 203 99 217, 0732 752 683. Od pondělí nové číslo 24240538 zapůjčení zařízení, skladování Praha Potřebujeme vysoušeče. Jde nám zejména o poskytnutí materiálních a technických prostředků: mrazících vozů a následně prostor pro uložení zmrazených papírových dokumentů, nákladních automobilů a ruční manipulační techniky, čistících a vysoušecích zařízení, europalet, plastových přepravek, čistících a konzervačních přípravků, archivních obalových materiálů kartonových výkresových desek formátu A 0 a A 1, archivních krabic, případně papíru, jímž by bylo možné prokládat mokré výkresy. Dále uvítáme jakoukoliv odbornou pomoc muzejníků, archivářů a restaurátorů. Od okamžiku zahájení prací půjde o čas, proto bude potřeba každé ochotné ruky.
Mojmír Novák mob:0605275031 - 0604233078 zapůjčení zařízení + manuální práce Jahodárna Zbraslav - u Radotínské Lávky Jahodárna Zbraslav NALÉHAVĚ potřebuje JAKOUKOLIV pomoc. Do objektu budeme vpuštění v pondělí. Vysoušeče,pracovní pomůcky, čistící prostředky,cokoliv k odstranění následků záplav. PROSÍME POMOZTE!!!!!!!!
Miloš Souček 0728181164 zapůjčení zařízení vysoušeč(e) Praha - Radotín prosím o pomoc o zapůjčení vysoušeče zdiva. nás dum byl cely pod vodou. moc vám dekuji. Miloš Souček
Martin Brabenec 0721/219544 zapůjčení zařízení Praha - Karlín Pro vyčištění prostor a vysušení prostor bych Vás chtěl touto cestou požádat o zapůjčení elektrického generátoru, či jakýchkoliv vysoušečů. Předem všem děkuji.
vědecké archivy a knihovny Vladimír Petrus, tel.: 24005215 zapůjčení zařízení pro záchranu knih a archivních materiálu Praha jsou zapotřebí agregáty pro výrobu elektřiny, čerpadla, tlakové myčky (WAP), sušičky, vakuové sušičky, vakuové mrazáky
Dan Franc, Outward Bound p. Šimáček, OU P1, 0603 43 08 52 manuální práce také POTŘEBUJEME LOPATY Praha První vyklízecí vlna, každá ruka dobrá, prosím volejte p. Šimáčka. POTŘEBUJEME LOPATY!!!! Díky Dan Franc
Obecní úřad Dolany 0186/ 313 620, obec.dolany@worldonline.cz vysoušeč zdí Svrčovec Pro domy postižené záplavami potřebujeme sehnat vysoušeče zdí cca 12 ks.
Markéta Rysková 0728/317572, sl. Pražáková - 0605/588322 - Radlická Útulek pro opuštěná zvířata pod pražskou organizací ochránců zvířat vzkazuje, že můžete přivézt opuštěné či zraněné zvíře,které jste našli. Uvítají krmení, veterinární prostředky a DOBROVOLNÍKY na pomoc v útulku,který sídlí na Radlické. Pracovníci jsou už velmi unavení a žádají touto cestou o pomoc.
Radek Hruška 0724/282313 zapůjčení zařízení vysušovací zařízení, kontejner na odvoz odpadu Praha - Karlín Fotografické studio provozující Barrandovský herecký a komparzní rejstřík je pod vodou, prosíme příznivce o výpomoc. Děkujeme 02/67072022
Obec Lety u Dobřichovic, okres Praha západ 0602/972697, 0602/362668, 0603/453404 - Lety u Dobřichovic, okres Praha západ Všechny malé obce v Dolním poberouní jsou na tom velmi špatně - Hlásná Třebáň, Srbsko, Karlštejn, Řevnice, Dobřichovice, Lety, Černošice. Pomoc je zatím nedostatečná. Uvítáme jakoukoliv pomoc. Voda začíná opadat, všude je spousta zatopených domů a bahno. Dík za pomoc. Kontaktní telefony 0602/972697, 0602/362668, 0603/453404. Voda vzala vše co jí přišlo do cesty. Přimlouvám se za malou obec Lety u Dobřichovic. Sama tam nebydlím, ale mám tam mnoho přátel, kteří mají domy vytopené až po střechu. Snažím se pomoci, jak to jde. Nejde jim tam elektrika a tak se na internet nedostanou. Můžete-li, pomozte prosím. Moc děkuji za všechny postižené. Budeme vděční za jakoukoliv pomoc - elektrocentrály, těžká technika, cisterny, nářadí, rukavice, desinfekce, kontejnery, zkrátka jakákoliv pomoc je vítaná.
Starostka pí.Týlová 0724181074 zapůjčení zařízení kbelíky, rukavice, bagry, nakladače či nákladní auta, ale hlavně vysokotlaké stříkačky k odstranění nánosů bahna... HÝSKOV okres Beroun prosím pomozte, nemáme zde téměř žádnou techniku, velice by se nám hodila pomoc dobrovolných hasičů, dále statiků a další.... případě i humanitární pomoc (savo, pitná voda, košťata atd.) předem moc děkujeme, ale bez Vaší pomoci to nemůžeme zvládnout, POMOZTE PROSÍM!!!!!
Vzhledem k velkému množství nabídek a proseb o pomoc, které došly na Linku naděje, uveřejňujeme jen jejich část. Kompletní přehled vzkazů a oznámení najdete na internetové adrese www.lidovky.cz.
</TEXT>
</DOC>
<DOC>
<DOCID>LN-20020819069</DOCID>
<DOCNO>LN-20020819069</DOCNO>
<DATE>08/19/02</DATE>
<TITLE>
Statik dnes rozhodne, kdy se bude moci začít s úklidem a rekonstrukcí Sovových mlýnů
</TITLE>
<TEXT>
Voda v zatopených Sovových mlýnech již klesla. Pracovníci galerie a správcovské firmy Trade center během víkendu zjišťovali škody.
PRAHA - První jejich kroky vedly do depozitářů ve třetím patře, aby zjistili momentální stav. Ukázalo se, že relativní vlhkost se v těchto místnostech pohybuje v hodnotách, které dovolují ponechat v objektu cennou kolekci děl Františka Kupky. V případě problémů s vlhkem by bylo s největší pravděpodobností možné alespoň část sbírky umístit v depozitářích Pražského hradu. Podle pracovníků galerie připomínal pohled, který se jim po vstupu do dvora naskytl, scenérii katastrofických filmů. Celý dvůr je plný bahna, které někde dosahuje výšky i přes půl metru. Stejná situace je i ve spodních místnostech. Stále zatopená zůstává strojovna, takže škody na ní se dosud nedají odhadnout. Výtah je zřejmě v pořádku, protože byl před zatopením vyvezen do horních pater. Těžké lavice, které si krátce před povodní dovezl majitel budoucí restaurace a upevnil je ve dvoře, se tlakem vody uvolnily a nekontrolovatelně se pohybovaly v přízemních prostorech. Rozbily okna a skleněný můstek mezi přízemními sály. Objekty, které jejich autoři ponechali v expozici, dopadly různě. Skleněné dílo Dany Zámečníkové, připevněné na zdi, bylo zcela rozbito, hranol Václava Ciglera, zavěšený na stropě, je přeražený na dvě půlky, zatímco jeho Studánka zůstala nakonec prakticky neporušená. Stejně i objekt Mariana Karla umístěný ve dvoře. Pracovníci již oslovili některé restaurátory a požádali je o spolupráci. Je bezpodmínečně nutné stále kontrolovat vlhkost v depozitářích i dalších místnostech, kde jsou přechodně uložena díla z expozice. Nejcitlivější je samozřejmě grafika, kresby a papírové objekty, těm se musí věnovat maximální pozornost. Dnes přijde do Muzea Kampa statik, který rozhodne, zda je pobyt v budově bezpečný a jestli mohou začít úklidové a rekonstrukční práce.
</TEXT>
</DOC>
<DOC>
<DOCID>LN-20020819070</DOCID>
<DOCNO>LN-20020819070</DOCNO>
<DATE>08/19/02</DATE>
<GEOGRAPHY>PRAHA</GEOGRAPHY>
<TEXT>
Podle dosavadních odhadů poškodila povodeň v knihovnách v České republice více než půl milionu svazků. Záplavy se nevyhnuly ani řadě archivů a dalších institucí, v nichž voda poničila množství unikátních nenahraditelných knih, starých tisků, prvotisků a archiválií. V Praze byly také zatopeny archivy a spisovny v suterénu ministerstev dopravy a zemědělství, pod vodou se ocitly i archiválie Vojenského historického archivu, Akademie věd, Národního technického muzea nebo Českého statistického úřadu. Národní knihovna nyní zjišťuje škody a snaží se získat peníze i materiální pomoc ze zahraničí. Jediná záchrana pro namočené tisky je jejich zmrazení a následné postupné vysoušení. Během víkendu se díky pomoci lidí podařilo zapůjčit velké množství mrazicích boxů a mnoho poničených tiskovin tak bylo prozatím zachráněno. Hlavní budova Národní knihovny v pražském Klementinu své fondy před vodou uchránila, protože jsou ve vyšších patrech. Voda pronikla do suterénu a přízemí, kde poškodila trafostanici a kotelnu. "Obvolávali jsme knihovny, na významné škody v regionech to nevypadá. Spíš to budou malé knihovny tam, kde obec je přímo zatopená," řekl náměstek ředitele Národní knihovny Vít Richter. Zasažené knihovny stále potřebují odvlhčovače, ventilátory, filtrační a balicí papír, mikrotenové fólie, vakuové vysoušeče a vakuové balicí stroje.
</TEXT>
</DOC>
<DOC>
<DOCID>LN-20020819071</DOCID>
<DOCNO>LN-20020819071</DOCNO>
<DATE>08/19/02</DATE>
<GEOGRAPHY>BRNO</GEOGRAPHY>
<TEXT>
Ve čtvrtek 22. srpna se uskuteční benefiční koncert pro oblasti postižené záplavami, kde vystoupí rockové kapely a hvězdy taneční scény. Akce s názvem VELKÁ VODA proběhne souběžně v klubech Fléda a Stará pekárna. Ve Flédě (začátek v 19 hodin) vystoupí: Budoár staré dámy, Čankišou, Iva Bittová, Chorchestr a další, ve Staré pekárně například Radium.nfo či Mashy Muxx. Všichni zúčastnění vystupují bez nároku na honorář, vstupné bude 150 Kč, vstupenka je platná pro oba kluby a veškerý výtěžek z akce bude poukázán na konto vesnice Metly u Strakonic, č. ú. 9628-291/0100, v. s. 38742.
</TEXT>
</DOC>
<DOC>
<DOCID>LN-20020819072</DOCID>
<DOCNO>LN-20020819072</DOCNO>
<DATE>08/19/02</DATE>
<GEOGRAPHY>PRAHA</GEOGRAPHY>
<TEXT>
Česká filharmonie, která sídlí v neorenesančním Rudolfinu na Alšově nábřeží v Praze, počítá škody po ničivé povodni na desítky milionů korun. Ředitel filharmonie Václav Riedlbauch zatím není schopen odhadnout, zda následky záplavy neovlivní nadcházející sezonu. "Kompletně zničené jsou všechny strojovny, chlazení, vzduchotechnika, trafostanice," vypočítal Riedlbauch. Protože lidé přišli kvůli záplavám o poslední týden úspěšné výstavy Mikuláše Medka v Galerii Rudolfinum, chtěli ji pořadatelé prodloužit. "Nakonec to není možné, máme totální havárii ve všech technických prostorech, a proto nejsme schopni zajistit klimatizaci. Výstava se musí okamžitě svěsit, aby se zabránilo škodám," litoval Riedlbauch.
</TEXT>
</DOC>
<DOC>
<DOCID>LN-20020819073</DOCID>
<DOCNO>LN-20020819073</DOCNO>
<DATE>08/19/02</DATE>
<GEOGRAPHY>PRAHA</GEOGRAPHY>
<TEXT>
Po týdenní přestávce vynucené povodňovou situací dnes na Pražském hradě pokračuje inscenací Kupec benátský program Letních shakespearovských slavností. Hra v nastudování Východočeského divadla Pardubice bude na programu do středy, od čtvrtka do soboty se představí Moravské divadlo Olomouc s inscenací Komedie masopustu. Pětinu výtěžku z představení uvedených tento týden věnují organizátoři na pomoc zaplaveným oblastem.
</TEXT>
</DOC>
<DOC>
<DOCID>LN-20020819074</DOCID>
<DOCNO>LN-20020819074</DOCNO>
<DATE>08/19/02</DATE>
<TITLE>
Ani povodňová katastrofa neovlivnila návštěvnost jedné z tradičně největších letních hudebních akcí Open Air Music Festival.
</TITLE>
<GEOGRAPHY>TRUTNOV</GEOGRAPHY>
<TEXT>
I když mnozí z návštěvníků i účinkujících přijeli z vytopených oblastí, programové změny festivalu, datujícího svou historii s přestávkami od roku 1987, byly zanedbatelné a v hledišti trutnovského amfiteátru Na bojišti se podle odhadů sešlo přes dvacet tisíc očividně spokojených lidí už nejméně dvou rockových generací. Jak se již stalo tradicí, trutnovský festival měl dvě hlavní hvězdy - jednu zahraniční a jednu domácí. Letos z Brazílie přijela metalová Sepultura. Hlavním důvodem jejího pozvání nepochybně byla země jejího původu a lidové prvky, které s tvrdou muzikou dovedně skloubila před šesti lety na albu Roots - trutnovští pořadatelé totiž rádi pracují se symboly indiánské kultury (název agentury Geronimo hovoří za vše) a Sepultura se tak měla stát jakousi jejich autentickou "vlajkovou lodí". Kapela nicméně v tomto smyslu možná leckoho zklamala, když odvedla standardní, ryze metalové vystoupení. Její projev má sice energii hodnou atomové elektrárny, je však poněkud monotónní a postrádá větší dynamiku. Přesto byla Sepultura přijata publikem - vlastně nikoli v prvním plánu metalovým - velmi nadšeně.
</TEXT>
<HEADING>
Švestky místo třešní
</HEADING>
<TEXT>
S obrovským ohlasem se setkal i nejočekávanější domácí host Waldemar Matuška. I když je jeho hudba na míle vzdálena tomu, co se na trutnovském festivalu běžně hraje, idol svých matek, ba dokonce spíše babiček, přijalo Bojiště s otevřenou náručí. Hity typu Slavíků z Madridu, Zuzany, Sbohem lásko nebo Jó třešně zrály (povolebně "protestně" upravené na švestky) si se sedmdesátiletou legendou české pop music zpíval celý amfiteátr. A to i přesto, že doprovázející kapela KTO svým výkonem zůstala daleko za frontmanem, a nebýt jej, byla by bezpochyby nekompromisně vypískána. Z více než padesáti účinkujících na hlavním pódiu a bezmála stejně tolika na dalších dvou scénách - malé rockové a taneční - si musel vybrat prostě každý. Publikum ustálo i neuvěřitelné stylové zvraty, kdy např. po německých "goticích" Blind Passengers přišel svérázný písničkář Jiří Schmitzer, jejž posléze vystřídali roztančení Tata Bojs - úspěch u vroucího "kotle" měli všichni prakticky stejný. Svou roli jistě vedle prvotní tolerance tradičních návštěvníků jistě sehrává i nepochybný genius loci, který navíc mnohdy umožňuje kapelám překonávat se ve svém výkonu. Klasickou ukázkou byla v poslední době jakoby "spící" Ducháčkova Garage, jejíž set tentokrát patřil k absolutním vrcholům festivalu. I když pravděpodobně řadě návštěvníků dělala starosti popovodňová situace, do které se vrátí z Trutnova domů, na vynikající náladě víkendu, stráveného Na bojišti a v okolí, to nic nezměnilo. Svou účastí navíc i ti, kterých se záplavy bezprostředně netýkaly, podpořili své méně šťastné spoluobčany: část výdělku a korunu z každého prodaného piva (a že jich muselo být vytočeno!) totiž pořadatelé věnují na humanitární účely.
S obrovským ohlasem se setkal i nejočekávanější domácí host Waldemar Matuška. I když je jeho hudba na míle vzdálena tomu, co se na trutnovském festivalu běžně hraje, idol svých matek, ba dokonce spíše babiček, přijalo Bojiště s otevřenou náručí. Hity typu Slavíků z Madridu, Zuzany, Sbohem lásko nebo Jó třešně zrály (povolebně "protestně" upravené na švestky) si se sedmdesátiletou legendou české pop music zpíval celý amfiteátr. A to i přesto, že doprovázející kapela KTO svým výkonem zůstala daleko za frontmanem, a nebýt jej, byla by bezpochyby nekompromisně vypískána. Z více než padesáti účinkujících na hlavním pódiu a bezmála stejně tolika na dalších dvou scénách - malé rockové a taneční - si musel vybrat prostě každý. Publikum ustálo i neuvěřitelné stylové zvraty, kdy např. po německých "goticích" Blind Passengers přišel svérázný písničkář Jiří Schmitzer, jejž posléze vystřídali roztančení Tata Bojs - úspěch u vroucího "kotle" měli všichni prakticky stejný. Svou roli jistě vedle prvotní tolerance tradičních návštěvníků jistě sehrává i nepochybný genius loci, který navíc mnohdy umožňuje kapelám překonávat se ve svém výkonu. Klasickou ukázkou byla v poslední době jakoby "spící" Ducháčkova Garage, jejíž set tentokrát patřil k absolutním vrcholům festivalu. I když pravděpodobně řadě návštěvníků dělala starosti popovodňová situace, do které se vrátí z Trutnova domů, na vynikající náladě víkendu, stráveného Na bojišti a v okolí, to nic nezměnilo. Svou účastí navíc i ti, kterých se záplavy bezprostředně netýkaly, podpořili své méně šťastné spoluobčany: část výdělku a korunu z každého prodaného piva (a že jich muselo být vytočeno!) totiž pořadatelé věnují na humanitární účely.
</TEXT>
</DOC>
<DOC>
<DOCID>LN-20020819075</DOCID>
<DOCNO>LN-20020819075</DOCNO>
<DATE>08/19/02</DATE>
<TITLE>
Jiří Suchý hovoří s LN o škodách způsobených Semaforu rozvodněnou Vltavou
</TITLE>
<TEXT>
Mezi pražskými divadly, která byla nejvíce postižena záplavami, je také Semafor, s. r. o., sídlící v podzemí Hudebního divadla v Karlíně. O způsobených škodách a dalším životě divadla hovořily včera LN s Jiřím Suchým.
LN: Jak to nyní vypadá v suterénu, kde vaše divadlo sídlí?
Podle zprostředkovaných zpráv hrozně, osobně jsem tam ještě nebyl.
LN: Zvědavost vás tam nehnala?
A víte že ne? Proč plout tam, kde bych stejně nebyl nic platný. Snad tam budu vpuštěn ve středu.
</TEXT>
<HEADING>
LN: Stačili jste před přívalem vod něco odstěhovat?
</HEADING>
<TEXT>
Odevakuovali jsme pouze techniku, s klavírem se moc hýbat nedalo, vodě napospas zůstaly kostýmy, výpravy a samozřejmě křesla v hledišti. Uvidíme, co s nimi udělala.
LN: Troufnete si vyčíslit škody?
Zatím ne, až budu vědět, o kolik milionů jsme přišli, dám na vědomí.
LN: Dosud jste přežili všechny zásahy a perzekuce, jak překonáte přírodní katastrofu?
V Karlíně novou sezonu nezahájíme, takový optimista zase nejsem. Chceme začít hrát v říjnu, ale kde to bude, to v této chvíli nevím.
LN: Nečeká vás nakonec takové putování od místa k místu jako kdysi v počátcích Semaforu?
Ano, je docela možné, že budeme jezdit za diváky. Těch ale přijde, obávám se, méně než kdy jindy, protože budou mít jiné starosti.
</TEXT>
<HEADING>
LN: Uvažujete o aktuální divadelní reakci na záplavy?
</HEADING>
<TEXT>
Dokončuji hru, která se jmenuje To nám to pěkně začíná. Jde totiž o naši první sezonu jako soukromého divadla, jako Semaforu, s. r. o. V tom pásmu se budou zpívat písničky o vodě (Šlitrova Plavu si, ani nevím jak, Ježkův Skafandr fox atd.). Na scéně se objeví personifikované řeky: Vltava, Berounka, Mže, Botič...
</TEXT>
<HEADING>
LN: Jakou roli si tam píšete pro sebe?
</HEADING>
<TEXT>
Budu v té hře vystupovat jako divadelní podnikatel, který se s těmi personifikovanými řekami dostává do konfliktu. Vlastně budu hrát sám sebe.
LN: V budově karlínského divadla jste odehráli pět sezon. Napadlo vás někdy, že jste tam vlastně ohroženi Vltavou?
Ne, to mě tedy v životě nenapadlo. Moje fantazie je hnána jiným směrem než takto prakticky.
</TEXT>
</DOC>
<DOC>
<DOCID>LN-20020819076</DOCID>
<DOCNO>LN-20020819076</DOCNO>
<DATE>08/19/02</DATE>
<TITLE>
Hašek se musel spokojit s druhým místem, k vítězství v hokejové anketě Zlatá hokejka mu chybělo osmnáct bodů
</TITLE>
<TEXT>
V šok se změnil závěr vyhlašování ankety Zlatá hokejka o nejlepšího hokejistu Česka. Pomyslnou královskou korunu totiž nezískal oproti očekávání Dominik Hašek, nýbrž s náskokem osmnácti bodů Jaromír Jágr.
KARLOVY VARY - Málokdo v přeplněném sále karlovarského hotelu Thermal asi pochyboval o tom, že právě Hašek, jenž dotáhl Detroit k vytouženému Stanley Cupu, zvedne nad hlavu třicetikilogramovou trofej pro nejlepšího českého hokejistu minulé sezony. Leč, nestalo se tak. Šestého triumfu v anketě, což se dosud nikomu nepodařilo, se nedočkal.
</TEXT>
<HEADING>
Haškovi ortel podepsali trenéři
</HEADING>
<TEXT>
Vzrušené debaty na téma, jak je možné, že v anketě novinářů a trenérů Hašek nenasbíral nejvíc bodů, nebraly konce a jen složitě se hledalo vysvětlení. Přitom je vcelku snadné. Ve Zlaté hokejce, stejně jako v každé jiné anketě, nerozhodují góly anebo vteřiny, ale subjektivní pohled a případné sympatie hlasujících. Navíc jak objektivně posoudit, zda je lepším hokejistou útočník Jágr, jenž je placený hlavně za střílení gólů, anebo brankář Hašek, který pro změnu puky musí chytat? Haškovi ortel tentokrát podepsali především trenéři. V prvním součtu po polovině sezony totiž hlasovali právě oni, přičemž Jágr si tehdy vytvořil šedesátibodový náskok. Ani mohutný Haškův finiš, ani zisk Stanley Cupu už nakonec na věci nemohly nic změnit. Pravidla Zlaté hokejky do značné míry postrádají logiku. Připomínají hokejový zápas, v němž by vítěz slavil vítězství třeba za vedení po dvou třetinách. Souboj nejvýraznějších postav českého hokeje devadesátých let tedy vyhrál nakonec Jágr a ze Zlaté hokejky se těšil již popáté. Stejně jako před ním právě Hašek. V průběhu úsměvného večera, jemuž dodala měrou vrchovatou svéráznou atmosféru rodina Kopečkovic z populárního televizního pořadu Tele Tele v podání Genzera, Suchánka, Žilkové a Cardy, se desítka nejlepších českých hokejistů střídavě bavila a škvařila pod tlakem místy až poněkud drsných dotazů tradičně dobře naladěných moderátorů. V záplavě typického českého humoru se ale našla i chvíle na vážné věci. Když na pódium při abecedním představování desítky nejlepších hokejistů vystoupil Dominik Hašek, předseda hokejového svazu Karel Gut připomněl, že i hokejisté pomohou lidem, jimž povodeň zkomplikovala život.
</TEXT>
<HEADING>
Gut četl Špidlův dopis
</HEADING>
<TEXT>
Vzápětí se pustil do čtení listu, v němž složil Haškovi hold za vše, co v hokeji dokázal a co udělal pro naši republiku. Až na závěr pronesl, že dopis napsal český premiér Vladimír Špidla. Aneb moment poněkud nešťastný a nevhodný. Buď měl Haškovi poděkovat přímo Gut, anebo Špidla osobně při jiné příležitosti. Gut však v tu chvíli lehce napověděl, že Hašek zřejmě nevyhraje. Ve finále večera měl totiž právo na pódium vystoupit už jen český hokejový král, a Haškovi by tudíž nebylo kdy vyslovit díky za jeho velké činy v hokejové brance...
</TEXT>
<HEADING>
Jágr: Třeba se Dominik kvůli dnešku vrátí
</HEADING>
<TEXT>
Na závěr večera na pódium vystoupil vítěz ankety Jaromír Jágr. Vycítil, jak hořké chvíle Hašek prožívá, a namísto tradiční děkovné řeči se proto obrátil právě k němu. "Jsem velmi překvapený, myslel jsem si, stejně jako spousta lidí, že vyhraje Dominik," prohlásil. "Nedá se ale nic dělat, Zlatou hokejku nevrátím. Dominiku, promiň, možná ale právě proto, že jsi dneska nevyhrál, se třeba ještě k hokeji vrátíš. A lidi si pak řeknou, ještě že tenkrát tu Zlatou hokejku nevyhrál..." Víc říkat nemusel. Všichni v sále asi cítili, že takhle mluví skuteční králové.
Na závěr večera na pódium vystoupil vítěz ankety Jaromír Jágr. Vycítil, jak hořké chvíle Hašek prožívá, a namísto tradiční děkovné řeči se proto obrátil právě k němu. "Jsem velmi překvapený, myslel jsem si, stejně jako spousta lidí, že vyhraje Dominik," prohlásil. "Nedá se ale nic dělat, Zlatou hokejku nevrátím. Dominiku, promiň, možná ale právě proto, že jsi dneska nevyhrál, se třeba ještě k hokeji vrátíš. A lidi si pak řeknou, ještě že tenkrát tu Zlatou hokejku nevyhrál..." Víc říkat nemusel. Všichni v sále asi cítili, že takhle mluví skuteční králové.
</TEXT>
</DOC>
<DOC>
<DOCID>LN-20020819077</DOCID>
<DOCNO>LN-20020819077</DOCNO>
<DATE>08/19/02</DATE>
<TITLE>
přiznal Jaromír Jágr krátce po korunovaci v hotelu Thermal
</TITLE>
<TEXT>
Když Jaromír Jágr zaparkoval v sobotu vpodvečer před karlovarským hotelem Pupp svůj mercedes, řidič ve voze za ním přišlápl brzdu poněkud zprudka a třetí v řadě do něho narazil. Pobavený útočník Washingtonu hned utrousil: "Už kolem mě začíná rozruch." Odhad měl správný. O tři hodiny později se stal nečekaně českým hokejovým králem.
Proč si myslíte, že jste letos Zlatou hokejku vyhrál?
Těžko říct. Ať přemýšlím, jak přemýšlím... Určitě jsem neměl nijak zázračnou sezonu, s Washingtonem jsme se navíc nedostali do play off. Jediný důvod, kvůli němuž jsem vyhrál, vidím v účasti na olympiádě a mistrovství světa. Tam jsem asi byl lidem tady v Čechách víc na očích. I když výsledky nebyly oslnivé, zejména v Salt Lake City jsme předváděli výkony, na které stálo za to se dívat.
Haška výsledek ankety naprosto zdrtil. Nepokoušel jste se ho bezprostředně po skončení slavnostního večera utěšit?
Nemluvil jsem s ním. Nic špatnýho jsem mu ale neudělal. Vždyť jsem nehlasoval... Asi je trochu blbý, co teď řeknu, ale byl bych radši, kdyby Zlatou hokejku dostal Dominik. Vyhrál Stanley Cup a bylo by pro něj krásný, kdyby kariéru zakončil i se Zlatou hokejkou. Výsledky jsem ale ovlivnit nedokázal.
</TEXT>
<HEADING>
Co výsledek ankety podle vás nejvíc ovlivnilo?
</HEADING>
<TEXT>
Hlasovali novináři a trenéři a záleželo na tom, čeho se kdo chytil. V NHL jsem měl v minulosti určitě daleko lepší sezony než tuhle, ale Zlatou hokejku jsem třeba stejně nevyhrál. Pamatuju si, že jsem dostal třeba i Hart Trophy pro nejužitečnějšího hráče NHL, ale Zlatou hokejku ne, protože někteří hráči byli na očích daleko víc. Letos se asi trochu situace obrátila a výhodu jsem měl tentokrát já.
Systém hlasování bezpochyby není šťastný, zamlouvalo by se vám, kdyby se třeba zvlášť hodnotili hokejisté působící v zahraničí a v Česku?
Tyhle názory se už kdysi objevily a Zlaté hokejky se skutečně nemohli zúčastnit hráči ze zahraničí. Takže jsem v letech, kdy jsem hrál v NHL docela dobře, neměl šanci v téhle anketě zvítězit, což mě dost mrzelo. Pravděpodobně bych ji asi začátkem 90. let párkrát vyhrál. Dokonalý systém ale nevymyslí asi nikdo.
Krátce po dekorování jste z pódia Haška velice sympaticky podržel. Prohlásil jste, že možná právě kvůli sobotnímu večeru se k hokeji vrátí. Vy skutečně věříte, že ještě někdy obuje brankářské brusle?
Člověk nikdy neví. Každý má asi někdy hokeje dost. Když si ale dá měsíc dva, anebo třeba rok pauzu, najednou si uvědomí, že hokej je jeho život a že mu něco schází. Vrátili se i jiní borci. Třeba Mario Lemieux, což nečekal asi nikdo, anebo basketbalista Jordan. Ani jeden z nich to neměl možná zapotřebí, ale vrátili se, protože jim sport scházel. Začalo se jim zkrátka stýskat.
Kvarteto Kopečkovic pojalo vyhlašování poněkud netradičně. Neobával jste se, co na vás na pódiu povedená rodinka ušije?
Vůbec jsem nevěděl, co se bude dít, jaké mají přichystané scénky ani na co se budou ptát. Nezúčastnil jsem se totiž generálky, protože jsem do Karlových Varů přijel až asi hodinu před začátkem programu. Kopečkovic překvapili všechny, jejich humor se mi ale líbil. Byl bezprostřední, stejně jako reakce hokejistů.
Jak se vám zamlouvala triumfální cesta kočárem nočními Karlovými Vary?
Byla o něco delší než jindy, ale pořád lepší vézt se kočárem než jít pěšky. I když mercedesem by se taky nejelo špatně.
Jak moc vám sobotní sláva narušila přípravy na blížící se maturitu?
Docela se v poslední době učím. Teď budu mít navíc v Prostějově, kde máme s Jágr Teamem soustředění, snad klid, takže zabiju dvě mouchy jednou ranou. Budu trénovat a učit se. Půjde vlastně o jakýsi svatý týden. No, jen nevím, jestli skutečně bude svatý...
</TEXT>
<HEADING>
Jaký předmět vás nejvíc trápí?
</HEADING>
<TEXT>
Snad by u maturity větší problém neměl nastat. Důležité je, abych v příštích dnech nebyl líný. Spoustu věcí třeba z literatury jsem už zapomněl, když ale o nich člověk někdy slyšel, stačí si věci jen párkrát přečíst a vrátí se vám do hlavy. Angličtina by měla být v pořádku a v ekonomice je spousta věcí, s nimiž jsem se už setkal.
Prý jste s Jágr Teamem oproti původnímu letnímu plánu do termínové listiny vložili na sobotu 25. srpna v Pardubicích utkání proti domácímu týmu. Je pravda, že výtěžek půjde na pomoc lidem postiženým povodněmi?
Je to tak, peníze by měly být skutečně věnované na katastrofu v Čechách. Další poskytnou hokejisté..
Vy osobně hodláte ze svého konta také některým lidem pomoci?
Tyhle věci by se neměly zveřejňovat. Měly by se dělat z lásky, a ne proto, aby se vám vaše gesto vrátilo jiným způsobem, třeba reklamou v novinách. Já pomáhám z vlastního potěšení, anebo přesněji, abych měl čisté svědomí. Věřte, že udělám, co bude v mých silách, a nepotřebuju, aby se o tom psalo.
</TEXT>
</DOC>
<DOC>
<DOCID>LN-20020819078</DOCID>
<DOCNO>LN-20020819078</DOCNO>
<DATE>08/19/02</DATE>
<TITLE>
Bezbřehé zoufalství se zmocnilo Dominika Haška ve chvíli, kdy se hotelem Thermal nesla slova, že skončil až druhý. Zcela ochromen a s popelavou barvou ve tváři nedokázal ani povstat z křesla, aby přijal gratulaci.
</TITLE>
<TEXT>
KARLOVY VARY - Ani na okamžik si do poslední chvíle nepřipouštěl, že by Zlatou hokejku nevyhrál. On, národní hrdina z Nagana, muž, který tvrdě kráčel za svým posledním snem - vítězstvím ve Stanley Cupu. V červnu se slavného poháru dočkal a hokejovému světu oznámil, že končí. Kdo jiný by tedy právě letos měl v anketě vyhrát? A přece bylo všechno jinak. Jágr si získal mnohé tipující především nadpozemskou hrou na olympijských hrách, ochotou pomoci na mistrovství světa a koneckonců i svou vstřícností k médiím. Zdrcený Hašek navzdory očekávání nejel z hotelu Thermal do nedalekého Puppu na předpůlnoční banket kočárem, ale kráčel pěšky. Po boku manželky Aleny. Zničený, smutný, zcela na dně. "Ne, nečekal jsem to," pravil polohlasně. "Myslím si, že jsem prožil výbornou sezonu, dařilo se mi i v play off..." Hořký výsledek ankety nesla těžko i Haškova choť. "Je to šaškárna," nezapřela svůj temperament.
</TEXT>
<HEADING>
Před třemi roky se podvádělo?
</HEADING>
<TEXT>
"Vím, že si Jarda v minulosti Zlatou hokejku několikrát zasloužil vyhrát, a přesto první neskončil," pokračoval Hašek stísněným hlasem. "Ale letos, podle mého..." Sevřen hlubokým rozčarováním Hašek vypustil i větu, kterou nikdy vyslovit nechtěl. V sobotu před půlnocí ji ale v rozčilení vyřkl. "Nepátral jsem po tom, jak přesně anketa funguje, ale vím dobře, že před třemi roky byla zmanipulovaná. Poslední dva hlasující mě dali schválně až na páté a šesté místo, abych nevyhrál. Jarda Jágr mě tehdy porazil o dva body... Nechtěl jsem o tom mluvit, ale teď to řeknu. Tehdy jsem to přešel, ale dneska... Skutečně nevím, proč jsem nevyhrál, důvod neznám. Zklamaný jsem skutečně strašně moc." Ještě v podvečer se vydal Hašek s manželkou na korzo, pokukoval po svém krámku Hašek Sport, který vede se svým bratrem fotbalistou Martinem a usmíval se nad rusky vyvedeným nápisem - Sleva 50 procent, v azbuce znějícím Skudka.
</TEXT>
<HEADING>
Slova na rozloučenou si nechá pro sebe
</HEADING>
<TEXT>
Možná už pokukoval, kudy ho poveze pozdě v noci triumfální jízdou kočár, v hlavě si opakoval, co řekne při závěrečné řeči, až převezme trofej pro nejlepšího hokejistu Česka. "Chtěl jsem skutečně ještě něco z pódia říct," povídal zlomeně. "Nepovedlo se mi to, a už se mi to asi nikdy nepodaří. Chtěl jsem se rozloučit..." Hašek se na chvíli odmlčel a zvolna hledal další slova. "Vím, že v téhle anketě se už nikdy neobjevím, protože jsem se s hokejem navždy rozloučil. Je mi to moc líto." Co tedy vlastně chtěl hokejovým příznivcům, přátelům a spoluhráčům Hašek na konci své úžasné kariéry vlastně říct? "Ne, teď už to nejde. Nechám si to pro sebe..." A zvolna odkráčel těžkým krokem k výtahu.
Možná už pokukoval, kudy ho poveze pozdě v noci triumfální jízdou kočár, v hlavě si opakoval, co řekne při závěrečné řeči, až převezme trofej pro nejlepšího hokejistu Česka. "Chtěl jsem skutečně ještě něco z pódia říct," povídal zlomeně. "Nepovedlo se mi to, a už se mi to asi nikdy nepodaří. Chtěl jsem se rozloučit..." Hašek se na chvíli odmlčel a zvolna hledal další slova. "Vím, že v téhle anketě se už nikdy neobjevím, protože jsem se s hokejem navždy rozloučil. Je mi to moc líto." Co tedy vlastně chtěl hokejovým příznivcům, přátelům a spoluhráčům Hašek na konci své úžasné kariéry vlastně říct? "Ne, teď už to nejde. Nechám si to pro sebe..." A zvolna odkráčel těžkým krokem k výtahu.
</TEXT>
</DOC>
<DOC>
<DOCID>LN-20020819079</DOCID>
<DOCNO>LN-20020819079</DOCNO>
<DATE>08/19/02</DATE>
<TITLE>
Brankář Rennes Čech třikrát inkasoval, Šimák z Leverkusenu sbíral pochvaly
</TITLE>
<TEXT>
I v Anglii se o víkendu rozjela nejvyšší fotbalová soutěž. První kolo zatím naznačilo, že Manchester to nemusí mít při svém pokusu o znovudobytí titulu vůbec lehké. Za Liverpool nenastoupil ani jeden ze tří českých legionářů.
BERLÍN - Čeští fotbalisté Tomáš Ujfaluši, Jiří Štajner a Jan Koller si připsali každý po gólu v zápasech 2. kola bundesligy. Zatímco trefa bývalého libereckého útočníka nic nezměnila na porážce Hannoveru 1:3 doma s Mnichovem 1860, Koller vyrovnal v Leverkusenu na konečných 1:1 a zajistil Dortmundu bod. Ani obránce Ujfaluši nepomohl svému Hamburku k bodům. Sice vyrovnal na 1:1, ale hosté z Brém dali po změně stran na druhý rozhodující gól. Střelcem dne byl ovšem brazilský útočník Giovanne Elber z Bayernu. Díky jeho čtyřem brankám Mnichov deklasoval doma Bielefeld 6:2. Jen o gól méně dal Christiansen z Bochumi, která se po debaklu 5:0 uštědřeném Chotěbuzi usídlila v čele tabulky. Akci, na jejímž konci byla Kollerova přesná hlavička, založil špílmachr Tomáš Rosický. Přihrál na pravé křídlo Ewerthonovi, z jehož centru Koller vyrovnal. V domácí sestavě se snažila nová posila Jan Šimák. Několik akcí tohoto záložníka hrozilo gólem, on sám dvakrát nebezpečně vystřelil. "Měl dvě velké šance a byl jednoznačně nejaktivnějším hráčem na hřišti," chválil trenér Leverkusenu Klaus Toppmöller. Z české enklávy se jinak předvedl v dobré formě David Jarolím v dresu Norimberka, i když jeho tým prohrál v Rostocku 0:2. Prezident Bayernu Franz Beckenbauer překypoval po výhře 6:2 nadšením a nešetřil chválou na hru svého mužstva. "Prokázalo neuvěřitelnou soudržnost a spolupráci," řekl. Elber se nejprve trefil hlavou, potom dorazil do sítě míč vyražený brankářem, po změně stran skóroval ze střední vzdálenosti.
LONDÝN - Nepřesvědčivě zahájili fotbalisté Manchesteru United cestu za titulem mistra anglické ligy, o který je v minulé sezoně obral Arsenal Londýn. Nejbohatší klub na světě zvítězil nad nováčkem z West Bromwiche pouze 1:0. Tým zachránil, jako už tolikrát v minulosti, kanonýr Solskjaer. Jako obvykle se dostal na hřiště až jako náhradník a v 78. minutě rozhodl. Ani jeden z českých fotbalistů se nepodílel na výhře Liverpoolu 1:0 na hřišti Aston Villy. O gól se postaral norský záložník John Arne Riise, který poslal ze sestavy na lavičku Vladimíra Šmicera. Liverpool měl ještě několik dalších šancí, ale Owen a nová posila Hadji Diouf je neproměnili. Prvně jmenovaný neproměnil ani penaltu.
</TEXT>
<HEADING>
Soupeř Sparty zvítězil
</HEADING>
<GEOGRAPHY>PAŘÍŽ</GEOGRAPHY>
<TEXT>
Brankář Petr Čech z Rennes zažil nešťastné utkání ve 3. kole francouzské ligy. Od Guingampu dostal tři branky. Dvě z nich mu dal útočník Malouda. Nejprve prošel ve 34. minutě mezi dvěma obránci a skóroval pravačkou, druhý úspěch přidal v závěru. Mezitím Čecha přeloboval Leroux. Rennes zatím získalo jen bod a ještě nevstřelilo ani jeden gól. Sobotní zápasy byly hodně bouřlivé. Sudí v nich rozdali hned osm červených karet.
ANTVERPY - Obhájce titulu v belgické lize Genk, soupeř Sparty ve 3. předkole Ligy mistrů, odčinil minulý výpadek a vyhrál na hřišti Royalu Antverpy 4:2. Tým se během čtvrthodiny ujal dvoubrankového vedení, skórovali Dagano a Thijs. Krátce po změně stran na Mussovo snížení odpověděl Daerden a Thijs druhou brankou zvýšil na 1:4. Domácí odpověděli už jen Gootsovou penaltou.
AMSTERDAM - Úspěšně zahájil nové angažmá bývalý trenér korejské reprezentace Guus Hiddink. Jeho PSV Eindhoven vstoupil do nizozemské ligy výhrou 2:0 nad nováčkem Excelsiorem Rotterdam. Záložník Tomáš Galásek otevřel skóre zápasu Ajaxu Amsterdam, který porazil Utrechtu 3:1.
</TEXT>
</DOC>
<DOC>
<DOCID>LN-20020819080</DOCID>
<DOCNO>LN-20020819080</DOCNO>
<DATE>08/19/02</DATE>
<TITLE>
Hewitt chce žalovat ATP. Australský tenista Lleyton Hewitt pohrozil vedení okruhu ATP žalobou za to, že mu uložilo pokutu 103 000 dolarů. Organizace chce světovou jedničku potrestat za to, že v Cincinnati neposkytl rozhovor televizi. "Dohodl jsem se s lidmi z televize ESPN, že rozhovor uděláme až po zápase, a ne před ním," hájí se Hewitt. "Tenis by byl skvělý sport, kdyby se zbavil ATP," přisadil si.
</TITLE>
<TEXT>
Hokejisté pomohou. Finanční příspěvek určený k likvidaci škod způsobených záplavami hodlá věnovat Český svaz ledního hokeje. Výkonný výbor se usnesl, že předá výtěžek z utkání s Ruskem (3. září) na charitativní účely spojené s povodněmi.
Bode uzavřel kariéru. Člen kádru letošních stříbrných medailistů z fotbalového MS Marco Bode překvapivě oznámil, že končí hráčskou kariéru. Třiatřicetiletého záložníka Brém nezviklal ani zájem anglických klubů včetně Fulhamu.
Alozieová vyloučena z HME. Atletka Glory Alozieová byla dodatečně diskvalifikována ze svého vítězného závodu na 60 metrů překážek na letošním halovém mistrovství Evropy ve Vídni. Generální sekretář mezinárodní federace IAAF István Gyulai to zdůvodnil tím, že neměla v té době platné povolení nigerijského svazu startovat za svou novou zemi Španělsko. Zlatá medaile připadne Francouzce Lindě Fergaové.
Karabec má bronz. Český stolní tenista Ivan Karabec získal na mistrovství světa handicapovaných v Tchaj-wanu bronzovou medaili v kategorii open mezi stojícími. V utkání o třetí místo zdolal Švéda Anderssona.
Lyžař Baxter odvrátil trest za doping. Britský slalomář Alain Baxter, jenž přišel kvůli dopingu o bronz z OH v Salt Lake City, uspěl u Sportovního arbitrážního soudu (CAS) s odvoláním proti trestu od Mezinárodní lyžařské federace (FIS).
</TEXT>
</DOC>
<DOC>
<DOCID>LN-20020819081</DOCID>
<DOCNO>LN-20020819081</DOCNO>
<DATE>08/19/02</DATE>
<GEOGRAPHY>MILÁN</GEOGRAPHY>
<TEXT>
Přestup brazilského fotbalisty Ronalda z Interu Milán do Realu Madrid je prý na spadnutí. List Gazzetta dello Sport citoval hráčova agenta Alexandra Martinse, který tvrdí, že k dohodě mezi kluby dojde v nejbližších dnech. "Jsem si jistý, že se to stane brzy," uvedl Martins. Brazilský list Estado de Sao Paulo jde dál a hlásá: "Nejpozději příští víkend uzavře Ronaldo smlouvu v Realu." Podle Gazzetty dello Sport prý z Interu unikla informace, podle níž už s Ronaldem nepočítají pro odvetu předkola Ligy mistrů.
</TEXT>
</DOC>
<DOC>
<DOCID>LN-20020819082</DOCID>
<DOCNO>LN-20020819082</DOCNO>
<DATE>08/19/02</DATE>
<GEOGRAPHY>MILÁN</GEOGRAPHY>
<TEXT>
Kanonýr Andrej Ševčenko zřejmě bude chybět italskému AC Milán v odvetě 3. předkola Ligy mistrů, k níž přijede příští týden do Liberce. V prvním utkání si přivodil zranění vazů v levém kolenu a dnes se podrobí lékařské prohlídce u belgického specialisty Marka Martense v Antverpách. Teprve pak bude známa délka rekonvalescence. Trenér Carlo Ancelotti oznámil, že do hry už je připraven dánský útočník Jon Dahl Tomasson. Včera si navíc v přátelském utkání s Juventusem poprvé zahrál Brazilec Rivaldo.
</TEXT>
</DOC>
<DOC>
<DOCID>LN-20020819083</DOCID>
<DOCNO>LN-20020819083</DOCNO>
<DATE>08/19/02</DATE>
<GEOGRAPHY>MANCHESTER</GEOGRAPHY>
<TEXT>
Norský fotbalista Alf Inge Haaland a jeho klub Manchester City plánují podat žalobu na Roye Keanea. Kapitán konkurenčního Manchesteru United se totiž ve své autobiografii přiznal, že Haalanda loni v dubnu úmyslně hrubě fauloval. Chtěl se mu tak pomstít za tři roky starý střet, po kterém musel vynechat většinu ročníku 1997/98. Devětadvacetiletý Haaland má od incidentu, za nějž Keane viděl červenou kartu, problémy s kolenními vazy. V dresu City od té doby odehrál jen několik zápasů.
</TEXT>
</DOC>
<DOC>
<DOCID>LN-20020819084</DOCID>
<DOCNO>LN-20020819084</DOCNO>
<DATE>08/19/02</DATE>
<GEOGRAPHY>PRAHA</GEOGRAPHY>
<TEXT>
Jen jedenáct hráčů měl včera trenér Karel Brückner k dispozici na úvodním podvečerním tréninku fotbalové reprezentace před přátelským střetnutím se Slovenskem v Olomouci. Večer se k týmu měli připojit ještě Baroš, Šmicer a Galásek, kteří hráli v neděli soutěžní zápasy. Tým bude kompletní až v pondělí, kdy jej doplní legionáři z Itálie a Ujfaluši. Včera hráči absolvovali volný trénink zaměřený na regeneraci. "Chtěli jsme, aby ze sebe shodili únavu po cestě a pomalu už se soustředili na utkání," poznamenal Brückner. Co si od prověrky mužstva kouč slibuje? "Máme řadu dílčích věcí ke zkoušení. Zaměříme se také na místa v sestavě, kde ještě nemáme definitivní jistotu," řekl Brückner. Jisté je, že si vedle sebe zahrají záložníci Pavel Nedvěd a Tomáš Rosický. "Tohle bude fungovat, to není třeba zkoušet. Oba jsou to dobří hráči," konstatoval kouč. Brückner jinak počítá s tím, že si zahraje všech 18 nominovaných hráčů včetně brankářů. "Nemáme je zatím rozdělené na jedničku, dvojku, Proto dám šanci oběma." O tom, že by byl zápas ohrožen kvůli povodním, zatím nepadlo ani slovo. "Zápas se hraje v Olomouci, kde je vše v pořádku. Navíc reprezentačních termínů je málo," uvedl generální sekretář svazu Petr Fousek. Reprezentace se do Olomouce přesune dnes dopoledne. Na premiéru v českém dresu se těší ofenzivní záložník Jan Šimák z Leverkusenu. "Nečekal jsem, že nominace přijde tak rychle. Moc mě to potěšilo. Teď bych byl rád, abych se dostal na hřiště. Tam se budu chtít ukázat a makat, abych se do reprezentace dostal znovu," konstatoval Šimák.
</TEXT>
</DOC>
<DOC>
<DOCID>LN-20020819085</DOCID>
<DOCNO>LN-20020819085</DOCNO>
<DATE>08/19/02</DATE>
<TITLE>
Do červené barvy se včera na pár hodin oblékly Pardubice. S kariérou se tady totiž loučil Dominik Hašek. Na slavného hokejového gólmana a Stanley Cup, který letos s Detroitem Red Wings vyhrál, se přišlo podívat přes 10 tisíc fanoušků. Většina z nich přitom byla na Dominátorovo přání v rudém oblečení. V této barvě se totiž chodí na hokej v Detroitu.
</TITLE>
<GEOGRAPHY>PARDUBICE</GEOGRAPHY>
<TEXT>
Ten večer byl plný emocí. Zatímco na velkoplošné obrazovce běžel záznam posledních pěti minut závěrečného zápasu letošního finále Stanley Cupu a nad Pardubicemi se rozzářil ohňostroj, on stál trochu nesměle na pódiu. V rukou držel asi naposledy v životě slavný pohár a byl dojatý. Takhle včera skončilo loučení Dominika Haška s hokejovou kariérou. "Děkuju moc, že jste přišli. Doufám, že jste se hezky bavili," říkal Hašek a byl trochu naměkko. Později přiznal, že v době ničivých povodní, které Česko postihly, zvažoval, jakým způsobem oslavy koncipovat. "Myslím si, že nakonec jsme zvolili správnou cestu. Slavili jsme náš úspěch, ale navíc pomohli lidem, kteří teď prožívají utrpení. Ještě přesně nevím, kolik peněz se nám podařilo pro nadace získat, ale nejsou to statisíce, ale miliony," zářil Hašek spokojeností.
</TEXT>
<HEADING>
Zahradní party skončila happeningem
</HEADING>
<TEXT>
Velkolepé oslavy začaly před hotelem Labe už krátce po druhé hodině. Během rozpáleného odpoledne se na obřím pódiu střídali hudebníci a taneční skupiny, divákům se představil i kompletní extraligový tým Pardubic. Na hvězdu programu si ale lidé museli počkat až do půl sedmé. Dominátor totiž okolo oběda uspořádal ve své nedaleké vile zahradní party pro asi stovku blízkých přátel. Nechyběli mezi nimi spoluhráči z Pardubic i Detroitu a trenéři, kteří stáli u jeho začátků. Pán domu slavnost vtipně moderoval a nakonec pro své hosty připravil i nečekaný happening. "Bude se dnes Stanley Cup koupat, nebo ne?" na tuto otázku, která mnohé naznačovala, musel na jakési prezenční listině odpovědět každý host. O tom, jaká odpověď nakonec převládala, není asi potřeba mluvit. Hokejový grál sice na zahradě vedle bazénu bedlivě střežila dvojice nesmlouvavých kanadských bodyguardů, ale i s tím si Hašek poradil. "Mám tady na zahradě basketbalový koš, můžete si zaházet, jestli chcete," nabídl Hašek urostlým chlapíkům a ti s chutí jeho nabídku přijali. "Tak nemá nikdo nic proti tomu, abychom Stanley Cup trochu vykoupali?" řekl pak Hašek do mikrofonu směrem ke svým hostům. Bodyguardi pochopitelně na česky položenou otázku nereagovali, a tak v následujícím okamžiku skončil Hašek i nablýskaný pohár pod hladinou bazénu. Až poté dvojici "ostrých hochů" došlo, co se stalo, a přířítili se k bazénu. "Okamžitě pohár vyndejte," zakřičel jeden z nich na Haška, ten mu však s úsměvem ukazoval, ať si pro něj dojde. Bodyguard po chvíli smlouvání pohár naštvaně vylovil a ihned ho limuzínou odvezl pryč. Během večerního programu se pak Stanley Cup už znovu blýskal na pódiu v plné parádě, ale tváře bodyguardů zůstávaly hodně zamračené.
</TEXT>
<HEADING>
Dres za 125 tisíc
</HEADING>
<TEXT>
Vpodvečer se pak Hašek společně se spoluhráči Jiřím Šlégrem, Jiřím Fischerem a Ladislavem Kohnem přesunuli před hotel Labe, kde proběhla ještě před závěrečnou show dražba hokejových relikvií. Pro Speciální školu Svítání se nakonec shromáždilo 595 tisíc korun. Za nejvyšší cenu (125 tisíc) se vydražil Haškův buffalský dres, jen o pět tisíc korun méně zaplatil jiný fanoušek za plakát Detroitu s podpisy všech hráčů. "Myslím si, že možná ještě nikdy v historii oslavy spojené se Stanley Cupem nepomohly tolika lidem jako dnes," dodal na závěr vydařené show její hlavní hrdina.
Vpodvečer se pak Hašek společně se spoluhráči Jiřím Šlégrem, Jiřím Fischerem a Ladislavem Kohnem přesunuli před hotel Labe, kde proběhla ještě před závěrečnou show dražba hokejových relikvií. Pro Speciální školu Svítání se nakonec shromáždilo 595 tisíc korun. Za nejvyšší cenu (125 tisíc) se vydražil Haškův buffalský dres, jen o pět tisíc korun méně zaplatil jiný fanoušek za plakát Detroitu s podpisy všech hráčů. "Myslím si, že možná ještě nikdy v historii oslavy spojené se Stanley Cupem nepomohly tolika lidem jako dnes," dodal na závěr vydařené show její hlavní hrdina.
</TEXT>
</DOC>
<DOC>
<DOCID>LN-20020819086</DOCID>
<DOCNO>LN-20020819086</DOCNO>
<DATE>08/19/02</DATE>
<TITLE>
Na Hungaroringu triumfoval český pilot stylem start - cíl
</TITLE>
<TEXT>
Skvělou pozici na zisk celkého prvenství si dva závody před koncem šampionátu FIA formule 3000 připravil Tomáš Enge, který se v Maďarsku probojoval na první místo seriálu.
BUDAPEŠŤ - Tomáš Enge zvítězil v desátém závodu mezinárodního mistrovství formule 3000 na maďarském Hungaroringu a posunul se do čela průběžného pořadí. Český pilot stáje Arden International odstartoval z prvního místa a vedení si suverénně udržel v průběhu celého závodu. Za Engem dojeli dva italští piloti stáje Coloni, Enrico Toccacelo a Giorgio Pantano. Dosavadní lídr šampionátu Sebastian Bourdais z Francie obsadil čtvrté místo a na českého pilota ztrácí dva body. Do konce sezony zbývá účastníkům formule 3000 odjet závody v belgickém Spa (31. srpna) a italské Monze (14. září). Zatímco loni ztratil Enge na Hungaroringu šanci na celkový triumf v šampionátu, tentokrát neponechal nic náhodě. V pátek vyhrál kvalifikaci a v sobotu si dojel pro čtvrté vítězství v sezoně. Enge dobře odstartoval a hned si vypracoval náskok několika sekund před italskou dvojicí. Bourdais vedl se ztrátou zbytek pole. Libereckého pilota nerozhodila v závěru ani havárie Brazilců Maria Haberfelda a Antonia Pizzonii, po které vyrazil tři kola před koncem na trať zpomalovací vůz a Enge přišel o svůj náskok. Jezdci pak mohli znova začít závodit až v posledním okruhu, ve kterém se však už nic nestalo. Na dráze, která téměř neumožňuje předjíždění, se Engemu vydařil hlavní cíl - dobře odstartovat. Soupeřům snadno odjel, takže mohl později dokonce zvolnit. "Umožnilo mi to sledovat stav pneumatik, protože mě nikdo neohrožoval. To bylo fajn," prohlásil Enge. Z posunu na první místo v seriálu měl velkou radost. "Je to ohromný výsledek pro další vývoj šampionátu. Ale zbývají ještě dva závody a bude těžké vedení uhájit," dodal.
Výsledky formule 3000
</TEXT>
</DOC>
<DOC>
<DOCID>LN-20020819087</DOCID>
<DOCNO>LN-20020819087</DOCNO>
<DATE>08/19/02</DATE>
<TITLE>
BUDAPEŠŤ - Suverénním dvojnásobným triumfem vozů Ferrari skončil třináctý závod MS vozů formule 1 na Hungaroringu, který podle týmové strategie vyhrál Rubense Barrichella. Brazilec zvítězil s minimálním náskokem před mistrem světa Michaelem Schumacherem z Německa. Stáj Ferrari si tak zajistila počtvrté za sebou titul v Poháru konstruktérů a Barrichello se po třetí výhře v kariéře posunul na druhé místo průběžného pořadí. Bronz získal Ralf Schumacher na williamsu, za ním dojely mclareny Kimiho Räikkönena a Davida Coultharda. Piloti stáje Ferrari uhájili na startu své pozice, jen Schumacher musel odrážet ostrý útok svého bratra Ralfa. Nepustil jej před sebe a oba rudé vozy se ihned začaly soupeřům vzdalovat. Týmoví kolegové odkroužili závod na dohled od sebe a střídali se v zajíždění nejrychlejších kol. Maďarská Grand Prix se nevydařila Juanu Pablu Montoyovi, který těsně po startu klesl ze čtvrtého na sedmé místo. Další tři místa ztratil ve třetině závodu při ataku Fina Räikkönena, kdy se pod Seveřanovým tlakem ocitl mimo trať. V cíli se Kolumbijec musel spokojit s 11. místem a ztratil tím druhou pozici v seriálu.
</TITLE>
<TEXT>
Výsledky formule 1
</TEXT>
</DOC>
<DOC>
<DOCID>LN-20020819088</DOCID>
<DOCNO>LN-20020819088</DOCNO>
<DATE>08/19/02</DATE>
<GEOGRAPHY>PRAHA</GEOGRAPHY>
<TEXT>
Přestože měli odložené zápasy 4. kola nejvyšší soutěže, domácí fotbalisté nezaháleli. Slavia se rozdělila na dvě mužstva. Hráči z "áčka" porazili Pardubice 3:1. Jednu z branek vstřelil Brazilec Adauto, jenž tak skóroval už pětkrát ve čtyřech přátelských utkáních. Druhý tým porazil brankou Kučery Plzeň. Na hřišti se po zranění opět představili P. Novotný a Sláma. Příbram poprvé nastoupila pod vedením kouče Jozefa Chovance a po střeleckém půstu v lize konečně skórovala. Druholigový Most porazila zásluhou Randy a Adamce 2:1. "Poprvé jsem mohl vidět všechny hráče v akci, byla to kvalitní příprava," uvedl Chovanec. Bohemians nedostal z krize ani zápas proti sparťanské rezervě. Tým prohrál 0:1, přestože za soupeře nenastoupili žádní hráči z ligového mužstva.
</TEXT>
</DOC>
<DOC>
<DOCID>LN-20020819089</DOCID>
<DOCNO>LN-20020819089</DOCNO>
<DATE>08/19/02</DATE>
<TITLE>
má jasno atletický reprezentant Štěpán Tesařík, šestý muž Evropy v běhu na 400 metrů překážek
</TITLE>
<TEXT>
Vystoupil konečně z tátova stínu? Štěpán Tesařík, nečekaný finalista mistrovství Evropy v Mnichově na čtvrtce s plůtky, krčí rameny. Těžko říct. Není však patrné, že by mu jméno jeho otce, frontmana kapely Yo Yo Band, přinášelo nějaké trápení.
MNICHOV - Richard Tesařík a Yo Yo Band, Yo Yo Band a Richard Tesařík. Syn takového chlapíka to bude mít těžké. To pozná každý, a nemusí být sudička. Štěpán, starší Tesaříkův syn, si vybral jinou než hudební cestu. Jablko však od stromu daleko nepadlo. "V sedmnácti jsem asi rok chodil k paní učitelce na piano, teď už jsem spíš samouk. Ale rád si zahraju na perkuse, co se válejí doma, celkem chápu harmonii, stupnice, znám noty, i když raději hraju podle sluchu. Na druhé straně přišla atletika celkem logicky - táta dělal dálku a trojskok, strejda Vláďa skákal do výšky," přemítá Štěpán Tesařík o tom, co jej předurčilo ke sportování. Rodiče přijeli i s bratrem nedávno do Mnichova, aby jej povzbudili. "Táta bere moje závodění s nadhledem, i když kolikrát žasnu, jak dokonalý má přehled. Zato máma je při závodech nervóznější než já. Oba teď měli radost z každého mého postupu a šesté místo ve finále, to už byla prémie navíc."
</TEXT>
<HEADING>
Velitel po dědovi?
</HEADING>
<TEXT>
Nemá rád, když ho někdo srovnává s otcem. "Nemusí to být dvakrát příjemné. Stačilo mi, když jsem jako dorostenec závodil v Praze na Slavii a hlasatel oznámil, že jsem syn známého hudebníka," kroutí hlavou čtyřiadvacetiletý atlet. S tátou však prý má hodně podobného. "Tak především lebku, ta je charakteristická," směje se. "Ale vezměte si jen povahu, geny se nedají zakrýt. Pusu máme pěkně proříznutou všichni v rodině, taky jsem trochu cholerik. A ještě něco - potlačuju to, ale pořád mám tendenci někoho řídit," přiznává a vzpomene na památnou historku o svém dědovi, generálu Tesaříkovi, který v padesátých letech při poradě vedení Varšavské smlouvy v Praze inzultoval Willyho Stoffa z tehdejší NDR. Rok byl zavřený a skončil jako dispečer na autobusovém nádraží v Praze na Florenci. "No právě - někteří na dědu vzpomínají jako na hrdinu, ale podle jiných byl pes." Do října roku 1998, než se stal na Dukle placeným instruktorem sportu, jej otec dotoval. "Pokaždé se snažil najít nějakou zábavnou formu. Když mi bylo sedmnáct, řekl - skoč sedm metrů do dálky a koupím ti boty, jaké budeš chtít. Vybral jsem si tehdy dost drahé maratonky, ale koupil mi je," vybavuje si atlet, pro něhož byl dosud největším úspěchem titul halového mistra Evropy se čtvrtkařskou štafetou v Gentu 2000. "Jo, předtím už jsem chtěl s atletikou skončit, ale tehdy jsem dostal novou šťávu." A jak vnímá tátovu muziku? "Rozhodně to není tak, že bych ji neměl rád. Naopak, reggae docela hltám," překvapí. Má snad reggae rád natolik, že by toužil po vystoupení s kapelou táty a strýce? "Docela bych si s nimi zahrál na perkuse. Ale jamovat ne, na to bych asi neměl," přiznává. Nepřemítá o tom, zda se mu nyní konečně podařilo oddělit své jméno od otcova. "Táta patří do veřejného života, je známější, atletika asi není tolik atraktivní jako hudba," rozjímá, ale názor, že by teď definitivně vykročil z tátova stínu, nebere.
Já mám titul, ty máš titul, tak se ke mně, hochu, přitul
"Kdybych měl kapelu a prodal tisíc cédéček oproti jeho sto tisícům, tak je to jasné. Ale atletika, to je něco docela jiného - jsou to dva odlišné obory, které se nedají srovnávat. Nepřipadám si, že bych byl v tátově stínu, když si navíc vzájemně nekonkurujeme," má jasno. Otázku budoucnosti zatím neřeší. "Teď mám na obzoru jen atletiku. Dělám, co mě baví, a představa, že bych jednou měl sedět někde v kanceláři, je dost úděsná. Vím sice, že musím dostudovat FTVS, ale - jako by všichni pořád chtěli jen tituly, jako by nebylo důležitější to, co člověka opravdu baví. Znáte to - já mám titul, ty máš titul, tak se ke mně, hochu, přitul! Takže je docela možné, že jednou taky skončím u muziky..." připouští.
</TEXT>
</DOC>
<DOC>
<DOCID>LN-20020819090</DOCID>
<DOCNO>LN-20020819090</DOCNO>
<DATE>08/19/02</DATE>
<TEXT>
ÚSTÍ NAD LABEM - Několik desítek evakuovaných rodin z ústecké městské části Mojžíř se již vrátilo domů. Panelový dům, který museli kvůli záplavě opustit, voda podle statiků nijak vážně neponičila. Většina z 2000 zatopených objektů byla však v sobotu vpodvečer ještě pod vodou. V Ústí nad Labem muselo domovy opustit kvůli rozvodněnému Labi na 6000 lidí. Zhruba dvě třetiny odešly samy, ostatní k tomu musela přimět městská policie. V 18 ubytovacích střediscích města našlo dočasný azyl kolem 1600 lidí. Ostatní odjeli na chaty nebo k příbuzným.
</TEXT>
</DOC>
<DOC>
<DOCID>LN-20020819091</DOCID>
<DOCNO>LN-20020819091</DOCNO>
<DATE>08/19/02</DATE>
<GEOGRAPHY>PRAHA</GEOGRAPHY>
<TEXT>
Továrna na výrobu léků v Roztokách u Prahy byla sice částečně zatopena, ale nebezpečí lidem v jejím okolí nyní nehrozí. Voda, která je kontaminována i dosud nezjištěnými látkami, z areálu chemičky neodtéká a odborníci ji upraví na zdravotně nezávadnou. Uvedl to starosta Roztok Martin Štifter. Hasiči od čtvrtečního večera, kdy se v Roztokách objevil zápach pocházející patrně z továrny, monitorují stav vody i ovzduší. Rozbory vod a vzduchu se dělaly několikrát v noci i ráno a specialisté v nich budou pokračovat.
</TEXT>
</DOC>
<DOC>
<DOCID>LN-20020819092</DOCID>
<DOCNO>LN-20020819092</DOCNO>
<DATE>08/19/02</DATE>
<TEXT>
ÚSTÍ NAD LABEM/PRAHA - Stovky čerpadel a vysoušečů předali včera švédští hasiči svým kolegům v Ústí nad Labem. Přístroje darovala švédská vláda povodním postiženému Ústeckému kraji. Do Ústí dorazí i 82 hasičů z Polska, specialistů na likvidování následků povodní. Tajemník polského velvyslanectví v Praze Pavel Krysinski řekl, že hasiči s 26 vozy vezou speciální techniku. Několik set čerpadel a vysoušečů přivezou do Ústí ještě hasiči z Norska a Finska. Praze přijelo na pomoc také pětasedmdesát profesionálních a dobrovolných hasičů z německého Frankfurtu, aby pomohli svým pražským kolegům s odčerpáváním vody ze zatopených objektů, zejména z metra. Konvoj 27 aut s těžkou technikou, pumpami, vysoušeči a nouzovými zdroji je největší záchranný hasičský konvoj, který byl v historii tohoto německého města vypraven. Americký prezident George Bush v telefonickém rozhovoru ujistil prezidenta Václava Havla, že Spojené státy ČR poničené záplavami poskytnou pomoc. Havlovi rovněž telefonoval izraelský ministr zahraničí Šimon Peres a nabídl záplavami postižené ČR pomoc své země. O konkrétních částkách či humanitárním materiálu politici nehovořili. Sdělil to prezidentův mluvčí Ladislav Špaček. USA dosud republice poskytly zhruba půl milionu dolarů, tedy asi 17 milionů korun, informovalo v pátek americké velvyslanectví v Praze. Zastupitelský úřad nabídl pražskému magistrátu, že se postará o vyčištění a úklid Kampy. Ruské velvyslanectví v Praze nabídlo českému ministerstvu zahraničí humanitární pomoc pro oběti záplav. Ruská federace je připravena vyslat do ČR nákladní vozidla s technikou na odčerpávání vody, lůžkoviny i léky. Uvedl to mluvčí ruského zastupitelského úřadu Gennadij Askaldovič. Technickou, finanční i jinou pomoc při boji se záplavami již ČR poskytly či nabídly EU, UNESCO, Belgie, Francie, Británie, Spojené státy, Irsko, Polsko, skandinávské země, Řecko a Slovensko.
</TEXT>
</DOC>
<DOC>
<DOCID>LN-20020819093</DOCID>
<DOCNO>LN-20020819093</DOCNO>
<DATE>08/19/02</DATE>
<GEOGRAPHY>CURYCH</GEOGRAPHY>
<TEXT>
Americká překážkářka Gail Deversová vypadla ze hry o 50 kilogramů zlata, cílovou prémii seriálu atletických mítinků Zlatá liga. V Curychu ji totiž o celou desetinu pokořila mistryně Evropy Glory Alozieová ze Španělska ( 12,63). Naopak přemožitele ani popáté nenašli americká sprinterka Marion Jonesová na stovce, Dominikánec Felix Sánchez v běhu na 400 metrů překážek, marocký mílař Hicham El Guerrouj a mexická čtvrtkařka Ana Guevaraová. Hrdinům bojujícím o neporazitelnost ale ve Zlaté lize uloupil show před vyprodaným hledištěm marocký steeplař Brahim Boulami, který dostál svým slibům o útoku na světový rekord a podařilo se mu změnit historické tabulky. Třicetiletý Afričan vylepšil téměř přesně po roce vlastní maximum o více než dvě sekundy na 7: 53,17. Nečekané rozuzlení měl nejkratší sprint mužů, v němž světový rekordman Maurice Greene obsadil až páté místo za 10,10. Triumfoval jeho krajan Tim Montgomery ( 9,98). Nedařilo se Čechům. Půlkařka Ludmila Formanová sice pokořila hranici dvou minut (1: 59,92), ale jen sledovala desátý curyšský triumf Mozambičanky Marie Mutolaové (1: 57,24), jež porazila i evropskou šampionku Jolandu Čeplakovou. Tyčkař Štěpán Janáček obsadil za 5,60 sedmé místo, výškař Tomáš Janků skočil jen 2,20 a skončil desátý.
</TEXT>
</DOC>
<DOC>
<DOCID>LN-20020819094</DOCID>
<DOCNO>LN-20020819094</DOCNO>
<DATE>08/19/02</DATE>
<TEXT>
O'Neal se zdrží. Basketbalista Shaquille O'Neal by měl do dvou týdnů podstoupit chirurgický zákrok na palci u nohy a je tedy pravděpodobné, že zmešká začátek nové sezony NBA. Podle deníku Los Angeles Times by mohl obhájcům titulu chybět až měsíc.
</TEXT>
</DOC>
</CZE>