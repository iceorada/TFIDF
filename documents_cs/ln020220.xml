<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020220001</DOCID>
<DOCNO>LN-20020220001</DOCNO>
<DATE>02/20/02</DATE>
<TITLE>
Premiér výroky o Palestincích rozpoutal mezinárodní skandál
</TITLE>
<GEOGRAPHY>PRAHA</GEOGRAPHY>
<TEXT>
Český premiér Miloš Zeman se snaží tlumit mezinárodní skandál, který vyvolal jeho rozhovor pro izraelský deník Haarec. V něm přirovnal vůdce palestinské správy Jásira Arafata k Hitlerovi a jako řešení izraelsko-palestinského konfliktu navrhl vyhnání Palestinců. Zeman včera uvedl, že některé pasáže rozhovoru zkreslil izraelský novinář, jinde je prý na vině nepřesně zvolené anglické slovo. Výrok chápaný jako návrh na vyhnání Palestinců vznikl podle Zemana tak, že si anglický termín "to expel" (vyhnat, vyhostit) vyložil prý "ne zcela přesně". Zkreslení novinářem se má týkat srovnání Arafata s Hitlerem. Na otázku: Srovnáváte Jásira Arafata s Hitlerem? prý Zeman skutečně odpověděl "samozřejmě": ono "samozřejmě" však mělo podle premiéra vyjadřovat "samozřejmou připravenost odpovědět na otázku". Izraelský novinář Josi Melman však trvá na tom, že rozhovor přepsal věrně. Zeman navíc říká něco jiného než v pondělí: tehdy tvrdil, že výraz "of course" (samozřejmě) nepoužil. Nyní to připouští.
</TEXT>
<HEADING>
Egypt Zemanovi: Nejezděte
</HEADING>
<TEXT>
Zemanova "diplomacie" přinesla první "výsledky": Egypt požádal o odložení návštěvy českého premiéra v Káhiře plánované na konec února. Šéf Ligy arabských států Amr Músá zase uvedl, že Zeman překročil "hranice rozumu". S kritikou se včera český premiér setkal u představitelů Evropské unie. "Samozřejmě s tím nesouhlasíme. Takový jazyk neočekáváme od budoucího členského státu," komentoval Zemanova slova komisař pro rozšíření Günter Verheugen. Podle něj se Česko uzavřením kapitoly společná zahraniční politika zavázalo podporovat EU, včetně postoje k situaci na Blízkém východě. Ještě večer ale ministr zahraničí země předsedající EU Španělska, Josep Piqué, diplomaticky prohlásil, že Zemanovo vysvětlení skandálu považuje za uspokojivé. Také předseda ČSSD Vladimír Špidla řekl, že výroky "vznikly jako nedorozumění na základě ne příliš obratně použité angličtiny". Další čeští politici tak shovívaví nebyli. Podle Václava Havla je "nepřípustné takto vytrhávat z kontextu rozdílné historické zkušenosti a uplatňovat princip kolektivní viny". Václav Klaus prohlásil: "Zemanovy výroky jsou šílené a absurdní. Je to takové poškozování země, jaké nemá obdoby."
Ministerstvo zahraničních věcí vydalo prohlášení, podle nějž byly Zemanovy výroky špatně interpretovány. Zástupci opozičních stran jsou rozhořčeni. Navzdory skandálu však nikdo z nich nepovažuje za nutné žádat Zemanovu demisi. "Stále existuje opoziční smlouva, takže to je zbytečné," tvrdí lidovecký šéf Cyril Svoboda. Ani unionisté si netroufají vládu rozpustit, ale zato kabinetu navrhli, aby Zemanovi až do voleb preventivně zrušil všechny zahraniční služební cesty. "Nemyslím, že je to Zemanova prostořekost. Je to volební kampaň," soudí Hana Marvanová z US. Markus Meckel, člen německého Bundestagu a exministr zahraničí má na Zemanovu adresu lakonickou odpověď: "Nikdo takový by v Německu politicky nepřežil."
</TEXT>
<HEADING>
Co vyvolaly Zemanovy výroky
</HEADING>
<TEXT>
* Günter Verheugen, komisař EU: Takový jazyk od budoucího členského státu neočekáváme. * Francouzská vláda: Tato prohlášení jsou naprosto neodpovědná. * Šéf Ligy arabských států: Český premiér překročil hranice rozumu. * Václav Havel: Je nepřípustné uplatňovat kolektivní vinu. * Václav Klaus: Zemanovy výroky jsou šílené, absurdní a poškozují ČR.
* Günter Verheugen, komisař EU: Takový jazyk od budoucího členského státu neočekáváme. * Francouzská vláda: Tato prohlášení jsou naprosto neodpovědná. * Šéf Ligy arabských států: Český premiér překročil hranice rozumu. * Václav Havel: Je nepřípustné uplatňovat kolektivní vinu. * Václav Klaus: Zemanovy výroky jsou šílené, absurdní a poškozují ČR.
</TEXT>
</DOC>
<DOC>
<DOCID>LN-20020220002</DOCID>
<DOCNO>LN-20020220002</DOCNO>
<DATE>02/20/02</DATE>
<TITLE>
PRAHA - Praktičtí lékaři a specialisté si přehazují pacienty jako horký brambor. Dohadují se, kdo nemocného pošle na vyšetření a napíše recept na drahý lék. I to může být důsledek politiky Všeobecné zdravotní pojišťovny (VZP) a ministerstva zdravotnictví. VZP ve snaze snížit náklady vsadila na pozitivní motivaci. Lékaři, kteří při ošetřování pacientů výrazně ušetří proti celostátnímu průměru, dostanou od VZP víc peněz. U praktiků tento bonifikační systém funguje z popudu VZP už rok. Tzv. ambulantní specialisté (např. gynekologové, internisté, očaři atd.) na něj "najeli" od letoška. Na bonus mají nárok, pokud se se svými průměrnými náklady na jednoho pacienta vejdou do 110 procent průměrné částky v okrese či republice. Nejvíce dostanou, pokud se vejdou pod 90 procent. Zvýhodňování obou skupin soukromých lékařů funguje sotva pár týdnů, a už teď si ale praktičtí lékaři stěžují na jednání některých kolegů z ambulantní sféry. Ti se prý snaží ušetřit na jejich úkor.
</TITLE>
<TEXT>
"Mnohem častěji se nám teď stává, že nám přijde pacient od ambulantního specialisty, abychom mu předepsali související vyšetření u jiného odborníka, nebo léky, které mu specialista naordinoval. Přitom tam měl být poslán rovnou," stěžuje si Jan Jelínek ze Svazu praktických lékařů. Výdaje za vyšetření či léky se totiž přičtou na účet tomu lékaři, který je předepíše. Systém bonifikací má vést k racionalizaci péče o pacienta. Někteří lékaři si ho však podle Jelínka vykládají jako snahu ušetřit, kde se dá. Ambulantní specialista Martin Vedral se ale domnívá, že takové případy budou jen ojedinělé. "Lékaři jsou poměrně chytří lidé. V naprosté většině budou postupovat stejně rozumně jako dosud," tvrdí. Specialista má předepisovat léky, které souvisejí s jím provedeným vyšetřením. Problém může vzniknout u dlouhodobě užívaných léků. Měl by je předepisovat, pokud má dotyčného pacienta v trvalé péči. Jinak tato povinnost náleží praktikovi. Ve sporných případech se však lékaři ve snaze nezatížit zbytečně své rozpočty stále častěji brání. Účelové chování lékařů s cílem co možná ušetřit připouští i ministerstvo. "Někteří ambulantní specialisté posílali své pacienty pro předpis léků k praktickým lékařům již před zavedením bonifikace. Toto chování považujeme za neetické," řekl mluvčí Fišerova resortu Otakar Černý. Lékaři by se sice měli chovat hospodárně, zároveň ale i rozumně. "Je nepřípustné, aby neúměrným šetřením byl poškozen pacient," upozornil Černý.
</TEXT>
<HEADING>
Může za to různý výpočet
</HEADING>
<TEXT>
Za příčinu takového postupu lékařů-specialistů považuje Jelínek rozdílný systém, podle nějž je výše bonusů u praktiků a ambulantních specialistů vypočítávána. Praktickým lékařům vyplatí pojišťovna odměnu podle koeficientu daného násobkem počtu registrovaných pacientů, bonifikačního koeficientu (v porovnání okresů čtyři koruny, v celostátním měřítku 16 korun) a poměru nákladů lékaře vzhledem k okresnímu či celostátnímu průměru. Nejvýhodnější pásmo začíná pod hranicí 90 procent. Specialisté dostanou přímo 30 procent z částky, kterou vzhledem k celostátnímu průměru ve svém oboru a typu zdravotnického zařízení ušetří. Spodní hranice ale není určena, což je podle Jelínka chyba. Teoreticky největší odměnu totiž dostane ten lékař, jehož náklady budou nulové. Praktici i ambulantní specialisté se nicméně shodují, že systém bonusů je výhodný pro všechny strany. Pojišťovně může pomoci snížit výdaje, lékařům dává motivaci hledat rezervy v hospodaření a pacienta zbaví zátěže nadměrných vyšetření a nadužívání léků.
Za příčinu takového postupu lékařů-specialistů považuje Jelínek rozdílný systém, podle nějž je výše bonusů u praktiků a ambulantních specialistů vypočítávána. Praktickým lékařům vyplatí pojišťovna odměnu podle koeficientu daného násobkem počtu registrovaných pacientů, bonifikačního koeficientu (v porovnání okresů čtyři koruny, v celostátním měřítku 16 korun) a poměru nákladů lékaře vzhledem k okresnímu či celostátnímu průměru. Nejvýhodnější pásmo začíná pod hranicí 90 procent. Specialisté dostanou přímo 30 procent z částky, kterou vzhledem k celostátnímu průměru ve svém oboru a typu zdravotnického zařízení ušetří. Spodní hranice ale není určena, což je podle Jelínka chyba. Teoreticky největší odměnu totiž dostane ten lékař, jehož náklady budou nulové. Praktici i ambulantní specialisté se nicméně shodují, že systém bonusů je výhodný pro všechny strany. Pojišťovně může pomoci snížit výdaje, lékařům dává motivaci hledat rezervy v hospodaření a pacienta zbaví zátěže nadměrných vyšetření a nadužívání léků.
</TEXT>
</DOC>
<DOC>
<DOCID>LN-20020220003</DOCID>
<DOCNO>LN-20020220003</DOCNO>
<DATE>02/20/02</DATE>
<GEOGRAPHY>MNICHOV</GEOGRAPHY>
<TEXT>
Obyvatele Bavorska včera šokovalo řádění šíleného vraha, který zastřelil tři lidi, několik jich zranil a nakonec spáchal sebevraždu. Dvaadvacetiletý mladík včera ráno v městečku Eching poblíž Mnichova vtrhl do sídla dekoratérské firmy, která jej před časem propustila, zastřelil jejího majitele a jeho spolupracovníka. Krátce nato odjel do dvacet kilometrů vzdáleného Freisingu. Vnikl do budovy střední hospodářské školy, kde v minulosti studoval. Na chodbě odpálil podomácku vyrobenou bombu, pak vešel do ředitelny a zastřelil ředitele. Několik dalších lidí zranil. Budovu brzy obklíčila policie, která evakuovala studenty a začala střelce hledat. Zatknout se jim ho však nepodařilo: našli jen jeho tělo roztrhané další podomácku vyrobenou bombou.
</TEXT>
</DOC>
<DOC>
<DOCID>LN-20020220004</DOCID>
<DOCNO>LN-20020220004</DOCNO>
<DATE>02/20/02</DATE>
<TITLE>
Je to sice k nevíře, ale je to tak. Premiéru Zemanovi nahrává palestinský terorismus do karet. S nadsázkou by se dalo říci: Kdyby teroristických útoků ve Svaté zemi nebylo, musel by je snad český předseda vlády vymyslet. Takto mohl při víkendové návštěvě Izraele bez uzardění přirovnat Jásira Arafata k Adolfu Hitlerovi, přirovnat český osud za druhé světové války k židovskému a poradit Izraelcům, aby bude-li palestinský teror pokračovat - Palestince prostě odsunuli, vyhnali. A nejen to. V kontextu tamní kruté reality jako by se dostávaly do jiného světla i Zemanovy nedávné paušalizující výroky na adresu sudetských Němců: Kdybychom je nebyli bývali vyhnali, dopadli bychom jako teď Izrael, takže jaképak copak.
</TITLE>
<TEXT>
Zcela jasně to Zeman vyjádřil v rozhovoru pro list Haarec: Měli jsme jim (Němcům a jejich představitelům před druhou světovou válkou) "říci anglické take it or leave it, jinými slovy, přijměte naše požadavky, nebo vás vyhostíme". A co by měl Izrael říci Palestincům? Tak se ptal izraelský novinář. "Totéž: take it or leave it," zněla odpověď Miloše Zemana. Jenže tady je drobný sémantický háček. Spojení "take it or leave it" se běžně překládá jako "berte to, co nabízíme, nebo nic", ale Zeman je prezentoval jako "berte to, co nabízíme, nebo vypadněte". Takový výklad je sice samozřejmě možný, ale jeho uplatnění v praxi vytváří rozdíl větší než malý, dalo by se říci. Svět je na podobnou rétoriku citlivý a nejenom zhýčkaný svět států Evropské unie. Na možnou aplikaci kolektivní viny je citlivý i sám Izrael. Ani mezi izraelskými "jestřáby" není nikdo, kdo by prosazoval odsun Palestinců. Jednostranné vyhlášení hranic (bezpečnostně i etnicky výhodnějších pro Izrael, než jsou ty mezinárodně uznávané z června 1967), to ano, to je myšlenka, kterou tam přijímá stále více politiků a voličů. Take it, or leave it. Berte to, co nabízíme, nebo nic. Ale odsun Palestinců podle hesla berte to, co nabízíme, nebo vypadněte? To je téma pouze pro skutečné extremisty. Ze současné vlády v Jeruzalémě jen Rechavam Zeevi, koncem loňského roku zavražděný ministr turistiky, svého času hovořil o "dobrovolném transferu" Palestinců rozuměj vytvoření takových podmínek, takového nátlaku, aby sami Palestinci dospěli k přesvědčení, že jinde jim bude lépe. A to Zeevi platil za extremistu. Za koho potom platí Zeman? Přijměte naše požadavky, nebo vás vyhostíme. To je přece víc než "dobrovolný transfer".
</TEXT>
<HEADING>
Slogan navádějící k rasismu
</HEADING>
<TEXT>
Miloš Zeman mohl klidně narazit i na izraelské zákony. Dva týdny před jeho návštěvou dal nejvyšší státní zástupce Elijakim Rubinstein jasnou výstrahu jedné pobočce extrémní organizace Boj za Zemi Izraele: její slogan, jenž v anglickém přepisu zní "No Arabs - no terror attacks" (Bez Arabů by nebylo teroristických útoků), je naváděním k rasismu. Čím se toto rasistické heslo liší od výroku Miloše Zemana? To by těžko vysvětlovali i izraelští právníci. Takže shrnuto: Otázka, zda jednat, či nejednat s Jásirem Arafatem, je samozřejmě zcela legitimní vyslechněme si argumenty pro i proti, zvažme je a uvidíme. Otázka přirovnání toho či onoho politika k Hitlerovi je věcí vkusu a míry "rozmnožení" Hitlerů v poslední dekádě vypovídá spíše o inflaci slov než o nové éře genocid. Ale radit jinému státu, jak má zacházet s celou komunitou, to už silně zavání paušalizací, aplikací kolektivní viny i rasismem.
Miloš Zeman mohl klidně narazit i na izraelské zákony. Dva týdny před jeho návštěvou dal nejvyšší státní zástupce Elijakim Rubinstein jasnou výstrahu jedné pobočce extrémní organizace Boj za Zemi Izraele: její slogan, jenž v anglickém přepisu zní "No Arabs - no terror attacks" (Bez Arabů by nebylo teroristických útoků), je naváděním k rasismu. Čím se toto rasistické heslo liší od výroku Miloše Zemana? To by těžko vysvětlovali i izraelští právníci. Takže shrnuto: Otázka, zda jednat, či nejednat s Jásirem Arafatem, je samozřejmě zcela legitimní vyslechněme si argumenty pro i proti, zvažme je a uvidíme. Otázka přirovnání toho či onoho politika k Hitlerovi je věcí vkusu a míry "rozmnožení" Hitlerů v poslední dekádě vypovídá spíše o inflaci slov než o nové éře genocid. Ale radit jinému státu, jak má zacházet s celou komunitou, to už silně zavání paušalizací, aplikací kolektivní viny i rasismem.
</TEXT>
</DOC>
<DOC>
<DOCID>LN-20020220005</DOCID>
<DOCNO>LN-20020220005</DOCNO>
<DATE>02/20/02</DATE>
<TITLE>
SALT LAKE CITY (zpravodaj LN na olympijských hrách) - České hokejisty dnes čeká na olympijských hrách utkání pravdy. Svěřenci trenéra Josefa Augusty změří ve čtvrtfinále síly s Ruskem, přičemž systém turnaje je nemilosrdný: vítězové postoupí do boje o medaile, poražení pojedou domů. Zápas začíná ve 21.30 SEČ. "Od začátku je nám jasné, že tohle utkání je na olympiádě ze všech nejdůležitější. Rozhodne totiž o tom, jestli se bude naše vystoupení hodnotit jako úspěch, nebo zklamání," řekl kouč Augusta. Ruský tým zatím na turnaji nepředváděl oslnivé výkony. Porazil pouze slabé Bělorusko (6:4), remizoval se silnou Amerikou (2:2) a nečekaně prohrál s Finskem (1:3). Přesto čeští hokejisté cítí ze soupeře respekt. "Rusové mají na olympiádě ofenzivně nejlepší mužstvo. Musíme bránit líp než v předchozích zápasech," nabádá tým Dominik Hašek a Jaromír Jágr se přidává: "Dosud jsme hráli trošku riskantně To se teď musí změnit. Budeme čekat na chybu soupeře." Nejnáruživější fanoušci mohou zápas v Praze sledovat na velkoplošné obrazovce na Staroměstském náměstí.
</TITLE>
<TEXT>
Další informace na stranách 13, 14, 15
Poslední velké zápasy Česko - Rusko
OH Nagano 1:0
</TEXT>
</DOC>
<DOC>
<DOCID>LN-20020220006</DOCID>
<DOCNO>LN-20020220006</DOCNO>
<DATE>02/20/02</DATE>
<TEXT>
Ohromný mezinárodní skandál, který vyvolal premiér Miloš Zeman svým šíleným návrhem na odsun Palestinců, by ve slušné zemi vedl k vládní krizi. Ostuda takového rozměru prostě nestrpí ohledy, ať už premiérovo selhání pramení z neznalosti angličtiny nebo jen z toho, že rychleji mluví, než myslí. Opoziční strany by v takové normální slušné zemi neváhaly ani vteřinu s výzvou k demisi nezodpovědného premiéra, po níž by následovala rázná akce. Udělaly by to i v případě, kdyby vládní strana měla parlamentní většinu. Zemanova vláda je menšinová, je trpěna jen z vůle nejsilnější opoziční strany. Přesto o demisi nepadlo ani slovo. Jen standardní prohlášení o skandálu, který žádá vysvětlení. K tomu ještě údiv nad tím, co všechno premiér-bonmotér umí vypustit z úst. A jako vrchol všeho rádobyvtipný návrh zákazu zahraničních cest premiéra. Čeští opoziční poslanci asi vůbec nepochopili, že legrace skončila. Chtějí snad čekat na další truchlivé představení mizerného herce Zemana? Proč ta strnulost? Je v tom shovívavé pochopení pro premiérovy úlety, nebo poslanci jen nechtějí rušit "klid na práci" pár měsíců před volbami? Ať v tom vězí cokoliv - k čertu s takovou opozicí.
</TEXT>
</DOC>
<DOC>
<DOCID>LN-20020220007</DOCID>
<DOCNO>LN-20020220007</DOCNO>
<DATE>02/20/02</DATE>
<TITLE>
Neuvěřitelné drama
</TITLE>
<TEXT>
O senzaci se na olympijských hrách v Salt Lake City postaral český akrobat na lyžích Aleš Valenta. Odsunul do stínu všechny soupeře zvučných jmen, získal zlatou medaili a navíc jako první a dosud jediný skokan předvedl v soutěži trojité salto s pěti vruty. Výrazně tak vstoupil i do domácí sportovní historie - za skokanem na lyžích Raškou, krasobruslařem Nepelou a českými hokejisty je čtvrtým, kdo získal pro republiku zlato ze zimních her.
</TEXT>
</DOC>
<DOC>
<DOCID>LN-20020220008</DOCID>
<DOCNO>LN-20020220008</DOCNO>
<DATE>02/20/02</DATE>
<TEXT>
Své první dítě včera ráno osobně přivítal na světě místopředseda ODS a Poslanecké sněmovny Ivan Langer. Dcera Petra, kterou drží matka Markéta, váží 3,10 kilogramu a měří 50 centimetrů, však zřejmě řady českých politiků v budoucnu nerozšíří. Podle rukou ji totiž novopečený pětatřicetiletý otec odhadl na houslovou nebo klavírní virtuosku.
</TEXT>
</DOC>
<DOC>
<DOCID>LN-20020220009</DOCID>
<DOCNO>LN-20020220009</DOCNO>
<DATE>02/20/02</DATE>
<GEOGRAPHY>PRAHA</GEOGRAPHY>
<TEXT>
Prezident Václav Havel dal včera zelenou transformaci Českých drah, když podepsal zákon o jejich rozdělení na provozovatele a správce železnic. Vláda tak přes odpor opozice prosadila, že se dráhy rozdělí na státem vlastněnou akciovou společnost, která bude provozovat železniční dopravu, a na státní organizaci vlastnící železniční infrastrukturu. Prezidentův mluvčí Ladislav Špaček informoval, že Havel podepsal i novelu zákona o přestupcích. Podle ní si budou moci od dubna poslanci a senátoři zvolit, zda budou za své dopravní a jiné přestupky trestáni jako ostatní občané, nebo požádají o projednání přestupku parlamentní imunitní výbory. Podpisem prezident potvrdil také zákon o integrované prevenci znečištění, který zavede pro zhruba 1500 největších českých podniků jedno povolení pro znečišťování všech složek životního prostředí. Díky tomu, že Havel podepsal senátní návrh zákona o majetku Fondu dětí a mládeže, budou moci občanská sdružení dětí a mládeže, školy a školská zařízení žádat o zbývající majetek fondu.
</TEXT>
</DOC>
<DOC>
<DOCID>LN-20020220010</DOCID>
<DOCNO>LN-20020220010</DOCNO>
<DATE>02/20/02</DATE>
<GEOGRAPHY>PRAHA</GEOGRAPHY>
<TEXT>
Nejpozději do poloviny března zašle policie státnímu zástupci návrh na obžalobu exministra financí Iva Svobody, jeho poradkyně Barbory Snopkové a jejího syna Stanislava Kratochvíla. Uvedl to včera policista, který případ vyšetřoval. "Nyní se kompletuje spis a zpracovává se návrh na podání obžaloby. Až to budeme mít zpracované, bude spis s návrhem na podání obžaloby postoupen na státní zastupitelství," řekl policista. Minulý týden se obžalovaní seznámili se spisem, ale jeho doplnění o další materiály nenavrhovali. Svoboda a Snopková podle obvinění neoprávněně převedli 6,5 milionu korun z účtu společnosti Liberta na své dvě firmy Zora Euro a Omnia. Byli přitom jejich jedinými majiteli a zároveň stáli ve vedení Liberty.
</TEXT>
</DOC>
<DOC>
<DOCID>LN-20020220011</DOCID>
<DOCNO>LN-20020220011</DOCNO>
<DATE>02/20/02</DATE>
<GEOGRAPHY>PRAHA</GEOGRAPHY>
<TEXT>
Bývalý šéf Českomoravského fotbalového svazu František Chvalovský odjel včera dopoledne do Švýcarska. "Hodlá tam dávat dohromady podklady pro žalobu," řekl jeho obhájce Karel Brückler. Státní zástupce František Fíla Chvalovskému povolil vycestovat, aby se mohl zúčastnit arbitrážního řízení u rozhodčího soudu v Luganu. "Nevěděl jsem, že se to nekoná," přiznal žalobce. Na jeho rozhodnutí to však nic nemění. Chvalovský, který je stíhán pro úvěrový podvod s 1,5 miliardy korun Komerční banky, se musí vrátit do pátku. Jinak mu hrozí vazba a propadnutí kauce.
</TEXT>
</DOC>
<DOC>
<DOCID>LN-20020220012</DOCID>
<DOCNO>LN-20020220012</DOCNO>
<DATE>02/20/02</DATE>
<TITLE>
Případ falešných negativních lustrací přebírá státní zastupitelství. Policie míní, že to byl trestný čin maření úkolu veřejného činitele z nedbalosti.
</TITLE>
<GEOGRAPHY>PRAHA</GEOGRAPHY>
<TEXT>
Kauza falešných negativních lustračních osvědčení je podle policie promlčena. Zvláštní odbor útvaru finanční kriminality a ochrany státu k tomuto stanovisku dospěl po téměř devítiměsíčním vyšetřování. Případ přebírá státní zastupitelství, které musí učinit konečný verdikt. "Domnívám se, že byl spáchán trestný čin maření úkolu veřejného činitele z nedbalosti, který je promlčený, a proto by měla být věc odložena," uvedl šéf odboru Martin Hádek. Tvrdí, že skutku se dopustilo pět tehdejších pracovníků ministerstva vnitra. Sto sedmnáct falešných lustračních osvědčení, která vyděsila i další majitele této důležité listiny, vydalo ministerstvo vnitra od roku 1992. Podle zjištění policie vnitro vytvořilo všechna osvědčení dříve než před pěti lety. To je totiž doba, po níž je zmíněný trestný čin promlčen. Zákon za maření úkolu veřejného činitele pamatuje odnětím svobody maximálně na tři roky, popřípadě zákazem činnosti.
</TEXT>
<HEADING>
Rozhodne stanovisko státního zastupitelství
</HEADING>
<TEXT>
Loni v létě, krátce po vypuknutí aféry s falešnými negativními lustračními osvědčeními, bylo stanovisko policie takové, že nešlo o trestný čin. Tehdy případ považovali za výsledek šlendriánství a nepořádku. "Objevily se nové skutečnosti," podotkl Hádek. Konkretizovat je však odmítl. Není vyloučeno, že státní zastupitelství zaujme k případu jiné stanovisko. "Mohou mít odlišný právní názor a chtít zahájit trestní stíhání," řekl Hádek. Dodal, že státní zastupitelství by mohlo shledat, že tehdejší pracovníci vnitra spáchali trestný čin zneužívání pravomoci veřejného činitele. Tento skutek by promlčen nebyl. Jeho promlčecí doba je deset let. Žalobce kauzu zatím nedostal. Policisté v kauze vyslechli 111 lidí, kteří falešné negativní osvědčení obdrželi. Práci jim komplikoval fakt, že museli shánět adresy lidí, kteří se od doby lustrace přestěhovali. "Tři z nich jsou již mrtví," sdělil Hádek. Na existenci 114 falešných lustračních osvědčení přišlo koncem loňského května ministerstvo obrany při bezpečnostních prověrkách. Poté vnitro provedlo rozsáhlou prověrku všech lustračních osvědčení, kterých bylo vydáno zhruba 150 tisíc. Našlo ještě další tři falešná.
"Čistí" estébáci na obraně a vnitru
KVĚTEN 2001 - Při bezpečnostních prověrkách na ministerstvu obrany se přišlo na falešná negativní lustrační osvědčení.
ČERVEN 2001 - Ministr vnitra Stanislav Gross prohlásil, že negativní lustrační osvědčení exagentů StB pocházejí ze začátku 90. let, kdy resort vedl Ján Langoš s náměstkem Janem Rumlem.
ČERVEN 2001 - Revize zjistily, že kro mě 114 lidí z obrany dostali falešné doklady tři pracovníci vnitra.
ČERVENEC 2001 - Vyšetřovatel se domníval, že nejde o trestný čin.
ÚNOR 2002 - Policie ukončila vyšetřování. Zjistila, že zřejmě byl spáchán trestný čin, který je již promlčen. aja
</TEXT>
</DOC>
<DOC>
<DOCID>LN-20020220013</DOCID>
<DOCNO>LN-20020220013</DOCNO>
<DATE>02/20/02</DATE>
<TEXT>
Staré tváře i úplní nováčci budou mezi volebními lídry a kandidáty KSČM do Poslanecké sněmovny. Za komunisty bude v červnových volbách kandidovat v republice 342 lidí. Nejmladší kandidátce je 21, nejstaršímu komunistovi na volební listině 73 let. Volební lídři a kandidáti se včera představili novinářům v pražské vinárně U pavouka. Profesně je mezi kandidáty KSČM nejvíce technických a odborných pracovníků, a to 64, podnikatelů je 53. Za stranu kandidují i dva studenti a osm důchodců. Žen je na kandidátce KSČM 76, mužů 266. Na snímku 1. místopředseda ÚV KSČM Vlastimil Balín.
</TEXT>
</DOC>
<DOC>
<DOCID>LN-20020220014</DOCID>
<DOCNO>LN-20020220014</DOCNO>
<DATE>02/20/02</DATE>
<TITLE>
Agresivita ve věznicích stoupá. Vězni se více perou nejen mezi sebou, ale častěji napadají i dozorce.
</TITLE>
<GEOGRAPHY>PRAHA</GEOGRAPHY>
<TEXT>
Dělat "bachaře" v některé z tuzemských věznic je rok od roku nebezpečnější. Vězeňská služba eviduje stále více případů, kdy některý z trestanců fyzicky napadne dozorce. "Vězni jsou čím dál agresivnější a brutálnější. Jen za loňský rok jsme zaznamenali 62 případů napadení našich zaměstnanců, z nichž 21 pro ně skončilo pracovní neschopností. Vše nasvědčuje tomu, že letos to bude mnohem horší," uvedla mluvčí Vězeňské služby Miloslava Havlíčková. "Do statistiky jsou ovšem zahrnuty pouze závažnější případy. Ty lehčí si věznice řeší interně a my se o nich třeba ani nedozvíme," dodala s tím, že velmi nevybíravé nadávky a výhrůžky jsou pro dozorce denním chlebem. V e věznicích dochází k fyzickým útokům na dozorce zejména při urovnávání sporů a rvaček vězňů, vyvádění z cely či při pokusech o útěk. Narůstající násilí potvrzuje i ředitel pražské vazební věznice na Pankráci Jaroslav Gruber. "Agresivní projevy se skutečně v poslední době stupňují. A to zejména u osob pocházejících ze zemí bývalého východního bloku," řekl. "Pro naše zaměstnance je to nesmírná psychická zátěž, i když jsou na to důkladně připravováni. Přesto se stává, že zejména nováčci ve zkušební lhůtě občas tuto zátěž neunesou a odejdou," doplnil s tím, že za napadení dozorce může viník dostat samovazbu či kázeňský trest, v závažnějších případech incident řeší policie. Násilnosti proti "bachařům" se však nemnoží jen v mužských věznicích, ale i mezi ženami. "U žen však vedou k násilí většinou jiné, malichernější důvody. Ovšem ženy napadají dozorkyně spíše verbálně. Fyzických útoků je méně, omezují se hlavně na škrábání, kousání a políčky," sdělila ředitelka ženské věznice ve Světlé nad Sázavou Zuzana Kalivodová.
</TEXT>
<HEADING>
Dozorci jsou ohroženi i v civilu
</HEADING>
<TEXT>
Mluvčí Vězeňské služby Havlíčková tvrdí, že se dozorci musejí fyzického útoku obávat nejen uvnitř věznice, ale i za jejími branami. Z 62 loňských případů byli dozorci 35krát napadeni při eskortách vězňů nebo v civilu. Naposledy předevčírem například napadl opilý muž dozorce převážející vězně od soudu v Tachově. Když se dozorci začali bránit a muže pacifikovali, zapojila se do incidentu i jeho manželka. Výtržník byl předán policii. Ta mu sdělila podezření z výtržnictví a napadení veřejného činitele. "Ale to byl jen lehčí případ. Před několika měsíci někdo do našeho vozu najížděl jako v americkém filmu. Naštěstí se nic nestalo. Loni v prosinci našeho příslušníka napadla v Bělušicích šestice mužů a skončil v bezvědomí v nemocnici," řekla Havlíčková. "V takových případech jde často o osobní mstu, ale to se těžko prokazuje," dodala.
Mluvčí Vězeňské služby Havlíčková tvrdí, že se dozorci musejí fyzického útoku obávat nejen uvnitř věznice, ale i za jejími branami. Z 62 loňských případů byli dozorci 35krát napadeni při eskortách vězňů nebo v civilu. Naposledy předevčírem například napadl opilý muž dozorce převážející vězně od soudu v Tachově. Když se dozorci začali bránit a muže pacifikovali, zapojila se do incidentu i jeho manželka. Výtržník byl předán policii. Ta mu sdělila podezření z výtržnictví a napadení veřejného činitele. "Ale to byl jen lehčí případ. Před několika měsíci někdo do našeho vozu najížděl jako v americkém filmu. Naštěstí se nic nestalo. Loni v prosinci našeho příslušníka napadla v Bělušicích šestice mužů a skončil v bezvědomí v nemocnici," řekla Havlíčková. "V takových případech jde často o osobní mstu, ale to se těžko prokazuje," dodala.
</TEXT>
</DOC>
<DOC>
<DOCID>LN-20020220015</DOCID>
<DOCNO>LN-20020220015</DOCNO>
<DATE>02/20/02</DATE>
<GEOGRAPHY>BERLÍN/PRAHA</GEOGRAPHY>
<TEXT>
Vláda německé spolkové země Bavorska, které sousedí s jižními a západními Čechami a dlouhodobě kritizuje bezpečnostní zajištění jaderné elektrárny Temelín, včera vyzvala k jejímu odstavení a připojila se tak k výzvě spolkové vlády z loňského roku. Zemská vláda soudí, že série poruch je tak závažná, že je provoz Temelína nezodpovědný a že nelze nedostatky odstranit. Na rozdíl od spolkové vlády, která prosadila v Německu ústup od jaderné energetiky, bavorský kabinet považuje jadernou energii v dohledné době za nezbytnou. Je však podle něj třeba splnit maximální bezpečnostní standardy a po problémech z minulých let o tom už Mnichov v případě české elektrárny pochybuje. "Temelín musí být okamžitě odpojen," cituje bavorská vláda z nejnovější zprávy zemského ministra ekologie Wernera Schnappaufa. "Temelín není jen problémem Česka, Temelín je problémem uprostřed Evropy," prohlásil resortní šéf. Spolkový ministr životního prostředí Jürgen Trittin minulý týden vyzval k informování členských zemí EU o poruchách v rámci přijímání ČR do unie. Pokud tak neučiní Španělsko, které nyní unii předsedá, bude se o to muset postarat Berlín. V Německu se mělo 21. února konat veřejné projednávání 78 změn v projektu jaderné elektrárny Temelín. Dalibor Stráský z ministerstva životního prostředí uvedl, že česká strana nebyla schopna vyslat do Pasova zástupce ministerstva průmyslu a obchodu a společnosti ČEZ, takže Němci slyšení zrušili. "Podle zákonů nemáme žádnou povinnost vzhledem k veřejným projednáváním v zahraničí. Navíc nás o akci nikdo neinformoval a z ministerstva životního prostředí jsme na toto údajně neuskutečněné projednávání nedostali žádnou pozvánku," řekl mluvčí elektrárny Milan Nebesář. Česká vláda má dnes rozhodnout, zda a kdy nechá posudek 78 změn v projektu Temelína projednat v Německu.
</TEXT>
</DOC>
<DOC>
<DOCID>LN-20020220016</DOCID>
<DOCNO>LN-20020220016</DOCNO>
<DATE>02/20/02</DATE>
<TITLE>
Po zveřejnění mých vyjádření v izraelských sdělovacích prostředcích jsem s překvapením zjistil, že některé momenty nejsou v souladu s myšlenkami, které jsem se snažil prezentovat během mé oficiální návštěvy v Izraeli... ... I nadále jsem přesvědčen, že jakákoli forma terorismu toto úsilí podkopává. Nejen samotný terorismus, ale i jakoukoli formu jeho podpory z tohoto důvodu jednoznačně odsuzuji... ... Chtěl bych zdůraznit, že jsem nikdy nesrovnal Arafata s Hitlerem. Na otázku po možnosti takového srovnání jsem odpověděl: "Samozřejmě není mou povinností hodnotit Arafata." Publikovaný text odpovědi však zněl: "Samozřejmě. Není mou povinností..." Nechtěl jsem se vyjadřovat k samotné otázce ohledně srovnávání J. Arafata s A. Hitlerem. Chtěl jsem tím pouze vyjádřit samozřejmou připravenost odpovědět na takovou otázku. V pasáži, ve které jsem zcela legitimně odsoudil politiku appeasementu před II. světovou válkou, jsem v žádném případě nechtěl vyvolávat dojem, že pokud by nebyly akceptovány návrhy předložené prezidentem republiky E. Benešem na řešení krize ve vztazích s německou menšinou na území ČSR, mělo by dojít k vyhnání této menšiny. Mé zásadní odsouzení politiky appeasementu, které považuji i dnes za mimořádně aktuální, jsem ilustroval anglickým idiomem "Take it or leave it", jehož význam jsem vyložil přiznávám, že ne zcela přesným - "to expell". Je pochopitelné, že jsem neměl na mysli žádné jiné vyhnání než vyhnání negociátorů od jednacího stolu, což jasně vyplývá z mého zveřejněného tvrzení, že odsun byl přímým důsledkem II. světové války...
</TITLE>
<TEXT>
(Poznámka redakce: prohlášení pokračuje charakteristikou české zahraniční politiky vůči Blízkému východu)
</TEXT>
</DOC>
<DOC>
<DOCID>LN-20020220017</DOCID>
<DOCNO>LN-20020220017</DOCNO>
<DATE>02/20/02</DATE>
<TITLE>
Z českého premiéra se stává velmistr šokujících slov
</TITLE>
<TEXT>
Palestinci na mušce. Rozhovor s českým premiérem pro respektovaný izraelský deník Haarec vyvolal kritickou domácí i zahraniční odezvu.
PRAHA/TEL AVIV - Původně to měl být běžný rozhovor s předsedou vlády malé evropské země. Normální interview, které časem upadne v zapomnění. Slova českého premiéra Miloše Zemana, otištěná v izraelském deníku Haarec, však vyvolala diplomatickou bouři. Zeman podle publikované verze přirovnal palestinského předáka Jásira Arafata k nacistickému vůdci Adolfu Hitlerovi a navrhl jako jedno z řešení blízkovýchodního konfliktu odsun Palestinců. Autor rozhovoru Josi Melman už zpočátku tušil, že český premiér použil nebývale ostré výrazy. Ještě než nechal interview poslat do tiskárny, čekal, zda z Prahy nedojde nějaká doplňující reakce, případně dementi. To se nestalo.
</TEXT>
<HEADING>
Redaktor: Je mi líto, ale řekl to
</HEADING>
<TEXT>
Rozhovor vyšel a skandál je na světě. Zaskočen tím byl i sám izraelský novinář. Včera už nechtěl celou záležitost dál rozebírat. "Vedení redakce mi dalo za úkol, abych udělal ten rozhovor. Tak jsem ho udělal. Přepsal jsem ho, moje noviny ho otiskly a to je všechno. Je mi líto, že rozhovor způsobil premiérovi (Zemanovi) potíže. To nebylo mým záměrem," uvedl Josi Melman pro LN. V telefonickém rozhovoru nicméně trval na tom, že Zeman slova publikovaná na stránkách Haarecu skutečně řekl.
</TEXT>
<HEADING>
Dvojí Zemanova interpretace
</HEADING>
<TEXT>
Sám český premiér si ale natolik jistý nebyl. "Já jsem si poněkud s překvapením v Haarecu přečetl, že na to srovnání Arafata s Hitlerem odpovídám 'of course (samozřejmě, pozn. red), zatímco já jsem řekl' 'nechci jmenovat'," dušoval se Zeman před českými novináři v pondělí v podvečer, krátce před odletem z Izraele. Možnost, že by izraelský deník chtěl českého premiéra špatnou interpretací poškodit, není pravděpodobná. Podle očitých svědků se Zeman s Josim Melmanem na recepci přátelsky pozdravil. Deník Haarec je navíc podobně jako Zemanova sociálnědemokratická vláda - levicově orientovaný. Včera pak český premiér své předchozí prohlášení poopravil: slovo "samozřejmě" prý nebylo samostatnou větou, ale začínala jím pasáž "Samozřejmě není mou povinností hodnotit Arafata..." Během pobytu v Izraeli přitom Zeman tvrdými slovy na adresu Palestinců nešetřil. Kromě odsuzování aktivit (nejen) palestinských teroristických skupin je obvinil, že "rozbili" mírová jednání. O možnosti jednání s jejich předákem pak prohlásil: "Jásir Arafat není, díky bohu, můj partner."
Sám český premiér si ale natolik jistý nebyl. "Já jsem si poněkud s překvapením v Haarecu přečetl, že na to srovnání Arafata s Hitlerem odpovídám 'of course (samozřejmě, pozn. red), zatímco já jsem řekl' 'nechci jmenovat'," dušoval se Zeman před českými novináři v pondělí v podvečer, krátce před odletem z Izraele. Možnost, že by izraelský deník chtěl českého premiéra špatnou interpretací poškodit, není pravděpodobná. Podle očitých svědků se Zeman s Josim Melmanem na recepci přátelsky pozdravil. Deník Haarec je navíc podobně jako Zemanova sociálnědemokratická vláda - levicově orientovaný. Včera pak český premiér své předchozí prohlášení poopravil: slovo "samozřejmě" prý nebylo samostatnou větou, ale začínala jím pasáž "Samozřejmě není mou povinností hodnotit Arafata..." Během pobytu v Izraeli přitom Zeman tvrdými slovy na adresu Palestinců nešetřil. Kromě odsuzování aktivit (nejen) palestinských teroristických skupin je obvinil, že "rozbili" mírová jednání. O možnosti jednání s jejich předákem pak prohlásil: "Jásir Arafat není, díky bohu, můj partner."
</TEXT>
</DOC>
<DOC>
<DOCID>LN-20020220018</DOCID>
<DOCNO>LN-20020220018</DOCNO>
<DATE>02/20/02</DATE>
<TITLE>
PRAHA - Czenglish. Takové vyjádření se vžilo pro angličtinu, kterou používají Češi, aniž by respektovali zásady výslovnosti a rozmanitosti cizích slovních spojení. Miloš Zeman je podle anglisty Aleše Klégra z Filozofické fakulty Univerzity Karlovy typickým zástupcem této "školy". Nemluví plynule a při složitějších vyjádřeních může snadno udělat chybu. Přesto nyní Zeman celý svět obviňuje, že nerozumí angličtině. Své tvrdé soudy o předsedovi palestinské samosprávy se nyní sám snaží ospravedlnit jen drobným fonetickým rozdílem. V odpovědi na otázku izraelského listu Haarec, zda srovnává Jásira Arafata s Hitlerem, Zeman podle publikované verze řekl: "Samozřejmě. Není mým úkolem hodnotit Arafata, ale kdokoli, kdo podporuje terorismus, ... je v mých očích teroristou." Nyní však český předseda tvrdí, že jeho výrok zněl jinak, než jej izraelský deník otiskl. Rozdíl je podle něj v pauze a původně prý vyslovil tuto větu: "Samozřejmě není mou povinností hodnotit Arafata, ..." Taková Zemanova ospravedlnění však vzhledem k jeho znalostem angličtiny nejsou namístě. "Teď se bude vše posuzovat podle toho, zda premiér za slovem 'samozřejmě, udělal pauzu. Jak jsem slyšel premiérovu angličtinu, těžko by vysvětloval, že tu pauzu neudělal. Nemluví natolik plynule, aby ji neudělal," řekl docent anglistiky Klégr.
</TITLE>
<HEADING>
Znalost spíše pasivní
</HEADING>
<TEXT>
"Premiér by měl sám zvážit, jestli je jeho angličtina natolik dobrá, aby se pouštěl do tak složitých vyjádření. Obávám se, že není," dodal docent Klégr, který Zemanovu znalost angličtiny označuje za spíše pasivní. Premiér má prý natolik zažitou mateřštinu, že je pro něj vzhledem k pokročilému věku téměř nemožné přijmout cizí jazykový systém s jeho výslovností. Zeman se učil angličtinu v době, kdy studenti měli jen omezené možnosti dostat se do kontaktu s rodilými mluvčími. "Dost dlouho se učil sám. Rozhodně měl méně zahraničních kontaktů než třeba Václav Klaus a nevím, nakolik měl čas věnovat se angličtině po roce 1989," řekl Zemanův bývalý spolupracovník, který si přál zůstat v anonymitě. Spolu se Zemanem byl členem úzkého týmu, jenž se v podniku Technosport (později Sportpropag) věnoval sociologii a prognostice. "Zeman v angličtině dobře ví, co říká, a říká to, co říkat chce. Jiná otázka je, zda jsou ta slova vhodná," hodnotil bývalý kolega Zemanovy aktuální výroky. Anglista Klégr je však poněkud jiného mínění. Zemanova slova byla nesprávná i po jazykové stránce. "Výroky, které potřebují vysvětlit, jsou špatné výroky," řekl.
"Premiér by měl sám zvážit, jestli je jeho angličtina natolik dobrá, aby se pouštěl do tak složitých vyjádření. Obávám se, že není," dodal docent Klégr, který Zemanovu znalost angličtiny označuje za spíše pasivní. Premiér má prý natolik zažitou mateřštinu, že je pro něj vzhledem k pokročilému věku téměř nemožné přijmout cizí jazykový systém s jeho výslovností. Zeman se učil angličtinu v době, kdy studenti měli jen omezené možnosti dostat se do kontaktu s rodilými mluvčími. "Dost dlouho se učil sám. Rozhodně měl méně zahraničních kontaktů než třeba Václav Klaus a nevím, nakolik měl čas věnovat se angličtině po roce 1989," řekl Zemanův bývalý spolupracovník, který si přál zůstat v anonymitě. Spolu se Zemanem byl členem úzkého týmu, jenž se v podniku Technosport (později Sportpropag) věnoval sociologii a prognostice. "Zeman v angličtině dobře ví, co říká, a říká to, co říkat chce. Jiná otázka je, zda jsou ta slova vhodná," hodnotil bývalý kolega Zemanovy aktuální výroky. Anglista Klégr je však poněkud jiného mínění. Zemanova slova byla nesprávná i po jazykové stránce. "Výroky, které potřebují vysvětlit, jsou špatné výroky," řekl.
</TEXT>
</DOC>
<DOC>
<DOCID>LN-20020220019</DOCID>
<DOCNO>LN-20020220019</DOCNO>
<DATE>02/20/02</DATE>
<TITLE>
tvrdí odboráři ostravské Nové huti, kteří budou dnes demonstrovat před úřadem vlády
</TITLE>
<TEXT>
Nová huť by měla mít šanci dál se rozvíjet a představitelé státu by neměli dopustit, aby byla zlikvidována ze zištných důvodů. V rozhovoru pro LN to řekl František Saidl, ekonom odborové rady Nová huť, a. s.
LN: Proč se odboráři Nové huti rozhodli pro protestní akci před úřadem vlády v Praze?
Máme pocit, že vláda je nadále hluchá vůči jednomu z našich klíčových požadavků. Trváme totiž na tom, aby materiál plný legislativních nedostatků zpracovaný Fondem národního majetku, který vláda vzala na vědomí a uložila jej projednat s Bruselem, byl stažen z dalších jednání. Nová huť by měla mít šanci dál se rozvíjet a představitelé státu by neměli dopustit, aby byla zlikvidována ze zištných důvodů.
LN: Jak je na tom podle vašeho názoru Nová huť v současné době?
Ministr Petr Lachnit a místopředseda vlády Vladimír Špidla nedávno při jednání tripartity řekli, že Nová huť je v hluboké finanční krizi, která je řešitelná pouze za pomoci společnosti Osinek. Nám nezbývá než se ptát, kdo jim takovéto informace poskytuje. Pokud vím, nikdo z nich se s generálním ředitelem Nové huti ani s jejím představenstvem v poslední době na toto téma nebavil. Ministr Lachnit prohlásil, že NH je špatný podnik s řadou neefektivních provozů a brzy nebude mít na mzdy. Jsem členem dozorčí rady společnosti a žádnou takovouto informaci jsem doposud neobdržel. Pravdou je, že se Nová huť již třetí rok kvůli liknavému přístupu jejího vlastníka potýká s problémem nedostatečné výše provozního kapitálu. Finanční situace Nové huti se však nezhoršuje nebo alespoň nezhoršovala, dokud ji nezačali pomlouvat vládní činitelé. Pokud jsou banky opatrné při poskytování úvěrů Nové huti, není to z důvodů vývoje její finanční situace, ale proto, že nevědí, co s ní zamýšlí provést její vlastník - stát.
LN: Vy jste již několikrát prohlásili, že řešením by mohla být privatizace.
Dostali jsme se do paradoxní situace. Většina odborových organizací se staví proti privatizaci. My jsme naopak přesvědčeni, že největším nebezpečím pro Novou huť je neprivatizovat ji. Předseda odborů NH Werner Stuchlík na nedávné demonstraci v Ostravě řekl, že Nová huť je v rukách státních úředníků bezzubým lvem obklopeným hladovými hyenami. A ono tomu tak ve skutečnosti je. Státní úředníci v dozorčí radě fungují na základě příkazních smluv a podle toho, co které politické síly rozhodnou. To Novou huť ohrožuje. Nejlepším způsobem privatizace je veřejné výběrové řízení za předem jasně stanovených podmínek.
LN: Proč si myslíte, že k tomuto řešení dosud nedošlo?
To se musíte zeptat na vládě. V srpnovém usnesení vlády se předpokládalo zorganizování veřejného výběrového řízení pomocí asistenčního poradce. Doporučili jsme, aby i na tohoto poradce bylo vypsáno veřejné výběrové řízení. Ministerstvo obchodu a průmyslu však řeklo, že na to není čas, že by to jen zpomalilo privatizační proces. Nakonec až v lis-topadu vláda vybrala jako poradce firmu Roland Berger. Nyní - po půl roce - Fond národního majetku nesjednal smlouvu s touto společností, ale dokonce vládě předložil jiný plán, podle kterého končí privatizace a další dva až tři roky bude proces restrukturalizace řídit státní firma Osinek. Ta měla původně být jakýmsi dočasným náhradním řešením pro finanční stabilizaci Vítkovic.
LN: Vláda ovšem nedávno souhlasila s jednáním o případném prodeji Nové huti firmě Ispat, před několika dny se objevil další zájemce - U.S. Steel. Co s těmito zájemci?
Proti faktu, že vláda hodlá zahájit exkluzivní jednání se společností Ispat, nic nenamítáme. Jde nám ale o to, aby tato jednání nevedli stejní lidé, kteří doposud mařili usnesení vlády. Víme, že například společnost U.S. Steel již delší dobu vyvíjí značné úsilí, aby s ní o její nabídce někdo z vlády jednal. Zájem o účast ve výběrovém řízení projevila i izraelská společnost Shiran.
</TEXT>
</DOC>
<DOC>
<DOCID>LN-20020220020</DOCID>
<DOCNO>LN-20020220020</DOCNO>
<DATE>02/20/02</DATE>
<GEOGRAPHY>ŠTRASBURK/PAŘÍŽ</GEOGRAPHY>
<TEXT>
Evropský soud pro lidská práva ve Štrasburku se včera při veřejném slyšení zabýval stížností manželů Zehnalových z Přerova, kteří žalují český stát za diskriminaci tělesně postižených. Jitka Zehnalová, která se pohybuje s pomocí invalidního vozíku, a její manžel Otto tvrdí, že chybějící bezbariérové přístupy na mnoha veřejných místech v Přerově jsou porušením lidských práv. O tom, zda je stížnost manželů Zehnalových přijatelná pro další řízení, by mohl štrasburský soud rozhodnout za dva až tři týdny, řekla právnička Eva Hubálková, která u soudu působí. Podle ní evropský tribunál pro lidská práva dosud takový případ neřešil.
</TEXT>
</DOC>
<DOC>
<DOCID>LN-20020220021</DOCID>
<DOCNO>LN-20020220021</DOCNO>
<DATE>02/20/02</DATE>
<GEOGRAPHY>PLZEŇ</GEOGRAPHY>
<TEXT>
Už měsíc uniká plzeňským policistům muž, který 19. ledna dopoledne na rušné Americké třídě v Plzni zastřelil mladou prodavačku ve zlatnictví a kolemjdoucího muže. "Tým kriminalistů pátrá po pachateli stále stejným tempem jako na začátku vyšetřování," řekl včera mluvčí plzeňské policie Petr Kovář. Průběh vyšetřování ale nepopsal. Policisté zatím nechtějí zveřejnit, jak daleko pokročilo. Kriminalistům se přihlásily stovky svědků, takže mohli sestavit pravděpodobný portrét pachatele. Policisté uveřejnili nejen portrét, ale i záběry z bezpečnostních kamer ve městě.
</TEXT>
</DOC>
<DOC>
<DOCID>LN-20020220022</DOCID>
<DOCNO>LN-20020220022</DOCNO>
<DATE>02/20/02</DATE>
<TEXT>
Nová huť - největší výrobce české oceli vykazovala koncem 90. let stamilionové zisky. Předloňský rok ale ukončila podle auditu se ztrátou 1,344 miliardy korun. Za loňský rok vykázala Nová huť ztrátu 600 milionů korun. Loni v srpnu vláda souhlasila s rychlou privatizací podniku, během posledních měsíců se však její stanoviska neustále mění. Odbory proto vyhlásily koncem ledna stávkovou pohotovost. Dnes budou odboráři Nové huti demonstrovat před úřadem vlády. Jejich hlavním požadavkem je umožnit prodej hutního gigantu soukromým vlastníkům na základě rovného výběrového řízení. Podle odborářských předáků má speciálně vybaveným vlakem přijet do hlavního města zhruba osm stovek odborářů.
</TEXT>
</DOC>
<DOC>
<DOCID>LN-20020220023</DOCID>
<DOCNO>LN-20020220023</DOCNO>
<DATE>02/20/02</DATE>
<TITLE>
Hra o nový byt v Praze za milion
</TITLE>
<TEXT>
Hrajte s Lidovými novinami!
</TEXT>
<HEADING>
* Chcete nový byt v Praze za milion?
</HEADING>
<TEXT>
* Zajímají Vás další výhry, jako je 30 000 a 50 000 v hotovosti, letecký zájezd pro dvě osoby za 50 000, nová videa, pračky nebo kapesní počítač Psion?
* Chcete být mezi stovkami čtenářů, kteří v nové soutěži LN mohou vyhrát?
výherní kupon 11
Nesehnali jste některé číslo Lidových novin? Nevadí!
Libovolný výherní kupon můžete nahradit dnešním žolíkem hry LN.
Potřebujete další informace o čtenářské Hře LN? Volejte na soutěžní linku: 02/96 36 37 00 Linka je v provozu ve všední dny od 8 do 12 hodin
DNEŠNÍ VÝHERKYNĚ: 500 Kč Marie FIALOVÁ ze Znojma Výherce: pondělí 18. února (video Panasonic za 9000 Kč) Svatoslav TOMAN z Prahy 9
SMS hra o 2x 100 000 Kč a další ceny
DNEŠNÍ OTÁZKY: (HOKEJ)
Otázka č. 31 (za 10 bodů) Který z těchto čtyř hokejistů nebyl členem českého týmu na olympiádě v Naganu?
a) Jaroslav Špaček b) Milan Hnilička c) Patrik Eliáš c) Milan Hejduk
Otázka č. 32 (za 20 bodů) Kolika olympijských her se jako hráč zúčastnil současný asistent trenéra české hokejové reprezentace Vladimír Martinec?
a) dvou b) pěti c) čtyř d) tří
Otázka č. 33 (za 30 bodů) Kdo byl kapitánem Kanady na olympiádě v Naganu?
a) Wayne Gretzky b) Ray Bourque c) Steve Yzerman d) Eric Lindros
Odpovědi posílejte ve formátu: HLA LN CISLOOTAZKY ODPOVED tedy například HLA LN 01 B
OTÁZKA PRO DENNÍ ŠANCI: Vyhrát dnes můžete: video Grundig za 9000 Kč Odpovídejte ve zvláštní SMS ve tvaru: HLA LN SANCE odpověď číslicí dnes od 7.00 do půlnoci. Kolik výtisků magazínu LN váží stejně jako všichni závodníci české štafety v běhu na lyžích mužů na OH v Salt Lake City?
Soutěžní kupon: (do políčka 11)
SMS hra o 2x 100 000 Kč a magické karty
DNEŠNÍ OTÁZKY:
Otázka č. 13 (za 10 bodů) Kolik studentských kolejí je v Bradavicích?
a) tři b) šest c) pět d) čtyři
Otázka č. 14 (za 20 bodů) S kým Harry Potter toužil jít v Bradavicích na vánoční ples?
a) s Cho b) s Hermionou c) s Olivií d) s Fleur
Otázka č. 15 (za 30 bodů) Z jakého materiálu byla vyrobena Harryho kouzelnická hůlka?
a) z javorového dřeva a z pera fénixe b) z bukového dřeva a z dračího srdce c) z cesmínového dřeva a z pera fénixe d) z ebenového dřeva a z žíní jednorožce
Odpovědi posílejte ve formátu: HLA LN CISLOOTAZKY ODPOVED tedy například HLA HP 01 B
OTÁZKA PRO DENNÍ ŠANCI: Vyhrát můžeš základní balení a rozšiřující balíček magických hracích karet. POZOR! Denně vyhrává deset soutěžících. Odpovídej číslicí dnes od 7.00 do půlnoci ve zvláštní SMS ve tvaru: HLA HP SANCE odpověď Kolik magických hracích karet vytvoří sloupec vysoký jako 50 standardních 24stránkových výtisků LN?
Soutěžní kupon: (do políčka 5)
</TEXT>
</DOC>
<DOC>
<DOCID>LN-20020220024</DOCID>
<DOCNO>LN-20020220024</DOCNO>
<DATE>02/20/02</DATE>
<GEOGRAPHY>PRAHA</GEOGRAPHY>
<TEXT>
Rada pro rozhlasové a televizní vysílání se včera usnesla, že společnost Martina Kindernaye RTV Galaxie dostatečně nevyužívá všechny kanály, na nichž vysílá svůj program. Kidnernay v časových úsecích, které jsou vyhrazeny licencí společnosti TV 3, vysílá pouze titulek, že mu TV 3 neumožnila svůj program přebírat. Radní proto Galaxii tyto frekvence odebrali a chtějí je přidělit mateřské společnosti TV 3, České mediální společnosti. Rada zamítla i 34procentní vstup belgické firmy Districan do RTV Galaxie, která drží licenci na vysílání televize Galaxie. Podle mluvčího Pavla Baráka nechce rada komplikovat nynější stav. V otázce TV 3 stále pokračuje několik soudních sporů.
</TEXT>
</DOC>
<DOC>
<DOCID>LN-20020220025</DOCID>
<DOCNO>LN-20020220025</DOCNO>
<DATE>02/20/02</DATE>
<GEOGRAPHY>PŘEROV</GEOGRAPHY>
<TEXT>
Z dvojnásobné vraždy obvinili policisté třiačtyřicetiletého muže z Přerova. Podnapilý muž zabil v pondělí ve svém bytě svou bývalou ženu a devatenáctiletou dceru. Muž je v policejní cele a hrozí mu až 15 let vězení, případně i výjimečný trest. Dalším dvěma dětem, šestnáctiletému synovi a osmnáctileté dceři, se z bytu podařilo uprchnout. Vraždě předcházela hádka bývalých manželů, kteří sdíleli společnou domácnost. Muž poté ženu fyzicky napadl. "Do konfliktu se zapojily i jejich tři děti. Muž napadl jejich matku s nožem v ruce, napadenou začala bránit devatenáctiletá dcera. Obžalovaný obě ženy nožem smrtelně poranil," řekla včera severomoravská policejní mluvčí Dagmar Bednarčíková. Matka podlehla následkům zranění na místě, dcera zemřela po převozu do nemocnice.
</TEXT>
</DOC>
<DOC>
<DOCID>LN-20020220026</DOCID>
<DOCNO>LN-20020220026</DOCNO>
<DATE>02/20/02</DATE>
<GEOGRAPHY>PARDUBICE</GEOGRAPHY>
<TEXT>
Tři mladí lidé zahynuli včera u Břehů na Pardubicku. Jejich vůz Škoda 105 se střetl s nákladním automobilem. Mluvčí pardubické policie Hana Fojtíková uvedla, že devatenáctiletý řidič škodovky dostal po projetí pravotočivé zatáčky smyk, který vyrovnal. Vůz však vjel do protisměru a srazil se s nákladním autem. "To pak tlačilo pod přední nápravou vozidlo několik metrů před sebou a obě vozidla skončila mimo vozovku v příkopu," řekla mluvčí. Řidič i jeho dva spolujezdci ve věku 19 a 22 let zahynuli, řidič nákladního automobilu vyvázl bez zranění.
</TEXT>
</DOC>
<DOC>
<DOCID>LN-20020220027</DOCID>
<DOCNO>LN-20020220027</DOCNO>
<DATE>02/20/02</DATE>
<TITLE>
Zisk Českého Telecomu, který vlastní nadpoloviční podíl v Eurotelu, poklesne o 1,2 miliardy
</TITLE>
<TEXT>
O čtvrtinu vzrostl meziročně čistý zisk společnosti Eurotel. Počet klientů dosáhl 3,24 milionu.
PRAHA - Každý ze zákazníků mobilního operátora Eurotel přinesl vloni firmě čistý zisk v průměru 2215 korun. Vyplývá to z hospodářských výsledků společnosti. Firma měla na konci roku 3,24 milionu klientů, to je o 1,067 milionu více než v předchozím roce. Tržby Eurotelu přitom vzrostly o 26,4 procenta na 6,07 miliardy korun. Provozní zisk stoupl o 32 procent na 13,25 miliardy korun. "Podařilo se nám to díky efektivnějšímu provozu celé společnosti," prohlásil generální ředitel firmy Terrence Valeski. Odborníci však očekávali o trochu lepší hospodářské výsledky. "Překvapil nás jen šestiprocentní nárůst tržeb na 30,06 miliardy korun," podotkl Tomáš Vyskočil, analytik z Baader Securities. Podle Jana Schiessera ze společnosti Atlantik FT je důvodem nižších tržeb konkurenční tlak a pokles průměrného výnosu na jednoho uživatele. "Také čistý zisk společnosti je nižší, než jsme předpokládali. Odhady se pohybovaly na úrovni 6,78 miliardy korun," řekl Schiesser. I díky tomu by měl podle Tomáše Vyskočila poklesnout konsolidovaný zisk Českého Telecomu, který vlastní 51procentní podíl v Eurotelu, z předloňských 6,3 miliardy korun na 5,5 miliardy. Akcie Českého Telecomu však na tuto zprávu nijak nereagovaly. "Výsledky mobilního operátora jsou s očekáváním trhu v podstatě v souladu," vysvětlil dealer Reiffeisenbank Ivo Prokop. Konkurenti Eurotelu, RadioMobil a Český Mobil zveřejní své hospodářské výsledky později. "Přesto můžeme říct, že jsme s loňským rokem nadmíru spokojeni," řekl mluvčí RadioMobilu Jan Hájek. Podobně reagovali i zástupci Českého Mobilu. "Hlavně nárůst počtu klientů předčil naše očekávání," podotkl mluvčí Českého Mobilu Igor Přerovský. Podle odhadu odborníků se však Český Mobil vloni ještě nedostal do černých čísel. RadioMobil měl ke konci roku 2,85 milionu zákazníků, Český Mobil na konci třetího čtvrtletí 780 tisíc klientů. Dohromady v České republice vlastní mobil okolo 7 milionu lidí, tedy 70 procent populace. Na letošní rok očekávají analytici i zástupci Eurotelu další zpomalení růstu tržeb společnosti. "Český mobilní trh se skoro naplnil. Nárůstu příjmů společnosti už asi nedosáhneme zvyšováním počtů klientů, ale nabídkou nových služeb," řekl mluvčí Eurotelu Jan Kučmáš.
</TEXT>
<HEADING>
Síť UMTS se začne stavět až příští rok
</HEADING>
<TEXT>
Letos se ještě nemají do zisku Eurotelu promítnout investice do třetí generace mobilních sítí UMTS. Licenci na tuto síť společnost získala společně s Radiomobilem v závěru loňského roku. Letos se chystá zaplatit jen splátku za cenu licence. Se započetím výstavby nové sítě počítá až v příštím roce. "Díky tomu lze, alespoň co se týče zisku firmy, očekávat ještě lepší výsledky než vloni," uvedl Jan Slabý, analytik z Wood &amp; Co. Eurotel však musí vybudovat síť UMTS, která by pokrývala alespoň 90 procent území Prahy, nejpozději do konce ledna roku 2005. "Vysoké investiční výdaje v dalších letech výrazně ovlivní zisk firmy, který bude jistě klesat," podotkl Tomáš Vyskočil.
Hospodářské výsledky společnosti Eurotel
Nárůst počtu zákazníků Eurotelu
</TEXT>
</DOC>
<DOC>
<DOCID>LN-20020220028</DOCID>
<DOCNO>LN-20020220028</DOCNO>
<DATE>02/20/02</DATE>
<GEOGRAPHY>PRAHA</GEOGRAPHY>
<TEXT>
Německá energetická firma RWE, která nedávno zvítězila v soutěži na privatizaci českého plynárenství, pokračuje v horečných nákupech. Podle informací britského tisku chce RWE koupit britskou elektrárenskou firmu Innogy Holdings. Údajně je za ni ochotna nabídnout 2,5 miliardy dolarů. Čtvrtý největší energetický podnik v Evropě se tak snaží držet se svými hlavními konkurenty, především s německou E.ON a francouzskou Electricité de France. Na nákupy jiných firem vydala RWE v uplynulých dvou letech už 25 miliard dolarů. Analytici a investoři však podle agentury Bloomberg varují, že je to příliš mnoho peněz. Už v prosinci, po oznámení o koupi českého Transgasu, snížila agentura Standard &amp; Poor's hodnocení RWE ze stabilního výhledu na negativní.
</TEXT>
</DOC>
<DOC>
<DOCID>LN-20020220029</DOCID>
<DOCNO>LN-20020220029</DOCNO>
<DATE>02/20/02</DATE>
<GEOGRAPHY>BRATISLAVA</GEOGRAPHY>
<TEXT>
Slovenská licenční rada zatím nenařídí majitelům nové slovenské televize Joj, aby zastavili vysílání na kanálu v severoslovenské Žilině. Rozhodnutí slovenského Nejvyššího soudu o odkladu říjnového přidělení kanálu sice rada považuje za náznak k přerušení přenosu signálu, o případném zastavení vysílání však rada rozhodne až po právní analýze nejdříve 12. března. Řekl to předseda rady Peter Kováč. Zároveň připomněl, že skupina kolem Vladimíra Železného chce zahájit vysílání Joj TV již 2. března.
</TEXT>
</DOC>
<DOC>
<DOCID>LN-20020220030</DOCID>
<DOCNO>LN-20020220030</DOCNO>
<DATE>02/20/02</DATE>
<GEOGRAPHY>MADRID</GEOGRAPHY>
<TEXT>
Španělská elektrárenská společnost Iberdrola nehodlá za elektrárenskou společnost ČEZ zaplatit to, co nyní požaduje česká vláda. Řekl to generální ředitel Iberdroly Ignacio Sanchez Galan. Vláda požaduje za majoritní podíl v ČEZ a šesti regionálních distribučních firmách minimálně 200 miliard korun a od původních podmínek zatím ustoupit nehodlá. Kabinet na počátku ledna zrušil dvoukolové výběrové řízení na privatizaci ČEZ.
</TEXT>
</DOC>
<DOC>
<DOCID>LN-20020220031</DOCID>
<DOCNO>LN-20020220031</DOCNO>
<DATE>02/20/02</DATE>
<GEOGRAPHY>PRAHA</GEOGRAPHY>
<TEXT>
Komerční banka, jež je od loňského roku kontrolována francouzskou Société Générale, koupí českou divizi francouzské banky za 1,03 miliardy korun (28 milionů dolarů). Banka to uvedla ve zprávě pro londýnskou burzu. Komerční banka od francouzské banky převezme všechna její aktiva a závazky. Kupovaná divize zvýší bilanční sumu banky zhruba o 20 miliard korun z nynějších 410 miliard.
</TEXT>
</DOC>
<DOC>
<DOCID>LN-20020220032</DOCID>
<DOCNO>LN-20020220032</DOCNO>
<DATE>02/20/02</DATE>
<TITLE>
Sto milionů eur na odchodnou dostal jednašedesátiletý šéf ABB Percy Barnevik. Švédové zuří.
</TITLE>
<GEOGRAPHY>PRAHA</GEOGRAPHY>
<TEXT>
Když manažeři Komerční banky opouštěli firmu se zlatými padáky, strhl se v Česku poprask. Podobně je tomu dnes ve Švédsku, kde odcházející šéf firmy ABB Percy Barnevik dostal na rozloučenou sto milionů eur. Barnevik je přitom přirovnáván k bývalému téměř legendárnímu šéfovi General Electric. Zasloužil se v roce 1987 o spojení švédské společnosti Asea se švýcarskou Brown Boveri. ABB je dnes světovým lídrem na poli energií a automatických technologií.
</TEXT>
<HEADING>
Evropa není USA
</HEADING>
<TEXT>
"Mé odstupné je jako ve Spojených státech, rozdíl je jen ten, že ABB není americká, ale evropská firma," uvedl pro švédskou televizi Barnevik. Dodal, že suma, kterou dostal, nahrazuje různá opční práva. "Jediné, čeho lituji, je, že se o celé věci nehovořilo otevřeněji již dříve." Barnevik skončil ve vedení firmy loni v listopadu a nyní vyšly najevo informace o výši jeho odstupného. ABB sice ještě předloni zaznamenala čistý zisk ve výši 1,4 miliardy dolarů, loni však skončila se ztrátou téměř sedmi set milionů dolarů. Není tedy divu, že ve Švédsku současná situace vyvolává rozhořčené reakce. Akcie firmy stále klesají. To vše se navíc děje za situace, kdy se švédští průmyslníci snaží o větší konkurenceschopnost své země a o "zdraví" její ekonomiky. Konfederace švédských průmyslníků, která sdružuje 48 tisíc firem, se například snaží prolobbovat nižší daně pro podniky, méně regulace a podstatně flexibilnější pracovní zákony. "Lidé byli pouze šokováni výší odstupného," uvedl pro deník Wall Street Journal šéf Konfederace Goeran Tunhammer. "Odstupné pro pana Barnevika však bude znamenat začátek diskusí o zlepšení podnikatelského klimatu ve Švédsku." Pochybnosti kolem švédské ekonomiky se objevují od chvíle, kdy v zemi začalo rozsáhlé propouštění. Jednou z postižených firem je i Ericsson, kterého "likviduje" jeho konkurent Nokia v sousedním Finsku. Švédsko má nyní podle OECD nejnižší HDP na hlavu (měřený paritou kupní síly) ze všech skandinávských zemí, a to ve výši 28 473 eur.
"Mé odstupné je jako ve Spojených státech, rozdíl je jen ten, že ABB není americká, ale evropská firma," uvedl pro švédskou televizi Barnevik. Dodal, že suma, kterou dostal, nahrazuje různá opční práva. "Jediné, čeho lituji, je, že se o celé věci nehovořilo otevřeněji již dříve." Barnevik skončil ve vedení firmy loni v listopadu a nyní vyšly najevo informace o výši jeho odstupného. ABB sice ještě předloni zaznamenala čistý zisk ve výši 1,4 miliardy dolarů, loni však skončila se ztrátou téměř sedmi set milionů dolarů. Není tedy divu, že ve Švédsku současná situace vyvolává rozhořčené reakce. Akcie firmy stále klesají. To vše se navíc děje za situace, kdy se švédští průmyslníci snaží o větší konkurenceschopnost své země a o "zdraví" její ekonomiky. Konfederace švédských průmyslníků, která sdružuje 48 tisíc firem, se například snaží prolobbovat nižší daně pro podniky, méně regulace a podstatně flexibilnější pracovní zákony. "Lidé byli pouze šokováni výší odstupného," uvedl pro deník Wall Street Journal šéf Konfederace Goeran Tunhammer. "Odstupné pro pana Barnevika však bude znamenat začátek diskusí o zlepšení podnikatelského klimatu ve Švédsku." Pochybnosti kolem švédské ekonomiky se objevují od chvíle, kdy v zemi začalo rozsáhlé propouštění. Jednou z postižených firem je i Ericsson, kterého "likviduje" jeho konkurent Nokia v sousedním Finsku. Švédsko má nyní podle OECD nejnižší HDP na hlavu (měřený paritou kupní síly) ze všech skandinávských zemí, a to ve výši 28 473 eur.
</TEXT>
</DOC>
<DOC>
<DOCID>LN-20020220033</DOCID>
<DOCNO>LN-20020220033</DOCNO>
<DATE>02/20/02</DATE>
<GEOGRAPHY>FRANKFURT</GEOGRAPHY>
<TEXT>
Ziskovost největší evropské automobilky Volkswagen v minulém roce dále stoupla. Společnosti se navzdory útlumu globálního automobilového trhu podařilo zvýšit i tržby. Zisk před zdaněním vzrostl o 18,6 procenta na 4,41 miliardy eur. Zisk za poslední čtvrtletí však podle předpokladů výrazně klesl. Čistý celoroční zisk koncernu stoupl o 11,5 procenta na 2,93 miliardy eur. Tržby se zvýšily o 6,5 procenta na 88,5 miliardy eur, uvedla společnost. Volkswagen nezveřejnil čtvrtletní výsledky, z celoročních údajů však vyplývá, že hrubý zisk čtvrtého čtvrtletí klesl proti třetímu čtvrtletí o téměř 50 procent. Společnost se potýká s útlumem evropských a amerických trhů a na konci roku byla postižena finanční krizí v Argentině a stávkou v Brazílii. Volkswagen loni vyrobil 5,08 milionu vozů, což bylo jen o 0,4 procenta více než v předešlém roce. Na konci roku pracovalo v koncernu, jehož součástí je i česká Škoda Auto, 322 070 lidí, tedy asi o 2300 méně než před rokem. Zisk na akcii Volkswagenu se loni zvýšil na 7,66 eura z předloňských 6,35 eura. Vedení koncernu navrhlo posílit dividendu z loňského zisku na 1,3 eura z dosavadních 1,2 eura na akcii. Pozorovatelé předpokládají, že letošek bude pro koncern velmi obtížný. "Pro Volkswagen ještě nikdy nebylo tak obtížné předpovědět zisk jako v tomto roce," řekl minulý týden v rozhovoru s agenturou Reuters finanční ředitel Bruno Adelt.
</TEXT>
</DOC>
<DOC>
<DOCID>LN-20020220034</DOCID>
<DOCNO>LN-20020220034</DOCNO>
<DATE>02/20/02</DATE>
<TITLE>
Rušno je znovu kolem japonské investiční banky Nomura. Kvůli operaci "České pivo" chce Československá obchodní banka na ní vysoudit až 22 miliard korun.
</TITLE>
<GEOGRAPHY>PRAHA</GEOGRAPHY>
<TEXT>
Pád "finančního lva" vyvolá další soudní spor. Československá obchodní banka (ČSOB) se hodlá soudit se skupinou japonské banky Nomura. "Podáme na skupinu Nomura soudní žalobu na náhradu škody," říká Milan Tománek, mluvčí ČSOB. Žalobou se banka hodlá domoci částky až 22 miliard korun. Soudní při Československá obchodní banka hodlá zahájit příští týden. Podle Tománka se ČSOB musí chovat s péčí řádného hospodáře, proto se bude domáhat náhrady soudní cestou. Důvodem žaloby je transakce České pivo. Při ní skupina Nomura získala od Investiční a Poštovní banky většinové balíky pivovarů Plzeňský Prazdroj a Radegast. Problém je v tom, že skupina japonské banky za akcie pivovarů IPB nezaplatila. Na začátku transakce půjčila IPB více než sedm miliard korun třem tuzemským firmám. Oproti úvěru dostala banka směnky těchto firem. Peníze od IPB ale doputovaly do skupiny Nomura, která jimi zaplatila za akcie Plzeňského Prazdroje. Na konci celé transakce skončily pohledávky IPB vůči skupině Nomura ve fondech Torkmain a Levitan, do nichž Investiční a Poštovní banka vyváděla některá aktiva. Závazek splatit úvěr poskytnutý IPB skončil na firmě Pembridge, což je dceřiná společnost Nomury. Ta má ale kvůli dřívějším smlouvám možnost zaplatit svůj závazek akciemi zkrachovalé IPB, což rozhodně nestačí na splacení půjčky. Kvůli možnosti zaplatit akciemi IPB se nyní vede soudní arbitráž v Londýně mezi, Torkmain a Levitan na jedné straně a Pembridge na straně druhé. Oba pivovary Nomura prodala pivovarnické společnosti South African Breweries za 22 miliard korun. Kvůli transakci s akciemi tuzemských pivovarů stíhá policie přední představitele skupiny Investiční a Poštovní banky a společnosti České pivo.
PRAHA - Pád "finančního lva" vyvolá další soudní spor. Československá obchodní banka (ČSOB) se hodlá soudit se skupinou japonské banky Nomura. "Podáme na skupinu Nomura soudní žalobu na náhradu škody," říká Milan Tománek, mluvčí ČSOB. Žalobou se banka hodlá domoci částky až 22 miliard korun. Soudní při Československá obchodní banka hodlá zahájit příští týden. Podle Tománka se ČSOB musí chovat s péčí řádného hospodáře, proto se bude domáhat náhrady soudní cestou. Důvodem žaloby je transakce České pivo. Při ní skupina Nomura získala od Investiční a Poštovní banky většinové balíky pivovarů Plzeňský Prazdroj a Radegast. Problém je v tom, že skupina japonské banky za akcie pivovarů IPB nezaplatila. Na začátku transakce půjčila IPB více než sedm miliard korun třem tuzemským firmám. Oproti úvěru dostala banka směnky těchto firem. Peníze od IPB ale doputovaly do skupiny Nomura, která jimi zaplatila za akcie Plzeňského Prazdroje. Na konci celé transakce skončily pohledávky IPB vůči skupině Nomura ve fondech Torkmain a Levitan, do nichž Investiční a Poštovní banka vyváděla některá aktiva. Závazek splatit úvěr poskytnutý IPB skončil na firmě Pembridge, což je dceřiná společnost Nomury. Ta má ale kvůli dřívějším smlouvám možnost zaplatit svůj závazek akciemi zkrachovalé IPB, což rozhodně nestačí na splacení půjčky. Kvůli možnosti zaplatit akciemi IPB se nyní vede soudní arbitráž v Londýně mezi, Torkmain a Levitan na jedné straně a Pembridge na straně druhé. Oba pivovary Nomura prodala pivovarnické společnosti South African Breweries za 22 miliard korun. Kvůli transakci s akciemi tuzemských pivovarů stíhá policie přední představitele skupiny Investiční a Poštovní banky a společnosti České pivo.
</TEXT>
</DOC>
<DOC>
<DOCID>LN-20020220035</DOCID>
<DOCNO>LN-20020220035</DOCNO>
<DATE>02/20/02</DATE>
<TITLE>
Německý mladík zastřelil u Mnichova dva bývalé zaměstnavatele a ředitele školy, kterou navštěvoval
</TITLE>
<TEXT>
Krvavé dopoledne připravil včera Bavorsku šílenec: zavraždil tři lidi, několik dalších zranil a pak sám sebe vyhodil do povětří.
ERDING/FREISING, Německo - Bavorskem včera otřásl případ šíleného střelce, při jehož řádění zahynuli tři lidé. Ozbrojený dvaadvacetiletý muž v maskovací bundě německé armády vnikl kolem osmé hodiny ráno do provozovny dekoratérské firmy v hornobavorském Echingenu. Zde zastřelil čtyřicetiletého majitele firmy a jeho spolupracovníka. Vrah si firmu nevybral náhodou: před několika dny ho z ní propustili. Pak z Echingenu odjel do nedalekého Freisingu. Dvacet minut poté, co zastřelil své bývalé spolupracovníky, spustil palbu na parkovišti před tamní hospodářskou školou. Střelba se protentokrát obešla bez obětí. Vzápětí muž vnikl do budovy školy, kterou v minulosti několik let navštěvoval. Před ředitelnou odpálil dvě podomácku vyrobené bomby a střelbou zasáhl nejméně dvě osoby. Ředitel školy svým zraněním na místě podlehl, jeho žena a několik studentů bylo zraněno. Jeden ze zraněných je v kritickém stavu. Po útoku se vrah skryl ve školní budově, kterou se kolem poledne podařilo evakuovat. Celé okolí školy bylo obsazeno stovkou policistů. Nasazeny byly i speciální vojenské jednotky z Mnichova a Norimberka. Do akce se zapojilo i několik policejních vrtulníků. Zásahové jednotky začaly školní budovu prohledávat. Přes maximální nasazení se ale ani po několika hodinách nepodařilo útočníka vystopovat. Budova freisingské hospodářské školy totiž vytváří rozsáhlý komplex s vyšší odbornou školou, ve kterém vrah neustále unikal. Zběsilý mladík se policistům zcela ztratil. Hrozilo, že unikl do blízké obytné čtvrti. Místním obyvatelům bylo bezpečnostními jednotkami zakázáno vycházet z domu. Nikdo navíc netušil, jestli unikající šílenec nemá další podomácku vyrobené bomby či zda nedrží rukojmí. Mladíka se nakonec nepodařilo dopadnout živého: byl nalezen mrtvý na chodbě prvního patra školní budovy, kde spáchal sebevraždu. Odpálil u sebe výbušninu. Jméno pachatele německá policie do včerejšího večera nezveřejnila. Zpravodajský server německého týdeníku Spiegel pouze uvedl, že jde o muže, který "má již mít záznam v policejním rejstříku". V roce 1998 byl totiž odsouzen za loupežné přepadení. Policie neznala ani motiv jeho činů. Pravděpodobně ale šlo o akt pomsty.
</TEXT>
</DOC>
<DOC>
<DOCID>LN-20020220036</DOCID>
<DOCNO>LN-20020220036</DOCNO>
<DATE>02/20/02</DATE>
<GEOGRAPHY>SOUL</GEOGRAPHY>
<TEXT>
Prezident George W. Bush včera přiletěl do Jižní Koreje. Jeho návštěvě má dominovat téma Severní Koreje - státu, který je podle Bushe spolu s Irákem a Íránem součástí "osy zla". Proti návštěvě demonstrovalo několik desítek lidí. "Bush je osa zla," stálo na jednom z jejich plakátů. Jihokorejský prezident Kim Te - džung učinil z normalizace vztahů se Severní Koreou úhelný kámen své politiky.
</TEXT>
</DOC>
<DOC>
<DOCID>LN-20020220037</DOCID>
<DOCNO>LN-20020220037</DOCNO>
<DATE>02/20/02</DATE>
<GEOGRAPHY>MANILA</GEOGRAPHY>
<TEXT>
Filipínská vláda zveřejnila videonahrávku, na níž údajní povstalci z islamistické Skupiny Abu Sayyafa usekávají mačetami hlavy zajatým vojákům. Podle agentury AFP má videonahrávka posílit podporu veřejnosti pro operaci proti teroristům, kterou na jihu Filipín podnikají vládní síly spolu s americkými jednotkami. Poprvé od příchodu Američanů tam včera propukly ozbrojené potyčky. Zhruba sedm kilometrů od tábora, v němž je asi 50 Američanů, byli lehce zraněni dva filipínští vojáci. Příslušníci ozbrojených sil USA do boje nezasáhli.
</TEXT>
</DOC>
<DOC>
<DOCID>LN-20020220038</DOCID>
<DOCNO>LN-20020220038</DOCNO>
<DATE>02/20/02</DATE>
<GEOGRAPHY>MADRID</GEOGRAPHY>
<TEXT>
Při výbuchu bomby nastražené v automobilu byl včera vážně zraněn Eduardo Madina, člen mládežnického hnutí Španělské dělnické socialistické strany v Baskicku. 26letému muži musela být amputována noha. Policie atentát připisuje separatistické organizaci ETA, která tím zřejmě chtěla narušit jednání vládnoucích lidovců se socialisty o zákonech zaměřených proti ETA.
</TEXT>
</DOC>
<DOC>
<DOCID>LN-20020220039</DOCID>
<DOCNO>LN-20020220039</DOCNO>
<DATE>02/20/02</DATE>
<TITLE>
Prožít autonehodu, požár či sesuv laviny. Bojovat o život a cítit se v nebezpečí. To chce stále více bohatých Rusů.
</TITLE>
<GEOGRAPHY>MOSKVA</GEOGRAPHY>
<TEXT>
Stále více bohatých Rusů touží po vzrušení, které jim mohou poskytnout jen extrémní hry o přežití. Za účasti profesionálních kaskadérů se dostávají do situací, při nichž jde o život, a jejich hlavním zájmem je mít strach. Jen tak se prý odreagují od všedního života. Míra nebezpečí záleží na solventnosti klienta. Zájem je o historické hry v dobových kostýmech, o válečné bitvy i moderní souboje za účasti mafie a policie. Stavějí se provizorní vesnice a města, které se pak vypalují a plení za účasti klienta. Ten může být například mongolských chánem, který "vraždí" a znásilňuje pokořené vesničany. Zatímco "vraždy" jsou jen naoko, znásilnění může být skutečné. "Pár prostitutek hru moc neprodraží. Zážitky jsou ale o to silnější," přiznává jeden z pořadatelů podobných her. Pro náročnější zákazníky je možné pronajmout si skutečný historický objekt. Ve městě Tula se na pořádání zábavy pro tzv. nové Rusy podílí například místní Divadlo historických kostýmů, které organizuje představení na území Tulského kremlu. Atrapy domků určených pro pálení přijdou zhruba na sto dolarů, kostým kolem 700 dolarů na osobu. Celková částka závisí na požadavcích zákazníka a pohybuje se kolem 10 000 dolarů.
</TEXT>
<HEADING>
Boj s fašisty za 500 dolarů
</HEADING>
<TEXT>
Firmy nabízejí i zábavu pro "chudé". Populární je boj s "fašisty" v historických nacistických uniformách za pouhých 500 dolarů na osobu. Střílí se "krvavými" náboji jako v paintballu. Nacistická četa prý bojuje jako pravá. Boháči si pak mohou objednat i"vlasteneckou válku" za účasti roty vojáků, motorek, tanků a další obrněné techniky. V Moskvě se již několik let pořádají daleko tvrdší hry o přežití, kdy mladí bohatí Rusové nasedají do starých žigulíků a v nočním městě závodí o to, kdo nejrychleji dojede do stanoveného cíle. Skutečná autonehoda je vítána. Náhodnou oběť, která se do jejich hry připlete, "adrenalinščiki", jak se tito závodníci označují, bohatě odmění.
Firmy nabízejí i zábavu pro "chudé". Populární je boj s "fašisty" v historických nacistických uniformách za pouhých 500 dolarů na osobu. Střílí se "krvavými" náboji jako v paintballu. Nacistická četa prý bojuje jako pravá. Boháči si pak mohou objednat i"vlasteneckou válku" za účasti roty vojáků, motorek, tanků a další obrněné techniky. V Moskvě se již několik let pořádají daleko tvrdší hry o přežití, kdy mladí bohatí Rusové nasedají do starých žigulíků a v nočním městě závodí o to, kdo nejrychleji dojede do stanoveného cíle. Skutečná autonehoda je vítána. Náhodnou oběť, která se do jejich hry připlete, "adrenalinščiki", jak se tito závodníci označují, bohatě odmění.
</TEXT>
</DOC>
<DOC>
<DOCID>LN-20020220040</DOCID>
<DOCNO>LN-20020220040</DOCNO>
<DATE>02/20/02</DATE>
<GEOGRAPHY>GIBRALTAR</GEOGRAPHY>
<TEXT>
Jednotka britské námořní pěchoty se v neděli vylodila ve Španělsku, ale po pěti minutách rychle nastoupila zpět do svého člunu a odjela. Díky místním rybářům totiž vojáci zjistili, že se špatně podívali do mapy a vylodili se několik stovek metrů od Gibraltaru, kde mělo jejich cvičení probíhat. "Přistáli na našem pobřeží připraveni k boji s nepřítelem, proti němuž chtěli uplatnit typické taktiky speciálních komand," řekl starosta městečka La Linea Juan Carlos Juarez britské BBC. "Ale podařilo se nám je zastavit hned na pláži." Britské ministerstvo obrany uvedlo, že k incidentu "raději nemělo dojít". Británie a Španělsko se v posledních měsících snaží dojít ke shodě v otázce Gibraltaru, který je již téměř 300 let v britských rukou a o jehož vrácení Španělsko usiluje. Madrid nicméně rychle přijal britské vysvětlení, že šlo o omyl. Španělské ministerstvo zahraničí považuje záležitost za uzavřenou a nehodlá proti "invazi" protestovat.
</TEXT>
</DOC>
<DOC>
<DOCID>LN-20020220041</DOCID>
<DOCNO>LN-20020220041</DOCNO>
<DATE>02/20/02</DATE>
<TITLE>
Jugoslávský exprezident podrobil albánského svědka obžaloby ostrému křížovému výslechu
</TITLE>
<TEXT>
"Mama mia!" I tak odpovídal albánský politik Bakalli, k nelibosti soudce, na obzvlášť nepříjemné otázky Miloševiče.
HAAG - "Byl brilantní," ocenil včera vystoupení bývalého jugoslávského prezidenta Slobodana Miloševiče před Mezinárodním trestním tribunálem pro bývalou Jugoslávii (ICTY) v nizozemském Haagu jeden ze členů výboru na podporu kontroverzního srbského politika, americký spisovatel Jared Israel. Dokonce i Miloševičovi političtí odpůrci přiznávají, že proces, v němž je někdejší mocný politik souzen za zločiny proti lidskosti, má zatím spíše opačný účinek na veřejné mínění, než se očekávalo. Milošević včera podrobil ostrému křížovému výslechu prvního svědka obžaloby - albánského politika Mahmuta Bakalliho. Exprezident zahrnul někdejšího šéfa komunistické strany v Kosovu rychlopalbou otázek, na které chtěl slyšet jen "ano" či "ne". Soudce Richard May obžalovaného opakovaně napomenul, aby dal svědkovi čas na odpověď, ale současně Bakalliho vyzýval k rychlejšímu tempu výpovědi. "Mama mia," zmohl se Bakalli podle srbské agentury BETA na pouhý povzdech, když mu Milošević připomněl jeho tvrdý postoj při potlačení nacionalistických bouří v Kosovu v roce 1981. Hájil se tím, že pokládal nacionalismus za "službu okupantům" Srbům. Později ale, jak zdůraznil, se postavil proti "apartheidu" uplatňovanému Bělehradem. "Víte, co to je apartheid? Nejdříve se podívejte, jak ho definuje OSN," zaútočil jízlivě Milošević. V jeho prospěch podle právníků svědčily i ty části Bakalliho výpovědi, které měly být důkazy proti němu. Albánský politik například uvedl, že Milošević věděl o vyvraždění desítek členů jedné albánské rodiny včetně žen a dětí srbskou policií v roce 1998. "Dali jsme jim dvě hodiny na vyklizení budovy," měl říci Milošević Bakallimu. Svědek tak nechtěně vyvrátil tezi obžaloby o chladnokrevné vraždě. "Víte, že stříleli na policisty? Víte, že ti, kteří vyšli, nebyli zabiti?" dotíral Milošević. "Prezident Bakalliho knokautoval," zhodnotil včera průběh křížového výslechu někdejší Miloševičův právník Toma Fila.
</TEXT>
<HEADING>
Koštunica: Proces je zpolitizovaný
</HEADING>
<TEXT>
Politování nad tím, že haagský tribunál a především žaloba nevykonávají svou práci kvalitně, vyjádřil i Miloševičův kritik Momčilo Petrović. "Proces sleduje mnoho lidí. Slyší ale věci, o nichž každý zde ví, že nejsou pravda. To může veřejnost přivést k přesvědčení, že tribunál má politický charakter," stýskal si Petrović. Pobouření Bělehradu nad průběhem soudu již dříve vyjádřil i prezident Vojislav Koštunica. "Nemohu se ubránit myšlence, že v první etapě procesu není mnoho spravedlnosti, ale že je tu hodně historie, povrchní, zkrácené, zmanipulované, že tu je zpolitizovanost, pokrytectví a mnoho nelogičností," řekl. Podle posledních výzkumů veřejného mínění dává čtyřicet procent Srbů ještě nedávno opovrhovanému exprezidentovi "výbornou" za jeho vystoupení před soudem a pouze necelých patnáct ze sta by ho oznámkovalo "nedostatečnou". Podle bělehradských médií zvažuje, že se o víkendu vydá ICTY, i srbský prezident Milan Milutinović. Ten je obviněn ze stejných zločinů jako Milošević, jeho někdejší šéf v Socialistické straně Srbska.
Politování nad tím, že haagský tribunál a především žaloba nevykonávají svou práci kvalitně, vyjádřil i Miloševičův kritik Momčilo Petrović. "Proces sleduje mnoho lidí. Slyší ale věci, o nichž každý zde ví, že nejsou pravda. To může veřejnost přivést k přesvědčení, že tribunál má politický charakter," stýskal si Petrović. Pobouření Bělehradu nad průběhem soudu již dříve vyjádřil i prezident Vojislav Koštunica. "Nemohu se ubránit myšlence, že v první etapě procesu není mnoho spravedlnosti, ale že je tu hodně historie, povrchní, zkrácené, zmanipulované, že tu je zpolitizovanost, pokrytectví a mnoho nelogičností," řekl. Podle posledních výzkumů veřejného mínění dává čtyřicet procent Srbů ještě nedávno opovrhovanému exprezidentovi "výbornou" za jeho vystoupení před soudem a pouze necelých patnáct ze sta by ho oznámkovalo "nedostatečnou". Podle bělehradských médií zvažuje, že se o víkendu vydá ICTY, i srbský prezident Milan Milutinović. Ten je obviněn ze stejných zločinů jako Milošević, jeho někdejší šéf v Socialistické straně Srbska.
</TEXT>
</DOC>
<DOC>
<DOCID>LN-20020220042</DOCID>
<DOCNO>LN-20020220042</DOCNO>
<DATE>02/20/02</DATE>
<TITLE>
Bývalí generálové pokládají dlouhodobou přítomnost armády na palestinském území za vojensky neudržitelnou.
</TITLE>
<GEOGRAPHY>JERUZALÉM</GEOGRAPHY>
<TEXT>
Blízký východ včera zažil jeden z nejkrvavějších dní za uplynulých 17 měsíců palestinského povstání. Počet obětí palestinských a izraelských útoků a protiútoků se za pouhých 24 hodin vzrostl na 22. Nejkrvavější incident se odehrál poblíž Ramalláhu na západním břehu Jordánu. Palestinci zde zaútočili na kontrolní stanoviště izraelské armády a zabili šest Izraelců. V Izraeli v poslední době sílí hlasy požadující jednání s palestinskou samosprávou Jásira Arafata o vytvoření palestinského státu. Premiér Ariel Šaron pod tlakem kritiky tento týden ujistil parlament, že při nedávných slovních útocích na Arafata neusiloval o jeho odstranění, ale pouze chtěl "posílení boje proti teroristickým organizacím". Ucelený návrh na vytvoření palestinského státu přinesla i vlivná skupina bývalých generálů a pracovníků izraelské bezpečnosti. Britský list The Daily Telegraph včera informoval, že odrážejí názor důstojníků v aktivní službě. Podle nich je izraelská armáda vysílena ochranou židovských osad vklíněných do palestinských území. Návrh generálů ve výslužbě doporučuje, aby se Izrael zcela stáhnul z pásma Gaza a z většiny Západního břehu. "Cílem je omezit každodenní napětí a násilí," řekl Šlomo Avineri, bývalý ředitel sekce ministerstva zahraničí. Mezi Izraelci zatím získává plán na trvalý odchod z palestinských území stále větší podporu. Jednostranné stažení podporují podle posledního průzkumu veřejného mínění dvě třetiny občanů židovského státu, zatímco opačnému požadavku - vystěhování Palestinců dává přednost jen 35 procent veřejnosti.
JERUZALÉM - Blízký východ včera zažil jeden z nejkrvavějších dní za uplynulých 17 měsíců palestinského povstání. Počet obětí palestinských a izraelských útoků a protiútoků se za pouhých 24 hodin vzrostl na 22. Nejkrvavější incident se odehrál poblíž Ramalláhu na západním břehu Jordánu. Palestinci zde zaútočili na kontrolní stanoviště izraelské armády a zabili šest Izraelců. V Izraeli v poslední době sílí hlasy požadující jednání s palestinskou samosprávou Jásira Arafata o vytvoření palestinského státu. Premiér Ariel Šaron pod tlakem kritiky tento týden ujistil parlament, že při nedávných slovních útocích na Arafata neusiloval o jeho odstranění, ale pouze chtěl "posílení boje proti teroristickým organizacím". Ucelený návrh na vytvoření palestinského státu přinesla i vlivná skupina bývalých generálů a pracovníků izraelské bezpečnosti. Britský list The Daily Telegraph včera informoval, že odrážejí názor důstojníků v aktivní službě. Podle nich je izraelská armáda vysílena ochranou židovských osad vklíněných do palestinských území. Návrh generálů ve výslužbě doporučuje, aby se Izrael zcela stáhnul z pásma Gaza a z většiny Západního břehu. "Cílem je omezit každodenní napětí a násilí," řekl Šlomo Avineri, bývalý ředitel sekce ministerstva zahraničí. Mezi Izraelci zatím získává plán na trvalý odchod z palestinských území stále větší podporu. Jednostranné stažení podporují podle posledního průzkumu veřejného mínění dvě třetiny občanů židovského státu, zatímco opačnému požadavku - vystěhování Palestinců dává přednost jen 35 procent veřejnosti.
</TEXT>
</DOC>
<DOC>
<DOCID>LN-20020220043</DOCID>
<DOCNO>LN-20020220043</DOCNO>
<DATE>02/20/02</DATE>
<GEOGRAPHY>BERLÍN</GEOGRAPHY>
<TEXT>
Německý nejvyšší soud v Karlsruhe má zítra rozhodnout o odvolání bývalého dozorce v terezínské káznici a příslušníka gestapa Antona Mallotha (89), kterému nižší soud v Mnichově loni v květnu uložil doživotní trest za nejméně jednu prokázanou vraždu židovského vězně a jeden pokus o tento zločin. Odvolací senát na včerejším zasedání vyslechl opakované námitky obhájců, že Malloth již není schopen líčení ani vazby.
</TEXT>
</DOC>
<DOC>
<DOCID>LN-20020220044</DOCID>
<DOCNO>LN-20020220044</DOCNO>
<DATE>02/20/02</DATE>
<TEXT>
HOUSTON, USA - U texaského soudu začal v pondělí proces s ženou, jejíž případ šokoval Ameriku. 37letá Andrea Yatesová, která loni v červnu utopila ve vaně svých pět dětí ve věku od šesti měsíců do sedmi let, byla obviněna z několikanásobné úkladné vraždy. Její obhájci tvrdí, že je duševně chorá, a proto nevinná. Pokud soud uzná Yatesovou vinnou, bude buď odsouzena k smrti, nebo na doživotí do vězení. V opačném případě bude do konce života žít v ústavu pro duševně choré.
</TEXT>
</DOC>
<DOC>
<DOCID>LN-20020220045</DOCID>
<DOCNO>LN-20020220045</DOCNO>
<DATE>02/20/02</DATE>
<GEOGRAPHY>VARŠAVA</GEOGRAPHY>
<TEXT>
Případy kupčení s mrtvými mezi zdravotnickým personálem a pohřebními službami byly zřejmě častější, než se očekávalo. Podle průzkumu společnosti CBOS k nim totiž docházelo v každém druhém případě úmrtí. Deník Gazeta Wyborcza v lednu napsal, že pracovníci pohotovosti ve městě Lodž prodávali pohřebním službám tipy o zemřelých a že v některých případech smrt pacienta urychlili. Brzy se ukázalo, že záležitost se týká celého Polska.
</TEXT>
</DOC>
<DOC>
<DOCID>LN-20020220046</DOCID>
<DOCNO>LN-20020220046</DOCNO>
<DATE>02/20/02</DATE>
<TITLE>
Nepravdivé informace chce prý ve světových médiích šířit ministerstvo obrany USA. K informační kampani využije i služeb soukromých firem.
</TITLE>
<GEOGRAPHY>WASHINGTON</GEOGRAPHY>
<TEXT>
Pentagon chystá mediální ofenzivu, která má zlepšit image Spojených států v zahraničí. Američané tak chtějí odpovědět na kritiku, na niž ve světě v poslední době naráží jejich politika při vedení války proti terorismu. Americký list The New York Times včera s odvoláním na zdroje v Pentagonu napsal, že vedením kampaně bylo pověřeno dosud prakticky neznámé oddělení ministerstva, označované jako Úřad pro strategické ovlivňování (OSI). Tato instituce byla vytvořena až po teroristických útocích z loňského 11. září a má údajně již vypracovanou řadu plánů, jak vylepšovat obraz USA ve světě. Kritikové tohoto projektu poukazují na to, že součástí ofenzivy mohou být i dezinformace, které by se mohly později obrátit proti Spojeným státům. Podle citovaných zdrojů má být součástí kampaně skutečně i"umísťování zpráv, v případě nouze i nepravdivých, v zahraničních sdělovacích prostředcích". Informace by měly být šířeny prostřednictvím organizace, která by nebyla součástí Pentagonu, aby se zamaskoval jejich původ. Přestože šíření falešných informací a propagandy patří již dávno do repertoáru vedení psychologické války, chce OSI rozšířit pole působnosti i na spřátelené země v Evropě, na Blízkém východě a ve východní Asii. Kritikové se však obávají, že by se tato činnost mohla obrátit proti svým autorům jako bumerang a kromě toho by se nepravdivé informace mohly ze zahraničí dostávat zpět do USA. Ministerstvo obrany odmítlo informace listu The New York Times potvrdit. Jeho mluvčí Victoria Clarkeová nicméně existenci nového úřadu připustila. "USA samozřejmě musejí být co nejefektivnější ve všech svých sděleních," řekla Clarkeová. Podrobnosti o Úřadu pro strategické ovlivňování Pentagon tají. Podle zdrojů The New York Times však může počítat s rozpočtem ve výši několika milionů dolarů. Ty jsou součástí zvláštního navýšení rozpočtu Pentagonu o deset miliard dolarů, které v říjnu schválil Kongres.
</TEXT>
<HEADING>
Proti Saddámovi
</HEADING>
<TEXT>
Úřad vede generál letectva Simon P. Worden. Ten již prý velení americké armády předložil několik tajných návrhů na agresivní informační kampaně, které mají využít jak světových médií, tak například internetu. V některých z nich se počítá i s akcemi tajných agentů. Podle jednoho návrhu mají být novináři, světoví politici i představitelé nevládních organizací zahrnuti elektronickými zprávami, které vyzdvihují americkou vládu a naopak pomlouvají její nepřátele. Adresa odesilatele by podle nejmenovaného představitele Pentagonu měla obsahovat koncovku ".com", nikoli ".mil", která patří americké armádě. Nové instituci Pentagonu má pomáhat soukromá konzultační firma Rendon Group. Tu založil John W. Rendon, který se v 70. letech staral o volební kampaň bývalého amerického prezidenta Jimmyho Cartera. Rendon Group údajně dostává od Pentagonu kolem 100 tisíc dolarů měsíčně. Americké vládě pomáhala již v minulosti a mezi jejími zákazníky byla i Ústřední zpravodajská služba (CIA), kuvajtská královská rodina a Irácký národní kongres, který sdružuje iráckou opozici usilující o svržení prezidenta Saddáma Husajna. Právě na irácký režim se má soustředit jedna z hlavních iniciativ nového úřadu. "Saddám rozjel obrovskou kampaň, a my jsme proti ní zatím nic neudělali," postěžoval si nejmenovaný představitel Pentagonu.
Úřad vede generál letectva Simon P. Worden. Ten již prý velení americké armády předložil několik tajných návrhů na agresivní informační kampaně, které mají využít jak světových médií, tak například internetu. V některých z nich se počítá i s akcemi tajných agentů. Podle jednoho návrhu mají být novináři, světoví politici i představitelé nevládních organizací zahrnuti elektronickými zprávami, které vyzdvihují americkou vládu a naopak pomlouvají její nepřátele. Adresa odesilatele by podle nejmenovaného představitele Pentagonu měla obsahovat koncovku ".com", nikoli ".mil", která patří americké armádě. Nové instituci Pentagonu má pomáhat soukromá konzultační firma Rendon Group. Tu založil John W. Rendon, který se v 70. letech staral o volební kampaň bývalého amerického prezidenta Jimmyho Cartera. Rendon Group údajně dostává od Pentagonu kolem 100 tisíc dolarů měsíčně. Americké vládě pomáhala již v minulosti a mezi jejími zákazníky byla i Ústřední zpravodajská služba (CIA), kuvajtská královská rodina a Irácký národní kongres, který sdružuje iráckou opozici usilující o svržení prezidenta Saddáma Husajna. Právě na irácký režim se má soustředit jedna z hlavních iniciativ nového úřadu. "Saddám rozjel obrovskou kampaň, a my jsme proti ní zatím nic neudělali," postěžoval si nejmenovaný představitel Pentagonu.
</TEXT>
</DOC>
<DOC>
<DOCID>LN-20020220047</DOCID>
<DOCNO>LN-20020220047</DOCNO>
<DATE>02/20/02</DATE>
<TITLE>
Slovník našeho premiéra-diplomata nelze tolerovat doma, a už vůbec ne v zahraničí
</TITLE>
<TEXT>
Zlí jazykové říkají, že by premiér-diplomat Miloš Zeman už neměl absolvovat žádnou zahraniční cestu. To je špatná úvaha. Premiér-diplomat by měl strávit každou hodinu a minutu, která mu zbývá v úřadu, na cestách kolem Země. Bylo by od nás krajně sobecké nechávat si premiéradiplomata pro sebe. Patří celému světu, podělme se o něj. Planeta Miloše Zemana bude krásná, přísná, ale spravedlivá. Australané a Američané jsou jeden velký Hitler za to, co udělali původním obyvatelům. Hitler jsou Korsičané a Baskové. Hitler je Mugabe, Hitler jsou Číňané a Rusové. A přiznejme si to, Hitler jsme i my. To je tedy jednoduchá typologie Planety Tvůrce Miloše Zemana.
</TEXT>
<HEADING>
Když se mi chce něco říct...
</HEADING>
<TEXT>
Tvůrce má však smůlu. Byť si oblíbil kdysi nenáviděné cestování a byť se snaží svou planetu tvořit na každém místě, které poctí Jeho chodidlo návštěvou, zatím se mu to nezdařilo. A tak se musí protrpět současnými skandály s Hitlery, vyháněním, teroristy, Attou, Palestinci a Jörgem Haiderem. Můžeme si proto dovolit jednu otázku: Jak může politik, a je nutné se záměrně vyhnout označení arogantní troglodyt, mluvit v zahraničí řečí, kterou plně neovládá, bez tlumočníka? Při debatě o budoucnosti světa se zmrzlinářem na dovolené by se to dalo pochopit, ale rozhovor s novinářem o citlivé otázce, kterou posledních šedesát let Blízký východ je, se to omluvit nedá. Respektive dalo by se to omluvit, pokud by se premiér-diplomat nepustil do hlubšího rozebírání řešení problému a omezil by se na diplomatické fráze. To je ale nuda. Na Planetě Miloše Zemana nemají formální diplomatické fráze místo. Když se mi chce něco říct, tak to řeknu. Liguére, jak říkal Vlasta Burian.
</TEXT>
<HEADING>
To expell or to expel?
</HEADING>
<TEXT>
Premiérovi-diplomatovi se tak podařil ojedinělý krok, který určitě v české a zřejmě i v československé zahraniční politice nemá obdoby. Přinutil Ligu arabských států, aby se zabývala jeho výroky a odsoudila je. Egypt požádal o odložení jeho návštěvy. A Zemanův přítel z Evropské komise Günter Verheugen už nevraští obočí, ale hrozí pěstí. A premiér-diplomat si je vědom vážnosti situace. Řeší ji prohlášením, ve kterém svůj kousek vysvětluje. Přiznává, že anglický idiom "Take it or leave it" vyložil "ne zcela přesným - ,to expell'". Mohli bychom se posmívat úřadu vlády, že se slovo "to expel" nepíše ve standardní angličtině s dvěma "l", ale pouze s jedním, avšak neuděláme to, protože pravopisné chyby může udělat každý. V prohlášení premiéra-diplomata se praví, že nemyslel vyhnání Palestinců, ale vyhnání "negociátorů od jednacího stolu". Pěkná výmluva. Jedna otázka novináře zněla "Měl by Izrael podle téže logiky odsunout Palestince?" a druhá "Co by měl Izrael říct Palestincům?". Miloš Zeman začal mluvit o svém oblíbeném tématu Co předcházelo druhé světové válce a její důsledky a pak přešel na Blízký východ. Podle vládního prohlášení se premiér-diplomat dopustil takové malé nešikovnosti. Pouze přímo nezmínil, že palestinští vyjednavači by měli být "vyhnáni od jednacího stolu". A samozřejmě zabedněný novinář to nepochopil a vztáhl to na celý národ. Logicky je tedy celé pozdvižení nafouknutá bublina. Zní to pěkně. Jestli tomu ovšem chceme věřit, musíme přistoupit na to, že slovo "to expel" patří do slovníku státníka-diplomata. Anglista Miloš Zeman by měl dobře vědět, že význam tohoto slůvka je natolik silný, že se od druhé světové války na veřejnosti v diplomatické řeči nepoužívá. Jak být ale přísný a originální ve slovech zahalených do hávu formálnosti? V posledních letech bylo diplomatických skandálů v zahraničí dost. Nešťastné vyhánění Palestinců ze země, která patří i jim, je však z nejhorších. Snad se dá přirovnat pouze k Jelcinovým opileckým legráckám. Pamatujete, jak na Islandu nevystoupil z letadla, protože spal, či jak Švédům nasliboval, že rekordně odzbrojí? Miloš Zeman dokázal do značné míry Česko přetvořit ke svému obrazu. Idiot už není urážka, ale jemné počastování. Přistoupili jsme na to, příliš nás to nevzrušuje a říkáme si, že se vše změní, až premiér-diplomat odejde. Není to pravda. Jsme předvojem Planety Miloše Zemana. Má svůj ďábelský plán, ve kterém teroristé, sudetoněmecká pátá kolona, odpůrci Temelína, Jörg Haider, Rakušané a novináři nebudou mít své místo. Vyhnáni se usmaží v pekle s Hitlerem a všemi, kdo s ním vyjednávali.
Premiérovi-diplomatovi se tak podařil ojedinělý krok, který určitě v české a zřejmě i v československé zahraniční politice nemá obdoby. Přinutil Ligu arabských států, aby se zabývala jeho výroky a odsoudila je. Egypt požádal o odložení jeho návštěvy. A Zemanův přítel z Evropské komise Günter Verheugen už nevraští obočí, ale hrozí pěstí. A premiér-diplomat si je vědom vážnosti situace. Řeší ji prohlášením, ve kterém svůj kousek vysvětluje. Přiznává, že anglický idiom "Take it or leave it" vyložil "ne zcela přesným - ,to expell'". Mohli bychom se posmívat úřadu vlády, že se slovo "to expel" nepíše ve standardní angličtině s dvěma "l", ale pouze s jedním, avšak neuděláme to, protože pravopisné chyby může udělat každý. V prohlášení premiéra-diplomata se praví, že nemyslel vyhnání Palestinců, ale vyhnání "negociátorů od jednacího stolu". Pěkná výmluva. Jedna otázka novináře zněla "Měl by Izrael podle téže logiky odsunout Palestince?" a druhá "Co by měl Izrael říct Palestincům?". Miloš Zeman začal mluvit o svém oblíbeném tématu Co předcházelo druhé světové válce a její důsledky a pak přešel na Blízký východ. Podle vládního prohlášení se premiér-diplomat dopustil takové malé nešikovnosti. Pouze přímo nezmínil, že palestinští vyjednavači by měli být "vyhnáni od jednacího stolu". A samozřejmě zabedněný novinář to nepochopil a vztáhl to na celý národ. Logicky je tedy celé pozdvižení nafouknutá bublina. Zní to pěkně. Jestli tomu ovšem chceme věřit, musíme přistoupit na to, že slovo "to expel" patří do slovníku státníka-diplomata. Anglista Miloš Zeman by měl dobře vědět, že význam tohoto slůvka je natolik silný, že se od druhé světové války na veřejnosti v diplomatické řeči nepoužívá. Jak být ale přísný a originální ve slovech zahalených do hávu formálnosti? V posledních letech bylo diplomatických skandálů v zahraničí dost. Nešťastné vyhánění Palestinců ze země, která patří i jim, je však z nejhorších. Snad se dá přirovnat pouze k Jelcinovým opileckým legráckám. Pamatujete, jak na Islandu nevystoupil z letadla, protože spal, či jak Švédům nasliboval, že rekordně odzbrojí? Miloš Zeman dokázal do značné míry Česko přetvořit ke svému obrazu. Idiot už není urážka, ale jemné počastování. Přistoupili jsme na to, příliš nás to nevzrušuje a říkáme si, že se vše změní, až premiér-diplomat odejde. Není to pravda. Jsme předvojem Planety Miloše Zemana. Má svůj ďábelský plán, ve kterém teroristé, sudetoněmecká pátá kolona, odpůrci Temelína, Jörg Haider, Rakušané a novináři nebudou mít své místo. Vyhnáni se usmaží v pekle s Hitlerem a všemi, kdo s ním vyjednávali.
</TEXT>
</DOC>
<DOC>
<DOCID>LN-20020220048</DOCID>
<DOCNO>LN-20020220048</DOCNO>
<DATE>02/20/02</DATE>
<TEXT>
Českým zdravotnictvím protečou ročně desítky miliard korun. Mnohé zbytečně. Lidé chodí k lékaři moc často, dublují vyšetření u odborných lékařů, vyplýtvají tuny léků a lékaři jim je ochotně předepisují. A šéfům zdravotních pojišťoven se při ročních uzávěrkách jen protáčejí panenky. Zatím se pokoušeli zmírňovat nenasytnost finančního víru restrikcemi - postihy těch lékařů, kteří příliš rozhazovali. Nebylo to vždy a všude účinné, protože výpočty vycházely z předchozího hospodaření, a kdo dříve hýřil, dostal tolik, že mohl hýřit i nadále. Loni Všeobecná zdravotní pojišťovna přišla s nápadem motivovat praktické lékaře pozitivně. Stlačí-li své náklady pod celostátní průměr, dostanou prémii. Výsledky ještě nejsou zpracované, ale už teď se experiment zásahem ministerstva zdravotnictví rozšířil i na odborné lékaře. Je v tom jeden háček. Lékaři mají šetřit, ale pacient nemusí. Klidně si dál může obíhat lékaře a doma syslit medikamenty. Je to zadarmo. Měl by ho ohlídat jeho praktický lékař, jenže páky na to nemá. Jedinou opravdu účinnou pákou by bylo, kdyby si nevyžádanou prohlídku odborníka musel pacient zaplatit sám. Ale "motivovat" třetí vrchol trojúhelníku, na to vláda ČSSD nemá odvahu.
</TEXT>
</DOC>
<DOC>
<DOCID>LN-20020220049</DOCID>
<DOCNO>LN-20020220049</DOCNO>
<DATE>02/20/02</DATE>
<TEXT>
Ad LN 19. 2.: Zeman navrhuje odsun Palestinců. Blízkovýchodní návštěva Miloše Zemana byla dalším úspěšným krokem v premiérově sloní politice zhoršování mezinárodních vztahů. Významným signálem je už to, že se český premiér během cesty vůbec nesetkal s představiteli palestinské samosprávy. Místo toho si vybral setkání s Arielem Šaronem, politikem, jehož zodpovědnost za masakr nejméně 1500 palestinských civilistů v libanonských uprchlických táborech Sabra a Šatíla v roce 1982 uznala i tehdejší izraelská vláda. Ještě podařenější jsou ale Zemanovy výroky srovnávající Palestince se sudetoněmeckou pátou kolonou a Jásira Arafata s Hitlerem. Samo srovnání blízkovýchodního konfliktu s česko-německými vztahy za 2. světové války by nebylo ještě tak špatné. Zdá se ale, že si premiér nějak popletl strany. Vojensky silným okupantem, který kolektivními tresty terorizuje civilní obyvatelstvo druhého národa, je totiž jednoznačně Izrael.
</TEXT>
</DOC>
<DOC>
<DOCID>LN-20020220050</DOCID>
<DOCNO>LN-20020220050</DOCNO>
<DATE>02/20/02</DATE>
<TEXT>
Ad LN 13. 2. 2002: Referendum jako nezbytné riziko demokracie. Přehnané hromadění záporů obvykle obrací smysl vět. V textu Jiřího Přibáně čteme: Omezení... jsou pojistkou proti tomu, aby tento nástroj přímé demokracie neohrožoval naše občanská práva..." Podle smyslu má zřejmě být jedna z těchto možností: "Omezení... jsou pojistkou (pro to), aby tento nástroj přímé demokracie neohrožoval naše občanská práva..." (tedy vynechat proti tomu či ho nahradit spojením pro to) nebo "Omezení... jsou pojistkou proti tomu, aby tento nástroj přímé demokracie ohrožoval naše občanská práva..." (Pojišťujeme se přece proti ohrožení, nikoliv proti neohrožení). Promiňte mi, jestli to podávám příliš "po lopatě". Hrozím se totiž, že se takto pod vlivem novin budou psát i zákony.
</TEXT>
</DOC>
<DOC>
<DOCID>LN-20020220051</DOCID>
<DOCNO>LN-20020220051</DOCNO>
<DATE>02/20/02</DATE>
<TEXT>
Bavorská vláda včera vyzvala Českou republiku k odstavení Temelína. Důvodem je údajně nekonečná série poruch na této elektrárně. Gesto bavorské vlády může vypadat jako zásadní krok ke konečnému zastavení JETE. Hlas Němců v EU má totiž nepochybně větší váhu než stále opakované stížnosti na Temelín ze strany Rakušanů. Už málokdo si přitom v Česku pamatuje, že k odstavení Temelína vyzvala před rokem i německá spolková vláda. Co se poté stalo? Vůbec nic. Němečtí a čeští politici si pouze vyměnili několik méně zdvořilých frází a Temelín pokračoval v přípravě na zkušební provoz. Mnoho Čechů se tak určitě nemůže zbavit dojmu, že za podobnými výzvami stojí především vnitropolitický boj v Německu. Bavorský premiér a kandidát na spolkového kancléře Edmund Stoiber potřebuje přesvědčit vlastní voliče, že se jim snaží zajistit maximální bezpečnost. Spokojí-li se ale bavorská vláda podobně jako předtím spolkový kabinet pouze s planou protitemelínskou výzvou, natrvalo tím zesměšní všechny další možné pokusy o skutečné zastavení Temelína.
</TEXT>
</DOC>
<DOC>
<DOCID>LN-20020220052</DOCID>
<DOCNO>LN-20020220052</DOCNO>
<DATE>02/20/02</DATE>
<TITLE>
Pokud se korutanský hejtman opravdu vzdá svého působení ve spolkové politice, může to vést i k rozštěpení Svobodných
</TITLE>
<TEXT>
Po ostrých reakcích na Haiderovu návštěvu v Bagdádu a následující krizi ve vládnoucí straně rakouských Svobodných (FPÖ) si leckdo mohl pomyslet, že tentokrát odstředivé síly koalici s lidovci (ÖVP) roztrhnou.
Nestalo se tak. Spolkový kancléř bez emocí prohlásil, že události okolo Jörga Haidera jsou vnitřní věcí koaličního partnera. Haider svým odstoupením z tzv. koaličního výboru sice spolkovou politiku formálně opustil, zároveň však posílil svou roli opozičního kritika. Dobře ví, že pouze takový postoj zaručuje jeho straně hlasy nespokojených voličů, které k politickému úspěchu FPÖ nutně potřebuje. Postupný odchod Haidera z politické scény začal vlastně již před dvěma lety, kdy jeho FPÖ, po sociálních demokratech druhá nejsilnější strana v Rakousku, utvořila vládní koalici se třetími lidovci. Tehdy se Haider rozhodl poprvé víceméně dobrovolně odejít ze spolkové politiky. Nejenže se tehdy nestal kancléřem, ale nestal se ani členem vlády. Nejen jeho osobnost byla příliš sporná pro vládní spolupráci; jiné dva ministry navrhované stranou Svobodných prezident Klestil odmítl jmenovat do funkce. Následovala Haiderova rezignace na funkci předsedy strany. Čím více se Svobodní snažili vládnout, tím méně však byli populární mezi svými voliči. Dilema FPÖ, která se snažila přeorientovat se z role fundamentální opozice na stranu vládnoucí, se prohloubilo minulý týden Haiderovou návštěvou v Bagdádu natolik, že se ani část politické špičky Svobodných nezdržela, aby tuto cestu kritizovala. Z kritických hlasů můžeme ocitovat třeba rétorickou otázku Petera Westenthalera, frakčního předsedy Svobodných v parlamentu: "Chceme postupovat dále na cestě vládnoucí strany, nebo máme zůstat nadále nějakou poloopozicí?"
</TEXT>
<HEADING>
Nekonečná hra na odstoupení
</HEADING>
<TEXT>
Pro vládnoucí stranu se prostě nehodí, aby jeden z jejich prominentů na vlastní pěst navazoval kontakty s diktátorským režimem, který se po 11. září nachází podobně jako bývalý režim v Afghánistánu na černé listině Spojených států. Navíc se Haiderova cesta za Saddámem Husajnem konala v době oficiální návštěvy předsedkyně strany Svobodných Susanne Riessové-Passerové v USA, kde musela zřejmě vysvětlovat něco, čemu ani sama nerozuměla. Z vnitropolitického hlediska zatím nechala vládní koalice projít leckteré Haiderovy verbální výpady. V poslední době to byly především urážky na adresu předsedy rakouské židovské obce Ariela Muzicanta, předsedy ústavního soudu Ludwiga Adamoviče, jeho útoky proti menšinovým právům korutanských Slovinců, usilujících již celých 45 let o naplnění tzv. státní smlouvy z roku 1955. Svým zahraničněpolitickým gestem však zřejmě překročil i tu poslední mez pro postoj vlády, která má ještě v živé paměti nedávné sankce zemí EU. Haider již jednou - po nástupu strany Svobodných k moci - slíbil, že se bude chovat jako pouhý "řadový člen strany". Formálně se sice omezil na výkon funkce korutanského hejtmana, jeho neformální vliv na vládní politiku však nadále trval. Haider si také ponechal místo v tzv. koaličním výboru a se svými stranickými kolegy ve Vídni konzultoval některé jejich kroky. Nyní z koaličního výboru odstoupil a k odchodu z vlády nepřímo vyzval i některé tzv. spřátelené ministry. Rakouská média jmenují v této souvislosti přinejmenším dva z nich: ministra sociálních věcí Herberta Haupta a ministra spravedlnosti Dietera Böhmdorfera. Taková silná gesta však již zítra nemusejí mnoho znamenat. Sám Haider mezitím svoji rezignaci relativizoval, rakouská televize hovoří od minulé soboty dokonce o "odstoupení od odstoupení". Haider již nejednou hrozil úplným vystoupením ze strany Svobodných. Ve vzduchu visí i možnost odštěpení korutanské FPÖ od spolkové strany tak, jak je tomu například u CSU v Bavorsku, a Haider sám tuto možnost nevyloučil. Zní to paradoxně, ale podobné vnitrostranické krize FPÖ v minulosti příliš neuškodily, naopak se zdá, že jich Haider dokázal dovedně využít k zesílení svého vlivu na stranickou linii.
</TEXT>
<HEADING>
Prorocká slova Wolfganga Schüssela
</HEADING>
<TEXT>
Jörg Haider před lety vytvořil z malé opoziční strany druhou největší vládní stranu v Rakousku, která dostala při posledních volbách dvacet sedm procent hlasů. Velice ostrou rétorikou útočil nejen na přistěhovalce, ale i na nešvary v podstatě všemocného dvoupartajního systému tzv. velké koalice SPÖ/ÖVP. To se nespokojeným voličům líbilo. Ještě před nedávnem byl úspěch FPÖ z padesáti procent připisován na konto jejího "vůdce" Jörga Haidera. Po částečném odchodu ze spolkové politiky však jeho přítomnost v médiích klesla a dokonce podle nejnovějšího průzkumu veřejného mínění si pouze 12 procent Rakušanů přeje Haiderovo působení ve spolkové politice, a to není ani polovina vlastních voličů této strany. V případě oslabení opozičního elementu ve straně Svobodných by došlo na prorocká slova kancléře Wolfganga Schüssela, který při sestavování koaliční vlády před dvěma lety předpověděl konec mýtu nazývaného Jörg Haider, jako následku účasti strany Svobodných ve vládě. V příštích volbách by tak Svobodní zřejmě nějaké to procento voličů ztratili. Posílením hospodářsky orientovaného křídla strany, reprezentované především nynějším ministrem hospodářství Karl-Heinzem Grasserem, by však Svobodní získali na atraktivitě pro svého nynějšího koaličního partnera, Rakouskou lidovou stranu, a mohli by se stát i potenciálním koaličním partnerem pro opoziční sociální demokraty.
Jörg Haider před lety vytvořil z malé opoziční strany druhou největší vládní stranu v Rakousku, která dostala při posledních volbách dvacet sedm procent hlasů. Velice ostrou rétorikou útočil nejen na přistěhovalce, ale i na nešvary v podstatě všemocného dvoupartajního systému tzv. velké koalice SPÖ/ÖVP. To se nespokojeným voličům líbilo. Ještě před nedávnem byl úspěch FPÖ z padesáti procent připisován na konto jejího "vůdce" Jörga Haidera. Po částečném odchodu ze spolkové politiky však jeho přítomnost v médiích klesla a dokonce podle nejnovějšího průzkumu veřejného mínění si pouze 12 procent Rakušanů přeje Haiderovo působení ve spolkové politice, a to není ani polovina vlastních voličů této strany. V případě oslabení opozičního elementu ve straně Svobodných by došlo na prorocká slova kancléře Wolfganga Schüssela, který při sestavování koaliční vlády před dvěma lety předpověděl konec mýtu nazývaného Jörg Haider, jako následku účasti strany Svobodných ve vládě. V příštích volbách by tak Svobodní zřejmě nějaké to procento voličů ztratili. Posílením hospodářsky orientovaného křídla strany, reprezentované především nynějším ministrem hospodářství Karl-Heinzem Grasserem, by však Svobodní získali na atraktivitě pro svého nynějšího koaličního partnera, Rakouskou lidovou stranu, a mohli by se stát i potenciálním koaličním partnerem pro opoziční sociální demokraty.
</TEXT>
</DOC>
<DOC>
<DOCID>LN-20020220053</DOCID>
<DOCNO>LN-20020220053</DOCNO>
<DATE>02/20/02</DATE>
<TITLE>
(43) Poklad v ohrožení
</TITLE>
<TEXT>
On-line román
</TEXT>
<HEADING>
Kniha, o jejímž pokračování rozhodujete sami
</HEADING>
<TEXT>
Parta kapitána Flinta a barona Trelawneye se rozhodla uložit poklad do odbočky ve stoce odvádějící přebytečnou vodu z Olšanského rybníčku.
Už po prvních krocích zapochybovala Alžběta Fikáčková řečená baron Trelawney o rozumnosti nápadu uložit poklad právě sem. Bylo to tu mokré a hnusné a kalné světlo dopadající zvenčí ozařovalo sotva pár metrů ponurého prostoru. Důvěru jí dodávali tři piráti, Flint, Dlouhý John a Černý pes. Pohybovali se tu s jistotou, naznačující, že tu jsou víc než doma. Kapitán Flint Deml, který do stoky vlezl jako poslední, všechny předešel a zamířil kamsi vlevo do tmy. Po chvilce bylo slyšet šátrání, pak škrtla sirka a vůdce tlupy zapálil svíčku. Použil zvláštních, údajně fosforových sirek, které se tu a tam objevily v prodeji: byly dlouhé, v kulatých krabičkách, a k zapálení nepotřebovaly škrtátko. Spolu se svíčkou je Flint Deml měl schované v díře po vypadlé cihle. Nepostupovali daleko, sotva pět metrů a tam se stoka rozšiřovala a v záři svíce bylo vidět podstatně méně začernalé zdivo. Flint uvolnil několik cihel a vlezl do otvoru. Ostatní ho následovali. To byla ta místnost, kam uschovali pirátský poklad. Jana Jirková v poslední chvíli zachránila z kufříčku panenku a šitíčko - nedalo jí to velkou práci, protože ostatní uznali, že takové holčičí serepetičky nemají v pirátském pokladu co dělat. "Kdo místo pokladu prozradí, bude pověšen na nejvyšším ráhně," mumlala baron Trelawney Fikáčková temnou přísahu. "Stejně dopadne ten, kdo by bez vědomí ostatních vztáhl ruku na jedinou součást pokladu. Dostane černou známku a při nejbližší příležitosti bude jeho duše odevzdána peklu." Měla dobře načtený román Ostrov pokladů, a varovnou kletbu pronášela pomalu, hlasem co nejhlubším. "Sem se nikdo neodváží," řekl Flint po chvilce. "Nikdo poklad nenajde. A kdo z nás by z něho co bral? Je náš, patří všem." "Jirkový ne," podotkl v pozadí Černý pes. "Jak to? Je v mým kufříčku!" namítla dívka. Flint ukončil rodící se hádku a v krátké chvíli všichni opustili stoku. A protože kolem rybníčku, jak se jim zdálo, začalo být nebezpečně živo, stahovali se sem akvaristé, aby lovili žoužel pro svoje rybičky, v jedné ruce bandasku, v druhé síťku na dlouhé holi, bylo lépe změnit vzduch. Ostatně, vzduch houstl a těžkl. Večer začalo pršet. Déšť neustal ani následujícího dne a s krátkými přestávkami pršelo celý týden. Za tu dobu si už všichni, Janu Jirkovou nevyjímaje, přečetli Ostrov pokladů. Občas si vzpomněli na pana Rakušana v jeho ponurém domě. Vyšetřování případu "odpálená raketa" zřejmě vyšumělo - mlíkařské auto se už před školou nikdy neobjevilo a nezdálo se, že by ředitelka Weissová chtěla pátrat po tom, kdo tenkrát tu raketu v Rajské zahradě vlastně odpálil. Ani slídivá paní Jirková, když občas měla službu dozoru ve školní jídelně, se o žádném vyšetřování nezmiňovala. Takže vše bylo v klidu a pořádku, až na to, že pršelo. Pořád pršelo. Toho dne vyšli ze školy a pozorovali přívaly vody, které se řinuly ze svážné Čajkovského ulice na Kalininovu - a část se odkláněla i na Sladkovského náměstí. A v tu chvíli řekla baron Trelawney Fikáčková: "Náš poklad." "Co je s pokladem?" ptal se kapitán Flint Deml. "Aby ho to nevytopilo. Je přece v kanálu!" "Je v podzemní jeskyni, to za prvý. A určitě ho to nevytopilo, to za druhý." "Jak to můžeš vědět?" A zase ten upřený pohled temných očí, jasných, neuhýbavých, s rámem černých brv pod ostře ohraničeným obočím. Už brzy se piráti měli přesvědčit, že baronovy obavy byly plně oprávněné.Voda se valila nejen z Čajkovského ulice... Řinula se také k Olšanskému rybníčku od Flory a od nákladového nádraží a ze svahů Vrchu svatého kříže a od Parukářky. Půda nasákla vodou a nechtěla další přijímat. A hladina v Olšanském rybníčku byla vyšší, než kdy viděli. Ústí stoky nebylo sice ještě zaplavené, klenba vystupovala nad hladinu, nicméně stoka už plnila svoji funkci přepadu. "Musíme poklad zachránit!" řekla Alžběta. Tak nějak by to řekl baron Trelawney v knížce Ostrov pokladů. "Nejseš vadná?" zavrčel Flint Deml, jak by to řekl normální žižkovský kluk. "Nedělej to! Nech toho, Alžběto!" křičel Jim Hawkins Salač, ale dívka se už pevně rozhodla. Běžela k ústí stoky, tam se plaše rozhlédla, sundala si sukni a bundu, takže zůstala v modrých holčičích trenýrkách z poslední spartakiády, a vklouzla dovnitř. Nevěděli, co říci, co udělat. A najednou zaslechli nějakého muže, jak křičí: "Ucpaly se kanály! Valí se voda!"
Chcete ovlivnit děj románu? Na adrese WWW.LIDOVKY.CZ/NEFF o něm můžete diskutovat s jeho autorem Ondřejem Neffem. Na téže adrese najdete i všechny předchozí díly.
Pokračování zítra
</TEXT>
</DOC>
<DOC>
<DOCID>LN-20020220054</DOCID>
<DOCNO>LN-20020220054</DOCNO>
<DATE>02/20/02</DATE>
<TITLE>
Američtí výzkumníci dokázali omladit krysy přidáváním běžných chemických látek do jejich potravy
</TITLE>
<TEXT>
Léky proti stárnutí jsou o něco blíže. Američtí vědci nalezli kombinaci látek, která omladila staré krysy.
LOS ANGELES - Kdo z nás by nechtěl vypadat alespoň o několik let mladší? Kalifornští vědci, kteří pracují na objevení tzv. elixíru mládí, se v poslední době posunuli o velký krok dopředu. Podařilo se jim totiž přidáváním speciální směsi do krmiva omladit stárnoucí krysy. Jejich objev zvýšil naděje na brzké vyvinutí léků proti stárnutí. Vědci podávali zvířatům, jejichž věk by se dal přirovnat k sedmdesáti lidským letům, látky, které jsou běžně dostupné v lékárnách. Podle vedoucího vědeckého týmu, doktora Bruce Amese z univerzity v Berkeley, byly zjištěné výsledky překvapující. "Po užití speciálních přídavků se tyto krysy chovaly, jako by měly vyskočit a začít tancovat macarenu," uvedl pro britskou BBC doktor Ames. "Jejich mozek byl na tom lépe a byly plné energie. Vše, na co jsme se podívali, vypadalo jako u mladších jedinců," dodal. Podle výzkumníků se také velmi zlepšila paměť zkoumaných krys. Američané odhadují, že vliv na zvířata by se dal přirovnat k situaci, kdy se osmdesátiletá osoba chová jako člověk středního věku. Směs, kterou vědci použili, se skládala z acetyl-L-karnitinu a kyseliny alfa-lipoové. Obě látky jsou normálně přítomné v buňkách lidského těla. Acetyl-L-karnitin umožňuje sportujícímu organismu získávat z tělesných tuků více energie a kyselina alfa-lipoová je antioxidant s účinky, které zpomalují stárnutí.
</TEXT>
<HEADING>
Stárneme kvůli volným radikálům
</HEADING>
<TEXT>
Existuje více teorií stárnutí. Podle jedné z nich nastupuje stáří proto, že buňky jsou trvale poškozovány chemickými částicemi nazvanými volné radikály. Tento proces dosáhne takového stupně, že se škody v organismu projeví chorobami stáří. V buněčných "továrnách na energii", mitochondriích, dochází ke zpracování téměř všeho kyslíku, který vdechujeme. Při spalování kyslíku vznikají vedlejší produkty - volné radikály. Ty sice ničí choroboplodné zárodky, ale zároveň pronikají membránami a narušují buněčnou genetickou informaci. Vědci zjistili, že objevená kombinace látek ničí tyto volné radikály v mitochondriích. Objev také ukázal, že mitochondrie v mozkových buňkách, které jsou důležité pro paměť, byly u zvířat krmených směsí méně poničeny. "Tento výzkum je prvním krokem ke zlepšení lidského zdraví v pozdějším věku," řekla Caroline Bradleyová z nadace zabývající se výzkumem stárnutí.
Existuje více teorií stárnutí. Podle jedné z nich nastupuje stáří proto, že buňky jsou trvale poškozovány chemickými částicemi nazvanými volné radikály. Tento proces dosáhne takového stupně, že se škody v organismu projeví chorobami stáří. V buněčných "továrnách na energii", mitochondriích, dochází ke zpracování téměř všeho kyslíku, který vdechujeme. Při spalování kyslíku vznikají vedlejší produkty - volné radikály. Ty sice ničí choroboplodné zárodky, ale zároveň pronikají membránami a narušují buněčnou genetickou informaci. Vědci zjistili, že objevená kombinace látek ničí tyto volné radikály v mitochondriích. Objev také ukázal, že mitochondrie v mozkových buňkách, které jsou důležité pro paměť, byly u zvířat krmených směsí méně poničeny. "Tento výzkum je prvním krokem ke zlepšení lidského zdraví v pozdějším věku," řekla Caroline Bradleyová z nadace zabývající se výzkumem stárnutí.
</TEXT>
</DOC>
<DOC>
<DOCID>LN-20020220055</DOCID>
<DOCNO>LN-20020220055</DOCNO>
<DATE>02/20/02</DATE>
<TEXT>
LOS ANGELES - Snímek o kouzelnickém učni Harrym Potterovi, který vstoupil na filmová plátna před třemi měsíci, se stal druhým nejúspěšnějším filmem všech dob. Film, který předstihl dokonce i Hvězdné války (dnes označované jako Star Wars: Epizoda IV - Nová naděje), zatím podle BBC vydělal více než 926 milionů dolarů (téměř 34 miliard korun). Stále však nedohonil slavný Titanic, který se může pochlubit výdělky okolo 1,8 miliardy dolarů (téměř 66 miliard korun). První díl trilogie Pán prstenů se objevil v první desítce, ale jeho zisky se zatím pohybují "jen" okolo 663 milionů dolarů.
</TEXT>
</DOC>
<DOC>
<DOCID>LN-20020220056</DOCID>
<DOCNO>LN-20020220056</DOCNO>
<DATE>02/20/02</DATE>
<GEOGRAPHY>VATIKÁN</GEOGRAPHY>
<TEXT>
Celkem třikrát během 23letého pontifikátu papež Jan Pavel II. využil exorcismu - vymítání ďábla. Italskému listu La Stampa to prozradil slavný exorcista otec Gabriel Amorth. "Svatý otec chtěl předat poselství, že musíme obnovit exorcismus s těmi, kteří jsou posedlí ďáblem," vysvětlil. Poprvé tak měl papež učinit v roce 1982 a posledním příkladem bylo "vymítání ďábla" z 20leté dívky na náměstí Svatého Petra loni v září. Papežova modlitba nemocné údajně přinesla jen dočasnou úlevu. Amorthův rozhovor byl zveřejněn krátce poté, co Jan Pavel II. vyzval k boji proti úkladům Satana.
</TEXT>
</DOC>
<DOC>
<DOCID>LN-20020220057</DOCID>
<DOCNO>LN-20020220057</DOCNO>
<DATE>02/20/02</DATE>
<TEXT>
Ministr Rusnok si prohrábl kštici. "Zavolejte mi toho experta, co spáchal ten formulář daňového přiznání," procedil skrze zuby. Ředitel odboru výběru daní přiběhl na ministrův koberec celý zpocený. "Přizpůsobovali jsme ho požadavkům platným v Evropské unii," začal. "Nějak se vám to ale vysmeklo, co?" skočil mu do řeči Rusnok. "Teď jsme všem pro srandu králíkům. V novinách radí poplatníkům, aby s přiznáním chodili na ministerstvo, že prý jim s tím poradíme. Už se těším na ty šiky! A ven!" zařval. Řediteli začali na ministerstvu přezdívat Křída. Kudy chodil, tudy přemýšlel, jak by se opět vetřel do ministrovy přízně. Třetí den ráno se probudil zpocený hrůzou, že bude daňová přiznání muset vyplňovat sám. Vyčistil si zuby a vzal do ruky mýdlo. V podvědomí něco naskočilo a frustrovaný Křída usilovně přemýšlel. Najednou mu to došlo: No jo! Mydlář! Že mě to nenapadlo hned! Patrik Mydlář, potomek někdejšího kata z devátého kolena, pracoval na ministerstvu jako údržbář. Brousil úředníkům tužky a manželky. Svého slavného předka ctil natolik, že když se jednou dozvěděl o soudní exekuci na vybavení sadomasochistického salonu, koupil je v aukci sakumprásk a instaloval v bývalé prádelně paneláku na Pankráci, kde bydlel. "Kampak to stěhujete?" ptala se úlisně domovnice deprimovaná z toho, že nic neví. "Na ministerstvo, osobo," odpověděl Mydlář. Nebohá žena se pokřižovala. Zařízení z prádelny bylo na ministerstvu promptně doplněno podle Mydlářových požadavků. Rusnok si inovované oddělení výběru daní prohlédl. "Hm, dokonce španělská bota. To bude Španělům lichotit. Předsedají teď unii!" Do dveří s nápisem Daňová přiznání se právě dobýval rozkacený podnikatel. "Velmi se omlouváme," litoval Mydlář, "ale přijďte zítra. Dnes není úřední den. Zato zítra," usmál se, "vás vyřídíme opravdu rychle." Hned svolal své podřízené: "Zajímá nás jediné: zda se poplatník přiznal, nebo ještě nepřiznal. Ve druhém případě musíte projevit více iniciativy a profesionálních schopností." "Co když se někdo vůbec nepřizná?" špitla Vocásková. Na ministerstvu byla čtrnáct dní. "Tohle pochopí i úplný idiot," vzal si Mydlář na pomoc premiérův slovník. "Možná i novináři." Před ministerstvem se ráno začali šikovat rozkurážení poplatníci. Rusnok se díval z okna a ničemně se na ně usmíval. Pokud se pilotní projekt osvědčí, uvažoval, zavedu to po volbách v každém okrese. "Ta technika je špičková. Také to stálo! Nicméně počítám, že výtěžnost bude stoprocentní. Výrobci speciálního náčiní ale musejí přijít s offsetovými programy, které nám zaručí větší zaměstnanost!" říkal u oběda Špidlovi. "To budeš koukat!"
</TEXT>
</DOC>
<DOC>
<DOCID>LN-20020220058</DOCID>
<DOCNO>LN-20020220058</DOCNO>
<DATE>02/20/02</DATE>
<TITLE>
Bezstarostná jízda končí. Duel rozhodující o úspěchu či neúspěchu v olympijském turnaji vybojují dnes čeští hokejisté ( 21.30) proti ruské sborné. Naganského soupeře v boji o zlato tentokrát potkají již ve čtvrtfinále a úkol dne zní: pochytat ruské forwardy, kteří z mužstva kouče Fetisova dělají nejlepší útočný tým na turnaji.
</TITLE>
<TEXT>
SALT LAKE CITY (zpravodaj LN na OH) - Dnes ve 21.30 středoevropského času padne na provinčním stadionku v Provu úvodní bully čtvrtfinálového zápasu. Rozhodne se v něm, zda si Česko uchová naději na pokračování zlaté hokejové éry. Přestože český celek postoupil jako výše nasazený, zápas nemá favorita. Vždyť Rusové budili respekt již před turnajem a spolu s USA a Kanadou je odborníci nejčastěji zmiňovali jako adepty na medaili. "Osobně si myslím, že by nám spíš vyhovovala hra Finska, takhle ale přemýšlet nemůžeme," tvrdí kapitán Jaromír Jágr. Trenér Josef Augusta plánuje nasadit stejnou sestavu, která odehrála zápas s Kanadou. Tedy s Havlátem na křídle Langova útoku. "Změny se osvědčily, podle všeho nebudeme nic měnit," říkal Augusta. K dispozici by měl být i Robert Lang, jenž si proti Kanadě lehce poranil záda. Ruský hokej prožívá léta bídy, naganské stříbro je za dlouhou dobu jedinou medailí z mezinárodní arény. Proto byl ke kormidlu reprezentace povolán někdejší vynikající obránce Vjačeslav Fetisov. Ten k cestě do Salt Lake City přemluvil i Igora Larionova, bývalého spoluhráče z let Sovětského svazu a v 41 letech nejstaršího muže turnaje. Tým tak dostal všemi respektovaného vůdce, při známé ruské letoře nadřazování a často i sobectví největších hvězd, je Larionov pojistkou dobře fungujících vztahů. Rusové se sice na turnaji prezentují pohlednou hrou, výsledky možná trochu zůstali za očekáváním: s Běloruskem jen 6:4, s USA 2:2, s Finy 1:3. Navíc ani střelce zatím nenašli. Pavel Bure, autor v Naganu devíti gólů, se například dosud trefil jen jednou. "To nic neznamená, třeba Jašin s Burem jsou srovnatelní s Jardou Jágrem," tvrdí obránce Roman Hamrlík. "Mají dvanáct skvělých útočníků, kteří jsou schopni dát gól. Nesmíme jim dovolit nabrat rychlost ve středním pásmu, jinak jsou nezastavitelní. Ofenzivně je to nejsilnější tým na světě," upozorňuje Dominik Hašek. Slabinou Rusů by mohla být labilnější psychika a možná i post gólmana. Chabibulin je sice v NHL velká hvězda, v Salt Lake City je ale zatím nevýrazný. "Přesto je to výborný gólman. Má skvělé nohy a rád chodí na led. Možná ještě víc než já. Nebude to proti němu lehké," dodává Dominik Hašek.
Srovnání s čtvrtfinálovým soupeřem
ČESKO RUSKO
27,4 průměrný věk 27,4
186,57 průměrná výška 184,32
92,52 průměrná hmotnost 88,56
20 hokejistů z NHL 22
Havlát nejlepší bruslař Fjodorov
Jágr nejlepší střelec P. Bure
Kubina nejtvrdší hráč Kasparaitis
Jágr vůdce týmu Larionov
Jágr (11 mil. USD) nejlépe placený hráč P. Bure (10 mil. USD)
VYSVĚDČENÍ TÝMU
</TEXT>
</DOC>
<DOC>
<DOCID>LN-20020220059</DOCID>
<DOCNO>LN-20020220059</DOCNO>
<DATE>02/20/02</DATE>
<TITLE>
Do historie českého sportu se včera zapsal lyžařský akrobat Aleš Valenta. Po krasobruslaři Nepelovi, skokanu na lyžích Raškovi a českých hokejistech se stal teprve čtvrtým sportovcem, který pro republiku vybojoval zlato na zimních olympijských hrách. Navíc opět posunul hranice lidských možností, neboť jako první předvedl trojité salto spěti vruty.
</TITLE>
<TEXT>
SALT LAKE CITY - "Je to jako sen. Povedlo se mi salto, získal jsem zlato, nevím, co říct," říkal dojatý vítěz. V prvním kole Valenta, čtvrtý na olympiádě v Naganu, předvedl velmi čistě dvojité salto se čtyřmi vruty a dělil se s Bělorusem Daščinským o páté místo. Třetí muž letošního ročníku Světového poháru skákal na "svém" můstku, který mu pomohl sestrojit Eurotým. Ten je protiváhou zámořským akrobatům. "Tady rozhoduje každý milimetr, můstky se staví s digitálními měřidly. Určitě to pro mě byla výhoda, že jsem tu možnost měl," vysvětloval. Nejlepší skok předvedl na úvod největší favorit a obhájce olympijské medaile, Američan Bergoust. Před Valentou však měl zanedbatelný náskok tří bodů. Ve druhém kole se Valenta za ideálního počasí rozhodl zařadit svou velkou zbraň - trojité salto s pěti vruty. Tento skok s nejvyšším koeficientem kromě něj nikdo neumí. Skok se mu až na maličké chybičky povedl nádherně a i jeho největší soupeři uznale tleskali. Valenta se posunul do vedení, pak už v cíli jen sledoval, jak závod dopadne. Američan Pack i Kanaďan Bean předvedli skvělé skoky, ale na Valentu to nestačilo. Bělorusovi Grišinovi se pokus nepovedl a nahoře čekal už jen Bergoust. I on však skok pokazil a Valentovy ruce vylétly k nebi.
</TEXT>
<HEADING>
Neumannová se loučila zklamaná
</HEADING>
<TEXT>
Už ve čtvrtfinále sprintu na 1500 metrů vzala za své další medailová touha Kateřiny Neumannové. Sice vyhrála kvalifikaci, další kolo se však stalo jejím posledním olympijským závodem v kariéře. V závěru ji totiž předjely všechny tři soupeřky. "Jsem hodně zklamaná, ale z kopce mi vůbec nejely lyže. Oproti kvalifikaci, která se jela na tvrdém sněhu, se výrazně změnily podmínky, teď byl sníh rozměklý a na takový jsme prostě vhodné lyže nenašli. Nebylo to v mazání, všichni kolem dělali, co mohli, bylo to prostě v lyžích. Není to výmluva, snad stačilo podívat se. Soupeřky za mnou málem nic nedělaly, a přesto mě předjely," rmoutila se Neumannová poté, se její poslední medailový sen pod pěti kruhy definitivně rozplynul.
Už ve čtvrtfinále sprintu na 1500 metrů vzala za své další medailová touha Kateřiny Neumannové. Sice vyhrála kvalifikaci, další kolo se však stalo jejím posledním olympijským závodem v kariéře. V závěru ji totiž předjely všechny tři soupeřky. "Jsem hodně zklamaná, ale z kopce mi vůbec nejely lyže. Oproti kvalifikaci, která se jela na tvrdém sněhu, se výrazně změnily podmínky, teď byl sníh rozměklý a na takový jsme prostě vhodné lyže nenašli. Nebylo to v mazání, všichni kolem dělali, co mohli, bylo to prostě v lyžích. Není to výmluva, snad stačilo podívat se. Soupeřky za mnou málem nic nedělaly, a přesto mě předjely," rmoutila se Neumannová poté, se její poslední medailový sen pod pěti kruhy definitivně rozplynul.
</TEXT>
</DOC>
<DOC>
<DOCID>LN-20020220060</DOCID>
<DOCNO>LN-20020220060</DOCNO>
<DATE>02/20/02</DATE>
<TITLE>
Za stolem na tiskové konferenci seděl s kšiltovkou obrácenou dozadu, ač už jako olympijský vítěz, stále zůstal svůj. Ten volnomyšlenkář, jenž například do olympijského dotazníky vyplnil mezi koníčky sex, drogy a rock and roll. Akrobatický skokan Aleš Valenta ze dne na den vplul mezi největší české sportovní celebrity, ale prohlašuje: "Nechci se změnit."
</TITLE>
<TEXT>
SALT LAKE CITY - Doskočil své parádní číslo, které umí na světě jen on. Trojité salto s pěti vruty. Padl na záda do sněhu a se zavřenýma očima se jal snít svůj olympijský sen. "Tehdy už jsem prostě věděl, že to medaile bude. I když stát se mohlo cokoliv, rozhodčí mohli přivřít oči, ale já prostě věděl, že medaili mám," vzpomínal Aleš Valenta.
Jak tísnivé bylo čekání na skoky zbylých čtyř závodníků?
Ani ne, byla to spíš taková ta nejlepší část závodu, když člověk ví, že skočil dobře a čeká, co se bude dít.
Co se vám hnalo hlavou, když domácí favorit a vítěz z Nagana Bergoust upadl při posledním skoku soutěž a vám připadlo zlato?
Řekl jsem si whow, to je škoda, že upadl.
Není to trochu přetvářka, několik českých fanoušků už nadšením vyskočilo a radovalo se ze zlata?
Fakt ne, mě nejprve mrzelo, že Eric upadl a až pak jsem si uvědomil, že mám zlato.
Jak na vaše vítězství i jedinečné salto reagovali soupeři?
Všichni mi gratulovali, někteří byli docela překvapení, že jsem ten skok předvedl. Bylo to hezké.
Když jste svůj skok dokončil, myslel jste si, že byste mohl vyhrát?
No, když jsem viděl body, které jsem dostal, tak jsem si myslel, že bych měl medaili mít. Ale zlatem jsme si zdaleka jistý nebyl. Čekal jsem totiž, že Američan Bergoust mě víc ohrozí, protože on je fakt skvělý. Jenomže druhý skok mu vůbec nevyšel. V té chvíli už bylo jasné, že jsem zlatý.
Dokončení ze strany 13
Kdy jste se pro salto vůbec rozhodl? Bylo to těsně před druhým kolem?
Rozhodl jsem se víceméně ještě před tréninkem. Při něm jsem ho pak úspěšně skočil, i se závodem jsem ho vlastně úspěšně ustál třikrát po sobě. To je dobré.
Před olympiádou jste se nechal slyšet, že víc jak olympijské zlato byste bral celkové vítězství ve Světovém poháru. Platí to stále?
To stále platí, vždyť dneska to bylo krásně vidět. Skočil jsem dva dobrý skoky, Erik mě klidně mohl přeskočit, nebyl mezi námi zase takový rozdíl. Vítězství ve Světovým poháru bych bral pořád víc. Vždyť to je celá sezona. Když si to vezmete, tak já jsem nevyhrál jedinej závod Světovýho poháru, ale vyhrál jsem olympiádu. Je to o štěstí, nic jsem nesměřoval k tomu, abych jí vyhrál.
Také tvrdíte, že skáčete hlavně pro sebe, pro své pocity. Co ale nyní, když jste udělal tolika lidem doma takovou radost?
Vždy jsem říkal, že chci hlavně skočit dobře, a to je pro mě. Ale to, že reprezentuji zemi, pro mě byla vždycky čest. To že jsem teď mohl zviditelnit Českou republiku ve světě, to je pro mě obrovské, ani nemám slov, jak bych to nazval. Cítím se velice dobře hlavně kvůli tomu, že jsem dobře reprezentoval republiku. To pro mě vždycky bylo hlavní.
</TEXT>
<HEADING>
Myslíte, že olympijské zlato změní vás, váš život?
</HEADING>
<TEXT>
Zlatá medaile vždycky změní život, byl bych asi naivní, kdybych říkal, že to tak nebude. Možná mě to změní v některých věcech, které budu muset dělat. Ale abych se já osobně měnil. Jestli se změním, tak až mě potkáte, dejte mi facku.
Peníze na přípravu si sháníte úplně sám, jste takový sportovní podnikatel. Teď asi nastanou lepší časy?
Snad jo, věřím, že financí přibude.
Víte, kolik je za zlato?
Ne.
Milion.
Tak to je dobrý (smích).
</TEXT>
<HEADING>
Co vás čeká v nejbližší době?
</HEADING>
<TEXT>
Tak jednadvacátýho letím domů, dneska zajdu do českého olympijského domu, večer na ceremoniál pro medaili. A konečně oslavím narozeniny, který jsem měl šestýho února. Určitě uděláme pařbu.
Jste olympijský vítěz, sportovec nemůže dosáhnout vyšší mety. Neztratíte teď tak trochu motivaci?
Tak to rozhodně ne. Já totiž nejsem sběratel medailí, ale závodník, který soupeří s ostatními, chce se dál zlepšovat. To je moje motivace. A až jí ztratím, skončím.
Kdo je Aleš Valenta
Narozen: 6. února 1973 v Šumperku
</TEXT>
<HEADING>
Přezdívka: Alda
</HEADING>
<TEXT>
Jak se dostal ke sportu: začal jako gymnasta, koketoval i se skokem o tyči, v 15 začal s akrobatickým lyžováním
Po prvním skoku v životě: "Měl jsem strach, že se zabiju, ale jakmile jsem skočil a přežil, poznal jsem, že je to supersport."
Vzdělání: strojní mechanik
Koníčky: rocková hudba (Limp Bizkit, Blink 182), literatura
Stav: svobodný, má přítelkyni
Akrobatické skoky
</TEXT>
</DOC>
<DOC>
<DOCID>LN-20020220061</DOCID>
<DOCNO>LN-20020220061</DOCNO>
<DATE>02/20/02</DATE>
<TITLE>
Repríza naganského semifinále skončila remízou, po dvou gólech dali Havlát a kanadský kapitán Lemieux
</TITLE>
<TEXT>
Další skvělý zápas odehráli na olympijském turnaji čeští hokejisté. V duelu s Kanadou měli po dvou trefách Havláta a jedné Dopity k vítězství blíž, těsné vedení ale neudrželi. Ve skupině přesto obsadili před Kanadou druhé místo a ve čtvrtfinále je čekají Rusové.
</TEXT>
<HEADING>
Česko - Kanada 3:3
</HEADING>
<TEXT>
SALT LAKE CITY (od zpravodaje LN v USA) - O výhru, kterou český tým již svíral docela pevně v rukách, přišel 204 vteřin před koncem. Obránce Špaček, jenž si na ledě prožil všechny tři inkasované branky, ztratil v obranné třetině puk a Kanaďané po Nieuwendykově střele vyrovnali. Soupeř, vědom si své poněkud truchlivé dosavadní bilance v soutěži, se pokusil zlomit český tým hned v úvodu. Zbraně zvolil osvědčené - extrémní tvrdost a kosmickou rychlost. Ve chvílích, kdy už řídkým vzduchem zahlcení Kanaďané ve svém zaujetí polevovali, zlikvidoval v 9. minutě brankář Hašek fakírsky šanci kapitána Kanady Lemieuxe. Jenže o půlminuty později ho stejný hráč z velkého úhlu šikovně prostřelil. "Mario se trefil přesně," vysvětloval Hašek. "Puk letěl deset centimetrů nad ledem těsně nad hokejkou mezi betony do sítě..." Necelé dvě minuty před přestávkou ale Česko srovnalo krok, když hbitý Havlát trefil horní růžek Brodeurovy branky. V tu chvíli již bylo jasné, že se změny v sestavě vyplatily. Havlát zkusil zdárně štěstí v Jágrově útoku namísto Hrdiny, Hejduk vystřídal Dvořáka u Reichla a namísto Čajánka tentokrát na střídačce celý zápas proseděl dosud nevýrazný Patera.
</TEXT>
<HEADING>
Sporný gól kanadský rozhodčí uznal
</HEADING>
<TEXT>
Havlát si na Brodeura troufl i ve druhé třetině a ve chvílích, kdy už se zdálo, že čeští hráči půjdou oddychovat před poslední přestávkou do šatny s jednogólovým náskokem, udeřil znovu Lemieux. Jeho ránu sice Hašek čapl do lapačky, vzápětí se však překulil nejspíš i s pukem za brankovou čáru. Kanadský rozhodčí McCreary si vzal na pomoc videozáznam, na němž ale puk nenašel. Jak by také ano, když ho Hašek držel v lapačce... Do dlouhých dohadech vyrovnávající gól svým krajanům uznal. "Puk mi propadl mezi rukou a tělem, navíc mě někdo tlačil do branky," připomínal si Hašek tok děje. "Skutečně nevím, jestli puk byl anebo nebyl za čárou." Lemieux měl ale náhled na situaci jednoznačný: "Hašek držel puk naprosto jasně za čárou." Jágr sice asi spíše z morální povinnosti se sudím jeho rozhodnutí probíral, později však připustil, že se ani nebylo o co hádat. "Nebudeme si asi nic namlouvat, ne? Když jsme viděli zpomalený opakovaný záběr akce, asi jsme už věděli, jak to dopadne..."
</TEXT>
<HEADING>
Na tři pětky
</HEADING>
<TEXT>
Do poslední třetiny už nenastoupil centr Jágrova útoku Lang, jenž si při střetu s Lindrosem poranil bederní páteř. Augusta stáhl hru na tři pětky a k Jágrovi se vrátil jeho starý dobrý známý z Pittsburghu Hrdina. Právě on propásl zřejmě rozhodující okamžik zápasu. Ve 43. minutě netrefil odkrytou Brodeurovu branku, do níž se kanadský gólman nestačil včas vrátit. Necelých sedm minut před koncem si Dopita vzpomněl na gól Švédsku a s téměř navlas stejným provedením pověsil puk pod horní tyčku pro změnu Kanaďanům. Jenže pak přišla osudová chyba Špačka a Kanaďané se mohli radovat, že zachránili alespoň bod. "Za stavu 2:1 jsme měli několik nadějných šancí na gól," připomínal trenér Josef Augusta. "Kdybychom zvýšili vedení na 3:1, pro Kanadu by už vyrovnání znamenalo značný problém." Nepříjemné chyby, kterých se český tým zejména v obranné hře občas dopouštěl, a které Haška náležitě rozčilovaly, Augusta nehodlal rozpitvávat. "Jestliže brankář hráče upozorňuje na nutnost zodpovědné defenzivy, je to normální a nic zvláštního vtom nehledejte," prohlásil. Martin Ručinský ale hovořil otevřeně a řekl, že všechny tři góly padly po zásadních chybách. "Pevně věřím, že ve středu už žádné chyby dělat nebudeme," napsal Josef Augusta za příběhem tří zápasů ve skupině tečku.
Do poslední třetiny už nenastoupil centr Jágrova útoku Lang, jenž si při střetu s Lindrosem poranil bederní páteř. Augusta stáhl hru na tři pětky a k Jágrovi se vrátil jeho starý dobrý známý z Pittsburghu Hrdina. Právě on propásl zřejmě rozhodující okamžik zápasu. Ve 43. minutě netrefil odkrytou Brodeurovu branku, do níž se kanadský gólman nestačil včas vrátit. Necelých sedm minut před koncem si Dopita vzpomněl na gól Švédsku a s téměř navlas stejným provedením pověsil puk pod horní tyčku pro změnu Kanaďanům. Jenže pak přišla osudová chyba Špačka a Kanaďané se mohli radovat, že zachránili alespoň bod. "Za stavu 2:1 jsme měli několik nadějných šancí na gól," připomínal trenér Josef Augusta. "Kdybychom zvýšili vedení na 3:1, pro Kanadu by už vyrovnání znamenalo značný problém." Nepříjemné chyby, kterých se český tým zejména v obranné hře občas dopouštěl, a které Haška náležitě rozčilovaly, Augusta nehodlal rozpitvávat. "Jestliže brankář hráče upozorňuje na nutnost zodpovědné defenzivy, je to normální a nic zvláštního vtom nehledejte," prohlásil. Martin Ručinský ale hovořil otevřeně a řekl, že všechny tři góly padly po zásadních chybách. "Pevně věřím, že ve středu už žádné chyby dělat nebudeme," napsal Josef Augusta za příběhem tří zápasů ve skupině tečku.
</TEXT>
</DOC>
<DOC>
<DOCID>LN-20020220062</DOCID>
<DOCNO>LN-20020220062</DOCNO>
<DATE>02/20/02</DATE>
<TITLE>
Tvář gentlemana ztratil během olympijského turnaje Kanaďan Wayne Gretzky. Po zápase s Českem mluvil o tom, že proti jeho týmu se spiknul celý svět.
</TITLE>
<TEXT>
WEST VALLEY CITY - Šéf kanadského hokejového týmu Wayne Gretzky se po zápasu s Českou republikou podivoval, proč rozhodčí nevyloučil obránce Romana Hamrlíka za zákrok na Theorena Fleuryho. Útočník New Yorku Rangers povalil v závěru utkání na led českého gólmana Dominika Haška a bránil mu v pohybu. Krátce poté, co Fleury vstal, jej Hamrlík srazil krosčekem zpět na led. Rozhodčí zákrok českého hokejisty nepotrestal, což Gretzkého pobouřilo. Legendární hráč by prý Hamrlíka vyloučil z turnaje. "Kdyby to udělal Kanaďan, pak by kolem toho bylo hodně křiku... Jsme prostě za hulváty," tvrdil Gretzky. "Když to ale udělá hráč z Evropy, pak je to OK, protože oni nejsou tak tvrdí nebo zákeřní, jako my," nasadil ironický tón. Podle něj je možné, že incident bude mít dohru v NHL. Hamrlík hraje za New York Islanders a Fleury za městské rivaly Rangers. "Nechtěl bych být u toho, až budou hrát Islanders s Rangers. Dejte na mě. Během toho zápasu dojde k odplatě a nebude to hezké," varoval Gretzky.
</TEXT>
<HEADING>
Ostatní nás nenávidí
</HEADING>
<TEXT>
Slavnému hráči, který se marně pokusil završit skvělou kariéru ziskem zlaté olympijské medaile v Naganu, hnula žlučí také média. Po úvodní porážce od Švédska a nevýrazném výkonu v utkání s Německem začaly zámořské sdělovací prostředky mužstvo odepisovat. "Je to vážně směšné. Pokaždé, když si zapnu televizi, udělá se mi špatně. Je mi zle, když slyším, jak se mluví o kanadském hokeji," vykládal Gretzky. "Jasně že jsem naštvaný. Unavují mě lidé, kteří si utahují z kanadského hokeje," zdůraznil. "Jiné země nás nenávidí. Američané mají radost, když se nám nedaří. My přitom proti nim nic nemáme. To oni nás nemají rádi a chtějí vidět náš pád," tvrdí Gretzky.
Slavnému hráči, který se marně pokusil završit skvělou kariéru ziskem zlaté olympijské medaile v Naganu, hnula žlučí také média. Po úvodní porážce od Švédska a nevýrazném výkonu v utkání s Německem začaly zámořské sdělovací prostředky mužstvo odepisovat. "Je to vážně směšné. Pokaždé, když si zapnu televizi, udělá se mi špatně. Je mi zle, když slyším, jak se mluví o kanadském hokeji," vykládal Gretzky. "Jasně že jsem naštvaný. Unavují mě lidé, kteří si utahují z kanadského hokeje," zdůraznil. "Jiné země nás nenávidí. Američané mají radost, když se nám nedaří. My přitom proti nim nic nemáme. To oni nás nemají rádi a chtějí vidět náš pád," tvrdí Gretzky.
</TEXT>
</DOC>
<DOC>
<DOCID>LN-20020220063</DOCID>
<DOCNO>LN-20020220063</DOCNO>
<DATE>02/20/02</DATE>
<TITLE>
JIŘÍ HRDINA, trojnásobný vítěz Stanley Cupu
</TITLE>
<TEXT>
Parádní výkon českého týmu. Dopředu jsme byli bezchybní, moc mužstvu pomohlo přeházení útoků. Havlát i Hejduk jsou ve formě a dostali víc prostoru. Malou výhradu mám jen k obraně, která udělala pár chybiček. Lemieux odehrál velmi slušný zápas na to, že se zřejmě necítí úplně zdravý. O RUSECH: Mají kompaktní tým, osobnost kapitána Larionova a kouče Fetisova je dala dohromady. Ale mohli by nám sedět, podle mě víc než Finové, kteří jsou strašně houževnatí. Kdybychom jim dali rychlý gól, mohlo by je to nalomit. Chabibulina nepodceňuji. Možná mu nějaký zápas nevyšel, je to ale skvělý gólman.
Tři největší hvězdy: 1. Havlát 2. Jágr 3. Hašek
Známka pro český tým: 1
MAREK SÝKORA, trenér K. Varů, 2x nejlepší extraligový kouč
Kanada ten zápas začala líp, dobře četla hru a k ničemu nás nepustila. Pak ale ztratila šťávu a ve druhé třetině jsme měli spoustu šancí zápas rozhodnout, ale buhužel se to nepovedlo. Životní zápas hrál Havlát, skvělý byl zase Jágr. Celkově to byl ale o trošku slabší výkon než proti Švédům, v obraně to občas trošku skřípalo. O RUSECH: Myslím, že je to nejhorší soupeř, jakého jsme mohli dostat, protože potenciál má jejich tým ohromný. Ale Finové nám ukázali, jak na ně. Dobře bruslit a hrát jim do těla.
Tři největší hvězdy: 1. Havlát 2. Jágr 3. Hašek
Známka pro český tým: 2
</TEXT>
<HEADING>
LIDOVÉ NOVINY
</HEADING>
<TEXT>
Tah trenérů s přeřazením Havláta do první řady byl vynikající. Společně s Jágrem a Langem na ledě čaroval. Menší slabinou byla naopak hra obrany, nejlepší den neměl především Špaček. Hašek dostal stejně jako se Švédy gól mezi betony, přesto jinak působil nejjistěji ze všech tří zápasů ve skupině. ORUSECH: Nejméně vyzpytatelný tým na turnaji. Pokud budou hvězdy z NHL hrát laxně jako doposud, vítězství Česka je jisté. Pokud ale Rusové začnou hrát pro tým a chytne se gólman Chabibulin, čeká Česko tuhý boj.
Tři největší hvězdy: 1. Jágr 2. Havlát 3. Dopita
Známka pro český tým: 2
</TEXT>
<HEADING>
FRANTIŠEK KUČERA, olympijský vítěz, obránce Washingtonu
</HEADING>
<TEXT>
Další moc dobrý výkon českého týmu. Mužstvu pomohl tah trenérů, kteří vytáhli Hejduka a Havláta ze čtvrtého útoku výš. Havlátovi to s Jágrem klapalo skvěle. Škoda malého zaváhání obrany v závěru zápasu, protože Kanada se porazit dala. Nepřišlo mi totiž, že by se oproti předchozím zápasům moc zvedli. Na velkém hřišti řada jejich starších hráčů nestíhá. Druhý gól Lemieuxe podle mě platit neměl, protože nebylo vidět, kde puk je. O RUSECH: Když to půjde Dominikovi, měli bychom je porazit, i když jsou nevyzpytatelní. Zatím na OH hrají jako partička individualistů, nespolupracují jako tým.
Tři největší hvězdy: 1. Havlát 2. Jágr 3. Kubina
Známka pro český tým: 2
</TEXT>
<HEADING>
JIŘÍ HOLEČEK, legendární gólman
</HEADING>
<TEXT>
Český tým se mi moc líbil, byť byl zpočátku pod tlakem Kanady. Famózní výkon podal znovu Jágr, to že k němu trenéři dali Havláta, byl výborný tah. Naštval mě rozhodčí, protože druhý gól Lemieuxe neměl uznat. Existuje jasné pravidlo, že branka je uznána jen poté, co puk viditelně přejde čáru. Překvapil mě Lemieux. Myslel jsem si, že je tam jen do počtu, ale on hrál dobře a skvěle střílel. O RUSECH: Velmi silní dopředu. Když se ale dostane jejich obrana pod tlak, dělá velké chyby. A také doufám, že Chabibulin zůstane v té "formě", kterou má. Ze silné šestky mají Rusové jasně nejslabšího gólmana.
Tři největší hvězdy: 1. Jágr 2. Hašek 3. Havlát
Známka pro český tým: 1
</TEXT>
</DOC>
<DOC>
<DOCID>LN-20020220064</DOCID>
<DOCNO>LN-20020220064</DOCNO>
<DATE>02/20/02</DATE>
<TITLE>
SALT LAKE CITY - Snadné vítězství si připsali švédští hokejisté, kteří v nočním utkání z pondělí na úterý bez problémů přehráli Německo.
</TITLE>
<GEOGRAPHY>Švédsko</GEOGRAPHY>
<TEXT>
Německo 7:1
Svou zásluhu na výhře měl i brankář Johan Hedberg, jenž nahradil jedničku Sala. "Nebylo to ale nic těžkého. Rychle jsme se ujali vedení 3:0. Sice jsem musel několikrát zasáhnout proti vážnějším šancím, ale to je moje práce," uvedl gólman Pittsburghu. O vítězství Seveřanů se opět zasloužila hlavně první útočná řada Alfredsson, Sundin, Dahlén, která se postarala o tři branky. "Samozřejmě, že Matsova řada měla svůj podíl na výhře, ale pro nás je důležité, že se prosadili i ostatní," podotkl střelec dvou branek Markus Näslund. Ve čtvrtfinále nyní čekají na Švédy hráči Běloruska, nejslabší tým skupiny D. "Víme, že mají po bruslařské stránce dobře vybavené hráče. Musíme zapnout od prvního vhazování a hrát naplno," nastínil taktiku Daniel Alfredsson.
</TEXT>
</DOC>
<DOC>
<DOCID>LN-20020220065</DOCID>
<DOCNO>LN-20020220065</DOCNO>
<DATE>02/20/02</DATE>
<TITLE>
tvrdí o útočníkovi Ottawy, který dal Kanadě dva góly, nejlepší český hokejista Jaromír Jágr
</TITLE>
<TEXT>
Budoucnost českého hokeje vidí Jaromír Jágr v útočníkovi Martinu Havlátovi. "Až naše generace odejde, právě Martin se nejspíš stane kapitánem a vůdčí osobností nároďáku," tvrdí nejzářivější hvězda českého týmu o hráči, který dal Kanadě dva góly.
SALT LAKE CITY (od zpravodaje LN v USA) - Dvacetiletý Havlát nastoupil před olympijským turnajem v reprezentaci v devatenácti zápasech, v nichž stihl vstřelit tři góly. V průběhu tří utkání v základní skupině vsítil soupeřům stejný počet branek. Jednomu z nejlepších gólmanů NHL Martinovi Brodeurovi pak poslal v utkání s Kanadou za záda hned dva pozdravy. "Při vyrovnávajícím gólu na 1:1 nedlouho před koncem úvodní třetiny Jarda Jágr vybojoval puk a s ,Lanýžem' jsme jeli dva na jednoho beka," líčil důležitou první branku. "Kanadský obránce se ale stahoval spíše k Robertovi, takže jsem vystřelil a ono to tam spadlo." Při druhém gólu na 2:1 o necelých pět minut později mu Kubina přesně přihrál mezi kruhy a útočník Ottawy měl dokonce ještě i čas se podívat, kam by měl namířit. První gól do šibenice, druhý po ledě. Své úvodní dvě střely v zápase tak zužitkoval ve dva góly a podržel český tým nad vodou.
</TEXT>
<HEADING>
Zlom v kariéře přišel po mistrovství světa
</HEADING>
<TEXT>
Havlátův hokejový život se výrazně změnil po mistrovství světa v Petrohradu před dvěma roky. Trenér Augusta ho do města na Něvě vzal coby hvězdu ze zlatého týmu z mistrovství světa dvacetiletých a Martin při své premiéře na šampionátu dospělých mužstvu pomohl k dalšímu zlatu. Vedení Ottawy Senators ho povolalo do prvního týmu a Havlátovo jméno od té doby vnímá čím dál víc lidí. Postupně se totiž stal hvězdou klubu i celé NHL. Už není oním trochu ostýchavým nováčkem, ale sebevědomým útočníkem, jenž se netřese před žádným brankářem.
</TEXT>
<HEADING>
S Jágrem v útoku? Hlavně k němu zapadnout
</HEADING>
<TEXT>
Před utkáním s Kanadou ale špetku strachu připustil. "Trenéři mně totiž oznámili, že nastoupím v útoku s Jardou Jágrem a já měl obavy, abych do lajny k nejlepšímu hokejistovi světa zapadl," říká. Po boku Jágra a Langa se ale představil již v závěru utkání proti Švédsku, když ho k nim trenéři poslali namísto Hrdiny. Moc dlouho si ale jejich společnosti neužil. Za naražení Nylandera na mantinel vyfasoval trest na 5 minut plus do konce utkání. Na ledě s nedávnými spoluhráči z Pittsburghu pobyl pouhých pět vteřin a hned musel do šatny... V zápase proti Kanadě už se hlídal a trestné lavici se zdárně vyhnul. S Jágrem si před utkáním chvíli povídali, přičemž kapitán týmu ho zejména nabádal, ať nemění svoji hru. "Nechtěl jsem, aby byl Martin nervózní," povídal Jágr. "Občas se totiž stává, že někteří mladí, které na ledě v lajně potkávám, hrají vedle mě úplně něco jiného, než na co jsou zvyklí. Věčně se mě snaží hledat. To já od nich ale nechci."
</TEXT>
<HEADING>
Tajný obsah předzápasové debaty
</HEADING>
<TEXT>
Havlát ale za nic na světě nechtěl prozradit, o čem konkrétně s Jágrem debatoval. "Řekl mi v podstatě jedinou věc, kterou ode mě chce. O co šlo, si ale nechám pro sebe..." Havláta z míry nevyvedlo ani mimořádné nasazení Kanaďanů v prvních minutách zápasu, podtržené extrémní tvrdostí. "Věděli jsme, že po ledě budou od začátku lítat, že nás čeká jiný zápas než proti Švédsku. Z tlaku jsme se ale vymanili, a pak už bylo vše v klidu." Trenér Augusta označil Havláta za jednoho z nejlepších hokejistů večera. Havláta trenérova lichotka sice dozajista potěšila, muže číslo 1 ale viděl na opačném křídle své formace. "Kdo byl nejlepší, je snad každému jasné, ne? Samozřejmě, že Jarda Jágr, a to o třídu. Hrálo se mi s ním opravdu skvěle."
Havlát ale za nic na světě nechtěl prozradit, o čem konkrétně s Jágrem debatoval. "Řekl mi v podstatě jedinou věc, kterou ode mě chce. O co šlo, si ale nechám pro sebe..." Havláta z míry nevyvedlo ani mimořádné nasazení Kanaďanů v prvních minutách zápasu, podtržené extrémní tvrdostí. "Věděli jsme, že po ledě budou od začátku lítat, že nás čeká jiný zápas než proti Švédsku. Z tlaku jsme se ale vymanili, a pak už bylo vše v klidu." Trenér Augusta označil Havláta za jednoho z nejlepších hokejistů večera. Havláta trenérova lichotka sice dozajista potěšila, muže číslo 1 ale viděl na opačném křídle své formace. "Kdo byl nejlepší, je snad každému jasné, ne? Samozřejmě, že Jarda Jágr, a to o třídu. Hrálo se mi s ním opravdu skvěle."
</TEXT>
</DOC>
<DOC>
<DOCID>LN-20020220066</DOCID>
<DOCNO>LN-20020220066</DOCNO>
<DATE>02/20/02</DATE>
<TITLE>
SALT LAKE CITY (od zpravodaje LN v USA) - Několikrát se potkali na červené čáře, ale ač se znají léta, moc slov spolu neprohodili. Při rozbruslení se jejich pohledy střetly a pozdravili se jen povytažením obočí, jako kapitáni si na startu vzájemného duelu vyměnili vlaječky. Jaromír Jágr a Mario Lemieux se poprvé v životě střetli jako soupeři. "Ale moc jsme se na ledě nepotkali, trenéři sice chtěli, aby naše lajna hrála na Maria, ale nešlo to stále dodržet," popisoval Jágr, jehož útok se hned po prvním buly úprkem vracel na střídačku, když proti němu místo Lemieuxovy formace vyrukovala Lindrosova. A kdo souboj hvězd vyhrál? "Asi Mario, když dal dva góly. Ale počítá se výsledek 3:3, i kdyby dal všechny tři góly a výsledek by byl stejný, bylo by mi to osobně jedno," tvrdil Jágr. Ač se gólově neprosadil, byl to právě on, kdo na sebe během zápasu strhával největší pozornost. Při prvním gólu přetlačil na modré obrovitého beka Prongera a otevřel cestu Havlátovi, při druhém zase skvěle forčekoval v rohu útočného pásma. Vše doplňoval pestrými kličkami, stahovačkami, neprohrál snad jediný souboj. Individuálně český kapitán jasně čněl nad všemi hráči na ledě.
</TITLE>
<HEADING>
Mario odehrál svůj standard
</HEADING>
<TEXT>
Lemieux těžil z podstaty hokejového génia, ze tří střel dal dva góly. "Jinak toho ale moc neudělal, moc se mu nedařilo," říkal Dominik Hašek. "Mario odehrál svůj standard, vytěžil z minima maximum," myslel si Jágrův osobní trenér Marian Jelínek. "Hlavně pohybem zaostával, taky proto dostal na křídla Kariyu s Nolanem." Lemieux už na první pohled bruslil na širším kluzišti jako stárnoucí král, tu a tam někomu přidržel rutinérsky hokejku. "Jednou mi tam dal loket," postěžoval si Jan Hrdina, jenž je Lemieuxovým zaměstnancem v Pittsburghu, přesto se neváhal pokusit naremplovat svého šéfa na mantinel. "Byl takovej trošku protivnej, snad mě nevymění," smál se Hrdina. Božský Mario po remíze 3:3 zrovna nezářil, kdežto na tváři Jágrově hrál úsměv. "Ono se nedivte, že je takový. Být Kanaďanem, to není teď moc příjemná situace. Když se považujete za super hráče, nejlepšího na světě, a pak prohrajete se Švédy a Němce porazíte 3:2..." řehtal se Jágr.
Jágr v. Lemieux
</TEXT>
</DOC>
<DOC>
<DOCID>LN-20020220067</DOCID>
<DOCNO>LN-20020220067</DOCNO>
<DATE>02/20/02</DATE>
<TITLE>
tvrdí střelec zlatého gólu z Nagana Petr Svoboda
</TITLE>
<TEXT>
Přes rok si už kvůli vleklým zdravotním problémům nezahrál hokej, do Salt Lake City ale přesto přiletěl fandit. Petr Svoboda, od Nagana český národní hrdina.
LN: Jak se vám dosavadní výkony českých reprezentantů zamlouvají?
Hrají výborně, je ale třeba vidět, že do tuhého půjde až ve středu.
LN: Jak moc vám bylo na tribuně líto, že si nemůžete obout brusle?
Bylo to pro mě hrozně těžké, protože jsem věděl, že bych s klukama hrál, kdybych byl zdravý. Bohužel to tak je, takže mohu dělat jediné - držet českému mužstvu palce. Musím se ale přiznat, že pro mě nebylo jednoduché dívat se na zápas z tribuny.
LN: Když jste se koukal v hale zvané E-Center dolů na led, neříkal jste si občas pro sebe, že byste dané situace třeba s bruslemi na nohou vyřešil jinak?
Přistihl jsem se, že už začínám skutečně přemýšlet jako většina fanoušků. Seshora totiž vypadá vše náramně jednoduše.
LN: Kdo se vám v českém týmu nejvíc líbí?
Výborně hrají všichni, škoda jen, že jsme neporazili Švédy. Tohle utkání jsme měli vyhrát.
LN: Kdo si myslíte, že by pro nás byl výhodnějším soupeřem - Finsko, anebo Rusko?
Také při minulé olympiádě se často zvažovalo, který tým by byl pro nás lepší a který zase ne. Podobné kalkulace jsou ale zbytečné, já věřím na to, že člověk musí porazit pokaždé ty nejlepší, když chce uspět. Kolikrát si říkáme - Finové jsou možná slabší soupeř, jenže vzpomeňte si, jak výborně hráli proti Rusům. Šest týmů je vyrovnaných, takže si skutečně nemůžeme vybírat.
LN: Jágr prohlásil, že český tým v Naganu předváděl lepší defenzivní hru než v Salt Lake City. Souhlasíte s ním?
Hra obránců se dá těžko srovnávat, protože od Nagana už uplynuly čtyři roky. Já si myslím, že kluci hrají fakt výborný hokej a neříkám to kvůli tomu, abych je chválil jen proto, že jsem s nimi také hrával. Chyby jsme vyráběli samozřejmě i my, mnohem důležitější ale je, aby se od této chvíle už v naší hře neobjevovaly.
LN: Nepřemýšlel jste o tom, zastavit se za bývalými spoluhráči v kabině?
Ne, já jsem v Salt Lake City jenom jako fanoušek a přijel jsem se skutečně pouze dívat.
LN: Kde podle vás skončí pouť českého týmu?
Ve středu musí držet všichni pohromadě. Pak budeme mít reálnou šanci celý turnaj vyhrát.
LN: Jak vám slouží zdraví? Myslíte si, že se ještě někdy mezi mantinely vrátíte?
Pořád věřím, že se věci změní. Uvidíme...
</TEXT>
</DOC>
<DOC>
<DOCID>LN-20020220068</DOCID>
<DOCNO>LN-20020220068</DOCNO>
<DATE>02/20/02</DATE>
<TITLE>
Změnil se k nepoznání. Z naganské hvězdy starající se především o svůj výkon je dnes Jaromír Jágr skutečný lídr, a ač o tom mnozí pochybovali, i ten nejlepší možný kapitán českého hokejového týmu.
</TITLE>
<TEXT>
SALT LAKE CITY (od zpravodaje LN v USA) - Když se na benjamínka Martina Havláta vrhali rozhořčení Kanaďané, zastal se ho vlastním tělem. Jménem mužstva promlouvá k národu. Dominik Hašek si ho volá, aby vyčinil obráncům, sudímu McCrearymu zase spílá za uznaný sporný gól. Jaromír Jágr je v Salt Lake City na roztrhání, opatruje svůj tým i stíhá excelovat na ledě. V lopotě násobené nadmořskou výškou dře do posledních sil, vyčerpaný, ale spokojený. "Můžeme prohrát, ale důležité je, abychom na svůj výkon byli hrdí. A to já zatím na naše mužstvo jsem," tvrdí kapitán. Popáté vyjel Jágr na velkou akci s reprezentačním celkem. A v historii předešlých vystoupení vyčnívá ten současný olympijský jako Mount Everest v Krkonoších. "Přijde mi, že Jarda tady vyčnívá stejně, jako když kdysi hrával exhibice v Německu," tvrdí Jágrův osobní trenér Marian Jelínek. "Mezi ním a průměrným hráčem na olympiádě je asi takový rozdíl jako mezi extraligou a první ligou," dodá. Přitom Jágr odjížděl na turnaj s jistými rozpaky. Přetřásání jeho vztahu s tradičním kapitánem Robertem Reichlem, diskuse, zda je on tím správným vůdcem. "Když pan Augusta přiletěl na zápas s Tampou a kapitánství mu nabídl, Jarda se ho hned ještě dvakrát zeptal, zda si to dobře rozmyslel," popisuje Jelínek. "Ještě i potom to bylo hnisavé téma. Dvakrát mi dokonce říkal: ,Zavolej Růžovi a řekni, že já to céčko nepotřebuju. Jestli s ním má hrát někdo jiný líp, ať ho má. Já ho k dobrýmu výkonu mít nemusím," vzpomíná přítel a osobní trenér washingtonské hvězdy. Nakonec tak neučinili a měsíc před Salt Lake City se začali poctivě chystat v kolotoči NHL na olympiádu. Trénovali hru na širším kluzišti, zaměřili se na ni i v posilovací přípravě, víc trénovali nohy. "A teď to vidíte, on si toho možná málokdo všimne, ale Jarda tady neprohrál snad ještě ani jeden souboj, nikomu se ho nepodařilo poslat na led," libuje si trenér a psycholog v jedné osobě.
</TEXT>
<HEADING>
Kapitán, kterého tým následuje
</HEADING>
<TEXT>
"Také jsme se s Jardou často bavili při cestě autem na trénink nebo ve volných dnech o jeho kapitánství," vzpomíná Jelínek, bývalý učitel tělocviku, jehož samotného překvapilo, jak se nakonec Jágr s novou rolí srovnal. "Jarda sice není vyložený kapitán, který by stále burcoval kabinu, ale na ledě jím stoprocentně je." Na proměnu z naganské hvězdy, která si co chvíli před koncem třetin odcházela brousit brusle, trénovala v kraťasech a bez helmy a po zlatém finále mrzutě mluvila o posledním zápase za národní tým, hledí Jelínek s potěšením. "Jarda za ty čtyři roky dospěl, navíc se naučil být kapitánem v Pittsburghu a na tuhle roli sem také přijel dobře připraven. V hlavě měl jasno, co se od něj čeká." Co si předsevzal, to nyní splňuje. Na led se vrhá s vervou a tým ho následuje.
"Také jsme se s Jardou často bavili při cestě autem na trénink nebo ve volných dnech o jeho kapitánství," vzpomíná Jelínek, bývalý učitel tělocviku, jehož samotného překvapilo, jak se nakonec Jágr s novou rolí srovnal. "Jarda sice není vyložený kapitán, který by stále burcoval kabinu, ale na ledě jím stoprocentně je." Na proměnu z naganské hvězdy, která si co chvíli před koncem třetin odcházela brousit brusle, trénovala v kraťasech a bez helmy a po zlatém finále mrzutě mluvila o posledním zápase za národní tým, hledí Jelínek s potěšením. "Jarda za ty čtyři roky dospěl, navíc se naučil být kapitánem v Pittsburghu a na tuhle roli sem také přijel dobře připraven. V hlavě měl jasno, co se od něj čeká." Co si předsevzal, to nyní splňuje. Na led se vrhá s vervou a tým ho následuje.
</TEXT>
</DOC>
<DOC>
<DOCID>LN-20020220069</DOCID>
<DOCNO>LN-20020220069</DOCNO>
<DATE>02/20/02</DATE>
<TITLE>
17.00 - 20.00: skeleton - muži a ženy, finále (CHUCHLA)
</TITLE>
<GEOGRAPHY>17.00</GEOGRAPHY>
<TEXT>
20.00: curling - ženy, semifinále
18.00 - 19.00: alpské lyžování - ženy, slalom, 1. kolo (HRSTKOVÁ, KURFÜRSTOVÁ, MARTINOVOVÁ, ZAKOUŘILOVÁ)
19.00 - 21.00: biatlon - muži, 4x7,5 km (MASAŘÍK, HOLUBEC, VÍTEK, GARABÍK nebo DOSTÁL)
21.00 - 22.00: alpské lyžování - ženy, slalom, 2. kolo
21.00 - 23.00: rychlobruslení - ženy, 1500 m
</TEXT>
<HEADING>
22.00 - 1.00: curling - muži, semifinále
</HEADING>
<GEOGRAPHY>2.00</GEOGRAPHY>
<TEXT>
5.00: rychlobruslení na krátké dráze - muži, 1500 m; ženy, 1000 m vyřazovací boje (NOVOTNÁ); ženy, finále štafet
2.00 - 5.00: rychlobruslení na krátké dráze - muži, 1500 m; ženy, 1000 m vyřazovací boje (NOVOTNÁ); ženy, finále štafet
</TEXT>
</DOC>
<DOC>
<DOCID>LN-20020220070</DOCID>
<DOCNO>LN-20020220070</DOCNO>
<DATE>02/20/02</DATE>
<TITLE>
Česká lyžařka skončila sprinterský závod už ve čtvrtfinále
</TITLE>
<TEXT>
Je konec. Konec všem snům a nadějím, že Kateřina Neumannová alespoň jednou v životě získá zlatou olympijskou medaili. Při včerejším sprintu sice vyhrála kvalifikaci, ale ve čtvrtfinále na rozměklém sněhu ji zradily lyže a ve své jízdě skončila až poslední.
SOLDIER HOLLOW (od zpravodaje LN v USA) - Po bronzové medaili z běhu na 15 kilometrů a čtvrté příčce z kombinovaného závodu se poslední naděje Kateřiny Neumannové upíraly právě ke sprintu. Patřila mezi největší favoritky, protože ze tří závodů Světového poháru v sezoně dva vyhrála a jednou skončila druhá. Stalo se však to, čeho se společně se svým trenérem Stanislavem Frühaufem obávala. V horách vysoko nad Salt Lake City se před čtvrtfinálovými jízdami rychle zvedla teplota a sníh se změnil v břečku.
</TEXT>
<HEADING>
Výhra v kvalifikaci zvýšila naděje
</HEADING>
<TEXT>
Dopoledne, ještě na rychlém a pevném podkladu vyhrála kvalifikaci a pochvalovala si, že jí nejrychlejší čas pomůže pro nasazení do dalších jízd. "Pakliže vše půjde podle plánu, Čepalovovou, která patří mezi nejvážnější kandidátky na zlato, potkám až ve finále," libovala si spokojeně česká lyžařka. Pro čtvrtfinále měla zdánlivě jednoduchý cíl. "Nechci spoléhat na finiš, zkusím jít hned po startu do čela," hlásila. Na první místo se sice na 1500 metrů dlouhé sprinterské trati dostala již při prvním stoupání, v prvním sjezdu ale s hrůzou zjistila, že zatímco z kopce musí bruslit, soupeřky se pouze vezou. Při sjezdu do cílové rovinky už bylo markantní, že Neumannová jede na daleko nejpomalejších lyžích. Němka Künzelová s Italkou Paruzziovou ji snadno předjely, Kateřina ale stále ještě doufala, že se v cílové rovince snad dostane na postupové místo. "Nechci se na nic vymlouvat, proč jsem ale prohrála asi ví každý, kdo se na závod díval," povídala smutně Neumannová. "Zatímco ráno byly podmínky perfektní, na čtvrtfinále jsme museli sáhnout po úplně jiných lyžích. Při testování byly nejrychlejší, soupeřky je ale měly bohužel lepší. Nahoře na prvním kopci jsem už měla náskok, dole mi ale stály na zádech. Při sjezdu do cílové rovinky jsem bruslila bez holí, což je má silná stránka a málokdo mi v těchto chvílích zpravidla stačí. Když mě ale najednou 'přeskákala' malá Japonečka, tak mi začalo být ouvej." Za zatáčkou do cílové rovinky Neumannová ještě stále věřila, že snad postup vykouzlí, neměla však sebemenší šanci. "Brzy jsem zjistila, že i kdybych položila na trati život, tak bych se možná dostala na třetí místo. Dvě zbývající lyžařky ale byly už daleko vepředu.." Neumannová hned také vysvětlovala, že pomalé lyže nesouvisí s prací servismanů, ale se strukturou běžek. "Na mých lyžích makal celý tým a určitě všichni odvedli dobrou práci. Samozřejmě v rámci daných možností." Zklamání se dalo z tváře Neumannové vyčíst značné, sama ale potvrdila, že ještě hůře jí bylo v cíli kombinovaného závodu, kdy o bronz přišla o pouhých jedenáct setin vteřiny. "Nešťastná se ale domů určitě vracet nebudu. Ta jedna medaile mi snad zůstane, ne...?"
Dopoledne, ještě na rychlém a pevném podkladu vyhrála kvalifikaci a pochvalovala si, že jí nejrychlejší čas pomůže pro nasazení do dalších jízd. "Pakliže vše půjde podle plánu, Čepalovovou, která patří mezi nejvážnější kandidátky na zlato, potkám až ve finále," libovala si spokojeně česká lyžařka. Pro čtvrtfinále měla zdánlivě jednoduchý cíl. "Nechci spoléhat na finiš, zkusím jít hned po startu do čela," hlásila. Na první místo se sice na 1500 metrů dlouhé sprinterské trati dostala již při prvním stoupání, v prvním sjezdu ale s hrůzou zjistila, že zatímco z kopce musí bruslit, soupeřky se pouze vezou. Při sjezdu do cílové rovinky už bylo markantní, že Neumannová jede na daleko nejpomalejších lyžích. Němka Künzelová s Italkou Paruzziovou ji snadno předjely, Kateřina ale stále ještě doufala, že se v cílové rovince snad dostane na postupové místo. "Nechci se na nic vymlouvat, proč jsem ale prohrála asi ví každý, kdo se na závod díval," povídala smutně Neumannová. "Zatímco ráno byly podmínky perfektní, na čtvrtfinále jsme museli sáhnout po úplně jiných lyžích. Při testování byly nejrychlejší, soupeřky je ale měly bohužel lepší. Nahoře na prvním kopci jsem už měla náskok, dole mi ale stály na zádech. Při sjezdu do cílové rovinky jsem bruslila bez holí, což je má silná stránka a málokdo mi v těchto chvílích zpravidla stačí. Když mě ale najednou 'přeskákala' malá Japonečka, tak mi začalo být ouvej." Za zatáčkou do cílové rovinky Neumannová ještě stále věřila, že snad postup vykouzlí, neměla však sebemenší šanci. "Brzy jsem zjistila, že i kdybych položila na trati život, tak bych se možná dostala na třetí místo. Dvě zbývající lyžařky ale byly už daleko vepředu.." Neumannová hned také vysvětlovala, že pomalé lyže nesouvisí s prací servismanů, ale se strukturou běžek. "Na mých lyžích makal celý tým a určitě všichni odvedli dobrou práci. Samozřejmě v rámci daných možností." Zklamání se dalo z tváře Neumannové vyčíst značné, sama ale potvrdila, že ještě hůře jí bylo v cíli kombinovaného závodu, kdy o bronz přišla o pouhých jedenáct setin vteřiny. "Nešťastná se ale domů určitě vracet nebudu. Ta jedna medaile mi snad zůstane, ne...?"
</TEXT>
</DOC>
<DOC>
<DOCID>LN-20020220071</DOCID>
<DOCNO>LN-20020220071</DOCNO>
<DATE>02/20/02</DATE>
<GEOGRAPHY>ZADOV</GEOGRAPHY>
<TEXT>
Kravský zvon, který v zadovské restauraci U Horejšů doprovázel Kateřinu Neumannovou na olympijských hrách ve čtvrtfinále sprintu, utichl úderem půl deváté. Když česká lyžařka doběhla ve až na posledním místě, mohutné skandování "Kačenko, pojeď" vystřídalo tiché "To nevadí, ale je naše". Čtyřicet hostů čekalo v restauraci na českou medailovou naději celý den. Když se bronzová medailistka z úvodního závodu na 15 kilometrů objevila na obrazovce, propukl U Horejšů mohutný aplaus. Nadšení ale rychle pominulo. Na obličejích přátel a fanoušků nejlepší české lyžařky bylo znát, že něco není v pořádku. A potom nastalo ticho. "To nevadí Kačenko, nic se neděje. Udělala jsi, cos mohla," utišovala Leona Konopická květinu, kterou od Neumannové dostala po závodě v italském Val di Fiemme, kde česká olympionička vyhrála sprint Světového poháru. Žena, která je duší zadovských fanoušků Neumannové, nakonec přece jen otevřela láhev šampaňského. Výbuch, který následoval při skoku Aleše Valenty ale vrátil všechny do hry. Deset minut a zlatá medaile stačily, aby jej stejně jako Kateřinu přijali všichni za svého. "Děkujeme za Káču," znělo sborově restaurací. A opět zněly zvony a pivo teklo proudem...
</TEXT>
</DOC>
<DOC>
<DOCID>LN-20020220072</DOCID>
<DOCNO>LN-20020220072</DOCNO>
<DATE>02/20/02</DATE>
<TITLE>
SOLDIER HOLLOW - Ruská běžkyně na lyžích Julia Čepalovová a Nor Arne Hetland vyhráli nejkratší olympijské tratě, sprinty. Čepalovová tak po bronzu ze závodu na 10 km získala druhou medaili. Oba čeští zástupci, Kateřina Neumannová a Martin Koukal, uzavřeli svou sprinterskou pouť ve čtvrtfinále, odkud měl překvapivě blíž k postupu Koukal. Zatímco Neumannovou zradily lyže, Koukal dojel ve své jízdě třetí. "Chyběl mi poslední krok. Tím, že jsem musel přejíždět stopy, jsem ztratil rychlost ze zatáčky a v závěru už mi chyběly jen dva tři metry," litoval Koukal.
</TITLE>
<TEXT>
Sprint běžců na lyžích
</TEXT>
</DOC>
<DOC>
<DOCID>LN-20020220073</DOCID>
<DOCNO>LN-20020220073</DOCNO>
<DATE>02/20/02</DATE>
<GEOGRAPHY>PRAHA</GEOGRAPHY>
<TEXT>
Prezident republiky Václav Havel a předseda Senátu Petr Pithart zaslali dnes českému reprezentantovi v akrobatickém lyžování Aleši Valentovi telegramy, v nichž mu blahopřáli k zisku zlaté olympijské medaile ve skocích. "Pan prezident s nadšením přivítal první zlatou medaili pro našeho reprezentanta v akrobatickém lyžování Aleše Valentu," uvedl prezidentův mluvčí Ladislav Špaček. "Medaile si cení o to víc, že sportovní analytikové s jeho vítězstvím nepočítali, a přeje dalším sportovcům, aby je to podnítilo k co nejlepším výkonům a dalším medailím," dodal Špaček. "Pane Valento, blahopřeji Vám! Přeskočil jste sám sebe - skvělý příklad pro nás doma," citoval text Pithartova telegramu jeho poradce Roman Prorok.
</TEXT>
</DOC>
<DOC>
<DOCID>LN-20020220074</DOCID>
<DOCNO>LN-20020220074</DOCNO>
<DATE>02/20/02</DATE>
<TITLE>
TOMÁŠ POSPÍCHAL (bývalý reprezentant a trenér)
</TITLE>
<TEXT>
ČECH 2,5
První gól byl jeho, střelu měl chytit.
MYNÁŘ 4
Byl špatný, nestačil. Asi byl málo rozehraný.
HÜBSCHMAN 3
Všichni ho asi budou chválit, ale byl málo důrazný. Ztrácel souboje.
NOVOTNÝ 4
Velmi pomalý, ostatní mu musí pomáhat. Stačí to jen na naší ligu.
FLACHBART 4
Skoro nebyl vidět. Nikdy nebude hráčem pro velký fotbal.
SIONKO 3,5
Byl rychlý, snažil se. Byl nebezpečný.
JAROŠÍK 4
Hodně mě zklamal. Překvapil mě, jak špatně hrál, špatně se pohyboval.
ZAVADIL 4,5
To byl omyl. Ani se nechci vyjadřovat.
MICHALÍK 3,5
Má dobrou levačku, ale v závěru se vytratil jako pára nad hrncem.
HARTIG 4,5
Ten byl úplně nejhorší. Možná mělo vliv, že byl předtím zraněný.
KINCL 4
Je velký, ale nevyhrál v útoku jedinou hlavičku.
ZELENKA 4
Snažil se, bojoval. Ale těžko hodnotit, když přijde za takového vývoje zápasu.
ČÍŽEK 4
</TEXT>
<HEADING>
To samé. Nebyl dobrý.
</HEADING>
<TEXT>
Stupnice známek: 1 - výjimečný, 2 - velmi dobrý, 3 - průměrný, 4 - špatný, 5 - katastrofální (fotbalista musí být na hřišti nejméně 30 minut).
Stupnice známek: 1 - výjimečný, 2 - velmi dobrý, 3 - průměrný, 4 - špatný, 5 - katastrofální (fotbalista musí být na hřišti nejméně 30 minut).
</TEXT>
</DOC>
<DOC>
<DOCID>LN-20020220075</DOCID>
<DOCNO>LN-20020220075</DOCNO>
<DATE>02/20/02</DATE>
<TITLE>
První jarní vystoupení v Lize mistrů se fotbalistům z Letné vůbec nepodařilo
</TITLE>
<TEXT>
Vysněný postup do čtvrtfinále milionářské Ligy mistrů se zamotal. Sparťanští fotbalisté obdrželi od Panathinaikosu Atény dvoubrankovou lekci.
Sparta Praha 0
</TEXT>
<HEADING>
Panathinaikos 2
</HEADING>
<GEOGRAPHY>PRAHA</GEOGRAPHY>
<TEXT>
Stoper Jiří Novotný, nejzkušenější ze sparťanů, by se nejraději propadl do země. Měl kontrolovat dlouhý pas, který se k němu snášel, ale on ho školácky pustil za záda a kyperský střelec Konstantinou trestal. Na tabuli bylo 0:2 a Letenští se ještě více ponořili do jarní deprese. Špatný rozjezd do ligy jako by letenský tým ne a ne setřást. Konkurz na roli defenzivního štíta tentokrát vyhrál mladík Zavadil. Trenér Hřebík neměl jinou možnost. V duelu s Hradcem po Jarošíkově boku nepřesvědčil Zelenka, v Liberci zase Michalík. Domácí byli čipernější než pod Ještědem, ale účinný presink, ze kterého by vykvetla možnost náhlého přečíslení, se nedařil. A když už přece, výpad zhatila špatná přihrávka. Hřebík mocně máchal rukama a vyháněl obránce ke středové čáře, ale nic platné. Třeba na konci úvodní desetiminutovky: míč jde z kopačky na kopačku borců v zelených dresech, soci v rudých tričkách se ho snaží snad dvě minuty marně uzmout. Jenže i hezký ťukes v podání Panathinaikosu postrádal finále. Také sparťanský gólman většinou jen mrznul. Až na jednu, ale osudovou výjimku. Do přestávky scházelo pět minut a řečtí fanoušci zapomněli na studený podvečer. Rozparádila je vzácnost, které se v Lize mistrů dočkali po neuvěřitelných pěti hodinách - gól v síti soupeře. Mynář, kterému místo na pravém okraji obrany zajistil výron v Marešově kotníku, škobrtl, protivník využil vteřinku klidu k bleskovému přenesení hry, Michalík pustil před sebe Karagounise a přízemní střelu nezastavil ani brankář Čech. Jeho tělo jen míč pádem přibrzdilo. Schlíplí sparťané dohráli první dějství v hluboké depresi. Zavadil zakopl centr na tribunu.
</TEXT>
<HEADING>
Hübschman viděl červenou
</HEADING>
<TEXT>
Co s tím? Jak Karagounisovou ranou ještě více povadlý týmový duch vzkřísit? Složitý rébus, zvlášť když slušně zaplněné tribuny spustily při odchodu do kabin nevraživý pískot. Hřebík zůstal věrný zásadě: Nikdy nehraj při zdi, neboj se rizika. V hlavě mu uzrál jednoduchý plán: ofenzivu podpoří Zelenka, čtyřčlenná obrana se scvrkne o Mynáře. Jak naplánoval, tak v 54. minutě učinil. A hned mohl za odvahu dostat zaplaceno. Zelenka totiž první dotek s balónem proměnil v "něžnou" kolmici do šestnáctky. Kincl ji však o fous nestihl. Sparťané se přece jen nadechli, ovšem vykouzlili jen pár závarů a rohů. Po jednom z nich se pověsil do vzduchu Sionko, jenže hlavou přestřelil. Navíc Hübschman musel zastavit sólo soupeře "červeným" faulem a z kádru pro Champions League jsou definitivně trosky.
Co s tím? Jak Karagounisovou ranou ještě více povadlý týmový duch vzkřísit? Složitý rébus, zvlášť když slušně zaplněné tribuny spustily při odchodu do kabin nevraživý pískot. Hřebík zůstal věrný zásadě: Nikdy nehraj při zdi, neboj se rizika. V hlavě mu uzrál jednoduchý plán: ofenzivu podpoří Zelenka, čtyřčlenná obrana se scvrkne o Mynáře. Jak naplánoval, tak v 54. minutě učinil. A hned mohl za odvahu dostat zaplaceno. Zelenka totiž první dotek s balónem proměnil v "něžnou" kolmici do šestnáctky. Kincl ji však o fous nestihl. Sparťané se přece jen nadechli, ovšem vykouzlili jen pár závarů a rohů. Po jednom z nich se pověsil do vzduchu Sionko, jenže hlavou přestřelil. Navíc Hübschman musel zastavit sólo soupeře "červeným" faulem a z kádru pro Champions League jsou definitivně trosky.
</TEXT>
</DOC>
<DOC>
<DOCID>LN-20020220076</DOCID>
<DOCNO>LN-20020220076</DOCNO>
<DATE>02/20/02</DATE>
<TITLE>
PRAHA - Fotbalisté Realu Madrid porazili v osmifinále Ligy mistrů Porto 1:0, ale na výhru se museli hodně nadřít. Bez zraněného kanonýra Raúla se dlouho nemohli prosadit a senzační remízu odvrátil až prozíravým tahem kouč Del Bosque. V 77. minutě poslal na hřiště obránce Solariho, který o chvíli později střelou z hranice šestnáctky výrazně přiblížil španělského mistra ke čtvrtfinále soutěže. Real si sice vytvořil místy až drtivou převahu, ale vpředu byl bezzubý, zvlášť když po sedmnácti minutách odstoupil Figo. Zato Porto z ojedinělých šancí hrozilo. Capucho a Deco tváří v tvář brankáři Casillasovi neuspěli a znovu Deco trefil tyč. Hosté se Realu vyrovnali v rychlosti i v technické dovednosti, ale když už se zdálo, že si ze Španělska odvezou cenný bod, rozhodl z nahodilé šance Solari. V posledních okamžicích přišel o body z cizího hřiště také Arsenal, který ani napopáté venku neuspěl, i když v Leverkusenu vedl. Spolupráci mistrů světa Wiltorda s Pirésem zakončil druhý jmenovaný. Londýňany zlomila červená karta pro Parloura a v poslední minutě srovnal veterán Kirsten. A protože remizoval i Juventus s La Coruňou, situace ve skupině D zůstává i nadále vyrovnaná.
</TITLE>
<TEXT>
Výsledky osmifinále Ligy mistrů - skupina C: Real Madrid - FC Porto 1:0 (83. Solari).
Tabulka skupiny C
</TEXT>
</DOC>
<DOC>
<DOCID>LN-20020220077</DOCID>
<DOCNO>LN-20020220077</DOCNO>
<DATE>02/20/02</DATE>
<TITLE>
Několik momentů srazilo sparťanskou psychiku ještě níž. Fotbalisté českého mistra se brodí ve skepsi, nevědí, jak z ní ven. Z bludného kruhu se nevymotali ani ve včerejším střetnutí s Panathinaikosem Atény v Lize mistrů. Řekové zvítězili v Praze 2:0.
</TITLE>
<GEOGRAPHY>PRAHA</GEOGRAPHY>
<TEXT>
Zatímco domácí ve slibných pozicích tápali, v zeleném hrající hosté uštědřili českému týmu hodinu efektivity. Dvě střely na branku - dva góly. První přišel po minele brankáře Petra Čecha. "Když uděláte v Lize mistrů takovou chybu, je to pak těžké," kál se Čech. Střela dala ráz zbytku duelu. "Řekové hráli chytře, stáhli se a vyráželi k brejkům," posteskl si kapitán Jiří Novotný. Ke druhé trefě pomohla hostům právě jeho nedůslednost. "Čekal jsem, že Konstantinou do mě půjde, ale on si mě odstavil a šel sám na branku," hlesl smutný stoper. Po vyloučení Hübschmana šla Sparta definitivně do kolen. Třetí úder, to už bylo příliš na nahlodanou psychiku mistra. Navíc bude objev letošní sezony chybět za týden v odvetě v Aténách. Kdo ho nahradí? To je ve hvězdách. "Už takhle je nás málo," stěžoval si na oslabenou sestavu Novotný.
</TEXT>
<HEADING>
Problém je prý v psychice
</HEADING>
<TEXT>
Duše sparťanů prostě trpí. Nikdo neví, kdy se to stalo. Vždyť podzim musel hráče z Letné povzbudit, dařilo se jim na všech frontách. Po úterním závěrečném hvizdu si někteří dali ruce v bok, jiní civěli do země. "Naše poslední neúspěchy vězí v psychice," odhalil Novotný. Možná už zpackaný druhý poločas úvodního jarního zápasu s Hradcem zasáhl do letenské selanky. V Liberci se deprese prohloubila a včera dosáhla vrcholu. "Uznávám, že momentálně tu velká pohoda není," řekl Libor Sionko. Nejbližší dny stěží něco vyřeší. "Chybí herní praxe," přiznal trenér Jaroslav Hřebík. Kolektiv se teprve sžívá, po zimních přesunech si někteří hráči zvykají na novou roli. Ani herní projev, s nímž Sparta dobyla Evropu, zatím nedokáže praktikovat s tak účinnou dokonalostí. "Je pro mě záhadou, proč hrajeme pouze nakopávané míče," kroutil hlavou útočník Marek Kincl. "Na podzim jsme víc kombinovali, nabíhali jsme a nabízeli se," připomněl recept na úspěch. Sparta ho bude muset znovu rychle najít. Další bitvy čekají. V lize i v Lize mistrů, kde má tým vysoké ambice.
Duše sparťanů prostě trpí. Nikdo neví, kdy se to stalo. Vždyť podzim musel hráče z Letné povzbudit, dařilo se jim na všech frontách. Po úterním závěrečném hvizdu si někteří dali ruce v bok, jiní civěli do země. "Naše poslední neúspěchy vězí v psychice," odhalil Novotný. Možná už zpackaný druhý poločas úvodního jarního zápasu s Hradcem zasáhl do letenské selanky. V Liberci se deprese prohloubila a včera dosáhla vrcholu. "Uznávám, že momentálně tu velká pohoda není," řekl Libor Sionko. Nejbližší dny stěží něco vyřeší. "Chybí herní praxe," přiznal trenér Jaroslav Hřebík. Kolektiv se teprve sžívá, po zimních přesunech si někteří hráči zvykají na novou roli. Ani herní projev, s nímž Sparta dobyla Evropu, zatím nedokáže praktikovat s tak účinnou dokonalostí. "Je pro mě záhadou, proč hrajeme pouze nakopávané míče," kroutil hlavou útočník Marek Kincl. "Na podzim jsme víc kombinovali, nabíhali jsme a nabízeli se," připomněl recept na úspěch. Sparta ho bude muset znovu rychle najít. Další bitvy čekají. V lize i v Lize mistrů, kde má tým vysoké ambice.
</TEXT>
</DOC>
<DOC>
<DOCID>LN-20020220078</DOCID>
<DOCNO>LN-20020220078</DOCNO>
<DATE>02/20/02</DATE>
<TITLE>
Na tomto místě přílohy Zaměstnání naleznete význam pracovních pozic ve firmách. Jde o obecný výklad, v jednotlivých firmách zaměstnanci na stejných pozicích mohou mít odlišnou odpovědnost. Jde však o drobnosti, slovníček vám pomůže orientovat se v personální inzerci.
</TITLE>
<HEADING>
Contracting manager - manažer pro řízení smluvních vztahů
</HEADING>
<TEXT>
Pracovník na této pozici je odpovědný za uzavírání smluvních vztahů. Na přípravě smluv přímo spolupracuje, osobně jedná se zákazníky o smluvních podmínkách. V následných fázích dohlíží nad bezproblémovým průběhem nasmlouvaných projektů.
Pracovník na této pozici je odpovědný za uzavírání smluvních vztahů. Na přípravě smluv přímo spolupracuje, osobně jedná se zákazníky o smluvních podmínkách. V následných fázích dohlíží nad bezproblémovým průběhem nasmlouvaných projektů.
</TEXT>
</DOC>
<DOC>
<DOCID>LN-20020220079</DOCID>
<DOCNO>LN-20020220079</DOCNO>
<DATE>02/20/02</DATE>
<TITLE>
Zaplatil jsem si lyžařský zájezd do Alp. Zaměstnavatel mi však odmítl dát dovolenou s tím, že jsou jarní prázdniny a já nemám děti. Může mi odmítnout dovolenou poskytnout?
</TITLE>
<TEXT>
Problematiku upravuje § 100 a následující zákoníku práce. Termín čerpání dovolené určuje zaměstnavatel. Zákoník stanovuje pravidla, kterými se poskytování dovolené řídí. Zaměstnavatel musí sestavit plán (zpravidla roční) tak, aby si každý vyčerpal dovolenou v kalendářním roce. Plán vychází jednak z pracovních úkolů a obchodních zájmů, jednak z oprávněných nároků zaměstnanců (např. péče o děti či účast na zaplaceném zájezdu). Péče o děti je společensky nadřazená právě zájezdu. Z tohoto pohledu je rozhodnutí zaměstnavatele plně v souladu s právním řádem. Je ve vašem zájmu vyžádat si předběžný souhlas s plánovaným termínem dovolené. Zaměstnavatel je povinen oznámit zaměstnanci termín čerpání dovolené nejpozději 14 dnů předem, poskytuje-li dovolenou po částech, musí alespoň jedna část činit v celku 2 týdny. Plán dovolených musí být schválen odborovým orgánem. V případě, že zaměstnavatel změní zaměstnanci termín čerpání dovolené (či ho z ní odvolá), je povinen nahradit náklady, které s tím zaměstnanci vznikly. Zaměstnavatel může určit hromadné čerpání, její délka pak nesmí přesáhnout dva týdny. Běžná praxe, kdy zaměstnanec pouze oznámí termín své dovolené, nemá oporu v zákoně. Existuje mnoho zaměstnavatelů, kteří tuto praxi tolerují. Přesto i v těchto benevolentních firmách může nastat situace, kdy z různých důvodů zaměstnavatel tak zvaně odmítne dovolenou podepsat, a takovýto přístup nelze považovat za protiprávní.
</TEXT>
</DOC>
<DOC>
<DOCID>LN-20020220080</DOCID>
<DOCNO>LN-20020220080</DOCNO>
<DATE>02/20/02</DATE>
<TITLE>
Zajímám se o práci personalisty. Jakou k tomu potřebuji kvalifikaci a kde se tento obor dá studovat.
</TITLE>
<TEXT>
Personalistiku je možno studovat v rámci studijního oboru andragogika (vzdělávání dospělých), a to hned na několika fakultách či vysokých školách. Do konce února si můžete podat přihlášku na příklad na Filozofickou fakultu Univerzity Karlovy, která letos otevírá jak bakalářské, tak magisterské studium andragogiky v kombinované (dálkové), presenční (denní) i distanční) dálkové placené studium) formě. Personální management lze studovat i na Filozofické fakultě Univerzity Palackého v Olomouci. Studium personálního řízení nabízí rovněž i soukromá Vysoká škola Jana Amose Komenského, ovšem bez možnosti získání akademického titulu. Z neuniverzitních škol bych ještě ráda upozornila na Vyšší odbornou školu a Obchodní akademii pro studující při zaměstnání v Praze, která otevírá denní i dálkové studium. Personalistiku lze zvolit jako specializaci při studiu některých oborů Vysoké školy ekonomické v Praze. Ta nabízí studium personálního řízení jako vedlejší specializaci na inženýrském stupni studia na Podnikohospodářské fakultě. Možnost doplnění vzdělání nabízí i nejrůznější agentury a organizace. Praxe mne však přesvědčila o tom, že k tomu, aby člověk vykonával práci personalistiky, není nezbytně nutné mít vystudovaný obor úzce spjatý s touto profesí. Vždy je důležité mít pro tuto práci cit, chuť a pochopení. A především být schopen jednat a komunikovat s lidmi.
</TEXT>
</DOC>
<DOC>
<DOCID>LN-20020220081</DOCID>
<DOCNO>LN-20020220081</DOCNO>
<DATE>02/20/02</DATE>
<TITLE>
Ředitelé si vydělají zhruba šestkrát víc než jejich zaměstnanci * Platy nejvíce rostou odborníkům na informační technologie
</TITLE>
<TEXT>
Vrcholoví manažeři si v České republice vydělají zhruba 86 000 Kč. Najdou se i tací, jejichž roční příjmy se pohybují v řádu milionů. Ve srovnání s jejich zahraničními kolegy to však není nic moc.
Zjistit, kolik stojí český manažer, je úkol téměř nemožný. Na rozdíl od USA či Velké Británie se tyto údaje přísně tají - kolik kdo bere, řekne skutečně jen málokdo. Vycházíme-li ze statistických údajů, pohybují se průměrné příjmy vrcholového managementu mezi 70 000 až 150 000 Kč, středního managementu mezi 30 000 až 80 000 Kč. Podle Milana Bartáka z PricewaterhouseCoopers je plat určen konkrétními kompetencemi a výsledky jak individuálními, tak i celkovými. Bonusy jsou na hospodářských výsledcích firmy závislé zcela, měsíční ohodnocení ve výši zhruba 25 % pak závisí na individuálních výsledcích.
</TEXT>
<HEADING>
Chcete být milionářem? Pracujte pro nás!
</HEADING>
<TEXT>
Vrcholový manažer české firmy vydělává zhruba šestinásobek toho co jeho řadový zaměstnanec. Z tohoto pohledu na tom nejsou špičkoví manažeři právě nejlépe - v sousedním Německu je výše výdělku šéfa zhruba dvanáctkrát vyšší než průměrná mzda jeho podřízených, ve Velké Británii bere dělník jednu pětadvacetinu a v USA jsou nůžky rozevřeny ještě více - dělník si vydělá 32krát méně než generální ředitel. Podle Jana Turka, senior konzultanta S.T.UNITE recruitment, je přesto výše platu manažerů adekvátní. "Vzhledem k průměrné celostátní mzdě nejsou ani přeceňováni, ani podceňováni. Pokud poroste ekonomika, budou platy manažerům růst samozřejmě rychleji než lidem s průměrnou mzdou. Je velmi pravděpodobné, že po vstupu naší země do Evropské unie se platy celkově zvýší." Právě manažeři by tak na přičlenění k evropským strukturám mohli vydělat nejvíce. Na druhou stranu by však pracovní síla v Česku mohla ztratit své kouzlo a stát se příliš drahá. Pro mnoho zahraničních firem by proto mohlo přestat být výhodné provozovat své filiálky ve středoevropském regionu a přesunuly by se více na východ. Výše platu manažera ovlivňuje nejenom odvětví, ve kterém pracuje, ale také region. Ačkoli pro celou řadu pozic již přestává platit, že v třeba v Praze si vydělají mnohem více, než kdyby tutéž práci vykonávali třeba v Ostravě či Brně. Vysoce kvalifikovaní odborníci jsou nedostatkovým zbožím. Jejich ochota odstěhovat se za prací jim tak může vynést i více, než by dostali v hlavním městě. U malých firem je výše platu manažerů závislá především na okamžitých hospodářských výsledcích. Podle Jana Turka jsou menší podniky mnohem více závislé na tržbách, a většina lidí má snahu generovat zisk. Proto zastávají více funkcí najednou. Ředitel společnosti o dvaceti lidech dělá zároveň propagaci, uskutečňuje finální rozhovory s uchazeči o zaměstnání či plánuje rozvoj. Velké firmy jsou v poněkud lepší pozici, o výši platu rozhoduje plnění úkolů, okamžitý zisk může v některých případech ustoupit do pozadí. Podle Turka tak jsou u velkých firem dobře placeni i lidé, kteří se nepodílejí na okamžitých příjmech, ale jsou pro podnik důležití. Patří sem oddělení vnitřních vztahů, rozvoj či PR. Neplatí však pravidlo: velká firma, větší plat. "Zprostředkovávali jsme zaměstnání mladému muži v oblasti IT, který měl nabídku pracovat ve velké společnosti na pozici liniového managementu. Pod sebou by měl několik desítek lidí a obrovskou odpovědnost. Nabídka zněla 100 000 Kč. Uchazeč nakonec dal přednost menší firmě o zhruba 60 lidech. Vede tam oddělení s 15 zaměstnanci, jeho odpovědnost je nižší, ale ohodnocen je 130 000 Kč," uvádí Turek. Podle Bartáka však platí, že manažer s většími kompetencemi (např. má na starosti chod několika poboček) má obvykle vyšší plat než ten, kdo vede uzavřený tým na jedné pobočce. Největší zájem na místním trhu práce (a tedy nejvyšší výdělky) je již tradičně o telekomunikační a počítačové odborníky. Zájem přetrvává i o zaměstnance s klíčovým významem (manažeři a specialisté). Podle Milana Bartáka je důkazem zájmu o tyto lidi především jejich příjem - za poslední rok činil nárůst platu u IT odborníků až o 3,7 % více než u jiných odborníků. "Ceněni jsou rovněž odborníci ve finančnictví a farmacii," uzavírá Barták.
KOLIK STOJÍ MANAŽEŘI
* Češi mohou počítat s platem v rozmezí od 50 000 Kč do 200 000 Kč
* cizinci pracující pro zahraniční společnosti od 200 000 Kč nahoru, k tomu placeno ubytování (v hodnotě cca 2500 eur) a další výhody (jednou měsíčně letenka domů, notebook, automobil, mobilní telefon, přístup k internetu, úhradu účtu za domácí telefon apod.)
* generální ředitelé mohou mít více než 500 000 Kč měsíčně (v Praze je jich kolem tří stovek)
Kolik si vydělají vedoucí pracovníci
</TEXT>
<HEADING>
profese průměrný nejvyšší plat Kč plat Kč (A)
</HEADING>
<TEXT>
1. stupeň - vedoucí organizace 2. stupeň - přímo podřízení vedoucích organizací, kteří mají zároveň také podřízené (náměstci, ředitelé závodů, odborní ředitelé atd.) 3. stupeň - přímo podřízení manažerů na 2. stupni, kteří mají také podřízené (vedoucí útvarů) * součet mezd všech zaměstnanců vydělený jejich počtem
Pramen: Trexima (studie Odměňování managementu organizací 2000)
</TEXT>
</DOC>
<DOC>
<DOCID>LN-20020220082</DOCID>
<DOCNO>LN-20020220082</DOCNO>
<DATE>02/20/02</DATE>
<TITLE>
Lidové noviny přinášejí přehled všech automobilů prodaných v roce 2001 v České republice
</TITLE>
<TEXT>
Malé auto za nízkou cenu s nízkými provozními náklady, nejlépe v provedení kombi či sedan. Tak si Češi představují ideální vůz.
Ve většině zemí západní Evropy plní malé automobily spíše funkci druhého auta v rodině, a proto na ně nebyly kladeny takové nároky jako na vozy vyšších tříd. Pro země bývalého východního bloku je naopak typické, že malá auta rodinné vozy suplují. V poslední době můžeme však u nejmenších aut i v nižší střední třídě zaznamenat výrazný posun. I malé auto dnes musí plně uspokojit požadavky kladené na rodinný automobil. Co dnes od takového auta zákazníci očekávají? Ideální je takový automobil, který za přijatelnou cenu nabídne především prostor. Takový, aby vůz bez problému odvezl minimálně čtyři cestující či celou rodinu a ještě musí zbýt místo pro zavazadla. Svému majiteli musí nabídnout špičkové technologie z větších modelů, ať v podobě úsporných motorů, či bezpečnostních prvků. Samozřejmostí musí být výborné jízdní vlastnosti.
</TEXT>
<HEADING>
Fabia u nás vede
</HEADING>
<TEXT>
V Česku tak zůstává nejoblíbenějším autem Škoda Fabia v provedení hatchback, a to především díky příznivé ceně. Pokud to finanční situace zákazníkům dovolí, bez zaváhání volí Fabii Combi. Během necelého roku na trhu si našlo početnou skupinu zákazníků i provedení sedan, které v Evropě není příliš běžné. Právě pro české motoristy však představuje ideální řešení, protože spojuje cenovou výhodu malého vozu s možností přepravy zavazadel většího objemu. "Zákazníci Fabie Sedan se orientují na osvědčené hodnoty a kvalitu, na věci, k nimž cítí důvěru. V procentním rozdělení jsou převážně o něco vyššího věkového průměru než zákazníci, kteří se rozhodují mezi menší dynamickou fabií nebo provedením kombi. Očekávají bezpečný, spolehlivý, klasický vůz, který svými rozměry a charakterem odpovídá jejich představám a potřebám rodinného vozu v symbióze s jejich cenovými možnostmi," říká vedoucí produkt marketingu Škoda Auto Ing. Karel Sklenář. Zájem o malé sedany v Česku potvrzuje i generální ředitel Renaultu ČR Philippe Cornet: "Z malých vozů je velký zájem o modely Clio a Thalia. Sedan Thalia oslovuje klientelu, která hledá pohodlný, bezpečný a ekonomicky nenáročný automobil, který zároveň nabízí velký zavazadlový prostor. V loňském roce měla thalia téměř stejný počet zákazníků jako model Clio."
</TEXT>
<HEADING>
Češi volí místo pro rodinu
</HEADING>
<TEXT>
O tom, jak si Češi představují ideální automobil, do značné míry napověděla anketa Nejoblíbenější auto roku 2002 v ČR. V té zvítězil Peugeot 307. "Česká veřejnost ocenila na novém Peugeotu 307 především vnitřní prostor, líbivý design a jízdní komfort. V Česku se daří ale i menšímu modelu 206, jenž byl vloni u nás nejprodávanějším vozem zahraniční výroby," říká zástupkyně Peugeotu ČR Sylvie Gondokusumová. Do stejného typu vozu vkládají naděje i u Fiatu: "Nejprodávanějším modelem je v současnosti punto. Věříme, že velice dobře se bude prodávat také Fiat Stilo, jenž může zákazníkům nabídnout prakticky vše, co dnes od auta požadují - tedy originální vzhled, prostor, dobré jízdní vlastnosti, maximální bezpečnost i příznivý poměr ceny a užitné hodnoty," informuje obchodní ředitel Fiatu ČR Bohumír Přeučil. A jak by Češi volili, kdyby se nemuseli ohlížet na finanční prostředky? Z ankety LN plyne, že většina by dala přednost velkému rodinnému vozu na bázi MPV či poloterénnímuautomobilu z kategorie pro volný čas (SUV). Malá auta by pak kupovali jako druhá do rodiny.
</TEXT>
<HEADING>
V bazaru rozhoduje cena
</HEADING>
<TEXT>
Ředitel marketingu autobazaru Auto-Esa Daniel Roh a manažer výkupu autobazaru AAA Aleš Kužel se shodují, že u ojetého vozu zákazníci podřizují vše ceně. Pokud chtějí levný vůz, rozhodující je pro ně technický stav a původ. Výbava a značka zas nehrají takovou roli. Důležitý je dobrý vzhled auta.
Ředitel marketingu autobazaru Auto-Esa Daniel Roh a manažer výkupu autobazaru AAA Aleš Kužel se shodují, že u ojetého vozu zákazníci podřizují vše ceně. Pokud chtějí levný vůz, rozhodující je pro ně technický stav a původ. Výbava a značka zas nehrají takovou roli. Důležitý je dobrý vzhled auta.
</TEXT>
</DOC>
<DOC>
<DOCID>LN-20020220083</DOCID>
<DOCNO>LN-20020220083</DOCNO>
<DATE>02/20/02</DATE>
<TITLE>
LN se ptaly návštěvníků autobazaru: Jak by podle vás měl vypadat ideální automobil? Jaký byste volili, kdybyste se nemuseli ohlížet na finanční prostředky?
</TITLE>
<HEADING>
Miroslav H.
</HEADING>
<TEXT>
Záleží na tom, zda bych vybíral vůz pro zaměstnání, nebo rodinu. Ideální by samozřejmě byla dvě auta do rodiny. To pro rodinu by muselo být hodně prostorné, představoval bych si asi nějaký velkoprostorový automobil typu MPV. Na značce mi nezáleží, nejsem žádný patriot, který by jezdil pouze v autech jedné značky. Důležitá by pro mě byla užitná hodnota vozu, uvítal bych, kdyby tento vůz zvládl i jízdu v terénu, aby odvezl celou rodinu i s věcmi na chatu, v létě k moři, v zimě na hory, zkrátka všude. Auto by dnes mělo být také určitě úsporné, a to ať bych volil dieselový, nebo benzinový motor.
</TEXT>
<HEADING>
Martin H.
</HEADING>
<TEXT>
I kdybych se nemusel ohlížet na finanční prostředky, zvolil bych určitě nějaký "lidový" automobil. Přijde mi zbytečné utrácet za auto horentní sumy. Radši bych klidně pořídil dvě obyčejná auta do rodiny. Důležité je, aby vás automobil bezpečně dopravil tam, kam potřebujete, a mohli jste se na něj spolehnout. Já fandím škodovkám, za ideální proto považuji fabii, s ohledem na rodinu bych volil provedení kombi. Asi bych ale v takovém případě preferoval plnou výbavu, aby bylo cestování pohodlné.
</TEXT>
<HEADING>
Lenka M.
</HEADING>
<TEXT>
Ideální auto? Určitě by muselo nabídnout spoustu místa a taky hodně pohodlí. Zkrátka velké rodinné auto. Samozřejmě by se mi líbily co nejnižší provozní náklady. A vedle toho by se hodil ještě jeden malý vůz. Ten by sloužil pro popojíždění ve městě, na nákupy, anebo když by někam cestoval například jen jeden člen rodiny.
</TEXT>
<HEADING>
Jaroslav Š.
</HEADING>
<TEXT>
Jednoznačně bych zvolil Škodu Octavii Combi. Plánujeme rodinu a tento vůz podle mého názoru splňuje veškeré požadavky, které mladá rodina může mít. To znamená prostor, jízdní vlastnosti i pohodlí. Kombinace s úsporným turbodieselovým agregátem by pak byl úplně ideální. Mercedes nebo nějaký jiný luxusní automobil mě vůbec nelákají.
</TEXT>
<HEADING>
Lukáš R.
</HEADING>
<TEXT>
Jednoznačně by zvítězil nějaký off-road nebo vůz kategorie SUV. Tyto vozy patří na silnici k nejbezpečnějším, odvezou větší počet cestujících i se zavazadly, mají potřebnou sílu, aby mohly táhnout třeba vlek s lodí. A dostanete se s nimi prakticky kamkoliv. Jízdními vlastnostmi na silnici se dnes vyrovnají osobním autům. Se silným naftovým motorem jsou i úsporné a mají potřebný výkon. Ideální by byl třeba Mercedes ML 400 CDI.
Jednoznačně by zvítězil nějaký off-road nebo vůz kategorie SUV. Tyto vozy patří na silnici k nejbezpečnějším, odvezou větší počet cestujících i se zavazadly, mají potřebnou sílu, aby mohly táhnout třeba vlek s lodí. A dostanete se s nimi prakticky kamkoliv. Jízdními vlastnostmi na silnici se dnes vyrovnají osobním autům. Se silným naftovým motorem jsou i úsporné a mají potřebný výkon. Ideální by byl třeba Mercedes ML 400 CDI.
</TEXT>
</DOC>
<DOC>
<DOCID>LN-20020220084</DOCID>
<DOCNO>LN-20020220084</DOCNO>
<DATE>02/20/02</DATE>
<TITLE>
test auta
</TITLE>
<TEXT>
Nečekaně prostorným interiérem přesvědčuje zákazníky Peugeot 307. Novinka nižší střední třídy nabízí kvalitní zpracování i dobré jízdní vlastnosti, cena se ale vyšplhala výš.
Evropské auto roku 2002, Auto roku 2002 v ČR, Nejoblíbenější automobil roku 2002 v ČR... To jsou pouze některá z řady ocenění, která stačil Peugeot 307 posbírat nedlouho po svém představení. A zdá se, že právě Francouzi, mistři kulinářského umění, mají i ten správný recept na úspěšný automobil. Prakticky vše, co v posledních letech podle jejich kuchařky se lvem ve znaku vzešlo, slaví jen úspěchy: Peugeot 206 nadlouho rozvlnil poklidné vody mezi malými automobily, největší model 607 je vyprodán dlouho dopředu, ačkoliv jeho výroba jede na tři směny. A koneckonců i o prodejích "čtyřistašestky" by si jiné automobily mohly nechat jen zdát. V čem spočívá celé kouzlo? Stručně řečeno - Peugeot zkrátka představil po všech stránkách kvalitní automobil, a když se k tomu přidá skvěle odvedená práce marketingových odborníků v podobě masivní a nápadité reklamní kampaně, úspěch je na světě. Vývoj modelu ale nebyl jednoduchý. Technici se ocitli pod tlakem úspěchů předešlé řady 306, na něž museli navázat, a nový model si musel zároveň sjednat respekt v silné konkurenci nižší střední třídy.
</TEXT>
<HEADING>
Interiér jako u velkoprostorového vozu
</HEADING>
<TEXT>
U Peugeotu nakonec vsadili na současnou popularitu velkoprostorových vozů typu MPV. Konstruktérům se podařilo do kompaktního formátu vtěsnat skoro o třídu větší interiér, a tak stejně jako vozy MPV nabídne i "307-ka" posádce pohodlné nastupování, vyšší posed a především spousta místa pro cestující vzadu. I osoby vyššího vzrůstu mají kam pohodlně složit nohy a ani v oblasti hlavy rozhodně netrpí. Nadbytek prostoru pro řidiče a spolujezdce je naprostou samozřejmostí. Vyšší posed a obrovské šikmé čelní sklo umožňují výborný výhled. Ačkoliv Peugeot 307 patří svými rozměry mezi největší ve třídě, zavazadlový prostor o objemu 420 litrů ho řadí spíše k průměru. Sklopením zadních asymetricky dělených sedadel lze však kufr zvětšovat, a to až na 1470 litrů. Již první pohled do interiéru napoví, že i zde vykročil Peugeot novým směrem. Francouzská členitost se ztratila, přístrojová deska nabrala hranatější tvary a je naopak strohá, jednoduše řešená. To jí dělá dobře přehlednou a řidič najde vše ve svém dosahu. Výtka směřuje k ovladači blinkrů, jehož tuhý chod byl častou příčinou současného nechtěného zapnutí dálkových světel. Pokud jsme až dosud byli u francouzských vozů zvyklí na tradičně měkčí sedadla, pak "třistasedmička" předvádí pravý opak. Optimální tuhost i výraznější boční vedení zaručují dostatek pohodlí i absenci únavy po mnoha ujetých kilometrech. Optimální polohu si řidič snadno najde díky dvouose seřiditelnému volantu i výškově stavitelnému sedadlu. Odkládacích míst i nejrůznějších schránek je uvnitř více než dostatek. Použitím kvalitních materiálů s doplňky z leštěného hliníku a precizním dílenským zpracováním pak Peugeot 307 hodil svou navštívenku opět mezi modely vyšších tříd. Cíli zaujmout co nejširší skupinu zákazníků je podřízeno i množství provedení. Nabídka zahrnuje tří i pětidveřovou karoserii, čtyři verze výbavy, čtrnáct barevných provedení, pět typů interiéru a trojici zážehových a trojici vznětových motorů. Každý model je standardně vybaven 2 airbagy, ABS s elektronickým rozdělovačem brzdného účinku a brzdovým asistentem, dálkovým centrálním zamykáním, elektricky ovládanými předními okny, nechybí výškově seřiditelné sedadlo řidiče ani dvouose nastavitelný volant.
</TEXT>
<HEADING>
Úsporný diesel pro poklidnou jízdu
</HEADING>
<TEXT>
Pod kapotu testovaného vozu jsme zvolili slabší ze dvou nabízených dvoulitrových vznětových jednotek, a sice motor 2.0 HDi o výkonu 66 kW (90 k). Ten Peugeot 307 předurčuje spíše k poklidné jízdě, pro potřebnou dynamiku je nutné jej více vytáčet. K přednostem tohoto agregátu využívajícího systému vstřikování Common-rail patří nízká hlučnost a kultivovaný chod. Řidiče bez sportovních ambicí potěší kombinovanou spotřebou pod 6 l na 100 km. K jízdním vlastnostem nelze mít prakticky žádné výhrady. Konstruktérům se podařilo optimálně vyladit podvozek, ten je o poznání tužší než u předešlé "třistašestky". Vůz bez problému drží zvolenou stopu a chová se neutrálně. Kotoučové brzdy na obou nápravách neprojevily tendenci k vadnutí a velkou měrou přispívají k celkovému pocitu bezpečí. Jistotu řidiči dodává i přesné řízení, jež umocňuje posilovač s degresivním účinkem. O svých kvalitách stačil u nás Peugeot 307 přesvědčit během roku 2001 již 1647 zákazníků. Laťka v nižší střední třídě se opět posunula o něco výš a stejně poskočila i cena. Druhý nejmenší peugeot v nabídce tak lze nyní pořídit v nejlevnějším provedení s motorem 1.4 l za 420 tisíc Kč, s agregátem 2.0 HDi přijde na rovných 500 tisíc korun.
Peugeot 307 2.0 HDi
Rozměry: 4202x1746x1512 mm
Hmotnost: 1260/500 kg (pohotovostní/užitečná)
Motor: vznětový přeplňovaný čtyřválec o objemu 1997 cm 3
Maximální výkon: 66 kW (90 k) při 4000 1/min
Největší točivý moment: 205 Nm při 1900 1/min
Nejvyšší rychlost: 179 km/h
Zrychlení 0 - 100 km/h: 12,4 s
Spotřeba paliva (město/mimo město/kombinace): 6,9/ 4,3/ 5,2 l/100 km
Objem zavazadlového prostoru: 420/1470 l
Objem palivové nádrže: 60 l
Základní cena v ČR: 500 000 Kč
</TEXT>
</DOC>
<DOC>
<DOCID>LN-20020220085</DOCID>
<DOCNO>LN-20020220085</DOCNO>
<DATE>02/20/02</DATE>
<TITLE>
Kurs praktického práva 9. díl
</TITLE>
<TEXT>
Krach manželství je bezesporu bolestivá zkušenost. Partneři se však ještě mohou dohodnout na rozvodu, aniž by museli k soudu. Jak v této těžké situaci zažít co nejméně stresů vám poradí kurs praktického práva.
Všichni to známe ze svého okolí, někteří bohužel i z vlastní zkušenosti. Začíná to svatbou, plnou nadějí, a končí to v soudní síni. Tam v tom lepším případě stojí dva civilizovaní lidé, kteří si už nemají co říct, v tom horším dvě bojující strany, které nepřipouštějí jiného vítěze než sebe. Naše právo přitom dnes už zná možnost, jak se rozvést a přitom ani nepřijít do soudní budovy. Finančně i psychicky na tom většinou vydělávají všichni. Předevčírem jsem vám vyprávěla příběh naší Nataši, ale nedopověděla jsem, jak to dopadlo. Nataša se včas rozvedla, s Tomášem stihli novou svatbu taky v termínu a nyní již jezdí jako pyšní rodiče s kočárkem. Možná by se i vám hodilo několik rad, jak zařídit pokud možno rychlý a hladce probíhající rozvod. Naše právo rozlišuje v zásadě dva typy rozvodů, a to rozvod sporný a rozvod smluvený. Oba typy jsou upraveny zákonem o rodině. Začněme rozvodem smluveným, který, jakkoli nepříjemný, je alespoň záležitostí relativně bezkonfliktní. Základním předpokladem, jak už z používaného názvu vyplývá, je to, že se manželé na rozvodu dohodnou, že si ho tzv. smluví. Hlavní výhoda tohoto způsobu spočívá v tom, že soud nezkoumá, co bylo příčinou toho, že se lidé chtějí rozvést, a nezjišťuje, zda je manželství tak trvale a hluboce rozvráceno, že nelze očekávat obnovení manželského soužití. Soud, jsou-li splněny veškeré podmínky uvedené níže, předpokládá, že manželství je již tak rozvrácené, že jiný postup než rozvod není řešením. U tohoto postupu doporučuji se obrátit na advokáta, který vám bude nápomocen při vytváření všech dohod a zároveň pro vás bude určitou zárukou, že rozvod proběhne s co nejmenším množstvím komplikací.
Podmínky smluveného rozvodu:
</TEXT>
<HEADING>
1. Manželství trvá nejméně rok.
</HEADING>
<TEXT>
2. Manželé spolu alespoň šest měsíců nežijí. Splnění této podmínky není vázáno na faktické oddělení bydliště manželů, tedy na to, že každý žije na jiné adrese. Společné soužití manželů může fakticky existovat i v případech, kdy spolu manželé fakticky nebydlí, stejně tak jako se může stát, že manželé spolu fakticky bydlí, nicméně nevedou manželské soužití. Manželským soužitím rozumíme společné sdílení osobního života (včetně intimního), tedy společné trávení volného času, společné řešení potíží i sdílení příjemných událostí a společné sdílení majetku.
3. Druhý manžel se k návrhu na rozvod připojí. Návrh na rozvod podává vždy jeden z manželů, jeden je řečí občanského soudního řádu navrhovatel, druhý odpůrce. Připojit se k návrhu může odpůrce například tím, že o tom podepíše čestné prohlášení
4. Manželé soudu předloží písemné smlouvy s úředně ověřenými podpisy, které budou upravovat pro dobu po rozvodu jak vypořádání jejich společného jmění a dalších vzájemných majetkových vztahů, tak otázky společného bydlení a případnou vyživovací povinnost. Předmětem této dohody vždy musí být dohoda o vypořádání společného jmění. O tom, co tvoří společné jmění, jste se mohli dočíst včera. Soud nepřezkoumává, zda je dohoda o vypořádání společného jmění vyvážená, tedy zda jeden ze zatím stále ještě manželů nedostane větší díl, zajímá ho, zda je dohoda úplná. Úplností dohody se rozumí, zda je v ní vyjádřen veškerý majetek, který tvoří společné jmění manželů. Soud samozřejmě nezjišťuje, zda manželé vlastní jedno, nebo dvě auta, ale zajímá ho, zda se v dohodě nezmiňují o něčem, co teprve bude vypořádáno, zda pamatují na majetek stejně jako na dluhy apod. Povinnou náležitostí této dohody je i vyřešení otázky práv a povinností souvisejících se společným bydlením manželů. V této souvislosti je třeba vyřešit otázku nájemního práva k bytu, jsou-li manželé společnými nájemci, stejně jako otázku, do kdy jeden z manželů opustí společné bydlení, pokud právo na bydlení náleží pouze jednomu z nich (předpokládejme, že manžel je členem družstva a byl jím již před vznikem manželství, pak je třeba vyřešit otázku, dokdy bude manželka v bytě apod.). Dohodou je možné vyřešit i otázku výživného pro rozvedeného manžela. Podpisy na této dohodě musejí být úředně ověřeny.
5. Manželé uzavřeli dohodu o úpravě poměrů nezletilých dětí pro dobu po rozvodu a tato dohoda byla pravomocným rozhodnutím soudu schválena. Tato dohoda musí obsahovat jednak úpravu péče o nezletilé děti, tedy zda dítě bude ve výlučné péči jednoho z rodičů nebo zda dítě bude ve společné péči obou rodičů (v zásadě se tedy nic nezmění oproti době před rozvodem) nebo zda dítě bude v tzv. střídavé péči (tzn. že např. jeden měsíc bude u maminky, druhý měsíc u tatínka). Předpokladem schválení společné či střídavé péče je schopnost rodičů se na takové péči dohodnout a dále zejména blízkost jejich bydliště tak, aby dítě nemuselo složitě dojíždět do školy, nenarušilo si kontakty s kamarády apod. V této dohodě je také třeba upravit výši výživného na nezletilé děti a případně kontakt rodiče s nezletilým dítětem. Tato dohoda by měla být připojena k návrhu na rozvod manželství a zároveň by k soudu měl být podán návrh na schválení této dohody. U tohoto způsobu rozvodu je možné dosáhnout rozvodového rozsudku bez toho, aby se manželé dostavili k soudu (s výjimkou soudního jednání o schválení dohody o nezletilých dětech). Předpokladem je, že oba manželé prohlásí, že se vzdávají práva účasti na ústním jednání a žádají, aby bylo rozhodnuto bez nařízení jednání.
</TEXT>
<HEADING>
Když se sami nedohodnete
</HEADING>
<TEXT>
Oproti tomu tzv. sporný rozvod je mnohem méně formální, při podání návrhu na něj se zpravidla dá obejít bez kvalifikované právní pomoci. Tímto způsobem lze rozvést i manželství, které trvá kratší dobu než jeden rok, vždy se však bude zkoumat, zda je tu hluboký a trvalý rozvrat manželství, pro který nelze očekávat obnovení manželského soužití. Soud vždy přihlíží k tomu, zda je rozvod v souladu se zájmy nezletilých dětí. Pokud s návrhem na rozvod manželství nebude souhlasit manžel, který se na rozvratu manželství převážně nepodílel a jemuž by byla rozvodem způsobena zvlášť závažná újma (např. podvedená manželka na mateřské dovolené s těžce postiženým dítětem), soud manželství nerozvede. Tato ochrana však neplatí v případě, že spolu manželé déle než tři roky nežijí. I tomuto způsobu musí předcházet pravomocné rozhodnutí soudu o úpravě poměru dětí pro dobu po rozvodu. Návrh na rozvod, ať již smluvený či sporný, se až na výjimky podává u okresního soudu v místě posledního společného bydliště manželů. Soudem příslušným k rozhodnutí o nezletilých dětech je soud, v jehož obvodě se dítě zdržuje. Pokud by tedy například manželé naposledy společně žili v Praze 4, byl by místně příslušným soudem pro rozvod Obvodní soud pro Prahu 4. Pakliže se manželka s dítětem později sama odstěhovala do Liberce, byl by soudem příslušným pro rozhodnutí o nezletilém dítěti Okresní soud v Liberci.
Lidové noviny Vám na tomto místě každý den nabízejí dva praktické kursy. Seznámíme Vás se základy používání internetu. Poskytneme Vám i základní právnické poznatky.
Internetovou verzi kursu najdete na adrese www.lidovky.cz/pravo
</TEXT>
<HEADING>
Kdy může partner po rozvodu žádat o výživné:
</HEADING>
<TEXT>
Náš právní řád připouští, aby za určitých okolností mohl jeden z rozvedených manželů požadovat na svém bývalém manželovi výživné. O tom mohou buď uzavřít dohodu, nebo o tom rozhodne na návrh některého z nich soud. Výživné může žádat ten manžel, který není schopen se sám živit, takovým manželem může být těžce postižený muž stejně jako žena na rodičovské dovolené nebo trvale pečující o těžce postižené společné dítě. Rozvedenému manželovi náleží zásadně takové výživné, které mu zajistí pokrytí přiměřených životních potřeb, což je víc, než zajištění jeho zcela nezbytných potřeb (jídlo, bydlení, ošacení). Výživné nelze přiznat, pokud by bylo v rozporu s dobrými mravy, např. tehdy, pokud by tělesně postižený muž svou ženu bil nebo pokud by manželství bylo rozvráceno z důvodu alkoholismu manželky. Tato vyživovací povinnost zaniká smrtí plátce výživného nebo novým sňatkem oprávněného.
Náš právní řád připouští, aby za určitých okolností mohl jeden z rozvedených manželů požadovat na svém bývalém manželovi výživné. O tom mohou buď uzavřít dohodu, nebo o tom rozhodne na návrh některého z nich soud. Výživné může žádat ten manžel, který není schopen se sám živit, takovým manželem může být těžce postižený muž stejně jako žena na rodičovské dovolené nebo trvale pečující o těžce postižené společné dítě. Rozvedenému manželovi náleží zásadně takové výživné, které mu zajistí pokrytí přiměřených životních potřeb, což je víc, než zajištění jeho zcela nezbytných potřeb (jídlo, bydlení, ošacení). Výživné nelze přiznat, pokud by bylo v rozporu s dobrými mravy, např. tehdy, pokud by tělesně postižený muž svou ženu bil nebo pokud by manželství bylo rozvráceno z důvodu alkoholismu manželky. Tato vyživovací povinnost zaniká smrtí plátce výživného nebo novým sňatkem oprávněného.
</TEXT>
</DOC>
<DOC>
<DOCID>LN-20020220086</DOCID>
<DOCNO>LN-20020220086</DOCNO>
<DATE>02/20/02</DATE>
<TITLE>
43. lekce: Váš osobní webprostor
</TITLE>
<TEXT>
Internetový kurs LN pro začátečníky
Kam s nimi? Když už se rozhodnete vyrobit vlastní internetové stránky, musíte je mít taky kam umístit.
Aby se internetové stránky nechaly číst, musejí být umístěny na webovém serveru. Takový server může být spuštěný i na vašem domácím počítači. Přináší to ale hned několik omezení. Za prvé, váš počítač by se nesměl nikdy vypínat (A kdo bude potom platit účet za elektřinu?). Za druhé byste museli být připojení na internet nonstop (Což zejména při vytáčeném připojení není úplně levné!). A navíc, všichni uživatelé internetu, kteří by si vaše stránky chtěli prohlédnout, by se s vámi dělili o přenosovou kapacitu vašeho internetového připojení. V případě, že platíte za objem přenesených dat, byste tedy navíc zaplatili za každého zvědavce, který náhodou zabrousil na vaši stránku. Proto se stránky vyplatí umísťovat na servery velkých firem poskytujících připojení k internetu. Takové servery jsou umístěny na tzv. páteři internetu v místě, kde se k nim může připojit obrovské množství uživatelů, aniž by tím zcela zablokovali přenosové linky a způsobili kolaps sítě. Musíme dobře zvážit, k čemu vlastně stránky potřebujeme, a kolik do nich chceme investovat. Pokud nám jde jen o osobní prezentaci, budeme se snažit pořídit všechno v rámci bezplatných služeb, pokud chceme prezentovat např. svoji živnost nebo malou firmu, asi si zaplatíme některé profesionální služby. Musíme se rozhodnout, jestli chceme doménu 2. nebo 3. řádu. Co to znamená? Každá internetová adresa končí dvoupísmennou (v Americe trojpísmennou) doménou 1. řádu. (Např. doména .cz představuje stránky na některém českém serveru, .de na německém, nebo .com na americkém). Před tečkou pak je slovo, které označuje doménu 2. řádu, např. lidovky.cz. V této doméně může být hned několik serverů, třeba webový se jménem www, poštovní s označením mail a server pro výměnu souborů se zákazníky s názvem ftp. Jejich celé internetové adresy pak jsou: www.lidovky.cz, mail.lidovky.cz nebo ftp.lidovky.cz. Pokud chcete působit profesionálně, pořídíte si doménu 2. řádu, a vaše webové stránky budou na adrese např. www.novákovi.cz. Bude to stát okolo tisíce korun za registraci domény (nikdo kromě vás ji pak už nesmí používat) a roční poplatek za její správu v obdobné výšce. Nebo použijete některý bezplatný webový prostor s doménou třetího řádu a vaše adresa bude např. www.volny.cz/novakovi nebo novakovi.tripod.com. Bezplatné webové prostory jsou omezeny velikostí a některými dalšími službami, potřebnými pro vytváření profesionálních stránek, pracujícími např. s databázemi - elektronické obchody ap. Ve všech těchto případech je třeba webový prostor zakoupit. Pro osobní stránky ale obvykle nabízených 10 MB místa bohatě stačí a bez podpory skriptů se lze také slušně obejít. (Což navíc mohu potvrdit osobní zkušeností - několik let mám své vlastní stránky na adrese www.volny.cz/mmichek .)
Zítra: Nejjednodušší WWW stránky
Internetovou verzi kursu najdete na adrese www.lidovky.cz/ikurs
Internetový kurs pro Vás připravuje Martin Michek, vedoucí výroby LN
KDE MŮŽETE MÍT (ZADARMO) SVÉ WWW STRÁNKY
Volný
Velikost: 10 MB
Přístup: FTP, WWW
Omezení: Neuvádějí
Navíc: Možnost umístění počítadla přístupů na stránku 24hodinový telef. servis
Vaše adresa: www.volny.cz/jméno web.volny.cz
Seznam
Velikost: 10 MB
Přístup: WWW, FTP, WebDAV
Omezení: Max. 1000 souborů
Maximální velikost souboru 500 kB
Navíc: statistika přístupů mnoho dalších služeb registrace stránky na seznamu.cz
Vaše adresa: www.sweb.cz/jméno www.sweb.cz
Tiscali
Velikost: 10 MB
Přístup: FTP
Omezení: Neuvádějí
Navíc: Počítadlo přístupů na stránku Odesílání vyplněných webových formulářů na e-mail.
Vaše adresa: www.tiscali.cz/jméno www.tiscali.cz
Quick
Velikost: 10 MB
Přístup: WWW, FTP
Omezení: Neuvádějí
Navíc: Neuvádějí
Vaše adresa: web.quick.cz/jméno web.quick.cz
Atlas
Velikost: 15 MB
Přístup: WWW
Omezení: Neumožňuje statistiky
Navíc: Počítadlo Poštovní formulář Pomůcky pro tvorbu stránek
Vaše adresa: mujweb.cz/www/jméno mujweb.cz
Tripod
Velikost: 50 MB
Přístup: WWW, FTP,
Omezení: v záhlaví stránky umisťuje reklamní bannery max. přenesených dat 1GB
Vaše adresa: jméno.tripod.com www.tripod.lycos.com
Internetový tip pro dnešní den
</TEXT>
<HEADING>
Máte chuť na kávu?
</HEADING>
<TEXT>
Vše o kávě se dozvíte na adrese www.kavarny.cz Najdete tu historii tohoto nápoje i řadu dalších zajímavostí, nebo databázi receptů a kaváren. Svou oblíbenou kavárnu navíc můžete do databáze sami zařadit.
Doména 2. řádu a kde si ji zaregistrovat
www.nic.cz
správce nejvyšší domény .cz
1600 Kč za registraci domény .cz
800 Kč roční poplatek.
www.sweb.cz
zprostředkují registraci
1600 Kč za registraci domény .cz
690 Kč za registraci domény .com
800 Kč roční poplatek.
</TEXT>
</DOC>
<DOC>
<DOCID>LN-20020220087</DOCID>
<DOCNO>LN-20020220087</DOCNO>
<DATE>02/20/02</DATE>
<TITLE>
V pražském Divadle Bez zábradlí začala přehlídka slovenských scén
</TITLE>
<TEXT>
Bratislavská Malá scéna SND otevřela v pondělí večer sedmý ročník přehlídky Slovenské divadlo v Praze. Uvedla Bergmanovy Scény z manželského života v režii Vladimíra Strniska.
Bergmanova divadelní adaptace vlastního filmu ze sedmdesátých let se od své premiéry v mnichovském Residenztheater hraje na celém světě. Inscenátoři se ovšem nevyhnou úpravám - složitý děj s řadou vedlejších motivů je nutné zhustit a sevřít do pevné kompozice. Z úprav a pojetí Vladimíra Strniska je sice znát, že chtěl vytvořit obraz ubíjející banality partnerských vztahů, ale jeho pojetí nepřesáhlo za detailně vypreparované líčení krize jednoho manželství. Jako by z nejasných důvodů zaváděl umělou sondu do útrob nedýchajícího organismu. Inscenace se zejména v první půlce rozpadá na izolovaně pojaté situace, které se pohybují ve dvou extrémních polohách - jsou buď rozvláčně popisné, anebo vypjatě hektické. Druhá část je barvitější, dramatické zlomy provázanější a také herecké výkony obou hlavních představitelů Anny Javorkové (Marianna) a Jozefa Vajdy (Johan) se zpřesňují. Scény opětovných setkání, rozchodů a sebezničujícího objevování jsou tragikomicky rozehrané a jejich dráždivě dusná atmosféra výmluvná. Zásadní problém inscenace však spočívá v nesourodých hereckých výkonech - Anna Javorková je nejblíž obrazu ženy, která od předstírání harmonického vztahu dospěje k šokujícímu zjištění a pochopení svého protějšku. Je chladná, rezervovaná a ovládá se s téměř šíleným sebezapřením. Javorková dokáže tyto polohy zahrát dokonale, ale technická brilance ji překvapivě svazuje. Utajený vnitřní vztek vyrazí na povrch jen v občasných poryvech, ale pak má nepopiratelnou sílu. Naproti tomu Johan v pojetí Jozefa Vajdy připomíná postavu, která do Bergmanovy vivisekce citů zabloudila z lehké konverzační komedie, kde se aktéři častují švitořivými bonmoty a kde se každý gag musí ilustrovat. Přitom Johanovy repliky svědčí o bezradnosti zastírané cynismem, jeho glosování má hořkou příchuť a to, že vyznívají jako mile zábavné poznámky, je zcela proti smyslu hry. Navzdory tomuto chvilkami operetnímu tónu postrádá Strniskova inscenace nadhled a ironii, která by zabránila nástupu patetického meditování. Teprve v poslední třetině hry oba interpreti našli společnou řeč a i Josef Vajda postoupil k výrazově zkázněné vnitřní studii rozpolceného hrdiny.
</TEXT>
</DOC>
<DOC>
<DOCID>LN-20020220088</DOCID>
<DOCNO>LN-20020220088</DOCNO>
<DATE>02/20/02</DATE>
<TITLE>
Ve věku nedožitých osmdesáti let zemřel 11. února divadelní, televizní a filmový herec Josef Větrovec.
</TITLE>
<GEOGRAPHY>PRAHA</GEOGRAPHY>
<TEXT>
Během své umělecké dráhy vytvořil Větrovec desítky rolí v divadle, televizi, filmu a rozhlase. Patřil k hercům s širokým žánrovým rejstříkem, vytvořil řadu charakterních rolí, ale exceloval především jako představitel komediálních postav. Mezi jeho významné role patřil například Goan z Vančurovy hry Jezero Ukereve či Krutický v Ostrovského satirické hře I chytrák se spálí. Zajímavé role Větrovec ztvárnil v Shakespearových komediích Falstaffa ve Veselých paničkách windsorských či Klubka ve Snu noci svatojanské. Hrál také v televizních seriálech Hříšní lidé města pražského, Byl jednou jeden dům, Chalupáři, Třicet případů majora Zemana a Arabela. V době normalizace se objevoval v mnoha televizních inscenacích, v nichž byl obsazován do rolí angažovaných a bodrých funkcionářů strany, předsedů JZD apod. Komunistický režim jej ocenil titulem národní umělec a dostal také Řád práce. Méně příležitostí dostal ve filmu, zahrál si například ve snímcích Mys dobré naděje a Dostih. Léta se věnoval i dabingu. Josef Větrovec se narodil 5. března 1922 v Plzni. Vyučil se jako zámečník-kovomodelář ve Škodovce a v mládí se věnoval ochotnickému divadlu. Za německé okupace se zapojil do ilegální odbojové činnosti, za niž byl zatčen a v letech 1943 až 1945 vězněn v koncentračních táborech Terezín a Buchenwald. V roce 1946 se stal členem souboru činohry plzeňského Divadla J. K. Tyla. O 14 let později odtud odešel do Prahy a až do roku 1990 hrál v Divadle E. F. Buriana. V letech 1973 až 1988 byl jeho uměleckým ředitelem a z této funkce byl uvolněn na vlastní žádost. Josef Větrovec byl za minulého režimu funkcionářem Komunistické strany Československa a po válce také krátce působil jako tajemník krajského výboru KSČ v Plzni.
PRAHA - Během své umělecké dráhy vytvořil Větrovec desítky rolí v divadle, televizi, filmu a rozhlase. Patřil k hercům s širokým žánrovým rejstříkem, vytvořil řadu charakterních rolí, ale exceloval především jako představitel komediálních postav. Mezi jeho významné role patřil například Goan z Vančurovy hry Jezero Ukereve či Krutický v Ostrovského satirické hře I chytrák se spálí. Zajímavé role Větrovec ztvárnil v Shakespearových komediích Falstaffa ve Veselých paničkách windsorských či Klubka ve Snu noci svatojanské. Hrál také v televizních seriálech Hříšní lidé města pražského, Byl jednou jeden dům, Chalupáři, Třicet případů majora Zemana a Arabela. V době normalizace se objevoval v mnoha televizních inscenacích, v nichž byl obsazován do rolí angažovaných a bodrých funkcionářů strany, předsedů JZD apod. Komunistický režim jej ocenil titulem národní umělec a dostal také Řád práce. Méně příležitostí dostal ve filmu, zahrál si například ve snímcích Mys dobré naděje a Dostih. Léta se věnoval i dabingu. Josef Větrovec se narodil 5. března 1922 v Plzni. Vyučil se jako zámečník-kovomodelář ve Škodovce a v mládí se věnoval ochotnickému divadlu. Za německé okupace se zapojil do ilegální odbojové činnosti, za niž byl zatčen a v letech 1943 až 1945 vězněn v koncentračních táborech Terezín a Buchenwald. V roce 1946 se stal členem souboru činohry plzeňského Divadla J. K. Tyla. O 14 let později odtud odešel do Prahy a až do roku 1990 hrál v Divadle E. F. Buriana. V letech 1973 až 1988 byl jeho uměleckým ředitelem a z této funkce byl uvolněn na vlastní žádost. Josef Větrovec byl za minulého režimu funkcionářem Komunistické strany Československa a po válce také krátce působil jako tajemník krajského výboru KSČ v Plzni.
</TEXT>
</DOC>
<DOC>
<DOCID>LN-20020220089</DOCID>
<DOCNO>LN-20020220089</DOCNO>
<DATE>02/20/02</DATE>
<TITLE>
Pozvání souboru Collegium 1704 přijalo rakouské těleso Ars Antiqua Austria. S programem nazvaným Alla zingara, alla turca vystoupili hosté se sopranistkou Noemi Kissovou v Zrcadlové síni pražského Klementina.
</TITLE>
<TEXT>
Projekt souboru je rozvržen do tří let a zahrnuje devět koncertních turné (s různým programem) po státech bývalého Rakouska-Uherska. Historicky poučený ansámbl čerpá při tvorbě programů, zaměřených na jednotlivé oblasti habsburské monarchie, z nevyčerpatelných regionálních archivů. Odtud vytáhli na světlo například maďarské lidové tance nebo půvabné suity inspirované cikánskou a tureckou (hlavně janičářskou) hudbou od Josepha Haydna, Johanna Josepha Fuxe nebo Heinricha Schmelzera. Na pražském koncertě předvedla šestice perfektně sehraných instrumentalistů pod vedením houslisty Gunara Letzbora spontánní a uvolněný projev, jako "odkoukaný" od maďarských primášů. Noemi Kissová zaujala sytým a ohebným sopránem zejména v rozkošných áriích Pála Esterházyho.
</TEXT>
</DOC>
<DOC>
<DOCID>LN-20020220090</DOCID>
<DOCNO>LN-20020220090</DOCNO>
<DATE>02/20/02</DATE>
<TITLE>
Státní opera uvedla světovou premiéru opery o těžce postiženém Josephu Merrickovi
</TITLE>
<TEXT>
Inscenací opery Laurenta Petitgirarda Joseph Merrick zvaný Sloní muž pražská Státní opera úspěšně uzavřela třídílný projekt francouzských oper tří století v interpretaci francouzských inscenátorů.
Sětovou premiéru díla, jíž vévodily vynikající pěvecké výkony zahraničních pěvců, řídil sám autor. Petitgirardův hudební jazyk, lehce plynoucí, nenáročný, sdílný, je schopen dobře prokreslovat situace i postavy a díky apartnímu zvukovému rouchu se po celý večer příjemně poslouchá. Byť je tu a tam okořeněný zrnkem jazzu či muzikálu, nezapře svůj galský původ.
</TEXT>
<HEADING>
Bystře odposlechnuto
</HEADING>
<TEXT>
Ve svém vytříbeném eklekticismu představuje jakýsi uhlazený mainstream, který v sobě zahrnuje leckteré vymoženosti evropské hudby 20. století, bystrým uchem odposlechnuté z Poulenka, Honeggera, Pucciniho. V neposlední řadě tu najdeme i postupy jakoby vystřižené z Bernsteinovy West Side Story či tristanovské hobojové sólo; dialogická struktura se ve své hudební dramaturgii moudře opírá o Verdiho. Pokud jde o senzační příběh těžce postiženého Josepha Merricka, přezdívaného Sloní muž, žádné drastično se nekoná: i exponované, konfliktní situace jsou podány se vkusem a především se smyslem pro zákonitosti operního žánru (třídílná forma, odvozená ze staré opery, je i zde základním stavebním kamenem). Příběh je ovšem traktován leckdy značně rozvláčně, zejména v prvním aktu by zdlouhavé přetahování o nešťastného Merricka, o nějž bojuje svět cirkusu a vědy, sneslo radikální škrty.
</TEXT>
<HEADING>
Naivní dryáčnictví
</HEADING>
<TEXT>
Nevěřícně též kroutíme hlavou nad naivním dryáčnictvím, se kterým je, dokud to jen jde, utajována jeho tvář: do poloviny druhého dějství ji v londýnském Whitechapelu dosud nikdo nespatřil, zato pak vstoupíme rovnou in medias res. Jako svědci večerního striptýzu jsme konfrontováni s jeho znetvořeným tělem se vším všudy, spolu se sestrou Mary, jíž tento pohled ovšem nebrání, aby se do něj zamilovala - jak jinak, opera potřebuje záminku k milostnému duetu. Ke cti autorově budiž řečeno, že měl dost soudnosti, aby od něj nakonec upustil. Ale i tak balancuje na hranici kýče (nyvé sborové modlitby neuropacientů) a v závěru toto křehké rozhraní přestoupí definitivně. Sloní muž, rozdvojený ve dvě jevištní postavy, poznenáhlu umírá za libých zvuků houslí, jež vyluzuje malý chlapec (patrně sirotek). Ale i přes toto pucciniovské zaostření na poslední okamžiky lidského utrpení stihne autor o životě pronést stěží více než pár povrchních plytkostí řečníků v krematoriu. Představení má výrazný výtvarný akcent - do opalizujícího modravého smogu viktoriánského Londýna se vpíjí kolmé světlo "pracáků". Je působivé i aktualizovanými přesahy (paparazzi dychtivě "cvakající" fotoaparáty či Merrickovo obnažené tělo při jeho předvádění na "vědecké" půdě kliniky), ale především mu dominují kultivované pěvecké výkony francouzských pěvců Philippa Do a Marie Devellereauové, Fina Petteriho Falcka a Jany Sýkorové v obtížné titulní roli.
Laurent Petitgirard: Joseph Merrick zvaný Sloní muž
Dirigent: Laurent Petitgirard
Režie: Daniel Mesguich
Scéna a kostýmy: Frédéric Pienau
Státní opera Praha, světová premiéra
</TEXT>
</DOC>
<DOC>
<DOCID>LN-20020220091</DOCID>
<DOCNO>LN-20020220091</DOCNO>
<DATE>02/20/02</DATE>
<GEOGRAPHY>KÁHIRA</GEOGRAPHY>
<TEXT>
"Naprosto neodpovědné", "za hranicemi rozumu" a "nepřijatelné pro uchazeče o členství v EU". Takto hodnotí ve světě Miloše Zemana za tvrdé výroky vůči Jásiru Arafatovi a Palestincům. Premiér kontroverzní výroky uvedl v izraelském listu Haarec. Zemanova "diplomacie" má také svůj první hmatatelný následek: Egypt požádal o odložení návštěvy českého premiéra v Káhiře, plánované na konec února. Šéf Ligy arabských států Amr Músá zase uvedl, že český premiér překročil "hranice rozumu a přijatelnosti". S nebývale ostrou kritikou se český premiér setkal u představitelů Evropské unie. "Samozřejmě nesouhlasíme s těmito výroky. Takový jazyk neočekáváme od budoucího členského státu," komentoval Zemanova slova komisař pro rozšíření Günter Verheugen. Narážel tak na pasáže rozhovoru, v nichž český premiér přirovnával Arafata k Hitlerovi a hovořil o možnosti odsunu Palestinců. "Chci připomenout," řekl dále Verheugen, "že Česká republika se uzavřením kapitoly společná zahraniční a bezpečnostní politika zavázala podporovat politiku EU, včetně jejího postoje k situaci na Blízkém východě." Kritika přišla i z jednotlivých zemí unie. "Tato prohlášení jsou naprosto neodpovědná," prohlásil mluvčí francouzského ministra zahraničí. Za nepřijatelná označil Zemanova slova i německý ministr zahraničí Joschka Fischer, který má dnes přijet na návštěvu České republiky.
</TEXT>
</DOC>
<DOC>
<DOCID>LN-20020220092</DOCID>
<DOCNO>LN-20020220092</DOCNO>
<DATE>02/20/02</DATE>
<TITLE>
V posledním zápase českého hokejového výběru s Kanadou viděli diváci drama plné zvratů s konečným výsledkem 3:3. Snímek zachycuje závěrečné okamžiky utkání, kdy brankář Hašek vynadal Kanaďanovi Theo Fleurymu za to, že ho během hry přidržel několik vteřin na ledě. Hašek pak soupeřům nepodal ruku a odešel do šatny.
</TITLE>
<TEXT>
Další informace čtěte v příloze Olympiáda
</TEXT>
</DOC>
<DOC>
<DOCID>LN-20020220093</DOCID>
<DOCNO>LN-20020220093</DOCNO>
<DATE>02/20/02</DATE>
<GEOGRAPHY>PRAHA</GEOGRAPHY>
<TEXT>
Pražská katolická arcidiecéze má dalšího pomocného biskupa, salesiána Karla Herbsta. Jmenoval ho ve Vatikánu papež Jan Pavel II. V Praze to včera oznámil apoštolský nuncius arcibiskup Erwin Josef Ender. Osmapadesátiletý Herbst byl jmenován na místo Jiřího Paďoura, který přebírá správu českobudějovické diecéze. Herbst je členem kongregace salesiánů Dona Boska. Na přelomu 70. a 80. let byl s nynějším kardinálem Miloslavem Vlkem čističem výkladních skříni. Na biskupa má být Herbst vysvěcen 6. dubna v katedrále svatého Víta. Pražským světícím biskupem bude spolu s Václavem Malým. Pražské biskupství zřejmě opustí pomocný biskup Jaroslav Škarvada, který již v roce 1999, když dovršil věk 75 let, požádal papeže o uvolnění z funkce.
</TEXT>
</DOC>
<DOC>
<DOCID>LN-20020220094</DOCID>
<DOCNO>LN-20020220094</DOCNO>
<DATE>02/20/02</DATE>
<GEOGRAPHY>OLOMOUC</GEOGRAPHY>
<TEXT>
Za vraždu ukrajinské prostitutky udělil včera Vrchní soud v Olomouci dvěma jejím krajanům shodně 13,5 roku vězení. Olexandru Korolovovi, kterého původně ostravský krajský soud odsoudil jen k šesti letům vězení za podílnictví, soudci trest zpřísnili o 7,5 roku. Podle nich totiž Korolov svého krajana k vraždě navedl. Podle soudu ženu v červenci 2000 zabil nedaleko Frýdku-Místku při cestě na Ukrajinu Valerij Avramenko. Korolov přitom využil jeho špatné ekonomické situace, domluvil mu na cestu spolujezdce a navedl jej, aby ženu zabil a zmocnil se jejích věcí. Avramenko krajanku zabil 11 ranami nožem a část věcí poté předal Korolovovi. Oběma mužům soudci uložili i souhrnný trest i za loupež, kterou spáchali před vraždou.
</TEXT>
</DOC>
<DOC>
<DOCID>LN-20020220095</DOCID>
<DOCNO>LN-20020220095</DOCNO>
<DATE>02/20/02</DATE>
<GEOGRAPHY>PRAHA</GEOGRAPHY>
<TEXT>
Poslední část výrazně nekvalitních aktiv po bývalé Investiční a Poštovní bance převezme Česká konsolidační agentura od ČSOB pravděpodobně do konce týdne. Dosud ČSOB konsolidační agentuře postoupila přes 40 miliard Kč tzv. černého portfolia bývalé IPB. V tzv. černých aktivech jsou nejméně bonitní aktiva z bilance IPB. Celkový objem černých aktiv dosahuje asi 46 miliard korun.
</TEXT>
</DOC>
<DOC>
<DOCID>LN-20020220096</DOCID>
<DOCNO>LN-20020220096</DOCNO>
<DATE>02/20/02</DATE>
<GEOGRAPHY>PRAHA</GEOGRAPHY>
<TEXT>
Čeští podnikatelé stále častěji využívají možnosti administrativního přestěhování společnosti do zemí, které jsou známé jako daňové ráje. Jde o státy, kde po zaplacení určitého pevného poplatku již společnost neplatí žádné daně. Poptávka po získání sídla v daňových rájích roste meziročně o 50 procent a v současnosti se v nich každoročně zaregistruje několik desítek českých společností.
</TEXT>
</DOC>
<DOC>
<DOCID>LN-20020220097</DOCID>
<DOCNO>LN-20020220097</DOCNO>
<DATE>02/20/02</DATE>
<GEOGRAPHY>FRANKFURT</GEOGRAPHY>
<TEXT>
Ziskovost největší evropské automobilky Volkswagen v minulém roce dále stoupla. Společnosti se navzdory útlumu globálního automobilového trhu podařilo zvýšit i tržby. Zisk před zdaněním vzrostl o 18,6 procenta na 4,41 miliardy eur. Zisk za poslední čtvrtletí však podle předpokladů výrazně klesl. Čistý celoroční zisk koncernu stoupl o 11,5 procenta na 2,93 miliardy eur. Tržby se zvýšily o 6,5 procenta na 88,5 miliardy eur, uvedla společnost. Volkswagen nezveřejnil čtvrtletní výsledky, z celoročních údajů však vyplývá, že hrubý zisk čtvrtého čtvrtletí klesl proti třetímu čtvrtletí o téměř 50 procent. Společnost se potýká s útlumem evropských a amerických trhů a na konci roku byla postižena finanční krizí v Argentině a stávkou v Brazílii.
</TEXT>
</DOC>
<DOC>
<DOCID>LN-20020220098</DOCID>
<DOCNO>LN-20020220098</DOCNO>
<DATE>02/20/02</DATE>
<TITLE>
Spor kolem přímluvy britského premiéra Tonyho Blaira na pomoc ocelářské firmě LNM při koupi rumunských státních oceláren Sidex zaznamenal nový obrat.
</TITLE>
<GEOGRAPHY>LONDÝN</GEOGRAPHY>
<TEXT>
O víkendu vyšlo najevo, že činitelé britské vlády podpořili žádost firmy LNM o půjčku ve výši 70 milionů liber, která koupi Sidexu umožnila. Část této půjčky je dokonce financována z kapes britských poplatníků. V médiích se rozproudila polemika kolem otázky, zda byla v pořádku intervence premiéra Tonyho Blaira za firmu LNM, jejíž majitel, ocelářský magnát indického původu Lakshmi Mittal, věnoval do pokladny Labouristické strany 125 000 liber. Aféra začala minulý týden, když média přinesla zprávu o dopise premiéra Tonyho Blaira jeho rumunskému protějšku Adrianu Nastasemu z loňského července Blair v dopise chválil privatizaci rumunských oceláren Sidex, vyjádřil uspokojení nad tím, že akvizici oceláren provádí britská firma, a nastínil, že tato transakce by mohla přispět ke zlepšení šancí Rumunska na vstup do Evropské unie. Když byl premiér za tento dopis kritizován v souvislosti s Mittalovým darem do pokladny Labour Party, úřadovna premiéra vysvětlila, že dopis rumunskému premiérovi byl napsán z popudu britského velvyslance v Rumunsku. Tony Blair z titulu svého úřadu podobných dopisů píše mnoho a v době podpisu tohoto dopisu o Mittalově daru nevěděl. V parlamentním vystoupení premiér zahájil ostrý protiútok na opozici prohlášením, že v tomto případě nejde o Watergate, nýbrž o "garbagegate", neboli o odpadkovou aféru: opozice se jednoduše snaží vládu pošpinit obviněními, která se rovnají ranám pod pás.
</TEXT>
<HEADING>
Opozice je nespokojená
</HEADING>
<TEXT>
Ani opozice, ani noviny však s tímto prohlášením spokojeny nejsou. Kladou otázky, zda o firmě LNM Lakshmiho Mittala lze hovořit skutečně jako o firmě britské, když je zaregistrována na Nizozemských Antilách v Karibiku a v Británii zaměstnává pouze kolem stovky osob z celkového počtu 125 000 zaměstnanců. Také o údělu rumunských zaměstnanců ocelárenské firmy Sidex se píše s obavami. Každý zaměstnanec, u něhož se zjistí vyšší než stanovený objem alkoholu, je propuštěn. Podle rumunských odborů přišlo tímto způsobem o práci na 5300 zaměstnanců. Nedělní list Mail on Sunday napsal, že vyhlídky koncernu LNM, který se uchází i o privatizaci Nové huti, jsou momentálně dost ponuré. Uvedl několik příkladů nevalného hospodaření koncernu z různých částí světa, včetně operací ocelářské pobočky LNM v hrabství Cork v Irské republice, která byla zavřena a 400 zaměstnanců propuštěno.
Ani opozice, ani noviny však s tímto prohlášením spokojeny nejsou. Kladou otázky, zda o firmě LNM Lakshmiho Mittala lze hovořit skutečně jako o firmě britské, když je zaregistrována na Nizozemských Antilách v Karibiku a v Británii zaměstnává pouze kolem stovky osob z celkového počtu 125 000 zaměstnanců. Také o údělu rumunských zaměstnanců ocelárenské firmy Sidex se píše s obavami. Každý zaměstnanec, u něhož se zjistí vyšší než stanovený objem alkoholu, je propuštěn. Podle rumunských odborů přišlo tímto způsobem o práci na 5300 zaměstnanců. Nedělní list Mail on Sunday napsal, že vyhlídky koncernu LNM, který se uchází i o privatizaci Nové huti, jsou momentálně dost ponuré. Uvedl několik příkladů nevalného hospodaření koncernu z různých částí světa, včetně operací ocelářské pobočky LNM v hrabství Cork v Irské republice, která byla zavřena a 400 zaměstnanců propuštěno.
</TEXT>
</DOC>
<DOC>
<DOCID>LN-20020220099</DOCID>
<DOCNO>LN-20020220099</DOCNO>
<DATE>02/20/02</DATE>
<TITLE>
Bývalí generálové pokládají dlouhodobou přítomnost armády na palestinském území za vojensky neudržitelnou.
</TITLE>
<GEOGRAPHY>JERUZALÉM</GEOGRAPHY>
<TEXT>
V Izraeli sílí hlasy požadující jednání s palestinskou samosprávou Jásira Arafata o vytvoření palestinského státu. Premiér Ariel Šaron pod tlakem kritiky tento týden ujistil parlament, že při nedávných slovních útocích na Arafata neusiloval o jeho odstranění, ale pouze chtěl "posílení boje proti teroristickým organizacím". Šaron, považovaný za jednoho z "jestřábů" izraelské politické scény, současně odmítl návrhy stoupenců tvrdé linie, aby Izrael stupňoval ozbrojenou odvetu za akce palestinských teroristů. "Dnešní svět je jiný než před padesáti lety. Média jsou všude a vše je po celém světě vidět během vteřiny," upozornil poslance podle listu Haarec. Ucelený návrh na vytvoření palestinského státu přinesla i vlivná skupina bývalých generálů a pracovníků izraelské bezpečnosti. Britský list The Daily Telegraph včera informoval, že odrážejí názor důstojníků v aktivní službě. Podle nich je izraelská armáda vysílena ochranou židovských osad vklíněných do palestinských území. Návrh generálů ve výslužbě doporučuje, aby se Izrael zcela stáhnul z pásma Gaza a z většiny Západního břehu. "Cílem je omezit každodenní napětí a násilí," řekl Šlomo Avineri, bývalý ředitel sekce ministerstva zahraničí. Mezi Izraelci zatím získává plán na trvalý odchod z palestinských území stále větší podporu. Jednostranné stažení podporují podle posledního průzkumu veřejného mínění dvě třetiny občanů židovského státu, zatímco opačnému požadavku - vystěhování Palestinců - dává přednost jen 35 procent veřejnosti.
JERUZALÉM - V Izraeli sílí hlasy požadující jednání s palestinskou samosprávou Jásira Arafata o vytvoření palestinského státu. Premiér Ariel Šaron pod tlakem kritiky tento týden ujistil parlament, že při nedávných slovních útocích na Arafata neusiloval o jeho odstranění, ale pouze chtěl "posílení boje proti teroristickým organizacím". Šaron, považovaný za jednoho z "jestřábů" izraelské politické scény, současně odmítl návrhy stoupenců tvrdé linie, aby Izrael stupňoval ozbrojenou odvetu za akce palestinských teroristů. "Dnešní svět je jiný než před padesáti lety. Média jsou všude a vše je po celém světě vidět během vteřiny," upozornil poslance podle listu Haarec. Ucelený návrh na vytvoření palestinského státu přinesla i vlivná skupina bývalých generálů a pracovníků izraelské bezpečnosti. Britský list The Daily Telegraph včera informoval, že odrážejí názor důstojníků v aktivní službě. Podle nich je izraelská armáda vysílena ochranou židovských osad vklíněných do palestinských území. Návrh generálů ve výslužbě doporučuje, aby se Izrael zcela stáhnul z pásma Gaza a z většiny Západního břehu. "Cílem je omezit každodenní napětí a násilí," řekl Šlomo Avineri, bývalý ředitel sekce ministerstva zahraničí. Mezi Izraelci zatím získává plán na trvalý odchod z palestinských území stále větší podporu. Jednostranné stažení podporují podle posledního průzkumu veřejného mínění dvě třetiny občanů židovského státu, zatímco opačnému požadavku - vystěhování Palestinců - dává přednost jen 35 procent veřejnosti.
</TEXT>
</DOC>
<DOC>
<DOCID>LN-20020220100</DOCID>
<DOCNO>LN-20020220100</DOCNO>
<DATE>02/20/02</DATE>
<GEOGRAPHY>JERUZALÉM/PRAHA</GEOGRAPHY>
<TEXT>
Až stovky Izraelců již zažádaly na velvyslanectví ČR v Tel Avivu o české občanství. Izraelský list Haarec včera napsal, že většinou jde o židovské emigranty či jejich potomky, kteří v minulosti Českou republiku či bývalé Československo opustili. Zprávu deníku potvrdila tajemnice českého velvyslanectví v Izraeli Ivana Zuntová. Podobně jsou zaplavena velvyslanectví dalších evropských zemí. Podle listu Izraelci věří, že Česko v dohledné době vstoupí do Evropské unie. Mají pocit, že se v Evropě uplatní, a znepokojují je bezpečnostní rizika vyvolaná neutuchajícím konfliktem s Palestinci i hospodářská stagnace, která znemožňuje širší profesionální uplatnění. "Hroutíme se pod množstvím žádostí o občanství. Nemáme čas na jinou činnost." sdělilo Haarecu velvyslanectví.
</TEXT>
</DOC>
<DOC>
<DOCID>LN-20020220101</DOCID>
<DOCNO>LN-20020220101</DOCNO>
<DATE>02/20/02</DATE>
<TITLE>
Už před tréninkem se akrobatický lyžař Aleš Valenta rozhodl, že ukáže unikátní trojité salto s pěti vruty. Kousek, který mu vynesl zlatou medaili na OH.
</TITLE>
<TEXT>
BEER WALLEY (od zpravodaje LN v USA) - Ještě ve chvíli, kdy čekal před stupni vítězů, až zazní jeho jméno, nevěřícně a zároveň šťastně kroutil hlavou. Pak akrobatický lyžař Aleš Valenta vystoupil s českou vlajkou na místo pro olympijského vítěze a sklidil obrovský aplaus.
Uvědomujete si vůbec, co jste vlastně dokázal?
Ještě pořádně ne. Teprve to přijde. Až si někde sám sednu v klidu, rozbrečím se jako malé dítě.
Znamená pro vás víc to, že jste předvedl své jedinečné salto, nebo skutečnost, že jste získal zlato?
Víc asi beru těch pět vrutů. Nezávodím kvůli zlatým medailím, ale pro takový skok, jaký jsem předvedl. A když mi přinese zlato...
Kdy jste se pro salto rozhodl? Bylo to těsně před druhým kolem?
Rozhodl jsem se víceméně ještě před tréninkem. Při něm jsem ho pak úspěšně skočil, i se závodem jsem ho vlastně úspěšně ustál třikrát po sobě. To je dobré.
Když jste svůj skok dokončil, myslel jste si, že byste mohl vyhrát?
No, když jsem viděl body, které jsem dostal, tak jsem si myslel, že bych měl medaili mít. Ale zlatem jsme si jistý nebyl. Čekal jsem totiž, že Američan Bergoust mě víc ohrozí, protože on je fakt skvělý. Jenomže druhý skok mu vůbec nevyšel. V té chvíli už bylo jasné, že jsem zlatý.
Možná se ale čekalo, že váš superskok by mohli rozhodčí ocenit ještě vyššími body, než to udělali...
Ale ten skok zase nebyl zdaleka perfektní. Myslím, že rozhodčí to posoudili dobře. Ještě se na všechno podívám na videu.
V kvalifikaci jste si stěžoval na to, že jste se nemohl pořádně rozjet. Jak se vám jelo dnes?
Bylo to v pořádku. Teplota byla nižší. Zato jsme špatně namazali. Takže jsem byl stejně pomalejší, než jsem chtěl.
Jak na vaše vítězství i jedinečné salto reagovali soupeři?
Všichni mi gratulovali, někteří byli docela překvapení, že jsem ten skok předvedl. Bylo to hezké.
Jste olympijský vítěz, sportovec nemůže dosáhnout vyšší mety. Neztratíte teď motivaci?
Tak to rozhodně ne. Já totiž nejsem sběratel medailí, ale závodník, který soupeří s ostatními, chce se dál zlepšovat. To je moje motivace. A až jí ztratím, skončím.
</TEXT>
</DOC>
<DOC>
<DOCID>LN-20020220102</DOCID>
<DOCNO>LN-20020220102</DOCNO>
<DATE>02/20/02</DATE>
<TITLE>
Soutěž tanečních párů vyhrála podle očekávání dvojice Anissinová - Peizerat
</TITLE>
<TEXT>
Podruhé v historii triumfoval v olympijské soutěži tanečních párů někdo jiný než Rusové nebo Sověti.
SALT LAKE CITY - Zlaté medaile v olympijské soutěži tanečních párů získali největší favorité. Francouzští krasobruslaři Marina Anissinová a Gwendal Peizerat vyhráli všechny tři části, povinný, originální i volný tanec, a vylepšili své třetí místo z Nagana. Za úřadujícími mistry Evropy skončili Rusové Irina Lobačevová a Ilja Averbuch, kteří svým největším soupeřům těsně podlehli ve volné jízdě. Na světové šampióny Barbaru Fusarovou-Poliovou a Maurizia Margaglia, který v pondělním závěrečném programu upadl, zbyl bronz. Čeští reprezentanti Kateřina Kovalová a David Szurman obsadili dvacáté místo. Teprve podruhé v olympijské historii nevyhráli tance na ledě ruští či sovětští reprezentanti. Anissinová s Peizeratem svým triumfem napodobili legendární vystoupení Britů Jayne Torvillové a Christo-phera Deana z her v Sarajevu. "Jeli jsme opravdu dobře, byl to pravděpodobně náš nejlepší životní výkon," radoval se Peizerat, který po soutěži hýřil nadšením. "Celou sezonu jsme jezdili skvěle, za to dnes sklízíme odměnu. Jsme na sebe hrdi," vykládal. Francouzi bezchybně zajeli své představení na skladbu Non Merci překrývanou úryvky ze slavného proslovu Martina Luthera Kinga. Naopak zaváhání se nevyvarovali Italové a Margaglio upadl při krokové pasáži na diskotékovou píseň I Will Survive. Jeho partnerka se po skončení tance rozplakala v obavě, že jim uteče i bronzová medaile.
</TEXT>
<HEADING>
Litevci byli zklamaní
</HEADING>
<TEXT>
Ovšem čtvrtí Kanaďané Shae-Lynn Bourneová a Victor Kraatz nabídnutou šanci nevyužili a pokazili figuru v samém závěru své jízdy. "Mohli jsme mít bronz, přišli jsme o něj na poslední chvíli," litovala Bourneová. S umístěním Italů po jejich pádu se těžce smiřovala také Margarita Drobiazková z Litvy, jež s Povilasem Vanagasem skončila pátá. "Dnes jsme zajeli lépe než oni a stejně se nic nezměnilo. Je to legrační sport," řekla. Český taneční pár byl s dvacátým místem při své premiéře ve velké soutěži spokojen. David Szurman přiznal, že v duchu pohlížel o dvě příčky výš. "Páry z Izrae-le a Ázerbájdžánu porážíme, ale tady měly obě země své rozhodčí, a to je rozdíl," řekl český krasobruslař. Kateřina Kovalová dodala, že si před olympiádou nedělali žádné velké plány. "Hlavně jsme chtěli mít dobrý pocit z výkonu a ten máme," usmála se na svého sportovního i životního partnera.
Taneční páry
</TEXT>
</DOC>
<DOC>
<DOCID>LN-20020220103</DOCID>
<DOCNO>LN-20020220103</DOCNO>
<DATE>02/20/02</DATE>
<TITLE>
SALT LAKE CITY - Mezinárodní bruslařská unie (ISU) hodlá po skandálu v soutěži sportovních dvojic na olympiádě v Salt Lake City učinit revoluční změny v pravidlech hodnocení krasobruslařských soutěží. Podle nich by mělo výkony napříště hodnotit čtrnáct místo dosavadních devíti sudích. Počítat se přitom budou známky jen od sedmi z nich. Od kterých, o tom rozhodne až na poslední chvíli počítač náhodným výběrem. Funkcionáři doufají, že se tak minimalizuje možnost, aby rozhodčí posuzovali výkony krasobruslařů zaujatě. "To by mělo redukovat na minimum šanci těch, kteří doufají, že mohou výsledky ovlivnit," uvedl předseda ISU Ottavio Cinquanta po pondělním zasedání rady. Další navrhovanou změnou je způsob hodnocení. Rozhodčí by neznámkovali výkony podle šestibodové škály. Klasické bodování by mělo být nahrazeno hodnocením technické náročnosti podle předem dané stupnice obtížnosti prvků. Body za jejich provedení by sudí přidělovali mačkáním tlačítek, stejně jako za celkový umělecký dojem. Součet všech čísel by rozhodl o pořadí. O přijetí všech plánovaných změn bude ISU jednat na červnovém kongresu v Tokiu. "ISU vždy byla konzervativní organizací, teď nastal čas změn," uvedl Cinquanta. "Tím, že bodová škála nebude omezená, budou možné i světové rekordy," připomněl další přínos. Mezi krasobruslaři avizované změny vyvolaly rozdílné ohlasy. Někteří volali po změně, protože starý systém považovali za archaický. Jiní se obávají, že nic nového nepřinese. Na hlavní problém upozornil člen zlatého tanečního páru Gwendal Peizerat: "Je dobře, že se tím zaobírají, ale krasobruslení navždy zůstane subjektivním sportem."
</TITLE>
<HEADING>
Čechy novinka nenadchla
</HEADING>
<TEXT>
Ani nejlepší čeští krasobruslaři, sportovní dvojice Kateřina Beránková a Otto Dlabola, nejsou nadšeni. "Myslím si, že současný systém je tradice. Kdyby vše zůstalo při starém, bylo by to lepší a přehlednější pro diváka. Už jednou byly změny a nevím, jestli by tyto přinesly výsledek," uvedla Beránková. "Je to složité něco k tomu říkat. Každý rozhodčí má svůj názor, svůj vkus a nikdy nemohou rozhodnout stejně. Pokud ale známky v pondělí vytáhli, pořadí se už nemělo měnit," tvrdila Beránková, podle níž dodatečné zlaté medaile dostali Kanaďané hlavně proto, že se hry konaly v Severní Americe. "Vykřičeli si je," řekla Beránková. Zatím jsou všechny navrhované změny ve stadiu jednání. Březnové MS v Naganu však bude pravděpodobně poslední soutěží, která bude hodnocena postaru. Červnový kongres by měl přinést zásadní změny.
Ani nejlepší čeští krasobruslaři, sportovní dvojice Kateřina Beránková a Otto Dlabola, nejsou nadšeni. "Myslím si, že současný systém je tradice. Kdyby vše zůstalo při starém, bylo by to lepší a přehlednější pro diváka. Už jednou byly změny a nevím, jestli by tyto přinesly výsledek," uvedla Beránková. "Je to složité něco k tomu říkat. Každý rozhodčí má svůj názor, svůj vkus a nikdy nemohou rozhodnout stejně. Pokud ale známky v pondělí vytáhli, pořadí se už nemělo měnit," tvrdila Beránková, podle níž dodatečné zlaté medaile dostali Kanaďané hlavně proto, že se hry konaly v Severní Americe. "Vykřičeli si je," řekla Beránková. Zatím jsou všechny navrhované změny ve stadiu jednání. Březnové MS v Naganu však bude pravděpodobně poslední soutěží, která bude hodnocena postaru. Červnový kongres by měl přinést zásadní změny.
</TEXT>
</DOC>
<DOC>
<DOCID>LN-20020220104</DOCID>
<DOCNO>LN-20020220104</DOCNO>
<DATE>02/20/02</DATE>
<TEXT>
SALT LAKE CITY - Šéf běloruské výpravy Jaroslav Baričko byl vyloučen z olympijských her v Salt Lake City poté, co se jedna z běloruských reprezentantek nedostavila ke druhému testu na doping. Oznámil to generální ředitel Mezinárodního olympijského výboru Franc,ois Carrard. Sportovkyni byla až do výslechu zastavena činnost a Mezinárodní olympijský výbor rovněž potrestal Bělorusy tím, že jim do konce roku pozastavil dotaci ve výši 120 000 dolarů. "Šéf běloruské výpravy věděl, že ten sportovec se měl objevit na mimosoutěžním testu na doping," uvedl Carrard, aniž by zveřejnil totožnost olympioničky. Omezil se pouze na to, že nejde o finalistku žádné ze soutěží. Nicméně posléze podle zahraničních agentur vyšlo najevo, že pozitivní dopingový výsledek údajně vykázal vzorek moči rychlobruslařky Julie Pavlovičové. Analýza odhalila 380krát vyšší množství nandrolonu, než je povolená hranice, ale vzhledem k tomu, že přepravka se vzorky nedorazila do laboratoře řádně zapečetěna, hrozilo zpochybnění výsledku testu. Proto dopingová laboratoř vyzvala sportovkyni k druhému testu. Představitelé MOV vyjádřili domněnku, že se jednalo o pochybení osoby, která přepravku pečetila, nikoliv o úmysl. "Nikdy jsem nic podobného nezažil, a to hovořím o tisících přepravek. A v této bylo deset vzorků a jen jeden byl pozitivní," řekl lékařský ředitel MOV Patrick Schamasch. Běloruský ministr sportu Alexander Grigorov se nechal v Minsku slyšet, že olympijský tým sportovkyni nenabádal k tomu, aby se vyhnula opakované kontrole. Zároveň zdůraznil, že běloruská strana upozorňovala v souvislosti s prvním pozitivním případem v Salt Lake City na závažné prohřešky proti proceduře analýzy. "Lékařská komise Mezinárodního olympijského výboru přiznala, že došlo k porušení pravidel, a akceptovala naše upozornění, že je bezpředmětné, aby se Pavlovičová musela podrobit druhé dopingové kontrole," uvedl ministr podle agentury Interfax.
</TEXT>
</DOC>
<DOC>
<DOCID>LN-20020220105</DOCID>
<DOCNO>LN-20020220105</DOCNO>
<DATE>02/20/02</DATE>
<TEXT>
DEER VALLEY - Mnoho nechybělo a australská akrobatka Alisa Camplinová zlatou medaili ve skocích na olympijských hrách nevybojovala. Závodnice utrpěla během kariéry devět otřesů mozku a řekla si, že po dalším skončí. I když od té doby se jí zranění hlavy vyhýbají, měsíc před olympiádou si pochroumala vazy v koleni a nevěděla, jestli se stihne včas zotavit. Nakonec jí prý pauza prospěla. "Mohla jsem si alespoň pořádně odpočinout. Začala jsem skákat teprve deset dnů před odletem do Salt Lake City," vysvětlila. Další trable ji postihly v předvečer závodu, kdy ji přepadla tíseň. "Vůbec jsem nemohla jíst. To se mi stalo poprvé, až jsem se z toho rozbrečela," vykládala. Rozhodla se proto požádat o pomoc sportovní psycholožku. "Řekla mi, že se mohu odhlásit, jestli nechci závodit. To jsem ale nechtěla," tlumočila radu odbornice. Camplinová nakonec úspěšně zastoupila favorizovanou krajanku Jacqui Cooperovou, která si minulý týden v tréninku poranila koleno a závod sledovala v Melbourne pár hodin před cestou na operační sál.
</TEXT>
</DOC>
<DOC>
<DOCID>LN-20020220106</DOCID>
<DOCNO>LN-20020220106</DOCNO>
<DATE>02/20/02</DATE>
<TEXT>
Překvapená Alisa Camplinová nechtěla zlaté medaili věřit. Vždyť ještě před pár dny nevěděla, zda se soutěže akrobatických lyžařek vůbec zúčastní.
</TEXT>
</DOC>
<DOC>
<DOCID>LN-20020220107</DOCID>
<DOCNO>LN-20020220107</DOCNO>
<DATE>02/20/02</DATE>
<TITLE>
Pozdravil je krajan. Na tréninku rakouských slalomářů pro sobotní závod v Sun Valley se nečekaně objevil jejich slavný krajan, bývalý kulturista a herec Arnold Schwarzenegger. Hollywoodská hvězda tráví v nedalekém sídle rodinnou dovolenou, a tak v pondělí využila příležitosti, aby popřála lyžařům hodně štěstí. Schwarzenegger sjezdařům prozradil, že on sám se letos na lyže moc nedostal. Spadl totiž na motorce a zlomil si šest žeber.
</TITLE>
<TEXT>
Chce chytat za muže. Snem teprve šestnáctileté hokejové brankářky Kim Martinové je zahrát si s muži v nejvyšší švédské soutěži. Za první krok na své cestě ke splnění tohoto cíle považuje účast na OH. "Chci se stát první holkou ve švédské lize," chlubila se Martinová, která v nejvyšší ženské soutěži debutovala už ve třinácti letech. V Salt Lake City debutovala v zápasu s Kazachstánem, v němž udržela čisté konto.
Helma zůstane bez ozdob. Řecký skeletonista Michael Voudouris chtěl nastoupit do olympijské soutěže s obrázkem newyorských Twin Towers na helmě, ale Mezinárodní bobová federace mu jeho úmysl zatrhla. Stejně tak se nesmí v ledovém korytu objevit s třiceti malými řeckými vlaječkami na památku svých krajanů, kteří zahynuli 11. září v troskách slavných mrakodrapů. "Prý je to politické prohlášení," uvedl lékař, jenž žije v Queensu a po loňských teroristických útocích pomáhal na Manhattanu dva dny ošetřovat zraněné.
Medaile připomenou hry. Stříbrné pamětní medaile k 19. zimním olympijským hrám v Salt Lake City vyrobila pro Český olympijský výbor a Český hokejový svaz jablonecká společnost Bižuterie Česká Mincovna. Pro olympiádu v Salt Lake City bylo vyrobeno celkem 500 medailí se dvěma motivy - olympijským a hokejovým. Jejich autorem je akademický sochař Ladislav Kozák.
</TEXT>
</DOC>
<DOC>
<DOCID>LN-20020220108</DOCID>
<DOCNO>LN-20020220108</DOCNO>
<DATE>02/20/02</DATE>
<TITLE>
Liga mistrů: v útoku Liverpoolu by mohl dostat příležitost i český kanonýr Milan Baroš
</TITLE>
<TEXT>
Zimní pauza Ligy mistrů snad nejvíc prospěla fotbalistům Manchesteru United. Když podzimní část osmifinále končila, patřila jim v anglické lize až osmá pozice s jedenáctibodovou ztrátou na první místo.
PRAHA - Výhrou 3:0 nad Boavistou ve skupině A opanovali postupovou příčku a takto zklidněni rozjeli v Premier League stíhací jízdu. Z dvanácti zápasů nevyhráli jen jeden a před dnešním dílem Ligy mistrů je otázkou, jestli formu prokáží na evropském poli, konkrétně na půdě Nantes.
</TEXT>
<HEADING>
Manchester musí přidat na rychlosti
</HEADING>
<TEXT>
"Naše výsledky v anglické lize byly působivé, ale v Lize mistrů musíme ještě nejméně jednu rychlost přidat," vyzval záložník Giggs. "Reds" prožili rušnou zimu: kanonýr van Nistelrooij střílí jeden gól za druhým a zlomil rekord anglické ligy v počtu utkání se vstřelenou brankou v řadě. Trenér Alex Ferguson upustil od záměru opustit tým po sezoně a co nevidět podepíše novou tříletou smlouvu. Klid nepanoval ani v Nantes, kde v pauze vyměnili na lavičce Denoueixe za Argentince Marcose, ale kýžený posun ze sestupového pásma to zatím nepřineslo. Ani v Lize mistrů to s francouzským mistrem nevypadá lépe, na postup má jen malou šanci. Zápas s anglickým šampionem tak Francouzi berou jako zpestření. Obhájce trofeje Bayern Mnichov sužuje v lize mizerná forma, ale z bavorské metropole vylétla směrem k pohárovým soupeřům výstraha, že v reflektorech Champions League to bude úplně jiný Bayern. "Porto sice hraje takovým latinskoamerickým stylem a po výhře nad Nantes jistě pomýšlejí na čtvrtfinále, ale my proti nim získáme čtyři body," vykládal před dvojzápasem s Boavistou kouč Ottmar Hitzfeld, který postrádá útočníka Zicklera, Angličana Hargreavese a Brazilce Paula Sergia.
</TEXT>
<HEADING>
Galatasaray v pochmurné náladě
</HEADING>
<TEXT>
Liverpool doma hostí Galatasaray Istanbul a cokoli jiného než výhra jej vyřazuje ze hry o postup. Asistent Phil Thompson, který by se zpět do své role měl vrátit začátkem března, kdy se po operaci srdce vrátí Francouz Houllier, řeší otazník na postu brankáře. Polák Dudek totiž laboruje s třísly a jeho případná neúčast by tak zvýšila naději na start pro někoho z českého tria Berger, Šmicer, Baroš, jenž stále čeká na debut v novém působišti. V Lize mistrů mohou za tým nastoupit maximálně tři fotbalisté ze zemí mimo Evropskou unii. Výprava Galatasaraye dorazila do Anglie v pochmurné náladě. V derby s Fenerbahce prohrál tým 0:1, přičemž čtyři hráči byli vyloučeni. V duelu velkoklubů Barcelona - AS Řím je podle současné formy favoritem katalánský tým, který v sobotu otočil zápas s La Coruňou a porazil ji 3:2. "Byl to náš nejlepší zápas sezony," pochvaloval si Nizozemec Patrick Kluivert, jenž hlavou vsítil vítězný gól. Zápas bude pikantní pro kouče Fabia Capella. Spekulace o jeho případném odchodu do Barcelony už několik týdnů plní stránky novin.
Dnešní program (začátky ve 20:45) - skupina A: Boavista Porto - Bayern Mnichov, FC Nantes - Manchester United. Skupina B: FC Barcelona - AS Řím, FC Liverpool - Galatasaray Istanbul.
</TEXT>
</DOC>
<DOC>
<DOCID>LN-20020220109</DOCID>
<DOCNO>LN-20020220109</DOCNO>
<DATE>02/20/02</DATE>
<TEXT>
FRENŠTÁT POD RADHOŠTĚM - Napjatý vztah mezi skokanem na lyžích Jaroslavem Sakalou a představiteli lyžařského svazu spěje k nečekanému rozuzlení. Dvaatřicetiletý mistr světa v letech z roku 1994 se rozhodl usilovat o občanství v jiné zemi. Sakala už obeslal národní svazy v Andoře, Maďarsku, Lichtenštejnsku a Španělsku a čeká na odpověď, která by z něj mohla udělat reprezentanta jiného státu. Ke krajnímu řešení prý Sakalu přiměla hlavně nejasná nominační kritéria pro OH v Salt Lake City. "Vyřadili mě z nominace a já jsem přesvědčen, že neprávem. Nenašel se navíc nikdo, kdo by mi do očí aspoň řekl, že do Ameriky nepojedu. V jednom kuse mi hází klacky pod nohy," vyznal se zklamaný Sakala. Českého dresu se však zatím ještě úplně nezřekl. O víkendu bude na mistrovství republiky v Harrachově usilovat o účast na MS. "Kdybych uspěl, rád bych přece jenom na světovém šampionátu startoval," připustil. Zároveň však bude Sakala vyčkávat, zda nedorazí reakce některé z oslovených federací. Pokud se svou žádostí u některé z nich uspěje, hrozí mu až roční zákaz činnosti. "To ale nevadí, jsem připraven rok vydržet a nezávodit. Celé mé úsilí by směřovalo k olympiádě v roce 2006," dodal Sakala s tím, že inspirací mu je německý lyžař Johann Mühlegg, který začal závodit za Španělsko.
</TEXT>
</DOC>
<DOC>
<DOCID>LN-20020220110</DOCID>
<DOCNO>LN-20020220110</DOCNO>
<DATE>02/20/02</DATE>
<GEOGRAPHY>PRAHA</GEOGRAPHY>
<TEXT>
K řadě změn došlo v zimní přestávce na soupiskách 16 účastníků Ligy mistrů k řadě změn, ovšem nikde nesáhli k tolika výměnám, jaké udělali v pražské Spartě. Z její podzimní soupisky totiž zmizelo sedm hráčů a český mistr využil i možnosti dopsat maximální počet nováčků. Tři hráče už připsali na soupisku pouze v Nantes a v Portu.
</TEXT>
</DOC>
<DOC>
<DOCID>LN-20020220111</DOCID>
<DOCNO>LN-20020220111</DOCNO>
<DATE>02/20/02</DATE>
<TITLE>
Fotbalisté Slovanu už pobývají v Lyonu, kde je zítra čeká osmifinále Poháru UEFA
</TITLE>
<TEXT>
Pískoviště vyměnili za zelený trávník. Fotbalisté Liberce zbrojí na osmifinále Poháru UEFA už od neděle ve francouzském Lyonu.
LYON - Z okna hotelu, ukrytého v oáze klidu patnáct kilometrů od Lyonu, se dívají na jemný golfový green, ani na hřišti, kam to mají autobusem pouhých pět minut, není trávník o mnoho horší. "S tím, na čem trénujeme doma, se to nedá srovnat. Prostě pohádka," shodují se liberečtí fotbalisté, kteří se den po výhře nad Spartou vydali do Lyonu, dějiště prvního osmifinále Poháru UEFA. "U nás je teď místo trávy spíš namrzlé pískoviště." Trenéři zvažovali dvě varianty. Buď zůstat do středy pod Ještědem a vyrážet za přípravou do Nymburka, nebo - sbalit si v předstihu kufry a nabrat kurs Francie. To druhé nakonec s převahou zvítězilo. "Nechtěli jsme žádná polovičatá řešení," vysvětlil asistent trenéra Josef Csaplár. "Vše jsme zabezpečili s předstihem, doma nešlo vyloučit kruté mrazy. Chceme se připravit co nejlépe," doplnil hlavní kouč Ladislav Škorpil. Oba nasedli do letadla ještě o několik hodin dříve než hráči. Důvod? Nechtěli si nechat ujít víkendový hit francouzské ligy Lyon - Paris SG. "Do té doby jsem Lyon naživo neměl možnost sledovat," řekl Škorpil. "Máme o nich dost informací, ale nikdy není na škodu je aktualizovat," přidal Csaplár.
</TEXT>
<HEADING>
Pozor na útočníky
</HEADING>
<TEXT>
Domácí zvědy upoutali. Velkoklub z francouzské metropole deklasovali 3:0 a upevnili si stříbrnou příčku v tabulce. Noviny se ještě dva dny po utkání rozplývaly nad útočnou smrští Lyonu. "Je to velice kvalitní tým," složil Škorpil kompliment zítřejšímu soupeři. "Ale nic jiného se v zemi mistrů světa a u celku, který bojuje o první místo, nedalo očekávat." Kdo z jednotlivců ho především zaujal? "Vynikající jsou především hrotoví útočníci, což dokázali i v tomto souboji," odpověděl Škorpil. Proti PSG hráli na hrotu Govou a Anderson. Nejen to však mužstvo dělá nebezpečným. "Veliká síla týmu je i ve skupinovém pojetí obrany. Nejvíc však Lyon těží z efektivního zakončení. Prim hrají Brazilci Anderson, Juninho Pernambucano a dále Govou a Luyindula. Pozor si budeme muset dát i na krajní záložníky," vypočítal Škorpil. V žádném případě však ze soupeře strach nemá. "Proti špičkovým individualitám musíme předvést náš kolektivní, týmový výkon. Právě to bylo rozhodující proti španělským celkům Vigu a Mallorce," naznačil liberecký trenér, jak se s Lyonem úspěšně vypořádat.
</TEXT>
<HEADING>
Trénují dopoledne i večer
</HEADING>
<TEXT>
Tímto směrem se ubírá i příprava. Zatímco v pondělí Severočeši pozvolna "vytřepávali" ze svalů únavu z úporného boje se Spartou a z dlouhé cesty, včera už dostávali zase pořádně do těla. Na programu byly dva tréninky. Začátky toho večerního kopíroval čas čtvrtečního výkopu, startoval v 19.15. Dnes bude pracovní náplň stejná. "Je důležité chytit správný biorytmus," vysvětlil Csaplár. Do Francie odcestovali Liberečtí téměř v nejsilnějším složení, v Čechách zůstal jen záložník Čapek, který je s naštípnutou holenní kostí od zimy mezi marody. Stoprocentně fit není ani ghanský útočník Baffour, jenž si přivezl zranění z Afrického poháru.
Tímto směrem se ubírá i příprava. Zatímco v pondělí Severočeši pozvolna "vytřepávali" ze svalů únavu z úporného boje se Spartou a z dlouhé cesty, včera už dostávali zase pořádně do těla. Na programu byly dva tréninky. Začátky toho večerního kopíroval čas čtvrtečního výkopu, startoval v 19.15. Dnes bude pracovní náplň stejná. "Je důležité chytit správný biorytmus," vysvětlil Csaplár. Do Francie odcestovali Liberečtí téměř v nejsilnějším složení, v Čechách zůstal jen záložník Čapek, který je s naštípnutou holenní kostí od zimy mezi marody. Stoprocentně fit není ani ghanský útočník Baffour, jenž si přivezl zranění z Afrického poháru.
</TEXT>
</DOC>
<DOC>
<DOCID>LN-20020220112</DOCID>
<DOCNO>LN-20020220112</DOCNO>
<DATE>02/20/02</DATE>
<TITLE>
Di Matteo končí. Italský fotbalista Roberto Di Matteo ukončil kariéru. Jedenatřicetiletý záložník Chelsea, si před rokem a půl zlomil natřikrát nohu a od té doby nehrál.
</TITLE>
<TEXT>
Tenerife povede Clemente. Bývalý trenér španělské reprezentace Javier Clemente přijal angažmá v prvoligovém Tenerife. Úkol je jasný: záchrana posledního týmu v soutěži.
Kubala je v nemocnici. Legendární fotbalista Ladislao Kubala je kvůli problémům s krevním oběhem už několik dní v nemocnici. Čtyřiasedmdesátiletému bývalému útočníkovi se špatně prokrvoval mozek, a proto ho lékaři přijali na pozorování.
Pavlas vypomůže Klotenu. Obránce Petr Pavlas z Havířova bude v závěru sezony vypomáhat hokejistům švýcarského Klotenu.
Ceny Václava Jíry. Bývalým reprezentantům Jánu Geletovi, Ivo Urbanovi a Jiřímu Feureislovi včera Českomoravský fotbalový svaz udělil tradiční ceny Václava Jíry.
</TEXT>
</DOC>
</CZE>