<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020918001</DOCID>
<DOCNO>LN-20020918001</DOCNO>
<DATE>09/18/02</DATE>
<TITLE>
PRAHA - Vládní krize včera po pěti dnech skončila. Kabinet Vladimíra Špidly bude i nadále pokračovat ve stejném složení jako dosud, včetně ministrů za Unii svobody-DEU. Unionisté totiž Špidlovi nabídli písemný slib, že jejich poslanci podpoří klíčové vládní návrhy. Na nich se ministři po návrhu jedné ze stran koalice dohodnou a předem je označí. V praxi půjde například o návrh státního rozpočtu. Podle předsedy KDU-ČSL Cyrila Svobody bude takových zákonů zhruba deset. Procedura bude závazná i pro dvě zbylé strany, takže sociální demokraté, lidovci i unionisté přijmou závazek ve formě dodatku ke koaliční smlouvě. "Dodatek lze považovat za základ odstranění současného napětí mezi vládními stranami," řekl včera večer po zasedání předsednictva ČSSD Špidla. Dodal, že koaliční vládu s lidovci a unionisty pokládá za "nejlepší zmožných řešení" a že je "přesvědčen, že vláda může fungovat". ČSSD si tak nechala od unie písemně stvrdit, že se situace z minulého pátku, kdy kvůli chybějícímu hlasu Hany Marvanové (US-DEU) neprošel v parlamentu "povodňový balík" daňových novel, nebude opakovat. Předseda poslaneckého klubu US-DEU Karel Kühnl totiž sociálním demokratům písemně slíbil to, že pokud by se našel byť jediný poslanec, který by přes dohodu pro vládní návrh nehlasoval, podali by ministři jeho strany dobrovolně demisi. To formálně platí ipro KDU-ČSL a ČSSD. Dodatek pokládají sociální demokraté za dostatečný. Podle premiéra Špidly hlasovali pro pokračování vládní koalice všichni členové předsednictva ČSSD. "Shodli jsme se, že za takovýchto podmínek může vláda pokračovat v nezměněné podobě," potvrdil šéf poslaneckého klubu ČSSD Milan Urban. S opatřením souhlasí i Hana Marvanová, jejíž hlasování krizi odstartovalo. "Uzavřeli jsme v našem poslaneckém klubu vnitřní závazek, z něhož vyplývá, že dokud kterýkoli poslanec bude mít s důležitým vládním návrhem jakýkoli problém, bude klub postupovat jednotně," sdělila Marvanová. "To znamená, že se vedení klubu i ministři ve vládě budou snažit dojednat s koaličními kolegy kompromis, dokud daný zákon nepodpoří všichni poslanci na jednání našeho klubu. Byla to má podmínka, bez ní bych se závazkem vůči ČSSD nesouhlasila," dodala.
</TITLE>
<TEXT>
Také lidovci se zavázali, že v předem označených klíčových zákonech vládní návrh všichni podpoří, nebo jejich ministři podají demisi. Stejně jako unionisté ale chtějí prosadit opatření, která znemožní ČSSD jednat z pozice síly a ve vládě odhlasovat důležité zákony bez souhlasu menších stran. "Musíme navrhnout takové postupy, aby mohly koaliční strany spolupracovat a aby se nepřekvapovaly," uvedl ministr dopravy Milan Šimonovský. Zároveň se křesťanští demokraté včera na svém republikovém výboru dohodli, že chtějí pokračovat v koaliční vládě premiéra Vladimíra Špidly, a to i v případě, že z ní v budoucnu kvůli nedodržení připravoných dodatků koaličních dohod odstoupí Unie svobody-DEU. "Kdyby se stalo, že by US-DEU odstoupila, protože není schopna dodržet své závazky, KDU-ČSL neodstoupí," řekl předseda strany Cyril Svoboda.
</TEXT>
</DOC>
<DOC>
<DOCID>LN-20020918002</DOCID>
<DOCNO>LN-20020918002</DOCNO>
<DATE>09/18/02</DATE>
<TITLE>
PRAHA - Povodňové škody v pražském metru zřejmě vystoupají až na šest miliard korun. Dopravní podnik je přitom ještě minulý týden odhadoval na dvě miliardy. Nový odhad totiž vychází z nákladů vynaložených na dřívější rekonstrukce některých stanic. Včera to oznámil náměstek pražského primátora pro dopravu Martin Hejl. Údaje o nákladech chce Dopravní podnik nadále zpřesňovat, nicméně částku šest miliard udává i ve své zprávě pro dnešní jednání vlády. Dopravní podnik včera také městské radě vysvětlil, jak funguje ochranný systém metra, který v době povodní zklamal, a do stanic, které mají sloužit jako kryt před jaderným nebezpečím, se dostala voda. Ochranný systém je podle zástupců DP konstruovaný především pro případ nepřátelského napadení státu a nikoliv pro případ povodně. Podle Hejla je k jeho nastartování potřeba poměrně dlouhé období. Při zavírání metra se tak použily jen ty prvky systému, které bylo možné použít rychle. "To znamená ony tlakové uzávěry, nikoliv jeho nastartování (ochranného systému)," vysvětlil včera Hejl. Po odčerpání vody vyšlo najevo, že všechny tlakové uzávěry byly uzavřeny včas, ačkoliv se objevily spekulace, že Dopravní podnik udržoval provoz metra do poslední chvíle a některé tlakové uzávěry nestihl zavřít. Za asistence policie se uzávěry otvíraly minulý týden. Hejl také prozradil nejnovější odhady termínů, kdy bude v metru znovu obnoven provoz. Už před Vánocemi už by měla být zprovozněna trasa A s výjimkou stanic Staroměstská a Malostranská. Tyto dvě stanice byly na této trase vodou nejvíc poškozeny, protože leží hned u Vltavy.
</TITLE>
<TEXT>
Vlaky jimi budou jen projíždět. Do poloviny prosince budou zprovozněny i úseky trasy B Anděl - Karlovo náměstí a Vysočanská - Palmovka. "Ostatní stanice, tedy Národní třída, Můstek, Náměstí Republiky, Florenc B, Křižíkova a Invalidovna by měly fungovat v lednu až únoru příštího roku," informoval Hejl. Nejdříve ale začnou vlaky jezdit na trase C. Už v polovině října bude fungovat stanice Hlavní nádraží. Koncem října bude zprovozněn i přestup z trasy A na trasu C ve stanici Muzeum. Do listopadového summitu NATO by pak měla být zprovozněna celá tato trasa C. Z většiny stanic byla voda odčerpána už minulý týden, zůstává už jen v několika mezistaničních úsecích. Například na trase B mezi křížíkovou a Florencem. Právě stanice metra B Florenc byla odčerpána jako poslední. Voda tu zatopila dvě vlakové soupravy, které už Dopravní podnik nestihl odvézt. Voda neporušila nosné konstrukce v metru, i když vyvíjela větší tlak, než s jakým se v projektu stavby počítalo. Společnost Metrostav zatím přiznala odpovědnost u dvou trhlin, kterými se do metra dostala voda. Za tu největší, patnáctimetrovou díru v podlaze stanice Můstek, ale podle informací svého mluvčího Františka Poláka nemůže.
</TEXT>
</DOC>
<DOC>
<DOCID>LN-20020918003</DOCID>
<DOCNO>LN-20020918003</DOCNO>
<DATE>09/18/02</DATE>
<TITLE>
Je zarážející, že komentáře z posledních dnů se vztahují pouze k hlasování jedné poslankyně a k jedné, i když důležité události neschválení vládního balíčku daňových zákonů. A tento čin se probírá shora i zdola, lépe řečeno zprava i zleva. Přitom jádro celé věci leží hlouběji než v rovině pátečního hlasování v Poslanecké sněmovně. Co se skutečně stalo? Premiér většinové vlády Vladimír Špidla minulý pátek zjistil, že jeho vláda nemá v Poslanecké sněmovně většinu a dostal se tím do prazvláštní situace, která se v zájmu všech musí co nejrychleji vyjasnit. Všechna jednání, která od pátku vedou strany vládní koalice, směřují k jednoznačnému vyjasnění této schizofrenní situace.
</TITLE>
<TEXT>
Nejde o exemplární potrestání US-DEU, nejde o zvednutí varovného ukazováčku z pozice síly a nejde o to, rozhodnout, zda jednání Hany Marvanové bylo správné, či špatné. Česká republika se chystá učinit kroky, které ovlivní nás všechny a možná i naše děti. Prožili jsme katastrofální záplavy, musíme se rozhodnout, jak se zaplatí mnohamiliardové škody, a čeká nás vstup do EU. Tváří v tvář těmto úkolům není možné, aby premiér nevěděl, zda vede vládu většinovou, nebo menšinovou a jakou skutečnou pozici v parlamentu má. Existují pouze dvě varianty. Vláda většinová, tedy skutečně většinová, která musí mít odpovídající podporu v zákonodárném sboru. Nebo kabinet menšinový, jehož premiér bude mít v pracovní náplni úkol hledat podporu pro vládní zákony napříč politickým spektrem. Není možné, abychom naivně natírali věci narůžovo a označovali menšinovou vládu za většinovou. Bylo by to nezodpovědné a bylo by to pohrdání všemi myslícími občany naší země. Navíc doba, kdy politici tvrdili, že jsou v opozici či smluvní opozici, a současně poslušně zvedali ruku pro vládní návrhy, skončila červnovými volbami. Voliči prokázali, že nemají pro tyto politické šarády pochopení.
</TEXT>
<HEADING>
Vyjasněme si pozice
</HEADING>
<TEXT>
Pro KDU-ČSL je jednoznačnou prioritou, aby byl dodržen program, který vládní koalice včetně US-DEU podpořila. Vládní programové prohlášení a cíle v něm obsažené chceme realizovat. Je však nutné vyjasnit si, z jakých pozic budeme k prosazování tohoto programu přistupovat.
Pro KDU-ČSL je jednoznačnou prioritou, aby byl dodržen program, který vládní koalice včetně US-DEU podpořila. Vládní programové prohlášení a cíle v něm obsažené chceme realizovat. Je však nutné vyjasnit si, z jakých pozic budeme k prosazování tohoto programu přistupovat.
</TEXT>
</DOC>
<DOC>
<DOCID>LN-20020918004</DOCID>
<DOCNO>LN-20020918004</DOCNO>
<DATE>09/18/02</DATE>
<TITLE>
PRAHA - Ne 100, ale zhruba 150 milionů korun uloupili v pondělí dopoledne z dodávky tři muži převlečení za policisty. Částku včera LN potvrdil náměstek pražského policejního ředitele Zdeněk Janíček. Mluvčí Citibank Marek Hlavica včera sdělil, že "něco přes 100 milionů korun" pracovníci Group 4 Securitas převáželi z jejich centrály. "Bez svolení klienta nemůžeme podávat žádné informace," odmítla se k původu zbytku peněz vyjádřit náměstkyně generálního ředitele bezpečnostní agentury Veronika Fáberová. "Pachatele zatím nemáme. Speciální tým, který byl na vyšetřování případu sestaven, vyhodnocuje shromážděné informace," popsal náměstek práci kolegů. Policisté již vyslechli posádku obrněného vozu bezpečnostní agentury Group 4 Securitas, který lupiči unesli z Evropské ulice v Praze 6. "Popsali, jak k přepadení došlo. Uvedli i poměrně přesný popis pachatelů," řekl k výpovědím Janíček. Další podrobnosti z výslechu sdělit nechtěl, aby neohrozil vyšetřování. Lupiči nemluvili dobře česky. Posádka nedokázala odhadnout, jestli tak hovořili schválně, nebo zda to jsou cizinci. Podle informací LN byli ozbrojeni samopaly. Hrozbou jejich použití se jim podařilo unést vůz i s posádkou. "Ke zbraním se zatím nechceme vyjadřovat," poznamenal náměstek.
</TITLE>
<HEADING>
POLICEJNÍ POPIS LUPIČŮ
</HEADING>
<TEXT>
PR VNÍ PACHATEL: muž mezi 25 až 30 lety, vysoký asi 180 cm, robustní postavy, krátké světlé vlasy. Oblečen do policejní uniformy. Na pravém spánku měl výraznou jizvu, mluvil špatně česky.
DRUHÝ PACHATEL: měl hubenou postavu, na sobě zelenou bundu a na hlavě pletenou pruhovanou kuklu
TŘETÍ PACHATEL: svalnaté postavy, krátké světlé vlasy a na hlavě masku - gumový obličej
</TEXT>
</DOC>
<DOC>
<DOCID>LN-20020918005</DOCID>
<DOCNO>LN-20020918005</DOCNO>
<DATE>09/18/02</DATE>
<TEXT>
Vladimír Špidla nechtěl po volbách nic uspěchat. Při jednáních o koaliční smlouvě si dával záležet, aby vše bylo pečlivě ošetřeno a v budoucnu nemohlo dojít k nepředvídaným událostem. Byla to dokonalá stavba, řízená spolehlivým mechanismem. Až dnes je patrné, že měla jednu vadu Špidla nepočítal s lidmi. Premiér byl připraven na dlouhá politická jednání, na dohadovací a smírčí řízení. Nečekal však, že do politické hry vstoupí nevypočitatelná hnutí lidské mysli. Takovou malichernost v politice nepředpokládal. Avizované protivládní hlasování Hany Marvanové premiéra dokonale zaskočilo. Najednou vypadl z role. Místo uvážené a promyšlené reakce, následovala série gest, pohrůžek a výzev. Špidla neměl jasnou představu o tom, jak dál. V jeho plánu "varianta Marvanová" prostě chyběla. A přece tato hrozivá chaotičnost nakonec zabrala. Unie svobody si sype popel na hlavu, dává do zástavy své demise a prosí premiéra o druhý pokus. Zdá se, že Špidla může být spokojen a že zase ze hry vyjde jako vítěz. Zdá se. Co se tedy změní? Mechanismus na prevenci politických náhod bude notně posílen. I premiér už ale ví, že lidé zůstanou.
</TEXT>
</DOC>
<DOC>
<DOCID>LN-20020918006</DOCID>
<DOCNO>LN-20020918006</DOCNO>
<DATE>09/18/02</DATE>
<TITLE>
WASHINGTON/PRAHA - Americké letectvo s největší pravděpodobností pomůže během pražského summitu NATO s ochranou vzdušného prostoru. Oznámil to ministr obrany Jaroslav Tvrdík po schůzce s americkým ministrem obrany Donaldem Rumsfeldem ve Washingtonu. "V zásadě lze říct, že ochrana českého vzdušného prostoru v době konání summitu proti hrozbám vojenského i nevojenského charakteru bude zabezpečena národními prostředky ve spolupráci se vzdušnými silami USA," potvrdil mluvčí letectva Petr Sýkora. O technických detailech operace se ale stále jedná. Není jasné, kolik zahraničních stíhaček bude české území ochraňovat, ani to, jestli budou rozmístěny v Česku, či v Německu a přes naše území budou jenom přelétávat. Je dokonce možné, že se na střežení prostoru nebudou podílet letouny USA, ale jiné spojenecké země. Nicméně nasazení amerických stíhaček je nejpravděpodobnější. Podle některých informací by mohl pomáhat střežit český vzdušný prostor i monitorovací letoun vybavený systémem AWACS. Ministr obrany Tvrdík také ve Washingtonu oznámil, že se Česká republika hodlá zapojit do projektu americké protiraketové obrany. A to nejenom při technologické spolupráci, ale chce nabídnout i své území.
</TITLE>
<TEXT>
Je to poprvé na tak vysoké úrovni, kdy český politik něco podobného připustil. "Vyjádřil jsem zájem ČR zapojit se do tohoto programu. Nabídli jsme Spojeným státům možnost rozmístění systému protiraketové obrany na českém území," prohlásil Tvrdík ve Washingtonu. Jeho slova překvapila jak koaliční partnery, tak opozici. Podle ODS je v pořádku, že se chce Česko k projektu přidat, vadí jí Tvrdíkův přístup. "Je to neuvěřitelné, jak může bez projednání s ostatními partnery navrhovat takové věci. Ministr obrany nemůže přece jen tak bez ničeho nabídnout USA, že ČR na svém území rozmístí jejich zbrojní systémy," řekl předseda sněmovního výboru pro obranu a bezpečnost Jan Vidím. Vzhledem k tomu, že není rozhodnuto o tom, jak bude systém protiraketové obrany vypadat, nedá se ani odhadnout, o jaký typ spolupráce by mohly mít USA zájem. V současnosti se dojednávají smlouvy mezi americkými firmami, které mají dodávat jednotlivé komponenty protiraketové obrany, a společnostmi po celém světě. Americká vláda má eminentní zájem, aby se do systému zapojilo více spojeneckých zemí. Washington se snaží, aby participovaly nejenom jako dodavatelé součástí, ale připojily se i finančně.
</TEXT>
</DOC>
<DOC>
<DOCID>LN-20020918007</DOCID>
<DOCNO>LN-20020918007</DOCNO>
<DATE>09/18/02</DATE>
<TEXT>
Prezident Václav Havel včera se svou ženou odletěl na týdenní návštěvu Spojených států. Havel řekl, že by návštěvu mohl kvůli politické krizi přerušit, kdyby ho o to předseda některé ze tří vládních stran či šéf sněmovny požádali. "Nedomnívám se ale, že to bude nutné," řekl Havel.
</TEXT>
</DOC>
<DOC>
<DOCID>LN-20020918008</DOCID>
<DOCNO>LN-20020918008</DOCNO>
<DATE>09/18/02</DATE>
<TEXT>
BAGDÁD/NEW YORK - Irácký vůdce Saddám Husajn se rozhodl, že vpustí do země zbrojní inspektory OSN. "Jsem rád, že vás mohu informovat o rozhodnutí vlády o bezpodmínečném souhlasu s návratem inspektorů OSN do Iráku," praví se v dopise, který v pondělí večer předal irácký ministr zahraničí generálnímu tajemníkovi OSN. K tomuto rozhodnutí došlo v době, kdy Rada bezpečnosti OSN jedná o ultimátu, které by dala Iráku. Pokud by je Husajn nesplnil, hrozilo by mu, že na něj spojenci zaútočí. USA a Británie jsou velice skeptické k tomu, že Irák obnovení spolupráce s inspektory, kteří museli zemi opustit v roce 1998, myslí vážně. Podle Washingtonu jde možná o pokus rozdělit Radu bezpečnosti OSN a vyhnout se tak případnému vojenskému útoku. "Je čas jednat proti Saddámu Husajnovi a zajistit mír. Je čas, aby OSN jednala," řekl včera prezident Bush. O poslední Saddámově nabídce se nezmínil.
</TEXT>
</DOC>
<DOC>
<DOCID>LN-20020918009</DOCID>
<DOCNO>LN-20020918009</DOCNO>
<DATE>09/18/02</DATE>
<TITLE>
Pátý den krize v koaliční vládě přinesl řešení...
</TITLE>
<GEOGRAPHY>PRAHA</GEOGRAPHY>
<TEXT>
Před včerejším klíčovým jednáním předsednictva ČSSD se většina nejvlivnějších sociálních demokratů postavila za Vladimíra Špidlu. Předseda strany prosazoval urovnání sporu s Unií svobody-DEU na základě nabídnutého kompromisu a podle všech indicií neměl moc práce své stranické kolegy přesvědčit. Stačil mu k tomu závazek sněmovního klubu US-DEU, že podpoří klíčové vládní návrhy. Už před jednáním tvrdil předseda poslaneckého klubu ČSSD Milan Urban, že předsednictvo strany na kompromis přistoupí a ukončí tak víkendovou vládní krizi. "Je to na 98 procent," řekl Urban. Také ministr práce a sociálních věcí Zdeněk Škromach byl před jednáním optimistický. Když přicházel do sídla ČSSD v pražském Lidovém domě, hovořil o dohodě jako o hotové věci. Špidla tak ustál první vážný otřes ve vládní koalici a pojistil si i svou pozici ve vedení strany. Podle informací LN totiž místopředseda strany Stanislav Gross v průběhu krize dokonce zvažoval, zda by se neměl pokusit převzít vedení strany. Při řešení krize Špidla od počátku zastával spíš kompromisní přístup. Proti němu však stáli "jestřábi" preferující tvrdou ruku čili vyhnání unionistů z vládní koalice. K nejostřejším bojovníkům proti Unii svobody-DEU patřil například předák ústeckých sociálních demokratů Jaroslav Foldyna. Ten mluvil otevřeně o spolupráci ČSSD s komunisty a s ODS. Dokonce zastával názor, že by bylo lepší poskytnout lidem z KSČM a z ODS některé důležité posty ve státní správě, aby spolupráce mohla fungovat. Okamžitá a dychtivá reakce Václava Klause i vedoucích představitelů KSČM však velkou část sociálních demokratů vystrašila. "Místa náměstků na ministerstvech komunistům nedáme," shrnul včera nejmenovaný člen vedení ČSSD. Žádné velké nadšení nevyvolala v řadách ČSSD ani vize nové opoziční smlouvy s ODS.
PRAHA - Před včerejším klíčovým jednáním předsednictva ČSSD se většina nejvlivnějších sociálních demokratů postavila za Vladimíra Špidlu. Předseda strany prosazoval urovnání sporu s Unií svobody-DEU na základě nabídnutého kompromisu a podle všech indicií neměl moc práce své stranické kolegy přesvědčit. Stačil mu k tomu závazek sněmovního klubu US-DEU, že podpoří klíčové vládní návrhy. Už před jednáním tvrdil předseda poslaneckého klubu ČSSD Milan Urban, že předsednictvo strany na kompromis přistoupí a ukončí tak víkendovou vládní krizi. "Je to na 98 procent," řekl Urban. Také ministr práce a sociálních věcí Zdeněk Škromach byl před jednáním optimistický. Když přicházel do sídla ČSSD v pražském Lidovém domě, hovořil o dohodě jako o hotové věci. Špidla tak ustál první vážný otřes ve vládní koalici a pojistil si i svou pozici ve vedení strany. Podle informací LN totiž místopředseda strany Stanislav Gross v průběhu krize dokonce zvažoval, zda by se neměl pokusit převzít vedení strany. Při řešení krize Špidla od počátku zastával spíš kompromisní přístup. Proti němu však stáli "jestřábi" preferující tvrdou ruku čili vyhnání unionistů z vládní koalice. K nejostřejším bojovníkům proti Unii svobody-DEU patřil například předák ústeckých sociálních demokratů Jaroslav Foldyna. Ten mluvil otevřeně o spolupráci ČSSD s komunisty a s ODS. Dokonce zastával názor, že by bylo lepší poskytnout lidem z KSČM a z ODS některé důležité posty ve státní správě, aby spolupráce mohla fungovat. Okamžitá a dychtivá reakce Václava Klause i vedoucích představitelů KSČM však velkou část sociálních demokratů vystrašila. "Místa náměstků na ministerstvech komunistům nedáme," shrnul včera nejmenovaný člen vedení ČSSD. Žádné velké nadšení nevyvolala v řadách ČSSD ani vize nové opoziční smlouvy s ODS.
</TEXT>
</DOC>
<DOC>
<DOCID>LN-20020918010</DOCID>
<DOCNO>LN-20020918010</DOCNO>
<DATE>09/18/02</DATE>
<GEOGRAPHY>PRAHA</GEOGRAPHY>
<TEXT>
Sebemenší emoce či náznaky překvapení z vyřešení pětidenní vládní krize se včera večer snažili nedat najevo představitelé opozičních stran. A to i přesto, že kdyby se vládní strany nedohodly na pokračování společné vlády - s tím, že bude-li jeden z poslanců hlasovat v klíčových zákonech jinak, ministři jeho strany vládu opustí - a podoba dosavadní koaliční vlády se jakkoli změnila, ODS a KSČM by z toho profitovaly. ODS by totiž jako pravicová strana minimálně nasbírala politické body, komunisté se zase mohli - byť nepřímo - podílet na moci. "Není to o rozptýlení našich ambicí. Respektujeme výsledek voleb. Takové rozhodnutí je plně věcí ČSSD, bereme to reálně," komentoval zachování vlády v dosavadní podobě předseda poslaneckého klubu KSČM Vojtěch Filip. "Jen musím zopakovat, že voliči dali 111 mandátů levicovým stranám a dali tak jasně najevo, že si přejí vládu levice," dodal Filip. Také Zuzka Rujbrová, místopředsedkyně komunistů - kteří už mluvili o obsazování funkcí náměstků ministrů či o funkcích v důležitých státních úřadech - se snažila nemluvit zklamaně. "My jsme na podobné změny postojů zvyklí. Ale nevím, jak počínání stran vládní koalice ohodnotí voliči v nadcházejících komunálních a senátních volbách," snažila se Rujbrová hledat pozitiva. Za "pseudořešení" pak včerejší dohodu sociálních demokratů, lidovců a unionistů označil šéf poslanců ODS Vlastimil Tlustý. Místopředseda občanských demokratů Miroslav Beneš zase za včerejším vyřešením vládní krize vidí fakt, že "pan premiér rád bouchá do stolu a nemá své kroky dopředu rozmyšleny".
</TEXT>
</DOC>
<DOC>
<DOCID>LN-20020918011</DOCID>
<DOCNO>LN-20020918011</DOCNO>
<DATE>09/18/02</DATE>
<GEOGRAPHY>PRAHA</GEOGRAPHY>
<TEXT>
Český ministr zahraničí Cyril Svoboda zrušil kvůli vládní krizi plánovanou návštěvu Spojených států a již v pondělí večer o tom informoval americké partnery. Svoboda, který odlet několikrát odložil právě kvůli vývoji na české politické scéně, chtěl odcestovat včera večer a posléze se přidat k delegaci prezidenta Václava Havla. Ministerstvo zahraničí nyní hledá nový termín Svobodovy návštěvy a snaží se, aby se cesta uskutečnila ještě do listopadového summitu NATO v Praze, řekl ředitel tiskového odboru ministerstva Karel Borůvka. Uvedl, že zahraniční partneři Svobodovo rozhodnutí přijali s pochopením.
</TEXT>
</DOC>
<DOC>
<DOCID>LN-20020918012</DOCID>
<DOCNO>LN-20020918012</DOCNO>
<DATE>09/18/02</DATE>
<GEOGRAPHY>PRAHA</GEOGRAPHY>
<TEXT>
Vedení sociální demokracie bude po vyřešení vládní krize pokračováním dosavadní vládní koalice muset dořešit i "problém Jan Kavan". Exministr zahraničí totiž bude celý tento rok předsedat Valnému shromáždění v USA. Ne vždy se proto bude moci vrátit do Česka hlasovat o důležitých zákonech. Naposledy koalici 101 hlasů chyběl minulý pátek, kdy neprošel vládní balík povodňových opatření. "Počítám s tím, že tuto otázku nejpozději v říjnu skutečně budeme řešit," řekl včera šéf poslaneckého klubu ČSSD Milan Urban. Dodal, že se bude snažit dotáhnout do konce předběžnou dohodu s KSČM. Komunisté by prý po celý rok vždy v případě Kavanovy nepřítomnosti jednoho svého poslance "vypárovali".
</TEXT>
</DOC>
<DOC>
<DOCID>LN-20020918013</DOCID>
<DOCNO>LN-20020918013</DOCNO>
<DATE>09/18/02</DATE>
<GEOGRAPHY>PRAHA</GEOGRAPHY>
<TEXT>
Propad v hodnocení prospěšnosti prezidenta Václava Havla, jak jej zveřejnila agentura TNS Factum, dávají politologové do souvislosti s chováním hlavy státu v době srpnových povodní. Podle TNS Factum se prezident v hodnocení prospěšnosti jednotlivých veřejně známých osobností poprvé ocitl v kategorii "spíše negativní". Rudolf Kučera z Fakulty sociálních věd UK ale poukazuje i na dlouhodobější okolnosti. "Ztrácí vliv ve vnitřní politice a lidé si neuvědomují jeho význam pro image státu v zahraničí," podotkl. "To bude povodněmi," komentoval výsledky Zdeněk Zbořil z Filozofické fakulty UK. Podle něj si lidé také uvědomují blížící se konec Havlova prezidentského mandátu. Havel se podle něj nechová odpovídajícím způsobem v současné krizi vlády, tyto jeho postoje však nemohly výsledky průzkumu ovlivnit.
</TEXT>
</DOC>
<DOC>
<DOCID>LN-20020918014</DOCID>
<DOCNO>LN-20020918014</DOCNO>
<DATE>09/18/02</DATE>
<GEOGRAPHY>PRAHA</GEOGRAPHY>
<TEXT>
Prezident Václav Havel odletěl včera na návštěvu Spojených států. Během osmidenní pracovní cesty se mimo jiné v pověstné Oválné pracovně Bílého domu setká s prezidentem Georgem Bushem. Václav Havel před odletem řekl, že nevidí žádný důvod, proč by měl kvůli trvající krizi vládní koalice odvolat, předčasně ukončit či přerušit svoji týdenní cestu do Spojených států. Dodal, že málokdo v USA o potížích české vlády ví. Havel řekl, že kdyby ho o to předseda některé ze tří vládních stran či šéf sněmovny požádali, vrátí se zpátky do vlasti. "Nedomnívám se ale, že to bude nutné," řekl na ruzyňském letišti. "Málokdo asi v Americe ví a málokdo rozumí tomu, jaký význam má to, zda se tu vymění jeden, dva či tři ministři, nebo nevymění. Kdybych tuto cestu odřekl proto, že jsem nemocný, bylo by to trapné, blbé, ale bylo by to pochopeno. Kdybych ji odřekl z politických důvodů, pak celou Ameriku upozorním na jakousi krizi, o které neví, a té krizi dám nekonečně větší význam, než má," prohlásil prezident. Cestu do USA, kam v roli prezidenta jede již potřinácté a naposledy, považuje za mimořádně důležitou vzhledem k listopadovému summitu NATO v Praze. Na tomto vrcholném setkání aliance by Havel přivítal přijetí sedmi zemí. Prezidenta by během návštěvy Spojených států měli doprovázet ministr obrany Jaroslav Tvrdík a vládní zmocněnec pro přípravu listopadového pražského summitu NATO Alexandr Vondra. Na odhalení Masarykovy sochy zřejmě dorazí i šéf Senátu Petr Pithart spolu se senátory Danielem Kroupou a Michaelem Žantovským, který dříve stejně jako Vondra působil v USA coby český velvyslanec.
</TEXT>
</DOC>
<DOC>
<DOCID>LN-20020918015</DOCID>
<DOCNO>LN-20020918015</DOCNO>
<DATE>09/18/02</DATE>
<TITLE>
PRAHA - Výrazný ústup z pomyslné špičky nejoblíbenějších politiků zaznamenala ministryně školství Petra Buzková. V šetření agentury TNS Factum se totiž dosud druhá nejprospěšnější politička propadla o dvě příčky a nyní tak zaujímá až čtvrtou pozici. První místo si drží ministr obrany Jaroslav Tvrdík, třetí zaujal premiér Vladimír Špidla. Spíše negativně lidé hodnotí prezidenta Václava Havla, ministra zahraničí a šéfa lidovců Cyrila Svobodu, ministra Vladimíra Mlynáře (US-DEU) a ředitele televize Nova a kandidáta do Senátu Vladimíra Železného. V pásmu spíše škodících se pohybují také Karel Kühnl (US - DEU), exministr zahraničí Jan Kavan, šéf ODS Václav Klaus, předseda KSČM Miroslav Grebeníček a prozatímní šéf US-DEU Ivan Pilip. Toho dokonce kladně nehodnotí ani příznivci jeho strany. Největší pokles TNS Factum evidovala u Kavana - patrně kvůli aférám z dob jeho úřadování v Černínském paláci. Havlovi zase zřejmě uškodil jeho údajně pozdní návrat v době povodní. Pokles oblíbenosti Petry Buzkové Stanislav Hampl z TNS Factum přičítá její nedávné aféře s umístěním dcery do francouzského lycea. Šetření se totiž uskutečnilo v období od 30. srpna do 4. září. "Je pravděpodobné, že pokles popularity Buzkové zavinila hodně diskutovaná aféra s nástupem její dcery do školy. Ve skupině tzv. prospěšných, kde jsou čtyři nejlépe hodnocení politici, si však pohoršili všichni. Nejméně Tvrdík," řekl LN Hampl. Další pozice na žebříčku v neutrálním pásmu, kam patří osobnosti, u nichž převažuje mírně pozitivní hodnocení, zaujímají ministr spravedlnosti Pavel Rychetský, ministryně zdravotnictví Marie Součková, ministr kultury Pavel Dostál a šéf sněmovny Lubomír Zaorálek (všichni ČSSD). Deváté a desáté místo patří neutrálně hodnoceným, případně méně známým osobnostem - ministru životního prostředí Liboru Ambrozkovi a jeho vládnímu kolegovi z resortu zemědělství Jaroslavu Palasovi (oba ČSSD). Ve stejné kategorii jsou podle průzkumu ještě ministr financí Bohuslav Sobotka (ČSSD), dopravy Milan Šimonovský (KDU-ČSL), pro místní rozvoj Pavel Němec (US-DEU), místopředseda vlády Petr Mareš (US-DEU) a pražský primátor Igor Němec (ODS). Toho však poněkud lépe hodnotí Pražané, a to v souvislosti s jeho činností při nedávných povodních.
</TITLE>
<HEADING>
ODS a komunisté si polepšili
</HEADING>
<TEXT>
Naopak téměř nezměněny zůstaly ve stejném období voličské preference českých politických stran. Před nynější krizí kabinetu přibližně odpovídaly výsledkům červnových voleb. Jedinou změnou je mírné zlepšení výsledků ODS a KSČM. První místo si stále drží ČSSD se 30,1 procenta, následuje ODS ( 28,4), třetí jsou komunisté (20) a čtvrté obě strany Koalice. KDU-ČSL by dostala 8,6 a US-DEU 5,4 procenta. K urnám by podle TNS Factum nyní šlo 72,6 procenta respondentů. V červnu přitom volilo jen 58 procent oprávněných voličů.
Naopak téměř nezměněny zůstaly ve stejném období voličské preference českých politických stran. Před nynější krizí kabinetu přibližně odpovídaly výsledkům červnových voleb. Jedinou změnou je mírné zlepšení výsledků ODS a KSČM. První místo si stále drží ČSSD se 30,1 procenta, následuje ODS ( 28,4), třetí jsou komunisté (20) a čtvrté obě strany Koalice. KDU-ČSL by dostala 8,6 a US-DEU 5,4 procenta. K urnám by podle TNS Factum nyní šlo 72,6 procenta respondentů. V červnu přitom volilo jen 58 procent oprávněných voličů.
</TEXT>
</DOC>
<DOC>
<DOCID>LN-20020918016</DOCID>
<DOCNO>LN-20020918016</DOCNO>
<DATE>09/18/02</DATE>
<TITLE>
Byl to náběh na krizi, říká předseda ČSSD Vladimír Špidla o pětidenním sporu s koaličním partnerem - Unií svobody-DEU.
</TITLE>
<TEXT>
LN: Je vládní krize zažehnaná?
Myslím si, že ano. Ale nebyla to krize, byl to náběh na krizi.
LN: Myslíte si, že za uspořádání, jak ho nabídla US-DEU, může vláda fungovat?
Jsem přesvědčen, že ano. Víte, smutným paradoxem české moderní politiky je, že největší rozdíl ve prospěch koalice proti opozici tvořilo šest hlasů. Jinak to byly buď menšinové vlády, nebo jeden dva hlasy navíc. Takový je náš volební systém.
LN: Cítil jste v průběhu vládní krize, že by byla otřesena vaše pozice ve vedení ČSSD?
Bylo to sice velmi složité a nebyla to žádná lehká úloha, ale hlasování bylo nakonec jednomyslné.
LN: Je v sociální demokracii proud, který preferuje spolupráci s komunisty nebo obecně menšinovou vládu ČSSD?
V každé velké straně jsou různé proudy.
LN: Jak silný je tento proud?
Dvacet devět hlasů bylo pro, nula hlasů bylo proti, nula hlasů se zdrželo.
LN: Bývalý předseda ČSSD Miloš Zeman říkal už před volbami, že není dobrý nápad jít do koalice s US-DEU. Pořád trváte na opaku?
Ano. Nejlepší z možných řešení. Je to většinová vláda.
LN: Proč jste nezveřejnil obsah dodatku ke koaliční dohodě hned po zasedání předsednictva sociální demokracie?
Podepíšeme ho a zveřejníme. Myslím, že autentický text dodatku by měl být zveřejněn až po podpisu. To je běžné a slušné.
</TEXT>
</DOC>
<DOC>
<DOCID>LN-20020918017</DOCID>
<DOCNO>LN-20020918017</DOCNO>
<DATE>09/18/02</DATE>
<TITLE>
...varianta nové opoziční smlouvy prozatím padla
</TITLE>
<GEOGRAPHY>PRAHA</GEOGRAPHY>
<TEXT>
Může být řešením současné politické krize obnovení opoziční smlouvy? Čistě teoreticky ano. Ale jen v případě, že předsedou ČSSD nebude Vladimír Špidla. Ani když z čela strany odstoupí, není zaručeno, že jeho nástupce přivede sociální demokraty do náruče ODS. Jedině Miloš Zeman by mohl obnovit mocenský pakt, který uzavřel po vítězných volbách v roce 1998 s Václavem Klausem. Zeman je však nyní na odpočinku na Vysočině a zatím nic nenasvědčuje, že by se chystal zpět do Lidového domu, natož do Strakovy akademie. Současná krize by se musela ještě více prohloubit, aby o něčem takovém vůbec začal uvažovat. A musel by mít absolutní podporu ve vedení strany, jinak se k záchraně sociálních demokratů neobětuje. Na to je - řečeno Zemanovou vlastní terminologií - příliš bojácný sebevrah.
</TEXT>
<HEADING>
Špidlova politická hloupost
</HEADING>
<TEXT>
Byl to právě Zeman, kdo už před volbami prohlašoval, že případná vláda složená z ministrů ČSSD, KDU-ČSL a Unie svobody-DEU není dobrým řešením. "Propaguji pokračování menšinové vlády ČSSD," řekl Zeman v rozhovoru, který v LN vyšel 15. června. Vycházím z toho, že vláda uskutečňuje dvě třetiny svých záměrů prostřednictvím exekutivních opatření. A nasadit si kukaččí mládě do vládního hnízda formou jakési koalice je věc, kterou můžete provést pouze tehdy, když vám nezbývá nic jiného. Hnát se do toho dobrodružství vědomě, je politická hloupost." Zeman však nikdy otevřeně neřekl, že by po volbách měla pokračovat opoziční smlouva s ODS. Vyhýbal se i odpovědi na otázku, zda by se mu líbila menšinová vláda ČSSD s podporou komunistů. "Komunisté svým způsobem škodí ČSSD, protože přebírají její hlasy," řekl na dotaz LN. Jelikož však Zemanem etablovaná spolupráce s ODS komunisty posílila, nelze říct, že by opoziční smlouva s ODS sociálním demokratům prospěla.
</TEXT>
<HEADING>
Gross nemá názor
</HEADING>
<TEXT>
Má-li vzniknout menšinová vláda ČSSD pod vedením premiéra Špidly, nebude jejím hlavním partnerem ODS. Špidla totiž dal před volbami několikrát najevo, že se mu technokratické vládnutí dua Zeman - Klaus vůbec nezamlouvá. Iproto jasně deklaroval, že preferovaným partnerem jeho strany je KDU-ČSL a US-DEU. Po volbách své tvrzení zhmotnil v podobě vládní koalice. Špidlovo dilema spočívá v tom, že nemá rád ani komunisty. Přirozený levicový spojenec ČSSD by však byl při rozhodování mezi ODS a KSČM Špidlovi o něco blíž. Proto jeho případná cesta k partnerovi menšinové vlády povede spíš vlevo. Ovšem i tato spolupráce by mohla zkrachovat, a pak by Špidla nejspíš rezignoval na post premiéra i předsedy strany. Jeho pravděpodobným nástupcem by se stal Stanislav Gross, který nebude hnát stranu nikam, aniž by si byl jist jejím většinovým názorem. Převáží-li chuť spolupracovat s ODS, bude Grossovým partnerem ODS. Zvítězí-li náklonnost ke KSČM, dohodne se Gross s komunisty. A když neuspěje, vrátí se Zeman. Pak by si opět rozdělil moc s Klausem.
</TEXT>
<HEADING>
Oblíbení "protivníci" Václava Klause
</HEADING>
<TEXT>
Václav Klaus odmítl případnou dohodu se současným předsedou ČSSD Vladimírem Špidlou. K Miloši Zemanovi a ke Stanislavu Grossovi je však vstřícnější...
Klaus o Zemanovi:
"To, že Zeman své kolegy v ČSSD převyšoval o několik koňských délek, je jasné."
Lidové noviny 10. 6. 2002
"Já neznám takového levicového politika."
Česká televize 9. 6. 2002
Zeman o Klausovi:
"On je to dokonce jediný pravicový politik. Všichni ostatní jsou směšné a komické figurky."
Lidové noviny 15. 6. 2002
"Já žádného pravicového politika tohoto formátu neznám, a to je škoda."
Česká televize 9. 6. 2002
</TEXT>
<HEADING>
Klaus o Grossovi:
</HEADING>
<TEXT>
"Vidím u něho jistou slušnost vyjadřování a stylu chování a budu to demonstrovat netradičním způsobem. Mé sekretářky říkají, že na rozdíl od jiných, když přijde za mnou do kanceláře předsedy sněmovny pan ministr Gross, vždycky je hezky pozdraví a podá jim ruku."
TV Nova 17. 2. 2002
</TEXT>
<HEADING>
Gross o Klausovi:
</HEADING>
<TEXT>
"Kdybych se měl rozhodnout mezi těmito dvěma jmény (Klausem a Špidlou), tak bych dal padáka Václavu Klausovi, a určitě bych nebyl sám."
"Kdybych se měl rozhodnout mezi těmito dvěma jmény (Klausem a Špidlou), tak bych dal padáka Václavu Klausovi, a určitě bych nebyl sám."
</TEXT>
</DOC>
<DOC>
<DOCID>LN-20020918018</DOCID>
<DOCNO>LN-20020918018</DOCNO>
<DATE>09/18/02</DATE>
<TITLE>
Premiéru Špidlovi už nezbývalo mnoho možností jak vybruslit ze sporu ve vládní koalici.
</TITLE>
<GEOGRAPHY>PRAHA</GEOGRAPHY>
<TEXT>
Řešení vládní krize hledal premiér Vladimír Špidla pět dní. Od minulého pátku, kdy poslankyně za US-DEU Hana Marvanová zvedla ruku proti daňovým změnám, musel zavrhnout několik variant. První z možností, které se mu nabízely, byl odchod neposlušné poslankyně ze sněmovny. To se líbilo ivedení Unie svobody-DEU. Marvanová měla přenechat svůj mandát jinému unionistovi. Čas na rozmyšlenou dostala od svého klubu do sobotního dopoledne. Výzvu premiéra i svých kolegů ze strany však nakonec nevyslyšela. Setrvání odůvodnila přízní lidí, kteří ji do sněmovny zvolili. Druhou možností, jak krizi zažehnat, bylo okleštění počtu ministrů za US-DEU ve vládě. Všechno spělo k odchodu ministra pro místní rozvoj Pavla Němce. Jeho místo měl zaujmout sociální demokrat Radko Martínek. V kabinetu by zřejmě zbyli dva unionisté - ministr bez portfeje Vladimír Mlynář a vicepremiér bez vlastního resortu Petr Mareš. Jako trest pro Unii svobody to prosazoval o minulém víkendu premiér Špidla. Jeho spolustraníci však byli mnohem radikálnější. Na nedělním jednání předsednictva ČSSD zvítězila varianta demise všech tří unionistických ministrů. Vznikla by pak zřejmě menšinová vláda ČSSD s KDU-ČSL. Tuto možnost vedení Unie svobody odmítlo a naopak zaútočilo: odchod jejích ministrů by byl možný jen při vypovězení koaliční dohody premiérem Špidlou.
</TEXT>
<HEADING>
KDU-ČSL chtěla unionisty ve vládě
</HEADING>
<TEXT>
Situaci se pokoušeli zachránit i lidovci, kteří velmi stojí o účast US-DEU ve vládní koalici. Jejich šéf Cyril Svoboda v pondělí navrhl, aby se stanovila závazná pravidla pro hlasování o klíčových vládních zákonech. Místopředseda KDU-ČSL Jan Kasal přispěchal s dalším kompromisem: stačil by prý i ústní slib poslanců US-DEU. Někteří členové vedení ČSSD však už v neděli požadovali písemné záruky, že se situace z minulého pátku nebude opakovat. Řešení navržené lidovci nakonec adaptovali i unionisté a vtělili do něj další kompromis. Rozhodli se garantovat všech deset hlasů poslanců US-DEU. Za návrh se pak postavila i "problémová" poslankyně Hana Marvanová. "Zásadní věci musí všechny kluby projednat předem a jednohlasně s nimi souhlasit," upřesnila pro zpravodajský server iDNES. Kdyby ČSSD návrh odmítla, poslední variantou by byl úplný rozpad koaliční vlády a vytvoření menšinového kabinetu ČSSD, který by si u jednotlivých návrhů zákonů zajišťoval jednorázovou podporu ostatních stran ve sněmovně.
Situaci se pokoušeli zachránit i lidovci, kteří velmi stojí o účast US-DEU ve vládní koalici. Jejich šéf Cyril Svoboda v pondělí navrhl, aby se stanovila závazná pravidla pro hlasování o klíčových vládních zákonech. Místopředseda KDU-ČSL Jan Kasal přispěchal s dalším kompromisem: stačil by prý i ústní slib poslanců US-DEU. Někteří členové vedení ČSSD však už v neděli požadovali písemné záruky, že se situace z minulého pátku nebude opakovat. Řešení navržené lidovci nakonec adaptovali i unionisté a vtělili do něj další kompromis. Rozhodli se garantovat všech deset hlasů poslanců US-DEU. Za návrh se pak postavila i "problémová" poslankyně Hana Marvanová. "Zásadní věci musí všechny kluby projednat předem a jednohlasně s nimi souhlasit," upřesnila pro zpravodajský server iDNES. Kdyby ČSSD návrh odmítla, poslední variantou by byl úplný rozpad koaliční vlády a vytvoření menšinového kabinetu ČSSD, který by si u jednotlivých návrhů zákonů zajišťoval jednorázovou podporu ostatních stran ve sněmovně.
</TEXT>
</DOC>
<DOC>
<DOCID>LN-20020918019</DOCID>
<DOCNO>LN-20020918019</DOCNO>
<DATE>09/18/02</DATE>
<TITLE>
Za mediální bublinu označil celou vládní krizi ministr Zdeněk Škromach.
</TITLE>
<GEOGRAPHY>PRAHA</GEOGRAPHY>
<TEXT>
Po včerejším jednání grémia ČSSD se vyjasnilo stanovisko nejsilnější parlamentní strany k vládní krizi. "Na složení vlády nemáme dnes moc co měnit. Zůstane ve stejném politickém složení jako doposud," informoval ministr práce a sociálních věcí Zdeněk Škromach. Striktně odmítl, že by dnes připadalo v úvahu hledat cestu z vládní krize přes stranické sekretariáty ODS a KSČM. "Hledáme takové řešení, abychom se nestali závislými na ODS a komunistech. Ukázalo se totiž, že jejich představy o tom, co by za podporu chtěli, jsou daleko větší, než na první pohled dávali najevo. Rozhodně s nimi o podpoře vyjednávat nebudeme," řekl Škromach. Podle něj byla celá krize jen mediální bublina. Na námitku, že se minulý pátek premiér Špidla sešel se šéfem komunistů Miroslavem Grebeníčkem, Škromach pouze řekl: "A proč by se nescházeli? A proč by si nemohli vyměňovat čísla mobilních telefonů? Třeba si prostě jen chtějí občas zavolat." Podle něj šlo jen o informativní setkání. "Chtěli jsme vědět, jak se na celou situaci dívá KSČM," sdělil Škromach. Stanovisko komunistů však sdělit odmítl. Podle Škromacha zbývá jen doladit některé procedurální záležitosti. ČSSD chce, aby se již neopakovala situace, kdy Hana Marvanová chtěla o vládním povodňovém balíčku více diskutovat a nestalo se tak. "To už se nebude opakovat, diskutovat se bude. Ale taky doufám, že se Hana Marvanová poučila a příště dá méně prostoru svým emocím," řekl Škromach.
PRAHA - Po včerejším jednání grémia ČSSD se vyjasnilo stanovisko nejsilnější parlamentní strany k vládní krizi. "Na složení vlády nemáme dnes moc co měnit. Zůstane ve stejném politickém složení jako doposud," informoval ministr práce a sociálních věcí Zdeněk Škromach. Striktně odmítl, že by dnes připadalo v úvahu hledat cestu z vládní krize přes stranické sekretariáty ODS a KSČM. "Hledáme takové řešení, abychom se nestali závislými na ODS a komunistech. Ukázalo se totiž, že jejich představy o tom, co by za podporu chtěli, jsou daleko větší, než na první pohled dávali najevo. Rozhodně s nimi o podpoře vyjednávat nebudeme," řekl Škromach. Podle něj byla celá krize jen mediální bublina. Na námitku, že se minulý pátek premiér Špidla sešel se šéfem komunistů Miroslavem Grebeníčkem, Škromach pouze řekl: "A proč by se nescházeli? A proč by si nemohli vyměňovat čísla mobilních telefonů? Třeba si prostě jen chtějí občas zavolat." Podle něj šlo jen o informativní setkání. "Chtěli jsme vědět, jak se na celou situaci dívá KSČM," sdělil Škromach. Stanovisko komunistů však sdělit odmítl. Podle Škromacha zbývá jen doladit některé procedurální záležitosti. ČSSD chce, aby se již neopakovala situace, kdy Hana Marvanová chtěla o vládním povodňovém balíčku více diskutovat a nestalo se tak. "To už se nebude opakovat, diskutovat se bude. Ale taky doufám, že se Hana Marvanová poučila a příště dá méně prostoru svým emocím," řekl Škromach.
</TEXT>
</DOC>
<DOC>
<DOCID>LN-20020918020</DOCID>
<DOCNO>LN-20020918020</DOCNO>
<DATE>09/18/02</DATE>
<TITLE>
15 let vězení hrozí pachatelům největší loupeže v dějinách české kriminalistiky. Vyšetřovatelé nevylučují, že pachatelé dostali tip od lidí z okradené Citibank nebo bezpečnostní agentury Group 4.
</TITLE>
<GEOGRAPHY>PRAHA</GEOGRAPHY>
<TEXT>
Vedení bezpečnostní agentury se včera sešlo s přepadenou posádkou. "Přiznali, že měli strach," řekla včera LN náměstkyně ředitele Group 4 Securitas Veronika Fáberová. "Největším mým přáním bylo, ať je to rychle za mnou a ať to moc nebolí, ať už s námi chtějí provést cokoli," popsal své pocity při přepadení jeden ze členů posádky. Na dotaz, co události říkala jeho rodina, uvedl: "Moji nebližší vědí, co dělám, určitě o mě měli strach. Je to ale moje povolání a s podobným rizikem pracuji každý den." Group 4 v ČR působí již 11 let a nic podobného se jejím pracovníkům nikdy nepřihodilo. "Přemýšlel jsem o tom, že se to někdy stát může, ale že to bude tak brzy, jsem skutečně nečekal," řekl další z přepadených. Všichni tři byli podle ředitele zkušení a spolehliví zaměstnanci. Od vedení dostali placené volno do konce tohoto týdne. Zda je událost vyděsila natolik, aby svou práci opustili, nebyli zatím schopni říct. "Je to nezapomenutelný zážitek, ale v současnosti je těžké říci, jaké bude naše další rozhodnutí," uvedl jeden z nich. Věk ani jiné bližší informace o sobě zveřejňovat nehodlají. "Jsou to muži v nejlepších letech," poznamenala Veronika Fáberová. "Prověřujeme, zda v tomto případě nedošlo k porušení stanovených postupů a procedur ze strany posádky," připustila náměstkyně. Výsledky tohoto šetření hodlají předat policii.
</TEXT>
<HEADING>
Vrtulník nebyl úspěšný
</HEADING>
<TEXT>
Do pátrání byl hned po loupeži nasazen i vrtulník s termovizí. "Prozkoumával předpokládanou trasu pachatelů od banky k retenční nádrži Jiviny na odbočce na Hostivice v Praze 6, kde pachatelé přestoupili do tmavého VW Golf a potom jeli dál k Nenačovicím na Berounsku. Zde na louce golf zapálili," upřesnil náměstek pražského policejního ředitele Zdeněk Janíček. "Nepřineslo to žádný poznatek," dodal. Na základě informací svědka z místa požáru golfu policie zjistila, že zde pachatelé přesedli do stříbrné dodávky. Speciální tým vypracovává vyšetřovací verze zločinu. Vzhledem k tomu, že je práce policie teprve v počátcích, nelze vyloučit žádnou z možností. V úvahu připadá i to, že pachatelé dostali tip od pracovníků Citibank nebo Group 4. Nasvědčoval by tomu fakt, že šli najisto. Loupež století se odehrála nedaleko od sídla banky. Pachatelům hrozí až 15 let vězení.
</TEXT>
<HEADING>
Policie zveřejnila popis pachatelů a vozů
</HEADING>
<TEXT>
* Dva z pachatelů byli blonďáci robustní postavy. Měli na sobě černou kombinézu s nápisem Policie a baret s odznakem. Jeden z nich měl obličej zakrytý gumovou maskou, druhý nikoli. Na pravém spánku má výraznou jizvu. Mluvil špatně česky. Třetí lupič je hubený, měl zelenou bundu a pruhovanou kuklu.
* Policie potřebuje zjistit trasu uneseného mercedesu SPZ AY 54 64.
* Škoda Felicia lupičů měla na levé polovině černý nápis Policie. Stála na Evropské ulici v Praze 6.
* VW Golf "trojkové řady" tmavé barvy od nádrže Jiviny v Praze 6 odjížděl v pondělí mezi 9.40 a 10.15 hodin.
</TEXT>
</DOC>
<DOC>
<DOCID>LN-20020918021</DOCID>
<DOCNO>LN-20020918021</DOCNO>
<DATE>09/18/02</DATE>
<GEOGRAPHY>PRAHA</GEOGRAPHY>
<TEXT>
O půl hodiny posunulo vedení České televize začátek nového politického pořadu Špona. Vyšlo tak vstříc televizi Nova, jejíž relace Volejte řediteli s moderátorem Vladimírem Železným se se Šponou časově překrývala. Oba pořady začínaly stejně - v sobotu v poledne. Diváci se tak už nebudou muset rozhodovat, zda se dívat na Jakuba Železného ve Šponě na ČT, či na jeho otce ve Volejte řediteli na Nově. "Diváci si to přáli a my nemůžeme jít proti vůli diváků," odůvodnil svůj nečekaný krok ředitel programu ČT Petr Koliha. O tom, že Šponu posune tak, aby si lidé stihli vyslechnout sobotní vystoupení Vladimíra Železného, však nikomu neřekl. "Nic nevím, dozvěděl jsem se to z agentury ČTK," řekli LN shodně moderátor Špony Jakub Železný i dramaturg pořadu Čestmír Franěk. "Rozhodl jsem o tom dnes v poledne," vysvětlil včera Koliha. Tvrdí, že své rozhodnutí neučinil v zájmu Vladimíra Železného ani televize Nova. "Naopak, chceme proti němu nasadit zábavný pořad," naznačil Koliha.
</TEXT>
</DOC>
<DOC>
<DOCID>LN-20020918022</DOCID>
<DOCNO>LN-20020918022</DOCNO>
<DATE>09/18/02</DATE>
<GEOGRAPHY>PRAHA</GEOGRAPHY>
<TEXT>
Případ 34letého bývalého důstojníka a psychologa Hradní stráže Miloše Topolského (stíhaného za znásilňování vojáků) bude brzy uzavřen. Vyšetřovatel obdržel poslední potřebný důkaz - revizní posudek z oboru psychiatrie a psychologie, který zpracovala Univerzita Karlova. "Předpokládám, že jej do konce tohoto týdne dočtu a potom pozvu obviněného k seznámení se spisem," řekl včera LN policejní rada Milan Macháček, který případ vyšetřuje. Poté státnímu zastupitelství navrhne podat obžalobu. Obviněný voják z povolání, který u Hradní stráže působil pět let, je stíhán od března. Necelé dva měsíce byl ve vazbě, aby nemohl ovlivňovat svědky. Záhy po vypuknutí kauzy byl postaven mimo službu. Stíhán je pro šest trestných činů. Obviněn je ze čtyř znásilnění a tří pokusů o znásilnění vojáků Hradní stráže, za výtržnictví a za urážku mezi vojáky.
</TEXT>
</DOC>
<DOC>
<DOCID>LN-20020918023</DOCID>
<DOCNO>LN-20020918023</DOCNO>
<DATE>09/18/02</DATE>
<GEOGRAPHY>PRAHA</GEOGRAPHY>
<TEXT>
Téměř jednu a půl miliardy korun použilo v rozporu s předpisy ministertvo práce a sociálních věcí v letech 1999 až 20001. Nejvyšší kontrolní úřad (NKÚ) to zjistil po šetření na ministerstvu, kterému v té době šéfoval Vladimír Špidla. Uvedla to včera televize Nova. Podle zprávy NKÚ si ministerstvo například platilo firmy na práci, kterou mělo provádět samo. Prodalo také tři ojetá luxusní auta značky Chrysler za 450 tisíc, ačkoliv znalci NKÚ cenu odhadli na téměř tři miliony. "Vyhodnotí to náš kontrolní odbor a podle toho případně vyvodíme i osobní důsledky," řekl Nově k výsledkům šetření současný ministr práce a sociálních věcí Zdeněk Škromach.
</TEXT>
</DOC>
<DOC>
<DOCID>LN-20020918024</DOCID>
<DOCNO>LN-20020918024</DOCNO>
<DATE>09/18/02</DATE>
<GEOGRAPHY>PŘÍBRAM</GEOGRAPHY>
<TEXT>
Za vraždou majitele IDOS Lubomíra Kašáka, kterého minulý týden zřejmě zastřelil společník Zdeněk Němec a pak spáchal sebevraždu, byly pravděpodobně obchodní spory i vydírání. "Verze vydírání nadále zůstává otevřena," řekla včera krajská státní zástupkyně Jana Jahodová. Vyšetřování podle ní nasvědčuje tomu, že Kašáka zabil Němec a potom se sám zastřelil. Balistická expertiza zajištěného revolveru ani výsledky rozboru krve obou mrtvých mužů zatím nejsou známy. Pitva prokázala, že Kašák zemřel na následky zranění způsobeného čtyřmi střelami zblízka do hlavy a hrudníku. Němec byl zabit jednou ranou vedenou zespoda do hlavy. Státní zástupkyně Jahodová potvrdila, že Němec napsal před tragédií nejméně dva dopisy na rozloučenou. Jeden byl adresován rodinnému příteli Aloisu Lukešovi a druhý příbramskému starostovi Josefu Vackovi. Obsah dopisů ale nechtěla komentovat.
</TEXT>
</DOC>
<DOC>
<DOCID>LN-20020918025</DOCID>
<DOCNO>LN-20020918025</DOCNO>
<DATE>09/18/02</DATE>
<TEXT>
Kandidát na senátorské křeslo Karel Schwarzenberg přebírá mikrofon od moderátora a činovníka Balbínovy poetické strany Jiřího Hrdiny při setkání kandidátů do senátorských voleb, jejich přátel a novinářů, které se včera uskutečnilo v Balbínově poetické hospůdce v Praze. Vzadu (zprava) přihlížejí další kandidáti na post senátora Petr Borka, Slavomil Hubálek a Petr Fiala.
</TEXT>
</DOC>
<DOC>
<DOCID>LN-20020918026</DOCID>
<DOCNO>LN-20020918026</DOCNO>
<DATE>09/18/02</DATE>
<TITLE>
Porušení povinností při správě cizího majetku se měl údajně dopustit ředitel jedné z největších pražských nemocnic. Trestní oznámení mají na stole policejní vyšetřovatelé.
</TITLE>
<GEOGRAPHY>PRAHA</GEOGRAPHY>
<TEXT>
Pozice ředitele pražské Fakultní nemocnice Bulovka Jaromíra Štrofa je otřesena. Kdosi na něj podal trestní oznámení pro porušování povinností při správě cizího majetku. Za akcí pravděpodobně stojí zaměstnanci nemocnice, kteří dlouhodobě nejsou spokojeni s tím, jak vedení Bulovky postupuje. Případ už vyšetřuje Služba kriminální policie a vyšetřování v Praze 8. Stěžovatelé sepsali údajné hříchy ředitele. Text, který mají LN k dispozici, jich uvádí šestnáct. Podle zdroje z nemocnice sice některé konkrétní případy uváděné v dokumentu nejsou pravdivé, některé (například nevýhodný odprodej nepotřebného lehkého topného oleje či uzavření nevýhodných a nevypověditelných smluv na úklid areálu) padají na vrub ještě předchozího vedení nemocnice, nicméně minimálně tři transakce provedené ředitelem podezření z chybného řízení nemocnice nahrávají. Jde údajně o zbytečné a bezdůvodně proplácené právní a poradenské služby několika právníkům a fyzickým osobám za neobvykle vysoké ceny, o okolnosti výběrového řízení na novou firmu provozující ostrahu nemocnice a o přestavbu podnikové chaty v Zálužanech. Autoři dokumentu řediteli také vyčítají údajně zmanipulované výběrové řízení na místo ekonomického náměstka, které vyhrál David Hanzl, bývalý zaměstnanec Všeobecné fakultní nemocnice v Praze. Ředitel nemocnice Jaromír Štrof nebyl včera k zastižení, ale podle pracovníků jeho sekretariátu o vyšetřování policie vedení nemocnice nic neví.
</TEXT>
<HEADING>
Ministerstvo: Počkáme na výsledek
</HEADING>
<TEXT>
Mluvčí ministerstva zdravotnictví, které je zřizovatelem Bulovky, Mario Böhme informaci potvrdil. "Ministerstvo zdravotnictví o vyšetřování ví. Čekáme na jeho výsledek. Žádné personální kroky zatím podnikat nebudeme," prohlásil mluvčí. Pokud by policejní vyšetřování prokázalo, že ředitel nemocnice skutečně postupoval v rozporu se zákonem, hrozil by Štrofovi trest odnětí svobody až na dva roky. Pokud by soud shledal škodu velkého rozsahu, pak až osm let. Pro ředitele Štrofa to není první problém, který otřásl jeho pozicí. Už loni v prosinci se dostal do konfliktu s lékaři kvůli špatnému vyřešení organizace přesčasové práce a odvolání primáře anesteziologicko-resuscitačního oddělení Tomáše Bednáře. Poté, co mu všichni lékaři na ARO pohrozili výpovědí, musel odvolání stáhnout, upustit od potrestání rebelů a přesčasy zaplatit. Situaci na Bulovce musel přijet uklidňovat tehdejší první náměstek ministra Michal Pohanka.
Mluvčí ministerstva zdravotnictví, které je zřizovatelem Bulovky, Mario Böhme informaci potvrdil. "Ministerstvo zdravotnictví o vyšetřování ví. Čekáme na jeho výsledek. Žádné personální kroky zatím podnikat nebudeme," prohlásil mluvčí. Pokud by policejní vyšetřování prokázalo, že ředitel nemocnice skutečně postupoval v rozporu se zákonem, hrozil by Štrofovi trest odnětí svobody až na dva roky. Pokud by soud shledal škodu velkého rozsahu, pak až osm let. Pro ředitele Štrofa to není první problém, který otřásl jeho pozicí. Už loni v prosinci se dostal do konfliktu s lékaři kvůli špatnému vyřešení organizace přesčasové práce a odvolání primáře anesteziologicko-resuscitačního oddělení Tomáše Bednáře. Poté, co mu všichni lékaři na ARO pohrozili výpovědí, musel odvolání stáhnout, upustit od potrestání rebelů a přesčasy zaplatit. Situaci na Bulovce musel přijet uklidňovat tehdejší první náměstek ministra Michal Pohanka.
</TEXT>
</DOC>
<DOC>
<DOCID>LN-20020918027</DOCID>
<DOCNO>LN-20020918027</DOCNO>
<DATE>09/18/02</DATE>
<GEOGRAPHY>PRAHA</GEOGRAPHY>
<TEXT>
Bývalí komunističtí prominenti Milouš Jakeš a Jozef Lenárt, obžalovaní z toho, že chtěli v srpnu 1968 neústavně převzít moc a legalizovat tak násilné vniknutí vojsk na území ČSSR, byli mezi těmi, kteří tehdy sovětskou armádu do země zvali. To včera před pražským městským soudem tvrdil jeden ze svědků Věnek Šilhán. Obžalovaní to rezolutně odmítli. "Nepochybuji o aktivní účasti lidí, kteří sedí na lavici obžalovaných, na vstupu vojsk Varšavské smlouvy," řekl Šilhán doslova. Jako jeden z aktérů srpnových událostí sice byl přítomen řadě klíčových jednání, připustil nicméně, že informace o plánování prozatímní vlády sovětským velvyslancem Stěpanem Červoněnkem získal jen zprostředkovaně od dalších lidí, např. tehdejšího tajemníka ÚV KSČ Zdeňka Mlynáře. Že se plánovala jakási revoluční vláda, která měla nahradit sovětskými vojáky paralyzovanou vládu stávající, potvrdili včera u soudu i další svědci, např. historik Vojtěch Mencl či bývalý disident a polistopadový ministr zahraničí Jiří Dienstbier.
</TEXT>
</DOC>
<DOC>
<DOCID>LN-20020918028</DOCID>
<DOCNO>LN-20020918028</DOCNO>
<DATE>09/18/02</DATE>
<TITLE>
Jako nátlakový prostředek na Rusko a Francii může USA posloužit irácká ropa. Pokud tyto země pomůžou změnit režim v Bagdádu, jejich firmy dostanou šanci získat podíl na irácké ropné bonanze.
</TITLE>
<GEOGRAPHY>WASHINGTON</GEOGRAPHY>
<TEXT>
Američtí představitelé tvrdí, že plány na svržení Saddáma Husajna nemají žádnou souvislost se zásobami ropy, které se v Iráku nacházejí. Pravdou však je, že jak americké, tak zahraniční ropné společnosti už začaly pracovat na tom, aby po uvolnění sankcí mohly vydělat na iráckém ropném pokladu. Zásoby se totiž odhadují na 112 miliard barelů, což je po Saúdské Arábii nejvíce na světě. Ropa však může USA dobře posloužit i jako nástroj politického nátlaku na ostatní členy Rady bezpečnosti OSN, jejichž podpora pro svržení Saddáma Husajna je žádoucí. Všech pět zemí této rady - USA, Rusko, Čína, Francie i Británie - mají nadnárodní ropné společnosti, které projevují velký zájem o iráckou ropu. "Je to celé otevřené," řekl americkému listu The Washington Post bývalý ředitel CIA James Woolsey, který je jedním z advokátů zásahu v Iráku. "Francie i Rusko mají ropné společnosti a zájmy v Iráku. Mělo by jim být řečeno, že pokud budou asistovat při změně v Iráku, uděláme vše pro to, abychom zajistili, že nová vláda a americké společnosti s nimi budou úzce spolupracovat."
</TEXT>
<HEADING>
Přehodnocení smluv
</HEADING>
<TEXT>
Od války v Perském zálivu v roce 1991 uzavřely firmy z řady zemí světa (mimo jiné z Francie, Ruska, Číny, Indie, Itálie, Vietnamu a Alžírska) smlouvy, respektive smlouvy o smlouvě budoucí, ohledně využívání iráckých ropných polí či rekonstrukcí vrtných zařízení a dalšího geologického průzkumu. Když se však v Iráku změní režim, není jisté, že tyto firmy zakázky skutečně získají. Před několika dny totiž představitelé irácké opozice dali jasně najevo, že smlouvy mohou být změněny. "Naše ropná politika musí být určena vládou, kterou si zvolí Iráčané," prohlásil ropný expert Fajsál Karaghulí, který řídí londýnskou kancelář Iráckého národního kongresu (INC). Ten zastřešuje hlavní protisaddámovské opoziční skupiny. Vůdce INC Ahmad Šalabí zašel ještě dále. Prohlásil, že by podpořil vytvoření Američany vedeného konsorcia, které by využívalo irácká ropná pole, zdevastovaná desetiletím sankcí ze strany OSN. "Americké firmy budou mít velké slovo při využívání irácké ropy," řekl doslova Šalabí. Zároveň však dodal, že INC doposud nepřijalo žádné rozhodnutí týkající se využívání irácké ropy.
Od války v Perském zálivu v roce 1991 uzavřely firmy z řady zemí světa (mimo jiné z Francie, Ruska, Číny, Indie, Itálie, Vietnamu a Alžírska) smlouvy, respektive smlouvy o smlouvě budoucí, ohledně využívání iráckých ropných polí či rekonstrukcí vrtných zařízení a dalšího geologického průzkumu. Když se však v Iráku změní režim, není jisté, že tyto firmy zakázky skutečně získají. Před několika dny totiž představitelé irácké opozice dali jasně najevo, že smlouvy mohou být změněny. "Naše ropná politika musí být určena vládou, kterou si zvolí Iráčané," prohlásil ropný expert Fajsál Karaghulí, který řídí londýnskou kancelář Iráckého národního kongresu (INC). Ten zastřešuje hlavní protisaddámovské opoziční skupiny. Vůdce INC Ahmad Šalabí zašel ještě dále. Prohlásil, že by podpořil vytvoření Američany vedeného konsorcia, které by využívalo irácká ropná pole, zdevastovaná desetiletím sankcí ze strany OSN. "Americké firmy budou mít velké slovo při využívání irácké ropy," řekl doslova Šalabí. Zároveň však dodal, že INC doposud nepřijalo žádné rozhodnutí týkající se využívání irácké ropy.
</TEXT>
</DOC>
<DOC>
<DOCID>LN-20020918029</DOCID>
<DOCNO>LN-20020918029</DOCNO>
<DATE>09/18/02</DATE>
<GEOGRAPHY>WASHINGTON</GEOGRAPHY>
<TEXT>
Scott Ritter se nyní stal mírovým aktivistou. "Nejsem pacifista. Bojuji za mír se stejným zápalem, jako se někdo snaží vést válku," prohlašuje Ritter, který býval příslušníkem americké námořní pěchoty a jedním ze zbrojních inspektorů OSN v Iráku. Ritter objíždí svět a tvrdí, že irácký arzenál zbraní hromadného ničení není zdaleka takovým nebezpečím pro svět, jak tvrdí americký prezident George W. Bush. Minulý týden byl několik dní v Iráku, kde se setkal s představiteli země a promluvil před zákonodárci. Příští týden jede do Británie na labouristickou konferenci, kde chce promluvit o Iráku. Ritter, který v námořní pěchotě pracoval i jako zpravodajský důstojník, velice nazlobil Bushovu vládu na počátku tohoto měsíce. Prohlásil, že Irák není schopen vyrobit jadernou pumu. Ministr zahraničí Powel řekl, že jsou to názory člověka, "který už není součástí zpravodajské komunity". Ritter ovšem tvrdí, že jeho informace jsou přesné a aktuální.
</TEXT>
</DOC>
<DOC>
<DOCID>LN-20020918030</DOCID>
<DOCNO>LN-20020918030</DOCNO>
<DATE>09/18/02</DATE>
<TITLE>
USA a Británie přistupují k iráckému rozhodnutí o obnovení inspekcí podezíravě, zatímco Rusko i Čína jsou spokojené
</TITLE>
<TEXT>
Útok nemá ospravedlnění, prohlásil irácký vicepremiér Tárik Azíz poté, co Bagdád oznámil, že souhlasí s návratem zbrojních inspektorů do země.
BAGDÁD/NEW YORK - Irácký vůdce Saddám Husajn ustoupil mezinárodnímu nátlaku a souhlasil s obnovením zbrojních inspekcí OSN. Toto rozhodnutí rozdělilo členy Rady bezpečnosti OSN (RB OSN), kteří se minulý týden na nátlak USA začali zabývat novou rezolucí o Iráku. Bagdád by na jejím základě dostal ultimátum, a pokud by nesplnil požadavky OSN, byl by potrestán silou. Irácký vicepremiér Tárik Azíz prohlásil, že americký útok nemá po souhlasu Iráku s inspekcemi ospravedlnění. S tím souhlasí jeden z členů RB OSN, Rusko. Moskva dokonce tvrdí, že díky iráckému souhlasu už nebude zapotřebí žádná další rezoluce. Spokojená s bagdádským krokem je i Čína, opatrněji reagovala Francie. "Musíme nechat slova Saddáma Husajna, aby se nejprve potvrdila v praxi," prohlásil mluvčí francouzského ministerstva zahraničí Francois Rivasseau.
</TEXT>
<HEADING>
USA Iráku nevěří
</HEADING>
<TEXT>
Spojené státy a Británie iráckému ústupku nevěří. "Je čas jednat proti Saddámu Husajnovi a zajistit mír. Je čas, aby Organizace spojených národů jednala," řekl včera americký prezident George W. Bush, aniž by se zmínil o irácké nabídce umožnění návratu zbrojních inspektorů OSN. Podle prohlášení Bílého domu má pak jít o "taktický krok Iráku, jehož cílem je odvrátit silnou akci Rady bezpečnosti OSN. Tato taktika nebude úspěšná." "Nejde pouze o otázku inspekcí. Jde o likvidaci iráckých zbraní hromadného ničení a splnění všech rezolucí Rady bezpečnosti o Iráku," řekl mluvčí Bílého domu Scott McClellan. Po bok USA se postavila Británie. Ministr zahraničí Jack Straw řekl, že k iráckému souhlasu se musí přistupovat s nejvyšším skepticismem. "Musíme pokračovat v práci s našimi mezinárodními partnery v Radě bezpečnosti a připravit kvalitní rezoluci (o Iráku)," prohlásil Straw. Irácký vicepremiér Tárik Azíz včera řekl, že ani tento krok Bagdádu neukončí válku slov mezi jeho zemí a Spojenými státy. "Amerika chce kontrolovat iráckou ropu," řekl Azíz. "Jediný způsob, jak zajistit kontrolu nad iráckou ropou, je zničit a rozdělit Irák a ustavit vládu podobnou té v Afghánistánu," dodal. V reakci na pondělní nabídku Iráku se sešel šéf zbrojních inspektorů OSN Hans Blix včera ve večerních hodinách s iráckými představiteli, aby spolu jednali o konkrétních podmínkách návratu zbrojních inspektorů do země. Blix má o výsledcích jednání informovat Radu bezpečnosti OSN na žádost jejích představitelů co nejdříve pravděpodobně již v průběhu dnešního dne.
Irácký vůdce Saddám Husajn (uprostřed) se v pondělí večer setkal se svou vládou. Výsledkem jednání bylo rozhodnutí, že Bagdád umožní návrat zbrojních inspektorů OSN do Iráku. Krátce nato předal irácký ministr zahraničí Nádží Sabrí, který je v New Yorku, generálnímu tajemníkovi OSN Kofi Annanovi dopis, ve kterém jej o tom informoval:
Mimo jiné se v dopise praví: "Jsem potěšen, že vás mohu informovat o rozhodnutí vlády Irácké republiky o bezpodmínečném souhlasu s návratem zbrojních inspektorů OSN do Iráku."
</TEXT>
</DOC>
<DOC>
<DOCID>LN-20020918031</DOCID>
<DOCNO>LN-20020918031</DOCNO>
<DATE>09/18/02</DATE>
<TITLE>
První setkání japonského premiéra Džuničiró Koizumiho se severokorejským vůdcem Kim Čong-ilem se včera uskutečnilo v Pchjongjangu.
</TITLE>
<GEOGRAPHY>PCHJONGJANG</GEOGRAPHY>
<TEXT>
Znepokojení, které budí tajemný severokorejský režim v nedalekém Japonsku, je po včerejšku o něco menší. Komunistická KLDR slíbila, že ponechá dál v platnosti moratorium na raketové zkoušky a vpustí do země zahraniční jaderné experty. Největším průlomem pro japonsko-severokorejské vztahy je ale včerejší přiznání KLDR, že před desetiletími unesla několik japonských civilistů. Podle Tokia se jedná celkem o 11 lidí, z nichž nejméně čtyři jsou stále naživu. Severní Korea odpovědnost za jejich osud dlouhá léta odmítala. Tokio proto nechtělo s komunistickým režimem obnovit rozhovory, dokud se otázka pohřešovaných Japonců nevyřeší. Tento spor se tak stal stěžejním tématem včerejší historické schůzky severokorejského vůdce Kim Čong-ila s japonským premiérem Džuničiró Koizumim. Kim Čong-il na jednání v Pchjongjangu podle očitých svědků slíbil, že "už se to nikdy nestane" a prohlásil, že únosci byli "přísně potrestáni". Severokorejští agenti prováděli únosy Japonců v 70. a 80. letech. Vytipovávali si většinou mladé lidi, jejichž úkolem bylo v komunistické KLDR školit špiony určené pro nasazení na japonském území. Šest ze skupiny unesených Japonců je už určitě po smrti, čtyři jsou zřejmě stále naživu a osud jednoho není znám. Kromě toho se Pchjongjang přiznal k únosu dalších dvou Japonců v Evropě - i ti jsou už mrtví.
</TEXT>
<HEADING>
Omluva a pomoc
</HEADING>
<TEXT>
Jedním z Japonců, kteří v severokorejském zajetí údajně zemřeli, je i Megumi Jokotová, která byla unesena ve věku pouhých 13 let, když se vracela domů z badmintonu. Okolnosti její smrti nejsou známy, její rodiče ale doufají, že je stále naživu. "Nevěřím tomu, co říkají. Severní Korea doposud odpovědnost za únosy zcela odmítala. Takže nevěřím, že je mrtvá," citovala agentura AP jejího otce Šigerua Jokotu. O dívce se ví pouze to, že se měla v Severní Koreji vdát a porodit holčičku. Kromě únosů japonských civilistů se včera Kim Čong-il a Džuničiró Koizumi dotkli také severokorejských raketových testů. Zkoušky vyvolaly znepokojení v Japonsku především po roce 1998, kdy jedna ze severokorejských střel přeletěla japonské území. Vůdce KLDR včera v této souvislosti přislíbil, že zkoušky nebudou pokračovat ani po již přislíbeném roce 2003. Rovněž slíbil, že do země vpustí experty z Mezinárodní agentury pro atomovou energii. Japonský premiér se zase omluvil za zvěrstva páchaná císařskými vojáky na Korejském poloostrově během 2. světové války a přislíbil zbídačené KLDR ekonomickou pomoc.
Jedním z Japonců, kteří v severokorejském zajetí údajně zemřeli, je i Megumi Jokotová, která byla unesena ve věku pouhých 13 let, když se vracela domů z badmintonu. Okolnosti její smrti nejsou známy, její rodiče ale doufají, že je stále naživu. "Nevěřím tomu, co říkají. Severní Korea doposud odpovědnost za únosy zcela odmítala. Takže nevěřím, že je mrtvá," citovala agentura AP jejího otce Šigerua Jokotu. O dívce se ví pouze to, že se měla v Severní Koreji vdát a porodit holčičku. Kromě únosů japonských civilistů se včera Kim Čong-il a Džuničiró Koizumi dotkli také severokorejských raketových testů. Zkoušky vyvolaly znepokojení v Japonsku především po roce 1998, kdy jedna ze severokorejských střel přeletěla japonské území. Vůdce KLDR včera v této souvislosti přislíbil, že zkoušky nebudou pokračovat ani po již přislíbeném roce 2003. Rovněž slíbil, že do země vpustí experty z Mezinárodní agentury pro atomovou energii. Japonský premiér se zase omluvil za zvěrstva páchaná císařskými vojáky na Korejském poloostrově během 2. světové války a přislíbil zbídačené KLDR ekonomickou pomoc.
</TEXT>
</DOC>
<DOC>
<DOCID>LN-20020918032</DOCID>
<DOCNO>LN-20020918032</DOCNO>
<DATE>09/18/02</DATE>
<GEOGRAPHY>HAAG</GEOGRAPHY>
<TEXT>
Před haagským soudem včera začalo přelíčení s nizozemskou ošetřovatelkou Lucy de Berkovou, která je obžalována ze třinácti vražd, z toho dvou dětí. Ošetřovatelka údajně usmrcovala své oběti látkou, kterou jim do těla vpravovala injekční stříkačkou. Zavraždění přitom ale netrpěli žádnou nevyléčitelnou nemocí. Podezření na de Berkovou padlo poté, co jedno dítě, o které pečovala, zemřelo navzdory tomu, že lékaři krátce před tím konstatovali, že se jeho zdravotní stav zlepšil.
</TEXT>
</DOC>
<DOC>
<DOCID>LN-20020918033</DOCID>
<DOCNO>LN-20020918033</DOCNO>
<DATE>09/18/02</DATE>
<GEOGRAPHY>BRUSEL</GEOGRAPHY>
<TEXT>
Evropská komise doporučí Kypr k přijetí do Evropské unie stejnými slovy jako další kandidátské země, řekl včera mluvčí EK Jean-Christophe Filori. Reagoval tak na dohady, že by Kypr mohl vypadnout z první vlny rozšíření kvůli spletitým a citlivým vztahům mezi EU a Tureckem. Evropská komise zveřejní 9. října posudky na všechny kandidátské země včetně Kypru. Jejich závěry shrne ve "strategickém dokumentu", který vypočítá státy, jež EK doporučuje k ukončení přístupových rozhovorů. Velmi pravděpodobně jich bude deset osm kandidátů ze střední a východní Evropy, Kypr a Malta.
</TEXT>
</DOC>
<DOC>
<DOCID>LN-20020918034</DOCID>
<DOCNO>LN-20020918034</DOCNO>
<DATE>09/18/02</DATE>
<GEOGRAPHY>BRATISLAVA</GEOGRAPHY>
<TEXT>
Místopředseda slovenské vlády pro ekonomiku a ministr dopravy Ivan Mikloš včera před polednem havaroval se svým služebním automobilem u východoslovenského města Svit. Do vicepremiérova auta narazil zezadu kamion. Nikdo nebyl zraněn. Slovenští politici se stali účastníky dopravních nehod již několikrát. Počátkem letošního roku havarovalo několik vozů z kolony prezidenta Rudolfa Schustera; šéf státu při nehodě utrpěl lehčí poranění. Havárie se nevyhnula ani premiérovi Mikuláši Dzurindovi, který musel v srpnu 2001 předčasně ukončit návštěvu Jugoslávie po nehodě, která stála život tři lidi.
</TEXT>
</DOC>
<DOC>
<DOCID>LN-20020918035</DOCID>
<DOCNO>LN-20020918035</DOCNO>
<DATE>09/18/02</DATE>
<GEOGRAPHY>ISLÁMÁBÁD</GEOGRAPHY>
<TEXT>
Dvě rakety včera časně ráno zasáhly úřadovnu Dětského fondu OSN (UNICEF) ve východoafghánském městě Dželálábádu a zranily jednoho příslušníka ostrahy. Výbuchy rozbily okna na několika budovách a způsobily i další hmotné škody. Podle agentury AIP mohlo zranění utrpět mnoho lidí, kdyby se útok odehrál v úředních hodinách. Místní obyvatel řekl tiskové agentuře Reuters, že byl zabit jeden Afghánec a dva byli zraněni.
</TEXT>
</DOC>
<DOC>
<DOCID>LN-20020918036</DOCID>
<DOCNO>LN-20020918036</DOCNO>
<DATE>09/18/02</DATE>
<GEOGRAPHY>SEATTLE</GEOGRAPHY>
<TEXT>
Šestačtyřicetiletý zakladatel společnosti Microsoft Bill Gates se stal potřetí otcem. Jak sdělila mluvčí rodiny, Gatesova manželka Melinda v sobotu přivedla na svět holčičku. Dítě se jmenuje Phoebe Adelle a při narození vážilo 4,5 kilogramu. "Bill a Melinda měli z narození dalšího dítěte radost, matce a dceři se daří dobře," řekla mluvčí. Gatesovi mají ještě šestiletou dceru a tříletého syna.
</TEXT>
</DOC>
<DOC>
<DOCID>LN-20020918037</DOCID>
<DOCNO>LN-20020918037</DOCNO>
<DATE>09/18/02</DATE>
<TITLE>
Partnerky ,,nových Rusů" jsou nejohroženější skupinou * Na situaci parazitují terapeuti bez vzdělání
</TITLE>
<TEXT>
Samota v přepychu je nejčastější příčinou neuróz a psychóz, kterými trpí tři miliony žen z celkového počtu pěti milionů psychiatrických pacientů v Rusku.
MOSKVA - Na pět milionů lidí bylo v Rusku v loňském roce zaregistrováno s psychickými poruchami. Podle údajů ruského ministerstva zdravotnictví se počet psychicky nemocných lidí za posledních pět let zvýšil o 26 procent. Většinu z nich údajně tvoří lidé s vysokými příjmy, zejména manželky bohatých podnikatelů a jejich děti. Jak konstatují ruští vědci, Rusové trpí v poslední době psychickými chorobami především kvůli nečinnosti. Z pěti milionů pacientů psychiatrických klinik tvoří zhruba tři miliony ženy. Většinou jde o manželky a družky, jež neunesly samotu v přepychu. Dalším problémem je mládež. Ta, jak míní profesor Jurij Poliščuk z Moskevského psychiatrického vědeckovýzkumného ústavu, má pocit vnitřní prázdnoty a mravní dezorientace... Navíc sdělovací prostředky jsou zdrojem informací traumatizujících psychiku, což negativně působí mimo jiné na ,sirotky' živých rodičů." Bohatí otcové a matky prý často "zapomínají" na své ratolesti, které jsou poznamenány trvalými psychickými potížemi. Podle jiných ruských odborníků však je počet "bláznů" v každé společnosti konstantní a činí zhruba pět až sedm procent obyvatel každého národa. Deník Kommersant citoval docenta Jurije Ťulpina z katedry psychiatrie Moskevské lékařské akademie, podle něhož jedno procento příslušníků každého národa jsou psychopati a pět až sedm procent neurotici. K psychopatům patří například nemocní schizofrenií, které prakticky nelze vyléčit. Neurózy se pak dají léčit, mimo jiné pomocí psychoterapie, psychoanalýzy, hypnózy apod. V tom vidí šanci mnoho nově vznikajících psychoterapeutických společností. Zvýšení počtu psychicky nemocných ruských obyvatel podle Ťulpina souvisí mimo jiné s neprofesionálním způsobem léčby. V Moskvě je nyní kolem tisíce kvalifikovaných psychoterapeutů, kteří vlastní příslušné osvědčení. Kromě toho své služby v ruské metropoli nabízejí stovky sdružení, jež za pár stovek dolarů vydávají diplomy všem zájemcům, aniž po nich žádala potvrzení o příslušném vzdělání.
</TEXT>
<HEADING>
Odbornou pomoc vyhledá jen malé procento Rusů
</HEADING>
<TEXT>
Pouze v Moskevské oblasti je registrováno 158 000 osob s akutními psychickými problémy. Jak vypovídají statistiky ministerstva zdravotnictví, 25 až 30 procent pacientů okresních poliklinik potřebuje psychiatrickou pomoc. Hlavní ruský psychoterapeut Boris Karvasarskij soudí, že celkem trpí v Rusku psychickými poruchami na 40 milionů lidí, zatímco například v USA 54 milionů. V Rusku se však o pomoc ke specialistům obrací jen málo lidí. Přijetí u kvalifikovaného psychiatra přijde ruského občana zhruba na 1500 rublů (asi 48 dolarů), což tvoří zhruba polovinu průměrného příjmu. Každá další seance pak stojí kolem pěti dolarů. Být psychicky nemocný je v Rusku zároveň velmi výhodné. Podle ruských zákonů osoby, které spáchají trestný čin, nemohou být potrestány, pokud byly v té době ve stavu nepříčetnosti, anebo pokud se do tohoto stavu dostaly po spáchání činu.
Pouze v Moskevské oblasti je registrováno 158 000 osob s akutními psychickými problémy. Jak vypovídají statistiky ministerstva zdravotnictví, 25 až 30 procent pacientů okresních poliklinik potřebuje psychiatrickou pomoc. Hlavní ruský psychoterapeut Boris Karvasarskij soudí, že celkem trpí v Rusku psychickými poruchami na 40 milionů lidí, zatímco například v USA 54 milionů. V Rusku se však o pomoc ke specialistům obrací jen málo lidí. Přijetí u kvalifikovaného psychiatra přijde ruského občana zhruba na 1500 rublů (asi 48 dolarů), což tvoří zhruba polovinu průměrného příjmu. Každá další seance pak stojí kolem pěti dolarů. Být psychicky nemocný je v Rusku zároveň velmi výhodné. Podle ruských zákonů osoby, které spáchají trestný čin, nemohou být potrestány, pokud byly v té době ve stavu nepříčetnosti, anebo pokud se do tohoto stavu dostaly po spáchání činu.
</TEXT>
</DOC>
<DOC>
<DOCID>LN-20020918038</DOCID>
<DOCNO>LN-20020918038</DOCNO>
<DATE>09/18/02</DATE>
<TITLE>
Sto devadesát ruských ponorek bylo od konce 80. let vyřazeno z provozu. Nukleární palivo bylo ale odstraněno pouze z jedné třetiny těchto plavidel.
</TITLE>
<GEOGRAPHY>VLADIVOSTOK</GEOGRAPHY>
<TEXT>
Vyhořelé palivo z ruských ponorek je skladováno v nevyhovujících podmínkách, kde není ani dostatečně střeženo. Tvrdí to alespoň vysoký představitel ruského ministerstva pro atomovou energii Viktor Achunov. Podle něj je palivo z ponorek skladováno na 39 rezavějících lodích. Kde tato plavidla kotví, ale Achunov, který na ministerstvu šéfuje oddělení pro demontáž plavidel a ochranu životního prostředí, neupřesnil. Na mezinárodní konferenci o jaderné bezpečnosti v ruském Vladivostoku Achunov pouze varoval, že rezavé trupy lodí s vyhořelým palivem představují "největší nebezpečí". Upozornil také na nedostatečná bezpečnostní opatření v dalších skladovacích prostorech - ruských vojenských základnách -, z nichž čtyři leží v oblasti Dálného východu. Tam je skladováno palivo ze 170 ponorek. Jen od konce 80. let bylo vyřazeno z provozu celkem 190 ruských ponorek, pouze 71 jich ale bylo rozmontováno a vyhořelé palivo z nich bylo odstraněno. Zbylá plavidla podle Achunova nadále kotví u ruských břehů a čekají, až je dají do šrotu. Podle dalšího představitele ruského ministerstva pro atomovou energii Vladimira Šiškina došlo na dvou ponorkách k menším nehodám na reaktorech a jejich demontáž by tak byla nebezpečná. Vláda prý ale hodlá vybudovat speciální kryt, kde by byly ponorky uchovávány tak dlouho, až štěpná reakce v jejich reaktorech doběhne - tedy asi 300 let. Ruská vláda podle Achunova vyčlenila z rozpočtu na posílení bezpečnosti nukleárních zařízení částku 70 milionů dolarů (přes dvě miliardy korun), což je sice nejvíc od rozpadu Sovětského svazu, stále to však nestačí.
VLADIVOSTOK - Vyhořelé palivo z ruských ponorek je skladováno v nevyhovujících podmínkách, kde není ani dostatečně střeženo. Tvrdí to alespoň vysoký představitel ruského ministerstva pro atomovou energii Viktor Achunov. Podle něj je palivo z ponorek skladováno na 39 rezavějících lodích. Kde tato plavidla kotví, ale Achunov, který na ministerstvu šéfuje oddělení pro demontáž plavidel a ochranu životního prostředí, neupřesnil. Na mezinárodní konferenci o jaderné bezpečnosti v ruském Vladivostoku Achunov pouze varoval, že rezavé trupy lodí s vyhořelým palivem představují "největší nebezpečí". Upozornil také na nedostatečná bezpečnostní opatření v dalších skladovacích prostorech - ruských vojenských základnách -, z nichž čtyři leží v oblasti Dálného východu. Tam je skladováno palivo ze 170 ponorek. Jen od konce 80. let bylo vyřazeno z provozu celkem 190 ruských ponorek, pouze 71 jich ale bylo rozmontováno a vyhořelé palivo z nich bylo odstraněno. Zbylá plavidla podle Achunova nadále kotví u ruských břehů a čekají, až je dají do šrotu. Podle dalšího představitele ruského ministerstva pro atomovou energii Vladimira Šiškina došlo na dvou ponorkách k menším nehodám na reaktorech a jejich demontáž by tak byla nebezpečná. Vláda prý ale hodlá vybudovat speciální kryt, kde by byly ponorky uchovávány tak dlouho, až štěpná reakce v jejich reaktorech doběhne - tedy asi 300 let. Ruská vláda podle Achunova vyčlenila z rozpočtu na posílení bezpečnosti nukleárních zařízení částku 70 milionů dolarů (přes dvě miliardy korun), což je sice nejvíc od rozpadu Sovětského svazu, stále to však nestačí.
</TEXT>
</DOC>
<DOC>
<DOCID>LN-20020918039</DOCID>
<DOCNO>LN-20020918039</DOCNO>
<DATE>09/18/02</DATE>
<TITLE>
Provazochodec na kilometrovém laně
</TITLE>
<TEXT>
Čínský provazochodec Čang Šeng-lej se prochází po laně nataženém sto metrů nad Velkou zdí. Ke slavné stavbě se sjeli provazochodci z celého světa, aby společnými silami zdolali lano dlouhé jeden kilometr. Akce se koná v rámci tradičního čínského festivalu, který připadá na začátek podzimu.
</TEXT>
</DOC>
<DOC>
<DOCID>LN-20020918040</DOCID>
<DOCNO>LN-20020918040</DOCNO>
<DATE>09/18/02</DATE>
<TEXT>
NEW YORK - USA, Rusko, zástupci OSN a Evropské unie dnes přijali tříetapový plán na řešení izraelsko-palestinského konfliktu. Plán předpokládá, že Palestinci provedou reformu svého vedení, že Izraelci stáhnou armádu z palestinských území a že konflikt bude do tří let vyřešen. Do té doby také vznikne palestinský stát v pevných hranicích. Jednání na okraj zasedání Valného shromáždění OSN v New Yorku se za USA a Rusko zúčastnili ministři zahraničí Colin Powell a Igor Ivanov, za OSN generální tajemník Kofi Annan a za EU ministr zahraničí Dánska jako předsedající země Per Stig Möller.
</TEXT>
</DOC>
<DOC>
<DOCID>LN-20020918041</DOCID>
<DOCNO>LN-20020918041</DOCNO>
<DATE>09/18/02</DATE>
<GEOGRAPHY>LONDÝN</GEOGRAPHY>
<TEXT>
Spojené státy se aktivně snaží podkopat činnost Mezinárodního trestního soudu (ICC), protože vyjednávají s dalšími zeměmi dvoustranné dohody s cílem vyjmout americké občany z jurisdikce tohoto tribunálu. Uvádí to mezinárodní organizace obránců lidských práv Amnesty International (AI) v prohlášení, které bylo včera zveřejněno v londýnském sídle organizace. Dvoustranné dohody s USA, tzv. dohody o beztrestnosti, již podepsaly čtyři země Východní Timor, Izrael, Rumunsko a Tádžikistán. AI již zahájila sběr podpisů pod petici, jejímž cílem je přimět zmíněné země, aby na takovou dohodu nepřistupovaly.
</TEXT>
</DOC>
<DOC>
<DOCID>LN-20020918042</DOCID>
<DOCNO>LN-20020918042</DOCNO>
<DATE>09/18/02</DATE>
<GEOGRAPHY>SKOPJE</GEOGRAPHY>
<TEXT>
Skupina albánských extremistů se v sobotu, v předvečer parlamentních voleb v Makedonii, pokusila zastřelit makedonského ministra vnitra Ljube Boškovského. Oznámil to mluvčí makedonské policie Vojislav Zafirovski. Podle mluvčího NATO ve Skopji Craiga Rathcliffa však aliance nemá o pokusu o atentát žádné informace.
</TEXT>
</DOC>
<DOC>
<DOCID>LN-20020918043</DOCID>
<DOCNO>LN-20020918043</DOCNO>
<DATE>09/18/02</DATE>
<TITLE>
Spor o vodní zdroje může přerůst ve válku mezi Izraelem a Libanonem, naznačil premiér židovského státu Ariel Šaron.
</TITLE>
<GEOGRAPHY>JERUZALÉM</GEOGRAPHY>
<TEXT>
Vztahy mezi Izraelem a sousedním Libanonem klesly v minulých dnech na bod mrazu. Oba státy se přou o vodní zdroje v jižním Libanonu. Bejrút totiž chce zavlažovat některé oblasti na jihu země vodou z řeky Vazzání, která zásobuje vodou Jordán - řeku, která je hlavním zdrojem vody židovského státu. Izraelský ministr obrany Benjamin ben Eliezer včera prohlásil, že Izrael nedovolí, aby Libanon své zavlažovací projekty na jihu země uskutečnil. Izraelský premiér Ariel Šaron volil minulý týden ještě tvrdší rétoriku. Naznačil, že libanonské plány na využívání vody řeky Vazzání mohou vyprovokovat válku mezi oběma státy.
</TEXT>
<HEADING>
Libanon nechce ustoupit
</HEADING>
<TEXT>
Do hrozícího konfliktu se vložily Spojené státy. Již v pondělí se do jižního Libanonu přijel podívat americký expert na problematiku vodních zdrojů v oblasti Blízkého východu Jim Franckiewics. Od zprostředkovatelské role USA si hodně slibují i Izraelci. "Věřím, že Američané to zastaví" (odvádění vody z Vazzání Libanonci - pozn. red.). Ben Eliezer tvrdí, že libanonské plány s vodou z řeky Vazzání "jsou porušením veškerých dohod, které byly v této otázce v minulosti podepsány". Bejrút zase tvrdí, že mezinárodní právo stojí na jeho straně. Libanonský prezident Emil Lahúd proto prohlásil, že zavlažovací projekt v jižním Libanonu bude pokračovat. Podle šéfa izraelské diplomacie Šimona Perese je dosažení kompromisu o říčních vodách na jihu Libanonu mezi oběma zeměmi nejisté. Vinu nese hlavně hnutí Hizballáh, které operuje právě především v Libanonu a rozdmychává spory mezi oběma státy. Hnutí už vydalo prohlášení, ve kterém vyhrožuje "uřezáním rukou Izraelcům", když se pokusí libanonské zavlažovací projekty na jihu země zastavit.
Do hrozícího konfliktu se vložily Spojené státy. Již v pondělí se do jižního Libanonu přijel podívat americký expert na problematiku vodních zdrojů v oblasti Blízkého východu Jim Franckiewics. Od zprostředkovatelské role USA si hodně slibují i Izraelci. "Věřím, že Američané to zastaví" (odvádění vody z Vazzání Libanonci - pozn. red.). Ben Eliezer tvrdí, že libanonské plány s vodou z řeky Vazzání "jsou porušením veškerých dohod, které byly v této otázce v minulosti podepsány". Bejrút zase tvrdí, že mezinárodní právo stojí na jeho straně. Libanonský prezident Emil Lahúd proto prohlásil, že zavlažovací projekt v jižním Libanonu bude pokračovat. Podle šéfa izraelské diplomacie Šimona Perese je dosažení kompromisu o říčních vodách na jihu Libanonu mezi oběma zeměmi nejisté. Vinu nese hlavně hnutí Hizballáh, které operuje právě především v Libanonu a rozdmychává spory mezi oběma státy. Hnutí už vydalo prohlášení, ve kterém vyhrožuje "uřezáním rukou Izraelcům", když se pokusí libanonské zavlažovací projekty na jihu země zastavit.
</TEXT>
</DOC>
<DOC>
<DOCID>LN-20020918044</DOCID>
<DOCNO>LN-20020918044</DOCNO>
<DATE>09/18/02</DATE>
<GEOGRAPHY>KARÁČÍ</GEOGRAPHY>
<TEXT>
Jedním z ozbrojenců patřících k teroristické síti Al Kajda, kteří byli zadrženi minulý týden v pákistánském Karáčí, byl i Jemenec považovaný za jednoho z vrahů amerického novináře Daniela Pearla. Islámští radikálové Pearla unesli a popravili v tomto přístavním městě začátkem letošního roku. Jednoho z údajných vrahů reportéra listu Wall Street Journal poznal podle místní policie Pákistánec jménem Fazál Karím, který v případu také figuruje, i když doposud nebyl z ničeho obviněn. Pokud by byla tato informace potvrzena, šlo by o zatím nepřesvědčivější důkaz o zapojení Al Kajdy do Pearlova únosu. Za zorganizování celé akce byl už v červnu odsouzen k trestu smrti islámský radikál britského původu Ahmad Umar Saíd Šajch. Ten se společně se svými komplici, kteří dostali doživotí, proti rozsudku odvolal. Daniel Pearl v Karáčí pátral po napojení atentátníka s bombou v botě, kterou se pokusil odpálit v letadle, Richarda Reida na místní islámské radikály. Novinářovo tělo bylo nalezeno v květnu.
</TEXT>
</DOC>
<DOC>
<DOCID>LN-20020918045</DOCID>
<DOCNO>LN-20020918045</DOCNO>
<DATE>09/18/02</DATE>
<GEOGRAPHY>MADRID/BORDEAUX</GEOGRAPHY>
<TEXT>
Dva prominentní vůdci teroristické organizace Baskicko a jeho svoboda (ETA) - Juan Antonio Olarra Guribi a Aionhoa Mugicová - byli v pondělí pozdě navečer zatčeni na předměstí francouzského města Bordeaux. Šlo o společnou akci španělských a francouzských policistů: baskičtí aktivisté jih Francie dlouhodobě využívají jako místo exilu i plánování operací. Baskický pár podle médií uprchl do Francie v roce 1996 a odtud řídil operace ETA. Olarra je údajně členem úzkého vojenského vedení organizace, dokonce možná její operační velitel. Média tvrdí, že se jím stal poté, co byl zatčen její poslední známý šéfoperativec Francisco Javier García Gaztelu. Aionhoa Mugicová je mimo jiné obviňována z toho, že se v roce 1996, ještě před svým odchodem do exilu, podílela na vraždě bývalého předsedy španělského Ústavního soudu Franciska Tomásey Valienteho. Španělská pravicová vláda José Maríi Aznara považuje zatčení obou aktivistů za "zásadní vítězství" v boji s baskickým terorismem, který sužuje zemi již od roku 1968. ETA za tuto dobu zabila 836 lidí. V posledních letech extremističtí Baskové navíc útočí i v turistických centrech, aby narušili chod pro Španělsko důležitého odvětví cestovního ruchu. Aznarova vláda si ovšem vyšlápla i na radikály z baskické nacionalistické strany Batasuna, kteří jsou považováni za politické spřízněnce teroristů z ETA. Dosáhla nakonec pozastavení její činnosti na tři roky, na což radikálně naladění Baskové reagovali sérií demonstrací, při nich docházelo ke krvavým střetům s policií. Včera se rovněž ozvala baskická vláda, která se u španělského Nejvyššího soudu rozhodla podat žalobu na soudce a mediálního bonvivána Baltasara Garzóna. Právě tento muž totiž vydal výnos o pozastavení činnosti Batasuny a později také zakázal demonstrace na její podporu. Baskická vláda považuje jeho postup v druhém případě za nepřiměřený a navíc odporující zákonům i ústavě.
</TEXT>
</DOC>
<DOC>
<DOCID>LN-20020918046</DOCID>
<DOCNO>LN-20020918046</DOCNO>
<DATE>09/18/02</DATE>
<TITLE>
Premiér má největší moc, a proto nese i největší odpovědnost
</TITLE>
<TEXT>
Vládní krizi vlastně nebylo těžké předvídat. Vladimír Špidla se jen odmítl zatěžovat tou drobností, že ve sněmovně na rozdíl od vlády nemá zaručenou většinu. Lenin tomu říkal voluntaristická úchylka. Nejen on, ale i další aktéři jsou oslepení mocí natolik, že jen obtížně chápou, co se děje, opakují matoucí fráze a podstatných věcí si naopak nevšímají.
</TEXT>
<HEADING>
Pokus o změnu ústavního systému
</HEADING>
<TEXT>
To, co prochází bez větší pozornosti, ač by nemělo, je výzva Unie svobody Haně Marvanové, aby se vzdala mandátu. Takováto reakce na neposlušné hlasování nemá v našem polistopadovém parlamentu precedent. Žádný z politických turistů v poslaneckých lavicích nebyl dosud nucen k odstoupení. Ani při nejkřiklavějším případu poslanecké dezerce, kterým bylo hlasování sociálních demokratů Wagnera a Teplíka pro vládní rozpočet v roce 1996, ČSSD nepodnikla nic víc, než že oba poslance vyloučila ze strany. Wagner si dokonce podržel předsednictví rozpočtového výboru. I když jsou poslanci voleni na stranických kandidátkách, považovalo se dosud za samozřejmé, že jejich mandát pochází od voličů a strany jim ho nemohou vzít. To není žádný nahodilý výklad ex post, nýbrž vědomé rozhodnutí tvůrců ústavy, opírající se o zkušenost první republiky. Tehdy byla možnost zbavit mandátu poslance, který "přestal býti z důvodů nízkých a nečestných příslušníkem strany, z jejíž kandidátní listiny byl zvolen", zapsána přímo v ústavě a strany jí hojně využívaly. (Prvním vyloučeným poslancem byl hned v roce 1919 dědeček Petry Buzkové, sociální demokrat Modráček.) Při přípravě současné ústavy počátkem devadesátých let byli koryfejové ústavního práva zajedno, že to bylo špatné, že v tomto bychom na odkaz první republiky navazovat neměli, a ústava skutečně toto pojetí neobsahuje. Když tedy dnes strana požaduje po své poslankyni, aby se vzdala mandátu, nota bene když to od ní požaduje předseda, který sám ve volbách žádný mandát nezískal, je to víc než stupňovaný nátlak. Je to pokus o faktickou změnu ústavního systému.
</TEXT>
<HEADING>
Kam se poděla jejich věrohodnost?
</HEADING>
<TEXT>
Je pozoruhodné, že si toho nevšimli ani lidé, které svoboda svědomí obvykle velmi zaměstnává. Sváťo Karásku, Táňo Fischerová, co řeknete, až budou chtít po vás, abyste vrátili mandát? Tento nehorázný požadavek jen dokresluje, jak hluboko byla Unie svobody ve strachu o ministerská křesla ochotna klesnout. Pochlapili se, teprve když zjistili, že ani tato oběť by Špidlu neuspokojila, což nepůsobilo moc věrohodně. Ani Václav Klaus z krize nevyšel dobře. Póza jediné autentické opozice mu vydržela všehovšudy tři měsíce. Při první příležitosti se neudržel a signalizuje, že by opět byl k dispozici pro nějakou novou opoziční smlouvu. To byly volby tak dávno, že už si nepamatuje, jaké hodnocení za ni utržil od voličů? Glanc ztratil především premiér Špidla. Porůznu lze slyšet krkolomné spekulace o tom, jakou komplikovanou strategii Špidla sleduje, ale nedávají příliš smysl ve srovnání s jednodušší interpretací, že Špidla prostě svou daňovou revoluci špatně vykalkuloval, prohrál a ztratil nervy. Až dosud střízlivý Špidla se najednou zdá být opilý - nejdřív mocí, pak vztekem. Jeho nápad, aby mu unionističtí ministři odevzdali demise, které on pak možná roztrhá, připomíná praktiky ředitele nějaké hodně hloupé základní školy. Anebo vládce jedné sousední země, o kterém se tradovalo, že má v šuplíku podepsané rezignace svých poslanců, na které v případě potřeby jen doplní datum. Tohle že má být politický génius? Spíš začínající Mečiarův učeň.
</TEXT>
<HEADING>
Za co může premiér
</HEADING>
<TEXT>
Premiér Vladimír Špidla má největší moc, proto nese za krizi i největší zodpovědnost. Opakované tvrzení, že Hana Marvanová svým hlasováním pomohla komunistům blíž k moci, je mimo. Vládní balíček byl Špidlovým rozhodnutím. To on do něj prosadil zvýšení daňové sazby, jež je, jak připustil ministr Sobotka na stránkách LN, v rozporu s koaliční dohodou. To on nechal projednávat změny jako jeden balík ve zkráceném řízení. Rozhodnutí, s kým bude svou politiku prosazovat, je také jen jeho, a nemůže ho na nikoho svalovat.
Premiér Vladimír Špidla má největší moc, proto nese za krizi i největší zodpovědnost. Opakované tvrzení, že Hana Marvanová svým hlasováním pomohla komunistům blíž k moci, je mimo. Vládní balíček byl Špidlovým rozhodnutím. To on do něj prosadil zvýšení daňové sazby, jež je, jak připustil ministr Sobotka na stránkách LN, v rozporu s koaliční dohodou. To on nechal projednávat změny jako jeden balík ve zkráceném řízení. Rozhodnutí, s kým bude svou politiku prosazovat, je také jen jeho, a nemůže ho na nikoho svalovat.
</TEXT>
</DOC>
<DOC>
<DOCID>LN-20020918047</DOCID>
<DOCNO>LN-20020918047</DOCNO>
<DATE>09/18/02</DATE>
<TITLE>
Účinnost zbrojních inspekcí OSN je sporná
</TITLE>
<TEXT>
To, že režim Saddáma Husajna přistoupil na návrat zbrojních inspektorů OSN, nelze považovat za začátek konce iráckého problému. Konflikt se tím především oddálí, což je výhodné pro Irák i pro arabský svět. Efektivnost zbrojních inspekcí OSN je totiž historicky sporná. Zbrojní inspektoři působili v Iráku od konce války v Perském zálivu a jejich práce přinesla dílčí výsledky. Jak nicméně uvedl šéf CIA Tenet, i za jejich přítomnosti irácký nukleární program pokračoval. V roce 1998 byli ze země vykázáni - právě proto, že se o něj příliš zajímali. Minulý týden informoval izraelský deník Haarec, že Husajn v těchto dnech dokončuje přípravu několika letadel s nekonvenční náloží, která plánuje v případě konfliktu použít proti Izraeli. Západní analytici se domnívají, že nálože v letadlech mohou být i radioaktivní - tzv. špinavé bomby. To je velmi znepokojivé, zvlášť proto, že bude trvat nejméně dva měsíce, než tým zbrojních inspektorů svou práci zahájí. Podle tvrzení jejich šéfa Hanse Blixe potřebuje OSN k sestavení příslušného týmu minimálně dva týdny. Dalších několik týdnů zabere obstarání smluv s laboratořemi, pronajmutí dopravních prostředků a přeprava veškeré výbavy do Bagdádu. Do té doby Husajnovi experti ještě leccos stihnou. Nejen dodělat, ale také schovat. A zkorumpované arabské režimy, které Husajna před několika dny s dosti pochybnou důrazností vyzvaly, aby dovolil bezpodmínečný návrat inspektorů, mohou být zatím v klidu. Aspoň do té doby, než se inspektoři Saddámovi zase znelíbí.
</TEXT>
</DOC>
<DOC>
<DOCID>LN-20020918048</DOCID>
<DOCNO>LN-20020918048</DOCNO>
<DATE>09/18/02</DATE>
<TITLE>
ČSSD může dát vládní koalici ještě šanci
</TITLE>
<TEXT>
Nepovedené páteční hlasování o daňových změnách rozvířilo dění uvnitř ČSSD. Za pravdu dalo těm, kdo po volbách Špidlovi radili, aby se opřel o KSČM nebo o ODS a nechal Koalici plavat. Vladimír Špidla teď vede dvojí boj: chce nějakým způsobem udržet vládu, která vyrostla z koaliční smlouvy s lidovci a unionisty (bylo to jeho dítě, těžko je zabíjet). Zároveň musí přesvědčit nespokojence v ČSSD o tom, že druhý vylepšený pokus má naději na úspěch. Jak silný je hlas skupin podporujících menšinové vládnutí s pomocí KSČM či ODS lze stěží odhadnout. Soudě podle mediálních vystoupení známých tváří, např. člena předsednictva ČSSD Foldyny, jde Špidla hodně proti proudu. Místopředsedové ale zatím z většiny stojí na předsedově straně. Jediný, kdo by premiérovu stranickou pozici mohl ohrozit, je Stanislav Gross, o němž se mluví jako o "spojce k ODS". Kdyby se Gross odtáhl od Špidlova plánu na udržení koaliční smlouvy, byla by tu prý šance na opakování dohody opoziční. To by ovšem Gross musel popřít sám sebe, neboť před volbami podporoval Špidlovu linii programové blízkosti k lidovcům. Realismus není totéž co neomezené ohýbání. Druhý muž ČSSD by také musel po Špidlovi převzít premiérskou odpovědnost. Nejoblíbenější český politik má dlouhodobě nejvyšší ambice, ale i on sám říkal, že na jejich ukojení by teď bylo přece jen trochu brzy. Pokud Gross náhle neuhne stranou, je šance na druhý koaliční pokus pro Špidlu poměrně velká.
</TEXT>
</DOC>
<DOC>
<DOCID>LN-20020918049</DOCID>
<DOCNO>LN-20020918049</DOCNO>
<DATE>09/18/02</DATE>
<TITLE>
Pilip volí silné tahy při slabé pozici
</TITLE>
<TEXT>
Úřadující předseda US-DEU Ivan Pilip si v průběhu posledních dnů stačil otestovat svou sílu. Sice nic moc, ale na rádoby razantního Špidlu to stačilo. Ten se načas stáhl do původních pozic poté, co ho Pilip požádal o jasné slovo - koaliční smlouva ano, či ne. Premiér si nejspíš uvědomil, že kromě vládních figur si musí v této partii být jist i podporou stranických pěšců - a to v této chvíli není. Navíc se unionistů, váhavě, ale přece, zastali i jejich někdejší lidovečtí souputníci. Každá výhra ovšem něco stojí. Cenou, kterou unionisté platí, je virtuální položení hlavy na špalek - buď podpoříme klíčové zákony jako jeden muž a žena, nebo budeme již jen parlamentní solitérky. Pilip tak na politické šachovnici mírně zatlačil Špidlu nečekaným náznakem oběti, jeho pozice je ale stále nejistá kvůli nevyzpytatelné vlastní královně Haně Marvanové. Té, o níž on sám prohlásil, že je živoucím důkazem, jak tenká hranice vede mezi zásadovostí a fanatismem. Pozičně se situace na šachovnici přes aktuální dramatické tahy příliš nemění. Špidla, i pokud Pilipovu nabídku přijme, kdykoliv může neústupností při jednání o klíčových zákonech vmanévrovat Hanu Marvanovou k dalšímu zásadovému postoji. A Pilipovi nezbude, než položit svého krále. Jen s malou šancí, že by někdy v budoucnu mohl vyzvat k odvetě.
</TEXT>
</DOC>
<DOC>
<DOCID>LN-20020918050</DOCID>
<DOCNO>LN-20020918050</DOCNO>
<DATE>09/18/02</DATE>
<TEXT>
Oba tito politici selhali, ale každý jinak a v jiné době. Paní Marvanová přestala v jistém okamžiku rozlišovat mezi kompromisem a zásadním názorovým ústupkem. Založení čtyřkoalice bylo nutným kompromisem, aby se ODS nepodařilo zničit malé strany. Vyloučení ODA ze čtyřkoalice bylo už ústupkem snaze po hegemonii KDU-ČSL, i když s morálně přijatelným zástupným důvodem. Ještě horší bylo nesouhlasit s vládní koaliční dohodou, ale podporovat vládu. Už tehdy měla rezignovat na funkce, včetně poslanecké. (...) Nejhorší selhání bylo uzavření nepsané osobní koaliční smlouvy s vládní koalicí, podmínečná podpora za funkci místopředsedkyně PS. Při hlasování o tzv. povodňových zákonech se naopak vrátila na svoji parketu. (...) Pan Špidla před hlasováním nevěnoval žádnou pozornost jednání uvnitř koalice i s ostatními stranami. Jeho reakce, i když svážnou tváří, byla hysterická. (...) Je jen jedno řešení. Faktická koalice (psaná nebo nepsaná) ČSSD a KSČM, a to i v případě sekundace KDU-ČSL. (...) (Václav John, 17. 9. 2002)
</TEXT>
</DOC>
<DOC>
<DOCID>LN-20020918051</DOCID>
<DOCNO>LN-20020918051</DOCNO>
<DATE>09/18/02</DATE>
<TEXT>
Pražská vláda klopýtá právě v okamžiku, kdy musí nasadit k závěrečnému spurtu na cestě do EU. Viníkem krize je jen zdánlivě velká voda. Zatímco v Německu povodeň umožnila kancléři Schröderovi plout na vlně souhlasu jako krizový manažer, musí premiér Špidla ohledávat těžké škody, které voda napáchala v jeho koalici. Liberálka Marvanová ale není hlavním viníkem krize, tím je premiér Špidla sám. Reagoval nepřiměřeně, když od Marvanové málo demokraticky žádal, aby se vzdala poslaneckého mandátu. Jestliže se Špidla zbaví svého nejmenšího koaličního partnera, US-DEU, problém tím nevyřeší. Jestliže ho nyní mučí velmi těsná vládní většina, pak bude muset snášet mimořádně jednoznačnou většinu opozice. Pro vstup do EU pak bude odkázán na libovůli euroskeptiků a komunistů. Závěrečný spurt by však měl vypadat jinak. (Mnichov 17. 9. 2002)
</TEXT>
</DOC>
<DOC>
<DOCID>LN-20020918052</DOCID>
<DOCNO>LN-20020918052</DOCNO>
<DATE>09/18/02</DATE>
<TITLE>
Čtenáři LN o vládní krizi
</TITLE>
<HEADING>
Ad LN 14. 9.: Vypukla vládní krize
</HEADING>
<TEXT>
Pan Grebeníček by měl Haně Marvanové poděkovat za to, že svým "zásadovým" hlasováním o daních umožnila, aby se KSČM stala jazýčkem na váhách naší vnitropolitické scény. Od "Johanky z Arku" jsme takový nedostatek odpovědnosti a tak totální absenci takticko-politických schopností přece jen nečekali. Vděčný by jí měl být ovšem i Václav Klaus za výrazné oslabení konkurenční politické strany. Jestliže jí nabízel vstup do ODS, neměl jistě na mysli jen řadové členství. Své pozitivní hodnocení jejích politických postojů by nejvěrohodněji prokázal tím, kdyby jí přenechal vedení ODS.
Pan Grebeníček by měl Haně Marvanové poděkovat za to, že svým "zásadovým" hlasováním o daních umožnila, aby se KSČM stala jazýčkem na váhách naší vnitropolitické scény. Od "Johanky z Arku" jsme takový nedostatek odpovědnosti a tak totální absenci takticko-politických schopností přece jen nečekali. Vděčný by jí měl být ovšem i Václav Klaus za výrazné oslabení konkurenční politické strany. Jestliže jí nabízel vstup do ODS, neměl jistě na mysli jen řadové členství. Své pozitivní hodnocení jejích politických postojů by nejvěrohodněji prokázal tím, kdyby jí přenechal vedení ODS.
</TEXT>
</DOC>
<DOC>
<DOCID>LN-20020918053</DOCID>
<DOCNO>LN-20020918053</DOCNO>
<DATE>09/18/02</DATE>
<TITLE>
Čtenáři LN o vládní krizi
</TITLE>
<HEADING>
Ad LN 14. 9.: Vypukla vládní krize
</HEADING>
<TEXT>
Ačkoliv někteří komentátoři či politici chápou páteční "ne" Hany Marvanové jako čin nehodný dospělého a samostatně uvažujícího člověka, já, jako občan této republiky, to chápu tak, že jako jediná z unionistů dodržela předvolební sliby. Nejsem sice volič US, ale dokážu ocenit odvahu, s jakou paní Marvanová oponovala nařízením svých kolegů z Unie (ne)svobody. Tito kolegové, kteří už stačili přivést na pokraj propasti ODS a uhnízdili se vesele v US, nejsou podle mě ani pravicoví, ani levicoví politici, nýbrž kariéristé, kteří usínají a probouzejí se s jedinou vidinou - poslaneckého křesla. Pokud chce v této zemi skutečně prosadit pravicovou politiku, v této straně jí to půjde jen velmi ztuha. Jestli vůbec.
Ačkoliv někteří komentátoři či politici chápou páteční "ne" Hany Marvanové jako čin nehodný dospělého a samostatně uvažujícího člověka, já, jako občan této republiky, to chápu tak, že jako jediná z unionistů dodržela předvolební sliby. Nejsem sice volič US, ale dokážu ocenit odvahu, s jakou paní Marvanová oponovala nařízením svých kolegů z Unie (ne)svobody. Tito kolegové, kteří už stačili přivést na pokraj propasti ODS a uhnízdili se vesele v US, nejsou podle mě ani pravicoví, ani levicoví politici, nýbrž kariéristé, kteří usínají a probouzejí se s jedinou vidinou - poslaneckého křesla. Pokud chce v této zemi skutečně prosadit pravicovou politiku, v této straně jí to půjde jen velmi ztuha. Jestli vůbec.
</TEXT>
</DOC>
<DOC>
<DOCID>LN-20020918054</DOCID>
<DOCNO>LN-20020918054</DOCNO>
<DATE>09/18/02</DATE>
<TITLE>
Čtenáři LN o vládní krizi
</TITLE>
<HEADING>
Ad LN 14. 9.: Vypukla vládní krize
</HEADING>
<TEXT>
Domnívá se snad premiér Špidla, že je vhodná doba na rekonstrukci vlády ČR? Není jedno odmítnutí Hany Marvanové poněkud malicherná záminka? Odmítnutí balíku daňových reforem komunisty nevadí, ačkoli právě s nimi sociální demokracie spolupráci předpokládá. Nejde tady o pokrytectví ČSSD? Jde o věc, o daňový zákon, anebo o vytvoření prostoru pro vládní spolupráci s KSČM? Pokud jde o nás občany, pak zákon předloží znovu, třeba s jednou formálně pozměněnou větou, a prosadí jej. Pokud komunistům jde o občany, pak jej také podpoří. Myslím, že vyhrožováním rekonstrukcí sotva ustavené vlády předvádí sociální demokracie pouze vlastní slabost, neschopnost diplomatického jednání a sklon k radikálním, neuváženým krokům, tedy k jednání, které sami sociální demokraté u jiných odsuzovali.
Domnívá se snad premiér Špidla, že je vhodná doba na rekonstrukci vlády ČR? Není jedno odmítnutí Hany Marvanové poněkud malicherná záminka? Odmítnutí balíku daňových reforem komunisty nevadí, ačkoli právě s nimi sociální demokracie spolupráci předpokládá. Nejde tady o pokrytectví ČSSD? Jde o věc, o daňový zákon, anebo o vytvoření prostoru pro vládní spolupráci s KSČM? Pokud jde o nás občany, pak zákon předloží znovu, třeba s jednou formálně pozměněnou větou, a prosadí jej. Pokud komunistům jde o občany, pak jej také podpoří. Myslím, že vyhrožováním rekonstrukcí sotva ustavené vlády předvádí sociální demokracie pouze vlastní slabost, neschopnost diplomatického jednání a sklon k radikálním, neuváženým krokům, tedy k jednání, které sami sociální demokraté u jiných odsuzovali.
</TEXT>
</DOC>
<DOC>
<DOCID>LN-20020918055</DOCID>
<DOCNO>LN-20020918055</DOCNO>
<DATE>09/18/02</DATE>
<TITLE>
Čtenáři LN o vládní krizi
</TITLE>
<TEXT>
Ad LN 16. 9.: Všechna moc ve státě patří ČSSD
Srpnová pětisetletá voda a jedno hlasování poslankyně Hany Marvanové náhle odhalily několik velice podstatných otázek. Jde v naší republice o "evropský sociální model", anebo opět spíše o sovětský reálný socialismus? Není pro tuzemskou sociální demokracii nejpřirozenějším politickým partnerem KSČM? Jestliže Vladimír Špidla (zcela mimo rámec platné koaliční smlouvy) vyzývá tři unionistické ministry k demisi s odůvodněním: Hana Marvanová se nevzdala poslaneckého mandátu, znamená to naprosto nepřijatelné ignorování jednoho ze základních principů Ústavy ČR, kterým je tzv. reprezentativní poslanecký mandát? Ústavou předepsaný slib poslance a senátora obsahuje větu: "Slibuji na svou čest, že svůj mandát budu vykonávat v zájmu všeho lidu a podle svého nejlepšího vědomí a svědomí." Dnešní poslance proto nelze nutit, aby se chovali jako v dobách diktatury proletariátu.
</TEXT>
</DOC>
<DOC>
<DOCID>LN-20020918056</DOCID>
<DOCNO>LN-20020918056</DOCNO>
<DATE>09/18/02</DATE>
<TITLE>
Čtenáři LN o vládní krizi
</TITLE>
<HEADING>
Ad LN 14. 9.: Vypukla vládní krize
</HEADING>
<TEXT>
S výrokem premiéra Špidly, ve kterém nazval nesouhlas Hany Marvanové s vládním povodňovým balíkem zákonů infantilním krokem, plně souhlasím. Na své vyjádření si osobuji nárok také proto, že jsem ve volbách dala hlas Koalici. Paní Marvanová zřejmě nechápe, že trvat na svém stanovisku ("dala jsem slib voličům") o nezvyšování daní v situaci, kdy katastrofální povodeň zničila obrovský majetek státní i soukromý, je skutečně infantilní. Jsem přesvědčená, že opatření v daném balíku zákonů ukotvená nepřipravili žádní hlupáci, že již proto, že se na nich shodli lidé různých vizí, jsou dobrá. Ostatně média o navržených opatřeních obsáhle průběžně veřejnost informovala. Proto nechápu, proč Hana Marvanová před několika dny svým hlasem dala vládě důvěru. Nyní se "díky" ní budeme musit smířit s tím, že do vládnutí prostřednictvím parlamentu budou zasahovat komunisté a že levicových korekcí bude více, než bylo nutné.
S výrokem premiéra Špidly, ve kterém nazval nesouhlas Hany Marvanové s vládním povodňovým balíkem zákonů infantilním krokem, plně souhlasím. Na své vyjádření si osobuji nárok také proto, že jsem ve volbách dala hlas Koalici. Paní Marvanová zřejmě nechápe, že trvat na svém stanovisku ("dala jsem slib voličům") o nezvyšování daní v situaci, kdy katastrofální povodeň zničila obrovský majetek státní i soukromý, je skutečně infantilní. Jsem přesvědčená, že opatření v daném balíku zákonů ukotvená nepřipravili žádní hlupáci, že již proto, že se na nich shodli lidé různých vizí, jsou dobrá. Ostatně média o navržených opatřeních obsáhle průběžně veřejnost informovala. Proto nechápu, proč Hana Marvanová před několika dny svým hlasem dala vládě důvěru. Nyní se "díky" ní budeme musit smířit s tím, že do vládnutí prostřednictvím parlamentu budou zasahovat komunisté a že levicových korekcí bude více, než bylo nutné.
</TEXT>
</DOC>
<DOC>
<DOCID>LN-20020918057</DOCID>
<DOCNO>LN-20020918057</DOCNO>
<DATE>09/18/02</DATE>
<TITLE>
Čtenáři LN o vládní krizi
</TITLE>
<HEADING>
Ad LN 14. 9.: Vypukla vládní krize
</HEADING>
<TEXT>
Paní Marvanová se "čestně" držela svého slibu voličům, nezvyšovat daně. To bylo v dané situaci přijatelné, dobré a uskutečnitelné. Ale často se i během chvilky může vše radikálně změnit. V našem státě se tisíciletou vodou situace radikálně změnila. Jestli paní Marvanová nevzala na vědomí takto změněné poměry, měla by natrvalo odejít z politiky, která jí nevyhovuje, a měla by se vzdát nejen teplého křesla, ale i svého jistě tučného platu, který asi nechce oželet. A někdo pro její umíněnost bude muset oželet i ministerské křeslo. A lidé v české kotlině museli oželet víc, někdy docela všechno.
Paní Marvanová se "čestně" držela svého slibu voličům, nezvyšovat daně. To bylo v dané situaci přijatelné, dobré a uskutečnitelné. Ale často se i během chvilky může vše radikálně změnit. V našem státě se tisíciletou vodou situace radikálně změnila. Jestli paní Marvanová nevzala na vědomí takto změněné poměry, měla by natrvalo odejít z politiky, která jí nevyhovuje, a měla by se vzdát nejen teplého křesla, ale i svého jistě tučného platu, který asi nechce oželet. A někdo pro její umíněnost bude muset oželet i ministerské křeslo. A lidé v české kotlině museli oželet víc, někdy docela všechno.
</TEXT>
</DOC>
<DOC>
<DOCID>LN-20020918058</DOCID>
<DOCNO>LN-20020918058</DOCNO>
<DATE>09/18/02</DATE>
<TITLE>
Čtenáři LN o vládní krizi
</TITLE>
<HEADING>
Ad LN 14. 9.: Vypukla vládní krize
</HEADING>
<TEXT>
S úžasem sleduji, jak se vedení US nechalo zkorumpovat párem nedůležitých ministerských křesel v socialistické vládě a pánové Pilip, Kühnl a ostatní poslušně tančí dle píšťalky soudruha Špidly. Jediný, kdo se z vedení "pravicových" stran zachoval jako chlap, je paní poslankyně Hana Marvanová, která se nebojí plnit sliby dané voličům a je za to po česku spravedlivě trestána. U lidovců mě převlékání kabátů nepřekvapuje, je součástí jejich obojaké politiky od nepaměti, ale ostrakizace paní Marvanové ze strany vedení US-DEU je pro mne šokující. Chci věřit, že většina voličů US-DEU stejně jako já dala svůj hlas pravicovému programu strany, nikoli ministerským a jiným lukrativním křeslům pro její vedení a že většina členské základny se postaví za politicky možná infantilní, ale čestnou a zásadovou paní poslankyni Hanu Marvanovou.
Redakce děkuje za pochopení, že některé dopisy je třeba upravit a zkrátit. Své příspěvky posílejte do rubriky Názory na adresu Senovážná 1254/4, 110 00 Praha 1 nebo e-mailem na adresu dopisy@lidovky.cz
</TEXT>
</DOC>
<DOC>
<DOCID>LN-20020918059</DOCID>
<DOCNO>LN-20020918059</DOCNO>
<DATE>09/18/02</DATE>
<TITLE>
Vládní krize je typicky virtuálním problémem tuzemské politické scény
</TITLE>
<TEXT>
Problémy se dělí na skutečné a virtuální. Skutečným problémem je například povodeň, která způsobí nedozírné škody a připraví tisíce lidí o normální existenci. Typickým virtuálním problémem je současná vládní krize. Doléhá na většinu z nás prostřednictvím médií a moc jí nerozumíme. Tím spíš nás ale nutí zastávat "silné" a "nekompromisní" postoje. Názorové spektrum české politiky a celé veřejnosti je tradičně dobře čitelné. Existuje jen velmi málo témat, na která si čeští občané dělají názor nezávisle na politických sympatiích. I zcela nepolitické debaty deformuje stigma stranickosti. Skoro to vypadá, že postoje jsou na našem názorovém tržišti k mání výhradně "v balíku". Když někdo například volí ODS, tak se předpokládá, že je nejen pro snižování daní či vyrovnaný státní rozpočet, ale má s představiteli této strany také stejný názor na evropskou transformaci, osobu ředitele TV Nova či temelínskou elektrárnu. To samé platí samozřejmě i o ostatních partajích. Názorová disciplína se překvapivě týká nejen tuhého voličského jádra, ale i sympatizantů či příležitostných voličů. Není proto divu, že neočekávané situace a především rozkoly uvnitř stran přinášejí voličům (ale často také novinářům) určitou ztrátu orientace.
</TEXT>
<HEADING>
Návod k použití
</HEADING>
<TEXT>
Páteční odmítnutí vládního návrhu zvýšení daní bylo zprávou právě tohoto typu. I proto byly první reakce rozpačité. Radovali se především všichni odpůrci Unie svobody, pro které bylo rozhodnutí Hany Marvanové dalším důkazem toho, že tato strana spěje k neodvratnému zániku. Radovali se také odpůrci zvyšování daní z řad ODS (pravicoví voliči US byli spředstihem proškoleni, že zvýšení daní je "dočasné" a "mimořádné"), kterým však jejich oslavy poněkud kalil fakt, že se stejně upřímně radovali také komunisté (ti se radovali právě proto, že až bude vláda žádat jejich podporu, vymůžou si zcela jistě daňové zatížení ještě vyšší). A do třetice nezastírala radost ani většina sociálních demokratů, pro které byly poslední události ve sněmovně příslibem toho, že se ve vládní koalici zbaví nepohodlných unionistů. Z logiky věci je však jasné, že se nemůžou radovat všichni - a tak bylo potřeba počkat, až se stranické šiky zase dají do pořádku. Důležitou roli hrají v takových situacích názory partajních "opinion makers", což je anglický termín pro klíčové osobnosti prosazující své názory, ale i "hlásné trouby", které zase předloží voličům to, co se v jim blízkých stranách upeče. Jejich zásluhou mohou voliči rychle nabýt ztracenou rovnováhu - a je vcelku jedno, jestli opěrnými body našich postojů rozumíme texty "znalců poměrů v Lidovém domě" v deníku Právo (ČSSD), webové komentáře Jany Dědečkové či Miroslava Macka (ODS) nebo "hlasy z Hradu" tlumočené přímo prezidentovými podřízenými či oklikou například přes časopis Respekt (US). Na základě těchto zdrojů už můžeme soudit, jak se nazírání "kauzy Marvanová" bude dál vyvíjet - a voliči mají pro své politické sympatie tolik potřebný návod k použití.
</TEXT>
<HEADING>
Mezi mediálními obrazy
</HEADING>
<TEXT>
Zatím nejvíc signálů vyslala svým příznivcům ODS, která své bývalé člence rozevřela doširoka svou náruč a vystupuje v roli jejího ochránce. V tom panuje mezi názorovými "směrovkami" této strany až dojemná shoda: počínaje texty člena Rady pro rozhlasové a televizní vysílání Petra Žantovského a konče nejrůznějšími vyjádřeními vedení strany včetně předsedy Klause. Nikomu moc nevadí, že titíž lidé mluvili ještě před několika týdny o Haně Marvanové s posměšky a despektem. Zdá se, že vedle komunistů by na současném vývoji mohla nejvíc vydělat právě ODS. Té se přiblížil sen o integraci pravicové opozice. A i když bude zbytek US pokračovat ve spolupráci se sociálními demokraty, je poměrně pravděpodobné, že nikoliv nevýznamná část voličů této kdysi moralizující strany zůstane věrná spíše neřízené střele Hance než ministerským kariéristům. Sociální demokraté drží v této hře sice zdánlivě většinu karet v ruce, ale dlouhodobě spíše ztratí. Komunisté jim sice pomohou při prosazování Špidlových socialistických fantasmagorií, ale čím bude tato pomoc okatější a větší, tím více sociální demokraty v příštích volbách poškodí. Stejné dilema v menších rozměrech čeká lidovce. Není divu, že je jim vyhlídka na vládnutí bez unionistického alibi tak nepříjemná. Ať krize dopadne jakkoliv, budeme mít v nejbližších dnech a týdnech na výběr mezi dvěma mediálními obrazy Hany Marvanové. Tím prvním je odvážná žena odmítající rezignovat na své ideály, druhým pak naivka bez politického úsudku a loajality. Se skutečnou charakteristikou poslankyně Hany Marvanové nemá ani jeden nic společného. Spojuje je pouze to, že ani jeden nezaručuje političce samé dlouhodobou politickou budoucnost. Rebelie Hany Marvanové přitom není ničím jiným než ventilem starých známých politických traumat. A až napětí v partajních trubkách trochu opadne, bude nazírání této političky jen další položkou v unifikovaných názorových balících.
Zatím nejvíc signálů vyslala svým příznivcům ODS, která své bývalé člence rozevřela doširoka svou náruč a vystupuje v roli jejího ochránce. V tom panuje mezi názorovými "směrovkami" této strany až dojemná shoda: počínaje texty člena Rady pro rozhlasové a televizní vysílání Petra Žantovského a konče nejrůznějšími vyjádřeními vedení strany včetně předsedy Klause. Nikomu moc nevadí, že titíž lidé mluvili ještě před několika týdny o Haně Marvanové s posměšky a despektem. Zdá se, že vedle komunistů by na současném vývoji mohla nejvíc vydělat právě ODS. Té se přiblížil sen o integraci pravicové opozice. A i když bude zbytek US pokračovat ve spolupráci se sociálními demokraty, je poměrně pravděpodobné, že nikoliv nevýznamná část voličů této kdysi moralizující strany zůstane věrná spíše neřízené střele Hance než ministerským kariéristům. Sociální demokraté drží v této hře sice zdánlivě většinu karet v ruce, ale dlouhodobě spíše ztratí. Komunisté jim sice pomohou při prosazování Špidlových socialistických fantasmagorií, ale čím bude tato pomoc okatější a větší, tím více sociální demokraty v příštích volbách poškodí. Stejné dilema v menších rozměrech čeká lidovce. Není divu, že je jim vyhlídka na vládnutí bez unionistického alibi tak nepříjemná. Ať krize dopadne jakkoliv, budeme mít v nejbližších dnech a týdnech na výběr mezi dvěma mediálními obrazy Hany Marvanové. Tím prvním je odvážná žena odmítající rezignovat na své ideály, druhým pak naivka bez politického úsudku a loajality. Se skutečnou charakteristikou poslankyně Hany Marvanové nemá ani jeden nic společného. Spojuje je pouze to, že ani jeden nezaručuje političce samé dlouhodobou politickou budoucnost. Rebelie Hany Marvanové přitom není ničím jiným než ventilem starých známých politických traumat. A až napětí v partajních trubkách trochu opadne, bude nazírání této političky jen další položkou v unifikovaných názorových balících.
</TEXT>
</DOC>
<DOC>
<DOCID>LN-20020918060</DOCID>
<DOCNO>LN-20020918060</DOCNO>
<DATE>09/18/02</DATE>
<TITLE>
Prvořadým úkolem státu je pomoci občanům i obcím překonat následky povodňových škod. V této souvislosti se Poslanecká sněmovna zabývala 12. a 13. září balíkem zákonů, který měl podle ČSSD a jejich koaličních partnerů řešit následky povodní. Kromě několika racionálních návrhů, které se týkaly např. změn stavebních předpisů, byl předložen očekávaný "daňový balíček" z dílny ČSSD a Koalice. Ve skutečnosti se tak odehrál scénář, který mnozí z nás předpovídali, a to dávno předtím, než k jakýmkoli povodňovým škodám došlo. Snad nikdo z nás ale neočekával, že ortodoxní program sociální demokracie ve své nejlevicovější podobě, bez jakékoli možnosti i chuti jejich koaličních partnerů tento proces zvrátit, bude prosazován pod záminkou zneužívající tragédii lidí. Nebojím se takové počínání označit za hyenismus ve smyslu čerpání výhody ve svůj prospěch na úkor lidského neštěstí. Návrhem změny řady daňových položek vláda prokazatelně porušila své vlastní vládní prohlášení: "Vláda po celé čtyřleté období nebude zvyšovat celkové daňové zatížení a bude stabilizovat daňovou kvótu na úrovni roku 2000 včetně realizace opatření proti jejímu možnému autonomnímu poklesu."
</TITLE>
<HEADING>
Občane, plať!
</HEADING>
<TEXT>
Nezvyšovat celkové daňové zatížení je přitom jedním z mála konkrétních závazků vládní koalice, ale i on byl porušen. Kosmetické, sotva patrné ústupky sociální demokracie vůči svým koaličním partnerů jsou smeteny při první zámince, kterou mají být právě povodně. O tom, jak vážně myslela Koalice sliby ve svém volebním programu (jako např. "Koalice pro nižší daně" či "vysoké zdanění způsobuje vysokou nezaměstnanost a bere lidem šanci na plnohodnotné sebeuplatnění" si každý může udělat vlastní představu. Odstraňování povodňových škod je jistě důvodem, kterému rozuměla Poslanecká sněmovna i každý sociálně cítící člověk. Poctivým a racionálním nástrojem pro odstraňování povodňových škod by mohla být nejen časově omezená povodňová daň, jak byla navržena dokonce i německými socialisty, ale také uskutečnění návrhu poslance Martina Kocourka, který počítal s vyčleněním mimořádných příjmů z privatizace Telecomu ve výši 50 miliard Kč právě na odstraňování povodňových škod. ČSSD a její koaliční partneři se však časově omezenému a kontrolovatelnému řešení brání. Jejich cesta je jiná. Spočívá v přenesení tíže povodňových škod na občany. Je to cesta socialistického zvyšování daňové zátěže bez časového omezení, tedy na "věčné časy". Škody se tak budou hradit z vyšších cen benzinu, zvýšeného zdanění stavebních prací placených občany i obcemi v rámci odstraňování povodňových škod, ze zvýšených cen potravin a dalšího zvýšení daní uvalených na již tak zdecimované živnostníky a občany.
</TEXT>
<HEADING>
Dočasný odklad
</HEADING>
<TEXT>
Symbolickou a pouze idealistickou třešinkou daňového experimentu ČSSD je tzv. "milionářská daň" s téměř nulovým výnosem, a tedy nulovým přínosem pro občany postižené povodněmi. Je více než symbolické, že tzv. "milionářská dávka" byla projednávána v Národním shromáždění v roce 1947 právě 18. září. Tedy téměř na den přesně před 55 lety. Tato "milionářská dávka" měla být tehdy přijata kvůli mimořádnému suchu: Přijata nakonec byla: díky dohodě mezi tehdejší sociální demokracií a komunisty. Je varující i pro dnešní dobu, že její přijetí bylo jen temnou předzvěstí února 1948. Doufáme, že neschválením vládního daňového pseudopovodňového balíčku se únor 1948 dočasně odsouvá. Jedním z výsledků hlasování Hany Marvanové proti vládnímu daňovému balíčku by ale mohlo být i k vytvoření menšinové vlády ČSSD a KDU-ČSL za tiché podpory komunistů. Takže odklad je to možná jen dočasný.
Symbolickou a pouze idealistickou třešinkou daňového experimentu ČSSD je tzv. "milionářská daň" s téměř nulovým výnosem, a tedy nulovým přínosem pro občany postižené povodněmi. Je více než symbolické, že tzv. "milionářská dávka" byla projednávána v Národním shromáždění v roce 1947 právě 18. září. Tedy téměř na den přesně před 55 lety. Tato "milionářská dávka" měla být tehdy přijata kvůli mimořádnému suchu: Přijata nakonec byla: díky dohodě mezi tehdejší sociální demokracií a komunisty. Je varující i pro dnešní dobu, že její přijetí bylo jen temnou předzvěstí února 1948. Doufáme, že neschválením vládního daňového pseudopovodňového balíčku se únor 1948 dočasně odsouvá. Jedním z výsledků hlasování Hany Marvanové proti vládnímu daňovému balíčku by ale mohlo být i k vytvoření menšinové vlády ČSSD a KDU-ČSL za tiché podpory komunistů. Takže odklad je to možná jen dočasný.
</TEXT>
</DOC>
<DOC>
<DOCID>LN-20020918061</DOCID>
<DOCNO>LN-20020918061</DOCNO>
<DATE>09/18/02</DATE>
<TITLE>
Rozborem vnitřností "ledového muže" italští odborníci zjistili, jaká byla jeho strava
</TITLE>
<TEXT>
Obiloviny a maso z vysoké zvěře byla poslední jídla, která pravěký muž, jehož tělo bylo nalezeno v tajícím alpském ledovci, snědl těsně před svou smrtí.
WASHINGTON - Italští vědci odhalili, co bylo posledním jídlem "ledového muže" Ötziho, jenž zahynul asi před 5300 lety v italských Alpách. Rozbor vnitřností pravěkého muže prokázal, že před svou smrtí pravděpodobně jedl zvěřinu a obiloviny. Těsně předtím se ještě nasytil salátem a masem z divoké kozy. "Prozkoumali jsme obsah jeho vnitřností a nalezli jsme přesvědčivé důkazy, že ledový muž byl lovec," prohlásil italský vědec Franco Rollo. Mumie byla nalezená v tajícím ledovci v Hauslabově sedle (Ötztalské Alpy) v roce 1991 a od té doby se vědci zabývají jejím intenzivním výzkumem. Ötzi měl v době své smrti podle odborníků prázdný žaludek. Z analýzy DNA obsahu jeho střev se však dala určit jeho poslední strava. "Bylo to velmi složité," citovala britská BBC Franka Rolla. "Celý výzkum nám trval dva roky. V Ötziho těle byly totiž jen nepatrné zlomky DNA rostlin a živočichů." Ötziho tělo bylo objeveno v horské oblasti s nadmořskou výškou asi 3000 metrů. Pyl, který byl objeven na jeho těle, naznačuje, že muž musel projít na své cestě do hor zalesněnou krajinou. Během této cesty prý snědl maso z kozorožce, druhu divoké kozy žijící v Alpách, obiloviny a další jídlo rostlinného původu. Jeho posledním jídlem bylo srnčí maso společně s dalšími obilovinami. "Byli jsme velmi překvapeni kvalitou stravy, kterou jedl. Lidé žijící v této době se většinou živili zajíci, krysami či veverkami. "Ledový muž" ale měl před svou smrtí srnčí maso a maso z kozorožce. To byla opravdová středověká hostina," dodal Rollo. Již dříve vědci zjistili, že Ötzi byl vysoký 159 centimetrů, bylo mu 46 let a měl zánět kloubů. Jeho oblečení bylo vyrobeno z kůže a z trávy a společně s ním byly nalezeny i měděná sekyra, luk a šípy. V roce 2001 objevili vědci v Ötziho levé lopatce hrot šípu. To podle některých odborníků vyvrátilo teorii, že "ledový muž" zemřel v horách zimou a vyčerpáním. "Již dříve bylo odhaleno, že lovci divoké zvěře v této době mířili svými šípy na levou lopatku, protože tak měli největší šanci zabít kořist hned první střelou. Šíp, který zasáhl Ötziho, pronikl jeho levou lopatkou. Vypadá to tedy, že spíše než rituální obětí byl obětí soupeření mezi lovci vysoké zvěře," píše se ve zprávě, kterou zveřejnil italský vědecký tým.
</TEXT>
</DOC>
<DOC>
<DOCID>LN-20020918062</DOCID>
<DOCNO>LN-20020918062</DOCNO>
<DATE>09/18/02</DATE>
<GEOGRAPHY>KÁHIRA</GEOGRAPHY>
<TEXT>
Archeologové, kteří pátrali pomocí speciálního robota nazvaného Pyramid Rover po tajemstvích největší egyptské pyramidy, našli uvnitř jen další dveře. Egyptologové spustili robota úzkou šachtou do nitra Cheopsovy pyramidy. Po dvou hodinách se stroj vyšplhal 65metrovým tunelem širokým 20x20 centimetrů a vyvrtal otvor do vápencové stěny, do níž poté vsunul kameru s optickými vlákny schopnou zachytit, co je uvnitř. Na vyslaných snímcích jsou na zaměřeném místě vidět ale jen další zapečetěné dveře. Vědci budou nyní podle ředitele egyptské Nejvyšší rady pro památky Zahího Haváse studovat záznamy natočené kamerou a další expedici do Cheopsovy pyramidy uskuteční pravděpodobně za rok.
</TEXT>
</DOC>
<DOC>
<DOCID>LN-20020918063</DOCID>
<DOCNO>LN-20020918063</DOCNO>
<DATE>09/18/02</DATE>
<TEXT>
Proti smrti jako takové nelze úspěšně namítat vůbec nic. Tím spíše, že bez ní by lidský život neměl onu jedinečnou, neopakovatelnou hodnotu, již mu většinou pořád ještě připisujeme; člověkovo časově neomezené trvání by se stalo postradatelnou banalitou. Jemu samotnému nejvíc. Možno říci, že teprve smrt svým tajemným způsobem zúročuje naši existenci. Z hromádky mé dnešní pošty vypadlo smuteční oznámení. V požehnaném věku 98 let, zaopatřena svátostmi, zemřela naše někdejší sousedka paní Anna Mulačová. Připadalo by mi nespravedlivé, obejít její konec bez rozloučení. Nebylo to přátelství na první pohled. Stávala za plotem a dbala na to, abychom správně ošetřovali naši zahradu. Věděla, jak hluboko se má do země zapravit hnůj. Neúprosně trvala na tom, abychom z řádek vybrali brambory, když přišel jejich den. Nedovolila, abychom nechali shnít spadaná jablka. Ukázala nám místo, kde se konečně bude dařit pivoňkám. Když jsme v kůlně našli nástroj neurčitého opotřebení, prozradila nám shovívavě, že za starých časů sloužívával k očištění radlice. Dopodrobna znala historii místa, kde se narodila a odkud pocházeli její předkové. To, po čem jiní museli pátrat v archivech, znala z ústního podání od své babičky. Koláčky nepekla jenom pro sebe, ale i pro sousedy. Žila na kopečku pod barokním kostelem zasvěceným svatému Mikuláši. Jeho baňatou kupoli přimaloval do reliéfu mírně se zvedající krajiny snad sám Josef Lada. Stará paní dojemně pečovala o rozpadající se kostelík, jako kdyby šlo o tělo a duši milované lidské bytosti. Skromně neokázalá ve víře, nikdy nechyběla na mši svaté, jíž farář, kázající pro pět upracovaných vesnických babiček, dokázal dát lesk a slavnostní pompu metropolní katedrály. "Pojďte se rychle podívat!" zavolala nám tiše do okna. "Co se stalo?" "Vychází měsíc!" Usedli jsme na nachýlenou zídku obklopující již dávno nepoužívaný hřbitůvek. Kameny vydávaly hřejivé teplo, jež jim ve dne propůjčilo slunce. Beze slova sledovali jsme pouť zářícího nebeského tělesa. Jak bezvýznamně nepatrným jevil se v tu chvíli strašlivý Brežněv s odpalovacími rampami, tanky a armádami fízlů! "Vítám vás doma," řekla samozřejmě a jednoduše, když jsme se vrátili z emigrace. Slavnostně a hrdě nám naplnila plechové hrnečky pitnou vodou z konečně dobudovaného vesnického vodovodu. Sousedé nám přátelsky žalovali, že pořád ještě skáče ze zdi, když honí slepice. Vracívávali jsme se za ní, protože byla naše nejdůležitější národní památka. Rozkvetlá azalka zůstala jí zázrakem až do poslední chvíle. V Žerčicích v září pochovali duši kraje. Možná ve vší nenápadnosti skončila celá jedna epocha.
</TEXT>
</DOC>
<DOC>
<DOCID>LN-20020918064</DOCID>
<DOCNO>LN-20020918064</DOCNO>
<DATE>09/18/02</DATE>
<TEXT>
Kryštof. Toto jméno je odvozeno přímo od Krista. Řecký tvar Christophoros znamená doslova "ten, kdo nese Krista" a jeho původní význam byl výhradně duchovní. V církevním kalendáři si připomínáme Josefa Kopertinského. Tento světec byl patronem amerických pilotů za 2. světové války a od roku 1963 i astronautů.
</TEXT>
</DOC>
<DOC>
<DOCID>LN-20020918065</DOCID>
<DOCNO>LN-20020918065</DOCNO>
<DATE>09/18/02</DATE>
<TITLE>
PVT, akciová společnost, která se zabývá systémovou integrací, bude na prodej. K prodeji svých podílů se rozhodli akcionáři vlastnící přibližně 96 procent akcií společnosti. Zahájení procesu prodeje se předpokládá ve 3. čtvrtletí tohoto roku. Poradcem při prodeji se stala společnost Patria Finance, oznámila Monika Procházková z Patria Finance. Hlavními prodávajícími akcionáři PVT jsou Česká konsolidační agentura, která získala letos v květnu 37 procent firmy od ČSOB, 1. IN Restituční fond s 20 procenty akcií, 1. IN PIF s 10,95 procenta a Tarpa Securities s 18,55 procenta.
</TITLE>
<TEXT>
Nová huť letos očekává zisk před zdaněním více než miliardu korun, zatímco loni měla ztrátu 523,4 milionu korun. Tržby za prodej výrobků a služeb by měly dosáhnout 28,43 miliardy oproti loňským 29,21 miliardy Kč. V Brně to řekl generální ředitel hutě František Chowaniec. Za osm měsíců firma vytvořila zisk 1,036 miliardy korun. "Ke stabilizaci do značné míry přispěl i podpis smlouvy o prodeji státního podílu v Nové huti firmě LNM Holdings," dodal Chowaniec. Nizozemská skupina LNM Holdings ovládne Novou huť do konce listopadu, nejpozději však do konce letošního roku.
Vítkovice, strojírenská firma, by podle generálního ředitele firmy Vladimíra Baila mohla být prodána zhruba do léta příštího roku. "Od listopadu budeme jednat s potenciálními investory o jejich vstupu," řekl Bail. Od počátku listopadu bude ostravská firma fungovat na principech holdingu. Zároveň vznikne nová největší dceřiná firma Vítkovice Strojírenství. Vložena do ní bude celá strojírenská výroba.
Global Crossing, americká telekomunikační společnost předložila soudu plán reorganizace, který jí má pomoci vyhnout se jednomu z největších bankrotů v USA. Pokud soudce Robert Gerber plán schválí, firma bude pokračovat v dosavadních aktivitách s generálním ředitelem Johnem Legereem u kormidla.
Francie v letošním roce směřuje k nejlepší úrodě obilí za poslední léta a její příznivá situace tak ostře kontrastuje s poklesem u jiných předních světových producentů. Ministerstvo zemědělství včera odhadlo, že produkce obilí se proti loňsku zvýší o 14 procent na 69 milionů tun a zřejmě tak překoná rekord z roku 1998.
Nokia se vzhledem k poklesu poptávky rozhodla podniknout další krok v omezování výdajů a propustí v síťové divizi více než 300 zaměstnanců. Propouštění se bude týkat převážně zaměstnanců ve Finsku. V ostatních zemích, kde firma působí, bude dopad minimální. Divize Nokia Networks, která si započítává téměř třetinu celkových tržeb firmy, zaměstnává na celém světě kolem 19 000 osob. V minulém roce musela firma z důvodu poklesu světové poptávky snížit počet pracovníků o 4600.
Air France prý vede jednání o spolupráci s nizozemským leteckým přepravcem KLM Royal Dutch Airlines. Napsal to francouzský list Les Echos, zástupci obou společností se k informacím odmítli vyjádřit. List tvrdí, že Air France usiluje o převzetí významného podílu v KLM.
Tesco, největší britská síť supermarketů Tesco, vykázala v prvním pololetí nárůst zisku před zdaněním a odpisy o 13,3 procenta na 545 milionů liber (842 milionů dolarů) ze 481 milionů ve stejném období loni. Její celkové tržby stouply meziročně o 10,6 procenta na 12,7 miliardy liber. Zisk tak byl v souladu s očekáváním analytiků, kteří jej odhadovali na 537 až 547 milionů liber.
České radiokom. 249,60 -0,95
Český Telecom 262,20 0,35
</TEXT>
</DOC>
<DOC>
<DOCID>LN-20020918066</DOCID>
<DOCNO>LN-20020918066</DOCNO>
<DATE>09/18/02</DATE>
<TITLE>
Nejistota ohledně dalšího politického vývoje oslabila korunu o šedesát haléřů. Posílení vlivu komunistů na dění v zemi by korunu dále oslabilo.
</TITLE>
<GEOGRAPHY>PRAHA</GEOGRAPHY>
<TEXT>
Politická krize posílá kurs koruny směrem dolů. Zatímco ještě v pátek ráno se euro prodávala na mezibankovním trhu za 29,90 koruny, během včerejšího dne již bylo euro v jednu chvíli o šedesát haléřů dražší. "Po všech problémech koruna oslabila na úroveň 30,55 koruny za euro," uvedl dealer Komerční banky Luboš Kolařík. Od tohoto kursu se koruna začala vracet zpět, když kolem třetí hodiny stálo jedno euro 30,35 koruny. Včerejší vývoj byl jen pokračováním nastoupené cesty. Už v pondělí se kurs koruny vůči euru dostal na hodnotu 30,20 koruny. Příčina oslabení koruny je přitom jednoznačná. "Na kursu se odráží politická nejistota," říká analytik Citibank Radek Malý. Podle ekonomky Volksbank CZ Markéty Šichtařové stojí za oslabením koruny protahující se jednání o budoucí podobě vlády. "Čím déle budou jednání trvat, tím více koruna oslabí," uvedla s tím, že kurs koruny by neměl prolomit hranici 31 CZK/EUR. V pátek došlo k vládní krizi, když Poslanecká sněmovna neschválila změny daní, které předložila Špidlova vláda. Proti vládnímu návrhu hlasovala i poslankyně US-DEU Hana Marvanová. Premiér Vladimír Špidla následně vyzval ministry z US-DEU, aby se vzdali svých křesel.
</TEXT>
<HEADING>
Špatný signál
</HEADING>
<TEXT>
Zároveň Špidla zahájil jednání s představiteli komunistické strany. Další vývoj kursu koruny bude podle odborníků přitom záležet i na budoucím vlivu komunistů na rozhodování vlády. "Jakýkoliv větší vliv komunistů by byl investory vnímán jako možná budoucí destabilizace české ekonomiky," sdělil Malý. Podle Kolaříka by v případě spolupráce s komunisty měla koruna tendenci k dalšímu oslabování. Kurs koruny je přitom svázán s přímými zahraničními investicemi, které v posledních letech táhnou tuzemskou ekonomiku nahoru. Jejich další příliv by mohl být ovlivněn i zvýšením podílu KSČM na moci. "Byl by to špatný signál pro přímé zahraniční investice, které jsou jedním z faktorů, které drží silnou korunu," dodává Malý. Oslabení přílivu zahraničních investic by kromě kursu koruny podkopalo i křehký růst českého hospodářství. Kvůli politické nejistotě se uvolnily ruce centrální bance, která kurs koruny již dlouho považuje za příliš silný. Ale pravděpodobně ne na dlouho. "Trend je pořád posilující," říká Kolařík. Koruna by se podle něj mohla znovu dostat pod třicet korun. Bude však záležet na tom, zda centrální banka bude skrytě intervenovat, a na vyřešení současné situace ve vládě, která je - jak ukázalo hlasování o daních - nestabilní.
Zároveň Špidla zahájil jednání s představiteli komunistické strany. Další vývoj kursu koruny bude podle odborníků přitom záležet i na budoucím vlivu komunistů na rozhodování vlády. "Jakýkoliv větší vliv komunistů by byl investory vnímán jako možná budoucí destabilizace české ekonomiky," sdělil Malý. Podle Kolaříka by v případě spolupráce s komunisty měla koruna tendenci k dalšímu oslabování. Kurs koruny je přitom svázán s přímými zahraničními investicemi, které v posledních letech táhnou tuzemskou ekonomiku nahoru. Jejich další příliv by mohl být ovlivněn i zvýšením podílu KSČM na moci. "Byl by to špatný signál pro přímé zahraniční investice, které jsou jedním z faktorů, které drží silnou korunu," dodává Malý. Oslabení přílivu zahraničních investic by kromě kursu koruny podkopalo i křehký růst českého hospodářství. Kvůli politické nejistotě se uvolnily ruce centrální bance, která kurs koruny již dlouho považuje za příliš silný. Ale pravděpodobně ne na dlouho. "Trend je pořád posilující," říká Kolařík. Koruna by se podle něj mohla znovu dostat pod třicet korun. Bude však záležet na tom, zda centrální banka bude skrytě intervenovat, a na vyřešení současné situace ve vládě, která je - jak ukázalo hlasování o daních - nestabilní.
</TEXT>
</DOC>
<DOC>
<DOCID>LN-20020918067</DOCID>
<DOCNO>LN-20020918067</DOCNO>
<DATE>09/18/02</DATE>
<GEOGRAPHY>PRAHA</GEOGRAPHY>
<TEXT>
Trestní stíhání bývalého vrcholného managementu České spořitelny se týká úvěru poskytnutému leasingové společnosti Corfin. Policie zatím rozeslala sedm usnesení o sdělení obvinění. Jedním z adresátů je bývalý generální ředitel Jaroslav Klapal. Z členů představenstva se podle mínění policie nezákonného jednání dopustil Rudolf Hanus, Karel Kotrba, Vladimír Kotlář, Jaroslav Svoboda, Kamil Ziegler a manžel ministryně školství Petry Buzkové (ČSSD) Josef Kotrba. "Manžel je na zahraniční služební cestě, takže mu sdělení obvinění předáno nebylo," vzkázala včera LN Buzková. "Paní ministryně se k tomu nechce vyjadřovat, protože nemá žádné informace," sdělila její tisková mluvčí Hana Vítková. Josef Kotrba by se prý měl z ciziny vrátit "každým dnem". Podle obvinění, které policie vypracovala, představenstvo porušilo zákon v září 1997, kdy schválilo úvěr ve výši 970 milionů korun pro firmu Corfin. Šéfové spořitelny měli totiž prý z auditu žadatele o úvěr vědět, že jej nebude schopen splácet. Škoda největšímu bankovnímu ústavu v zemi měla vzniknout v roce 2000, a to ve výši 850 milionů korun. Policie v kauze úvěru pro Corfin vidí trestné činy porušování povinnosti při správě cizího majetku a zkreslování údajů o stavu hospodaření a jmění. Za ně hrozí až osm let vězení. V inkriminovaném období seděla v dozorčí radě České spořitelny i žena předsedy ODS Václava Klause Livia. "Manželka byla vždy jen v dozorčí radě, což znamená, že neměla sebemenší kontakt s konkrétním poskytováním úvěrů. To nedělá žádná dozorčí rada na světě," řekl LN Klaus. Předseda ODS je přesvědčen, že kauza má "navýsost finančně ekonomický obsah a nikoli policejní a soudní podstatu". Podotkl však, že o případu má pouze informace z tisku.
</TEXT>
</DOC>
<DOC>
<DOCID>LN-20020918068</DOCID>
<DOCNO>LN-20020918068</DOCNO>
<DATE>09/18/02</DATE>
<GEOGRAPHY>PRAHA</GEOGRAPHY>
<TEXT>
Stát dostane za garance poskytnuté Československé obchodní bance (ČSOB) při převzetí nekvalitního majetku Investiční a Poštovní banky (IPB) méně, než očekával. Za poskytnuté záruky by vláda měla od ČSOB získat asi pět miliard korun. Pro Reuters to uvedl náměstek ministra financí Eduard Janota. Rozpočet přitom počítá s částkou 8,5 miliardy, což by znamenalo, že v příjmech rozpočtu vypadne suma 3,5 miliardy korun. Podle Janoty by platba měla přijít do konce roku. Pád bývalé třetí největší banky IPB připraví stát o sumu pohybující se okolo stovky miliard korun. To je částka, která by stačila na zaplacení stíhacích letadel, a zbylo by i na úhradu škod způsobených ničivou povodní. IPB zkrachovala v červnu 2000 kvůli problémům s nekvalitními úvěry. Její majetek odkoupila od nuceného správce dva dny po uvalení nucené správy ČSOB.
</TEXT>
</DOC>
<DOC>
<DOCID>LN-20020918069</DOCID>
<DOCNO>LN-20020918069</DOCNO>
<DATE>09/18/02</DATE>
<TITLE>
Deset miliard, které měl rozpočet získat tzv. daňovým balíčkem, bude podle ministerstva financí státní kase chybět. Resorty přitom škrtat nechtějí.
</TITLE>
<GEOGRAPHY>PRAHA</GEOGRAPHY>
<TEXT>
Ministerstvo financí má kvůli neschválení daňového balíčku obavy o státní rozpočet na příští rok. Ministr financí Bohuslav Sobotka chce sice sněmovně předložit podobný balíček znovu, podle náměstka ministra financí pro rozpočet Eduarda Janoty je však nepravděpodobné, že by ho parlament stihl schválit včas. Dodatečných deset miliard korun na povodně, plánovaných jako výnos z vyšších daní, tak bude MF muset najít někde jinde. MF dosud v návrhu rozpočtu počítalo s deficitem 157,2 miliardy korun při příjmech 692,5 miliardy korun a výdajích 849,7 miliardy. V číslech je však započteno deset miliard korun výnosů z nepřijatého povodňového daňového balíčku. "Pokud nebudou daně a pokud se má zachovat navržené saldo, pak by se musela změnit struktura rozpočtu," řekl již dříve náměstek Eduard Janota.
</TEXT>
<HEADING>
Nejvíce chce resort dopravy
</HEADING>
<TEXT>
Ministři však zatím nepočítají s tím, že by snížili své požadavky na rozpočet pro rok 2003. Některé resorty chtějí dokonce ještě více peněz, než kolik jim ministerstvo financí v prvním návrhu určilo. Například ministerstvo zemědělství podle mluvčího Pavla Kováře očekává, že pro svou rozpočtovou kapitolu na příští rok dostane nejméně stejnou sumu jako letos, tedy přibližně 13 miliard korun. Navýšení dotace ale požaduje pro Státní zemědělský intervenční fond. Ten letos ze státního rozpočtu obdržel 2,93 miliardy korun, příští rok by chtěl 5,323 miliardy korun. Skromnější je minsitersvo průmyslu a obchodu. To na příšří rok žádá přibližně 9,9 miliardy korun, když letos získalo 9,4 miliardy korun. "Vystačíme s částkou dohodnutou v nedávných jednáních," řekli představitelé MPO. Návrh rozpočtu mají do středy předat ministerstvu financí a poté jej bude schvalovat vláda. Ministerstvo pro místní rozvoj zato požaduje do svého rozpočtu navíc dvě miliardy korun oproti návrhu ministerstva financí. To úřadu přidělilo 4,355 miliardy korun. Podle mluvčího MMR Petra Dimuna hodlá resort miliardu použít na úhradu programů souvisejících se státní podporou po povodních a další miliardu na financování běžných programů, z nichž část peněz ministerstvo převedlo na odstraňování povodňových škod. Nejvíce peněz po státu chce ministr dopravy a spojů Milan Šimonovský. Ten bude od ministerstva financí žádat 16 miliard korun, hlavně kvůli Českým drahám. Letos přitom celý resort hospodaří s rozpočtem čtyř miliard korun. "Za požadavkem je názor, že peníze pro České dráhy jsou mandatorní výdaje podložené zákonem o drahách," řekl ministr na setkání. Celkový požadavek MDS na státní rozpočet pro příští rok neuvedl. Ministerstvo financí však pro příští rok počítá s výdaji na resort dopravy ve výši 9,2 miliardy korun.
Ministři však zatím nepočítají s tím, že by snížili své požadavky na rozpočet pro rok 2003. Některé resorty chtějí dokonce ještě více peněz, než kolik jim ministerstvo financí v prvním návrhu určilo. Například ministerstvo zemědělství podle mluvčího Pavla Kováře očekává, že pro svou rozpočtovou kapitolu na příští rok dostane nejméně stejnou sumu jako letos, tedy přibližně 13 miliard korun. Navýšení dotace ale požaduje pro Státní zemědělský intervenční fond. Ten letos ze státního rozpočtu obdržel 2,93 miliardy korun, příští rok by chtěl 5,323 miliardy korun. Skromnější je minsitersvo průmyslu a obchodu. To na příšří rok žádá přibližně 9,9 miliardy korun, když letos získalo 9,4 miliardy korun. "Vystačíme s částkou dohodnutou v nedávných jednáních," řekli představitelé MPO. Návrh rozpočtu mají do středy předat ministerstvu financí a poté jej bude schvalovat vláda. Ministerstvo pro místní rozvoj zato požaduje do svého rozpočtu navíc dvě miliardy korun oproti návrhu ministerstva financí. To úřadu přidělilo 4,355 miliardy korun. Podle mluvčího MMR Petra Dimuna hodlá resort miliardu použít na úhradu programů souvisejících se státní podporou po povodních a další miliardu na financování běžných programů, z nichž část peněz ministerstvo převedlo na odstraňování povodňových škod. Nejvíce peněz po státu chce ministr dopravy a spojů Milan Šimonovský. Ten bude od ministerstva financí žádat 16 miliard korun, hlavně kvůli Českým drahám. Letos přitom celý resort hospodaří s rozpočtem čtyř miliard korun. "Za požadavkem je názor, že peníze pro České dráhy jsou mandatorní výdaje podložené zákonem o drahách," řekl ministr na setkání. Celkový požadavek MDS na státní rozpočet pro příští rok neuvedl. Ministerstvo financí však pro příští rok počítá s výdaji na resort dopravy ve výši 9,2 miliardy korun.
</TEXT>
</DOC>
<DOC>
<DOCID>LN-20020918070</DOCID>
<DOCNO>LN-20020918070</DOCNO>
<DATE>09/18/02</DATE>
<TEXT>
Prodej otevřeného čtyřmístného vozu začne v roce 2003. Nový kabriolet bude velmi dynamický, protože nejsilnější motor dosáhne výkonu až 170 koňských sil.
</TEXT>
</DOC>
<DOC>
<DOCID>LN-20020918071</DOCID>
<DOCNO>LN-20020918071</DOCNO>
<DATE>09/18/02</DATE>
<TITLE>
Nedostatky v hospodaření agentury CzechInvest, Exportní garanční agentury a České exportní banky zjistil Nejvyšší kontrolní úřad.
</TITLE>
<GEOGRAPHY>OLOMOUC</GEOGRAPHY>
<TEXT>
Vládní agentura CzechInvest v loňském roce podle zjištění Nejvyššího kontrolního úřadu (NKÚ) použila část peněz určených na program rozvoje průmyslových zón i na financování jiných projektů. Kontroloři tvrdí, že CzechInvest navíc v některých případech nakládal se státními dotacemi nehospodárně. Vyplývá to ze zprávy NKÚ. Ministerstvo průmyslu a obchodu podle NKÚ v loňském roce agentuře CzechInvest jasně neřeklo, jak má naložit s 15,6 milionu korun určených na rozvoj průmyslových zón. "Důsledkem bylo, že CzechInvest použil peníze na úhradu nákladů na služby spojené s realizací jiných programů a v některých případech postupoval nehospodárně," stojí ve zprávě NKÚ. Jako příklad nehospodárnosti uvedl NKÚ zaplacení 1,6 milionu korun za vyjasnění vlastnických vztahů k pozemkům v průmyslových zónách. Mluvčí CzechInvestu Pavlína Bolfová řekla, že většinu ze zmiňovaného 1,6 milionu korun agentura použila na přípravu a majetkoprávní vypořádání strategické průmyslové zóny Kolín Ovčáry. NKÚ dále zjistil vážné nedostatky v hospodaření Exportní garanční a pojišťovací společnosti (EGAP) a České exportní banky (ČEB). Tyto organizace podle analýzy NKÚ zneužívaly peníze ze státního rozpočtu tím, že požadovaly od státu víc peněz, než činil jejich zákonný nárok. Informoval o tom Český rozhlas. Zodpovědnost nese údajně ministerstvo financí, protože tyto nároky nedostatečně ověřovalo. Podle pracovnice NKÚ Jany Krejčové ani delegování představitelů státních orgánů do řídících orgánů obou společností není dostatečnou zábranou, aby se nedostatky neobjevovaly. Česká exportní banka poskytuje státem zvýhodněné úvěry domácím vývozcům, Exportní garanční a pojišťovací společnost pojišťuje vývozní úvěry českých firem.
OLOMOUC - Vládní agentura CzechInvest v loňském roce podle zjištění Nejvyššího kontrolního úřadu (NKÚ) použila část peněz určených na program rozvoje průmyslových zón i na financování jiných projektů. Kontroloři tvrdí, že CzechInvest navíc v některých případech nakládal se státními dotacemi nehospodárně. Vyplývá to ze zprávy NKÚ. Ministerstvo průmyslu a obchodu podle NKÚ v loňském roce agentuře CzechInvest jasně neřeklo, jak má naložit s 15,6 milionu korun určených na rozvoj průmyslových zón. "Důsledkem bylo, že CzechInvest použil peníze na úhradu nákladů na služby spojené s realizací jiných programů a v některých případech postupoval nehospodárně," stojí ve zprávě NKÚ. Jako příklad nehospodárnosti uvedl NKÚ zaplacení 1,6 milionu korun za vyjasnění vlastnických vztahů k pozemkům v průmyslových zónách. Mluvčí CzechInvestu Pavlína Bolfová řekla, že většinu ze zmiňovaného 1,6 milionu korun agentura použila na přípravu a majetkoprávní vypořádání strategické průmyslové zóny Kolín Ovčáry. NKÚ dále zjistil vážné nedostatky v hospodaření Exportní garanční a pojišťovací společnosti (EGAP) a České exportní banky (ČEB). Tyto organizace podle analýzy NKÚ zneužívaly peníze ze státního rozpočtu tím, že požadovaly od státu víc peněz, než činil jejich zákonný nárok. Informoval o tom Český rozhlas. Zodpovědnost nese údajně ministerstvo financí, protože tyto nároky nedostatečně ověřovalo. Podle pracovnice NKÚ Jany Krejčové ani delegování představitelů státních orgánů do řídících orgánů obou společností není dostatečnou zábranou, aby se nedostatky neobjevovaly. Česká exportní banka poskytuje státem zvýhodněné úvěry domácím vývozcům, Exportní garanční a pojišťovací společnost pojišťuje vývozní úvěry českých firem.
</TEXT>
</DOC>
<DOC>
<DOCID>LN-20020918072</DOCID>
<DOCNO>LN-20020918072</DOCNO>
<DATE>09/18/02</DATE>
<TITLE>
Na třináctém místě v žebříčku úspěšnosti při získávání zahraničních investic se umístila Česká republika.
</TITLE>
<GEOGRAPHY>ŽENEVA</GEOGRAPHY>
<TEXT>
Zeměmi s největším úspěchem v přitahování zahraničních investorů byly na konci 90. let Belgie s Lucemburskem, Hongkong, Angola a Irsko. Spojené státy sice získávají s loňskými 124 miliardami dolarů absolutně nejvyšší objem investic, v poměru k velikosti ekonomiky však byly ve světě až na 74. místě, vyplývá z žebříčku sestaveného Konferencí OSN o obchodu a rozvoji (UNCTAD). Ženevská organizace v letošní tzv. světové zprávě o investicích vytvořila opět po deseti letech žebříček většiny zemí světa, který za léta 1998 - 2000 porovnává podíl přílivu zahraničních investic na hrubém domácím produktu (HDP). Česko se ze sledovaných 140 zemí umístilo na 13. místě, tedy před většinou vyspělých ekonomik, ale za takovými zeměmi jako Nikaragua, Bolívie nebo Trinidad a Tobago. Přehled UNCTAD ukázal, že rozvinuté země sice získávají více než dvě třetiny globálních investic, mnohé však zaostávají za svým potenciálem. Země jako Austrálie, Itálie nebo Japonsko se umisťují hluboko v dolní polovině žebříčku.
</TEXT>
<HEADING>
Zahraniční investice se snižují
</HEADING>
<TEXT>
Hodnota zahraničních investic ve světě v minulém roce klesla o více než polovinu na 735 miliard dolarů. Důvodem byl podle UNCTAD propad aktivity na poli akvizic a fúzí v souvislosti se skončením růstového trendu akciových trhů. Zpráva UNCTAD ukazuje, do jaké míry země využívají z hlediska přílivu investic svého potenciálu. Jeden bod přidělili ekonomové organizace zemím, v nichž se podíl přílivu investic na světových investicích rovná podílu země na globálním HDP. Belgie s Lucemburskem, spojené dohromady kvůli měnové unii před přijetím eura, získaly 13,8 bodu a bezpečně předstihly druhý Hongkong s 5,9 bodu. Angola, bohatá na suroviny, skončila třetí s 5,1 bodu, i když tam teprve nedávno skončila vleklá občanská válka. Její úspěch UNCTAD zdůvodňuje prudkým růstem investic do těžby ropy na konci 90. let "v reakci na stabilnější politické podmínky".
Pořadí zemí podle podílu zahraničních investic na HDP
za období 1998 - 2000 a srovnání s pořadím v období 1988 - 1990
1. Belgie a Lucembursko (13)
</TEXT>
</DOC>
<DOC>
<DOCID>LN-20020918073</DOCID>
<DOCNO>LN-20020918073</DOCNO>
<DATE>09/18/02</DATE>
<TITLE>
Chuť prodávat byty i v nejvíce postižených oblastech je stále výrazně nižší než chuť nakupovat
</TITLE>
<TEXT>
Zvýšená poptávka po nákupu bytů v pražském Karlíně narazí podle odborníků na nezájem prodávat. Pro Karlín navíc existují už z dřívějška plány na obnovu a stavební firmy budou chtít Karlínu vrátit image perspektivní čtvrti.
PRAHA - Krátce po opadnutí záplavové vlny v jedné z nejpostiženějších pražských čtvrtí Karlíně začaly realitní kanceláře registrovat zvýšený zájem o nákup karlínských nemovitostí. Nabídky k prodeji se ovšem zatím nehrnou. Podle realitních makléřů poptávající pouze spekulují na nižší cenu. "Zájemci o koupi bytu očekávají, že ceny půjdou až o polovinu dolů. To je ale podle mého názoru nereálné," uvedla Daniela Vejvodová z Metropolis reality. "Cena by mohla jít krátkodobě dolů pouze u bytů v přízemí, ve vyšších patrech k tomu není žádný důvod," upřesnila Vejvodová. Podle jejího odhadu majitelé bytů nebudou mít ani zájem za nízkou cenu byty prodávat. Nákup nemovitosti v bezpečnější zóně by totiž vyžadoval po zájemcích další a vyšší úspory k prodejní ceně, s čímž se obecně nedá počítat. Prodávat tak prý budou zřejmě jen ti, kteří už dnes drží dva byty. "Poptávka po nemovitostech v Karlíně skutečně stoupla, protože zájemci spekulují na nízkou cenu. Pochybuji ovšem, že stávající cena půjde dolů," souhlasil s odhady makléřů spolumajitel realitní kanceláře Tide Reality Pavel Velebil. "Majitelé činžovních domů byli obvykle pojištění a o prodej pod jejich představami o ceně nebudou mít zájem," shrnul Velebil. Podle jeho slov navíc výplata pojistného mnoha firmám v dříve plánované rekonstrukci nemovitosti i pomohla. V Karlíně neexistuje podle odborníků standardní trh s byty. Většina nemovitostí se totiž stavěla před či těsně po první světové válce. Družstevnictví jako forma vlastnictví nemovitostí se prý přitom rozjížděla až ve dvacátých a třicátých letech minulého století. V této čtvrti se navíc ani příliš nerestituovalo.
</TEXT>
<HEADING>
Udržet cenu chtějí nejen majitelé
</HEADING>
<TEXT>
Karlín byl už před povodněmi považován za perspektivní čtvrt. Vážně se s ním počítalo pro rozvoj business center. Developerské firmy mají navíc podle odborníků v podobných projektech už dnes velké peníze. "Všichni se budou snažit, aby image Karlína nešla dolů a byla zachována. A s plány proměny Karlína se svezou i ceny bytů," dodal Velebil. Zájem koupit levnou nemovitost se týká i dalších zatopených částí Prahy. Poptávka se zvýšila i po nemovitostech například v Holešovicích. "U většiny těchto zájemců jde o spekulace. Mají zájem levně koupit, zrekonstruovat a později pak draze prodat," potvrdil Marek Veselý z realitní kanceláře Byty Cz. Ani v dalších povodní postižených čtvrtích ovšem není zájem byty prodávat. "V Praze je všeobecně poptávka po bytech vyšší než nabídka. Chuť prodávat byty i v nejvíce postižených oblastech je stále výrazně nižší než chuť nakupovat," dodal. Povodně by tak mohly dříve nepříliš atraktivním čtvrtím paradoxně pomoct. "Rozvoji a zlepšení čtvrti velmi pomáhá i to, zdali se o ní mluví. A Karlín a Holešovice byly mediální hvězdy," zdůvodnil Velebil. "Diskutuje se a ještě dlouho se diskutovat bude o tom, co se v těchto oblastech v uplynulých letech zlepšovalo a co se zlepšovat bude a jak se bude zabraňovat podobným pohromám. A ono se skutečně mnoho k lepšímu měnilo. Čím více se takových informací zveřejní, tím pro tyto čtvrti lépe," uzavřel Velebil.
Karlín byl už před povodněmi považován za perspektivní čtvrt. Vážně se s ním počítalo pro rozvoj business center. Developerské firmy mají navíc podle odborníků v podobných projektech už dnes velké peníze. "Všichni se budou snažit, aby image Karlína nešla dolů a byla zachována. A s plány proměny Karlína se svezou i ceny bytů," dodal Velebil. Zájem koupit levnou nemovitost se týká i dalších zatopených částí Prahy. Poptávka se zvýšila i po nemovitostech například v Holešovicích. "U většiny těchto zájemců jde o spekulace. Mají zájem levně koupit, zrekonstruovat a později pak draze prodat," potvrdil Marek Veselý z realitní kanceláře Byty Cz. Ani v dalších povodní postižených čtvrtích ovšem není zájem byty prodávat. "V Praze je všeobecně poptávka po bytech vyšší než nabídka. Chuť prodávat byty i v nejvíce postižených oblastech je stále výrazně nižší než chuť nakupovat," dodal. Povodně by tak mohly dříve nepříliš atraktivním čtvrtím paradoxně pomoct. "Rozvoji a zlepšení čtvrti velmi pomáhá i to, zdali se o ní mluví. A Karlín a Holešovice byly mediální hvězdy," zdůvodnil Velebil. "Diskutuje se a ještě dlouho se diskutovat bude o tom, co se v těchto oblastech v uplynulých letech zlepšovalo a co se zlepšovat bude a jak se bude zabraňovat podobným pohromám. A ono se skutečně mnoho k lepšímu měnilo. Čím více se takových informací zveřejní, tím pro tyto čtvrti lépe," uzavřel Velebil.
</TEXT>
</DOC>
<DOC>
<DOCID>LN-20020918074</DOCID>
<DOCNO>LN-20020918074</DOCNO>
<DATE>09/18/02</DATE>
<TITLE>
14. lekce: Práce ve Wordu I.
</TITLE>
<HEADING>
Počítačový kurs LN pro začátečníky i mírně pokročilé
</HEADING>
<TEXT>
Umíte spustit program Word, otevřít dokument a psát. Jestliže ostatní možnosti spíše hádáte, vydejte se na prohlídku tohoto textového editoru s námi.
Za okny je zamračené ráno a před vámi je otevřený textový editor Word. Právě se chystáte něco napsat dopis, objednávku nebo třeba inzerát. Otevřít dokument už předpokládám umíte (Soubor - Nový nebo Soubor Otevřít). Pokud jste na textu pracovali nedávno, je to ještě jednodušší. Položka Soubor na konci svého menu obsahuje seznam několika posledních otevřených dokumentů - stačí na ten váš kliknout myší.
</TEXT>
<HEADING>
Otevíráme toho víc
</HEADING>
<TEXT>
Otevíráte-li soubor ze složek (adresářů) přes možnost Otevřít, můžete si otevřít několik souborů najednou. To vám usnadní práci chcete-li třeba ze starších dokumentů kopírovat text do toho dnešního. Pokud se jedná v seznamu po sobě jdoucí soubory, stačí kliknout myší na první z nich až zmodrá, pak stisknout tlačítko SHIFT a stisknout šipku dolů nebo nahoru. Tím všechny soubory označíte a potvrdíte-li OK, otevřou se. Jsou-li soubory, které chcete otevřít daleko od sebe, místo SHIFT stiskněte CTRL a držte tak dlouho, dokud myší neoznačíte všechny jednotlivé položky. OK. Co dělat, když pořádně nevíte, kam jste si minulé soubory uložili? Okno Otevřít nenabízí příliš pokročilou možnost hledání, tam se vyplatí přizvat si nějakého správce souborů (jako Průzkumník nebo Windows Commander). Ale i v okně Otevřít si můžete trochu pomoci. Nalevo nahoru od tlačítka Otevřít vidíte čtyři grafická tlačítka s bílými obdélníčky vedle sebe - zvolíte-li Náhled, uvidíte část textu z dokumentu, který chcete otevírat. Zvolíte-li Detaily, můžete poklepáním na možnost Změněno (na liště pod tlačítky) srovnat dokumenty podle data, kdy jste s nimi naposledy pracovali, a tak najít třeba ty nejčerstvější.
</TEXT>
<HEADING>
Uloženo!
</HEADING>
<TEXT>
Není horší pocit, než když svůj výtvor včas neuložíte a přijdete o něj. Před ukončením práce ve Wordu se vás program sám zeptá, zda chcete ukládat. Ale to je málo. Pokud už jste něco v novém dokumentu vytvořili nebo změnili, hned si to uložte a ukládejte i v průběhu práce třeba pomocí jednoduché klávesové zkratky CTRL S (drženo najednou). Abyste mohli zachránit dokument i při náhlém výpadku proudu nebo kolapsu systému, nastavte si možnost Automatické ukládání (Nástroje Možnosti - Uložit). Interval se doporučuje menší než 10 minut, u horších počítačů vás ale příliš nízký interval (třeba minuta) může zdržovat.
</TEXT>
<HEADING>
Nastavte si mě
</HEADING>
<TEXT>
Jako si před sednutím do auta upravíte zrcátko, tak si můžete nastavit tlačítka na liště, která zjednodušují vaši práci s textem. Nejběžnější rozvržení nastavíte v položce Zobrazit - Panely nástrojů, kde zaškrtnete Standardní a Formát (nebo další volby, podle vlastních preferencí). Získáte tak trojitou horní lištu. V první linii je klasické menu. V druhé rovině základní operace. První čtyři tlačítka druhé lišty jsou velmi jednoduchá otevření prázdného dokumentu, otevření ze seznamu, uložit, tisk. Páté tlačítko, dokument s lupou, vám umožní podívat se na dokument přesně tak, jak vám potom vyjede z tiskárny. ABC tlačítko spustí kontrolu pravopisu. Čtyři následující (nůžky až smeták) umožňují úpravy textu - kopírování, přemísťování (viz příště - Píšeme dopis). Šipkami se posunete v časové ose, šipkou směřující vlevo vrátíte všechny provedené úpravy o krok zpátky (a tak třeba zachráníte omylem právě smazanou větu). Hypertextové odkazy, tabulky, sloupce a kreslení přeskočíme. Opět lupa, tentokráte nad oknem (Rozvržení dokumentu) vám vytvoří automaticky obsah stránky a umožní snáze se orientovat v především velmi velkých dokumentech. Vedle se nachází tlačítko se symbolem značky Enter, díky němuž zobrazíte všechny mezery a konce řádků. Měřítkem 100% upravujete velikost písma na monitoru (aniž by se tím skutečně změnila velikost třeba pro tisk). Zvětšíte-li měřítko, uvidíte na to, i když píšete malým písmem.
</TEXT>
<HEADING>
Lišta formátování
</HEADING>
<TEXT>
Třetí lišta obsahuje formátování textu. První na řadě je jednoduchá volba stylu, od normálního textu po nadpisy. Umožňuje dodržovat jednotný vzhled dokumentu. Times New Roman, Arial a další patří mezi fonty (typy) písma. Jaké zvolíte, takovým píšete. Velikost písma se udává v bodech. Standardní velikost je 12 bodů. Tlačítko " B " znamená tučný text, " I " tenký klopený (Italika), "U " text podtržený. Čtyři následující tlačítka se sadou řádků upravují zarovnání textu na stránce vlevo, uprostřed, vpravo a do krajů. Číslování a odrážky - tyto dvě tlačítka umožní vytvořit seznam (zaprvé, zadruhé atd.). Jednotlivé položky seznamu oddělené entrem vložte do bloku a stiskněte příslušné tlačítko s čísly nebo grafickými symboly. Odsazení dokumentu umožňuje vytvářet odstavce různě daleko od levého kraje (tlačítko šipkami a řádky vedle odrážek). Tlačítkem se čtverečkem se mění ohraničení v rámci tabulky. Barevným zvýrazněním pozadí textu (zvýrazňovač) nebo textu samotného (písmeno A) označíte pasáže v textu pro snadnější orientaci nebo pro poznámky.
Příště: Word II: Píšeme dopis
Internetovou verzi kursu najdete na adrese www.lidovky.cz/pckurs
Počítačový kurs pro Vás připravuje Jasna Sýkorová
Malá rada pro dnešní den
</TEXT>
<HEADING>
Nemáte Word? A chcete Word?
</HEADING>
<TEXT>
Pak se připravte na větší investici. Autorizovaní dealeři software vám totiž prodají pouze nejnovější verzi tohoto programu. V současnosti Word 2002, který v samostaném balení přijde na zhruba 12 tisíc korun (pokud si s Wordem nekoupíte ještě další programy MS Office nebo rovnou nový počítač). Od obyčejnější, starší verze třeba Word97 se přitom liší především v "luxusních" funkcích. Těmi je třeba možnost ukládat dokument rovnou jako webovou stránku nebo v .pdf formátu. Případně širší nabídka typů písma, pozadí a obrázků. Starší Word si pak koupíte levně z druhé ruky. Aby byl legální musí mít licenční smlouvu, dokumentaci a instalační CD. Pokud vám někdy bude málo, legální Word je možné u prodejců za pár tisíc upgradovat, tedy povýšit na tu nejnovější verzi.
Časté otázky
</TEXT>
<HEADING>
* Píšete, že skrze menu u položky
</HEADING>
<TEXT>
Soubor mohu otevřít poslední zavřené dokumenty. Tuto možnost ale nevidím. Může se stát, že tato nabídka není aktivovaná. Vstupte do Nástroje Možnosti - Obecné, zaškrtněte Nabízet název a potvrďte OK
* Když mám nastavené automatické ukládání, nemusím už ukládat normálně?
To ne. Automatické ukládání způsobí, že se vám zůstanou zachovány dokumenty, na kterých jste před výpadkem pracovali. Po znovuotevření Wordu, je musíte řádně uložit
* Chci si změnit nastavení nadpisů. Jak na to?
Charakteristiky stylu dokumentu změníte přes Formát - Styl - Upravit. Ostatně i písmo můžete formátovat ještě podrobněji než na liště. Volte nabídku Formát - Písmo.
* Můžu provádět změny stylu, i když text už je napsaný?
Ano. Text dejte myší do bloku a změňte třeba zarovnání textu nebo styl písma nebo v bloku. Chcete-li úpravu provést v celém dokumentu, pomůže klávesová zkratka CTRL-A, kterou vyberete všechno.
* Pokud změním barvu textu, jak to vrátím zpátky do původního stavu?
Barvu změníme na původní tím, že text vezmeme do bloku a zvolíme možnost Není nebo Automatická.
</TEXT>
</DOC>
<DOC>
<DOCID>LN-20020918075</DOCID>
<DOCNO>LN-20020918075</DOCNO>
<DATE>09/18/02</DATE>
<TITLE>
Benzinový (zážehový) motor
</TITLE>
<TEXT>
Základem činnosti každého spalovacího motoru je jeho pracovní cyklus, jenž se skládá ze čtyř fází - sání, komprese, expanze a výfuku. V benzinových (zážehových) motorech se mísí benzin se vzduchem v difuzoru a sacím potrubím je tato směs dále vedena do válce ke spálení. Do osmdesátých let se v benzinových motorech používal karburátor. Dnes se již vyrábějí motory, kde je palivo vstřikováno přes sací ventil do každého válce. Co to všechno znamená? Běžný uživatel při výběru auta s určitým motorem zohledňuje především jeho výkon a rychlost v závislosti na hmotnosti, celkové spotřebě pohonných hmot a také ceně vozu. Zážehový motor má spolehlivý chod, vysoký výkon, nízkou hlučnost a vibrace. Proti vznětovým motorům má rovněž nižší pořizovací cenu. Dalším vývojovým krokem zážehového motoru, na kterém se v poslední době začíná hodně pracovat, je přímý vstřik benzinu. Znamená to, že vstřikování probíhá přímo do spalovacího prostoru a ne do sacího potrubí, kudy proudí vzduch určený pro spalování, jak tomu bylo dosud. Zatímco u dieselových motorů je přímý vstřik paliva úspěšně zaváděn již několik let, přímé vstřikování benzinu se stále potýká s technickými překážkami. Přínosem přímého vstřikování benzinu by mělo být snížení spotřeby paliva. Zatím běžně v Evropě nabízí motory s touto technikou japonská značka Mitsubishi u modelů GDI (Gasoline Direct Injection), kterých už vyrobila přes milion. Na vývoji stejných motorů pracuje Volkswagen v podobě agregátů FSI (Fuel Stratified Injection), další konkurencí by měly být motory HPI u Peugeotu a Citroënu a motor IDE Renaultu. Rovněž lze očekávat motor s přímým vstřikem benzinu u Mercedesu (CGI), Fordu a Opelu. Automobilka BMW se rozhodla pro vlastní cestu a používá systém Valvetronic. Jde o zásadní změnu dávkování palivové směsi do válců. Zcela totiž zmizela škrticí klapka a byla nahrazena plynule měnitelným zdvihem sacích ventilů. To se pozitivně projeví jak na spotřebě, tak na zvýšení výkonu a agregát má i vyváženější chod. Motor s přímým vstřikem benzinu se objeví u šestilitrového dvanáctiválce pro "sedmičkovou" řadu.
+ vysoký výkon + nízká hlučnost a malé vibrace + nižší pořizovací cena
- vyšší spotřeba
- vyšší cena pohonných hmot
</TEXT>
<HEADING>
LPG motor (plyn)
</HEADING>
<TEXT>
Dieselové motory se od zážehových motorů podstatně liší svou stavbou. Nemají zapalovací ústrojí. Nasávají čistý vzduch a zápalná směs se u nich tvoří přímo ve válci vstříknutím rozprášené nafty do vysoce stlačeného a ohřátého vzduchu. Předností naftových motorů je obecně jejich úspornost - vytváření směsi uvnitř válce snižuje spotřebu paliva. Navíc používané palivo - nafta - je levnější než benzin, což je právě dnes největším argumentem pro pořízení tohoto typu pohonu. Nedostatkem vznětových motorů je nižší výkon, vysoké emise Nox, vyšší hlučnost chodu agregátu a vznik pevných částic ve výfukových plynech. Oproti automobilům s benzinovým motorem je pořizovací cena dieselových vozů vyšší a náročnější je i jejich údržba. Naftový motor se proto vyplatí tomu, kdo ročně najede hodně kilometrů (20 tisíc a více). Dieselové motory našly v průběhu let uplatnění hlavně u nákladních a užitkových aut. Postupem času se však prosadily i u osobních vozů a v současné době se mohou jak výkonem, tak dynamikou srovnávat s benzinovými agregáty. Dnešní trh dieselů ovládl systém Common Rail, který sloučil výhody vznětových motorů s nepřímým vstřikováním (mají tišší chod, ale menší účinnost) a agregátů s přímým vstřikováním (účinnější, ale hlučnější chod).
+ palivo je o polovinu levnější než benzin + delší životnost motoru
- vyšší spotřeba
- úbytek výkonu motoru
- zmenšení zavazadlového prostoru
</TEXT>
<HEADING>
Dieselový (vznětový) motor
</HEADING>
<TEXT>
Pohon na LPG se v poslední době stává stále populárnějším. Důvod je nasnadě - cena jednoho litru zkapalněného paliva je přibližně poloviční oproti litru benzinu. Přesto se názory na využitelnost LPG pohonů značně liší. Síť čerpacích stanic LPG je dnes již dostatečně rozšířená. Z hlediska náročnosti a následné ceny je pro přestavbu nejvhodnější motor benzinový, který si ponechává možnost spalovat buď jedno, nebo druhé palivo. Přestavba vozu může stát od 12 tisíc korun pro Škodu 120 s karburátorem až po 25 tisíc korun pro Škodu Fabia se čtyřbodovým vstřikováním řízeným počítačem, lambda sondou a řízeným katalyzátorem. U zahraničních vozů cena vzhledem k individuální homologaci úpravy stoupne zhruba o 10 tisíc korun. Výkon motoru spalujícího plyn klesá přibližně o 3 % a jeho spotřeba je zhruba o jeden až dva litry plynu vyšší oproti témuž motoru jedoucímu na benzin. Automobily jezdící na plyn produkují méně škodlivých látek ve výfukových plynech. Při spalování plynu navíc nedochází k usazeninám karbonu ve spalovacím prostoru, což má za následek menší znečištění oleje v motoru, čímž se mírně prodlouží interval jeho výměny. Hoření plynu probíhá ale za vyšších teplot, než je tomu u benzinu. Proto je teplota chladící kapaliny vyšší asi o šest stupňů, a motor je tak náchylnější k přehřívání. Plyn neobsahuje olovo ani jiné jeho náhražky, je tedy o něco méně mastný než benzin. Proto jsou třecí plochy ve spalovacím prostoru více namáhány. Úpravci doporučují svým zákazníkům jezdit občas na benzin (asi v poměru 1:5), aby nedocházelo k jejich nadměrnému opotřebení. Nevýhodou jsou také problémy s uložením vysokotlakové nádrže. Ta se umísťuje většinou do zavazadlového prostoru či místo rezervy. Nádrž má zdvojené stěny a bezpečnostní ventil, který ji v případě zvýšeného úniku plynu okamžitě uzavře. Přesto je z bezpečnostních důvodů plněna pouze na 80 %. Propan-butan je těžší než vzduch, a tak se drží při zemi. Na základě toho mají automobily upravené pro provoz na LPG zakázaný vjezd do halových garáží. Neměly by být ani servisovány v kryté hale, pokud není vybavena u země umístěnými plynovými čidly.
+ úspornost + nižší cena pohonných hmot
- nižší výkon
- vyšší hlučnost
- vysoké emisní hodnoty NO
</TEXT>
<HEADING>
Co znamená benzin "V-Power?"
</HEADING>
<TEXT>
Kromě běžných druhů benzinů, které se liší svým oktanovým číslem, jsou na trhu k dostání i různé vylepšené pohonné hmoty. Jedním z nich je benzin "V-Power", který u nás nabízí společnost Shell. Společnost využila poznatků při vývoji paliva pro vozy formule 1 a představila nový benzin obsahující prostředek Friction Modifier, jenž by měl výrazně omezit tření pístů ve válcích. Shell V-Power by měl díky novému složení odstranit usazené nečistoty v sacím systému motoru a díky zdokonalenému spalovacímu procesu zabránit tvorbě nečistot nových. To se pozitivně odrazí na větší síle a výkonu motoru.
Kromě běžných druhů benzinů, které se liší svým oktanovým číslem, jsou na trhu k dostání i různé vylepšené pohonné hmoty. Jedním z nich je benzin "V-Power", který u nás nabízí společnost Shell. Společnost využila poznatků při vývoji paliva pro vozy formule 1 a představila nový benzin obsahující prostředek Friction Modifier, jenž by měl výrazně omezit tření pístů ve válcích. Shell V-Power by měl díky novému složení odstranit usazené nečistoty v sacím systému motoru a díky zdokonalenému spalovacímu procesu zabránit tvorbě nečistot nových. To se pozitivně odrazí na větší síle a výkonu motoru.
</TEXT>
</DOC>
<DOC>
<DOCID>LN-20020918076</DOCID>
<DOCNO>LN-20020918076</DOCNO>
<DATE>09/18/02</DATE>
<TITLE>
Škodovky si bez problémů poradily s písečnými dunami a obstály i v teplotách přesahujících 50 stupňů Celsia
</TITLE>
<TEXT>
V extrémních podmínkách saharské pouště, které měly ukázat krajní limity vozů značky Škoda, se rozhodla mladoboleslavská automobilka prezentovat modely Octavia 4x4 pro rok 2003.
ERFOUD (od zvláštního zpravodaje LN v Maroku) - Značka Škoda si během posledních let dokázala vydobýt slušné renomé nejen v Evropě. Modely s okřídleným šípem ve znaku se staly symbolem pro kvalitu spojenou s příznivým poměrem ceny a užitné hodnoty a Škodovka se zařadila bez problémů mezi ostatní světové automobilky. A že ani mezi světovou třídou nehodlá postávat někde opodál, ale naopak v mnohém udávat krok, dokázala i při poslední mezinárodní prezentaci v Maroku. Škodovka se zde rozhodla v náročných podmínkách saharské pouště prezentovat vozy Octavia 4x4 pro modelový rok 2003. Samozřejmě u toho nechyběly Lidové noviny a musíme uznat, že šlo o jednu z nejzajímavějších a nejlépe připravených akcí, kterých jsme se během posledních let zúčastnili. V Maroku nás přivítalo městečko Errachidia typickou hudbou domorodých obyvatel a teplotou přes 50 °C. Již přímo na letišti na nás čekalo dvanáct octavií 4x4 v provedení kombi i sedan, se kterými jsme zanedlouho vyrazili pokořit rozpálenou poušť. O tom, že nepůjde rozhodně o procházku růžovým sadem, svědčila přítomnost i několika džípů a především pak účast šestinásobného vítěze dakarské rallye Karla Lopraise, jenž nás celou cestu provázel se svou Tatrou 4x4. První desítky kilometrů probíhaly na kamenitém povrchu pouště. Pouze sériově vybavené octavie zdolávaly hluboké výmoly i ostrý štěrk, zde jsme ocenili zejména příplatkový ochranný kryt motoru a převodovky. Co však čtyřkolky opravdu dokáží, měly ukázat až náročné kilometry v písčitých pouštních polích.
</TEXT>
<HEADING>
Náročnou trasu zvládly octavie bez poruch
</HEADING>
<TEXT>
Rada Karla Lopraise, který si vysloužil přezdívku "Monsieur Dakar", byla jasná a stručná. V hlubokém jemném písku zařadit první rychlostní stupeň a celý úsek projet pod plynem. Kdo ubere plyn, zapadne. Zde se ukázaly přednosti automaticky přiřaditelného pohonu zadní nápravy a mezinápravové spojky Haldex. Octavie se rychlostí kolem 40-50 km/h prodíraly bez větších problémů nánosy písku, a pokud některý vůz zapadl, stalo se tak kvůli jezdecké chybě řidiče. Do cíle v Ergchebbi dorazily po dvou dnech putování všechny vozy. S pár šrámy a škrábanci, ale bez jediné poruchy. Vozy Škoda Octavia 4x4 si získaly v oblastech se ztíženými provozními podmínkami, jakými jsou například Švýcarsko, Rakousko nebo Skandinávie, zájem o ně ale stoupá v Německu, v ČR i v dalších zemích. Proto byla od modelového roku 2003 rozšířena nabídka modelů 4x4 i do nižších výbavových verzí, aby byly uspokojeny požadavky širšího okruhu zákazníků. Limuzína je nyní nabízena ve třech výbavách, kombi potom ve všech čtyřech stupních výbav. Pro pohon sedanu je určen pouze zážehový motor 1.8 20V Turbo (110 kW), pro kombi je k dispozici i zážehový 2.0 MPI (85 kW) a dva vznětové agregáty 1.9 TDI (66 kW) a 1.9 TDI (74 kW), jenž je vybaven vysokotlakým vstřikováním čerpadlo-tryska a je nabízen se šestistupňovou převodovkou.
Škoda Octavia 4x4
Motor: 1.8 T zážehový přeplňovaný čtyřválec o objemu 1781 cm 3
Maximální výkon: 110 kW (150 k) při 5700 1/min
Největší točivý moment: 210 Nm při 1750-4600 1/min
Nejvyšší rychlost: 211 km/h
Zrychlení 0 - 100 km/h: 9,1 s
Spotřeba paliva (město/mimo město/kombinace): 12,0/ 7,0/ 8,8 l/100 km
Základní cena (sedan): 581 900 Kč
Základní cena (kombi): 647 800 Kč
Motor: 2.0 MPI zážehový čtyřválec o objemu 1984 cm 3
Maximální výkon: 85 kW (115 k) při 5400 1/min
Největší točivý moment: 172 Nm při 3200 1/min
Nejvyšší rychlost: 193 km/h
Zrychlení 0 - 100 km/h: 11,8 s
Spotřeba paliva (město/mimo město/kombinace): 11,7/ 7,0/ 8,8 l/100 km
Základní cena (kombi): 543 100 Kč
Motor: 1.9 TDI (čerpadlo-tryska) vznětový přeplňovaný čtyřválec o objemu 1896 cm3
Maximální výkon: 74 kW (101 k) při 4000 1/min
Největší točivý moment: 240 Nm při 1800-2400 1/min
Nejvyšší rychlost: 184 km/h
Zrychlení 0 - 100 km/h: 13,4 s
Spotřeba paliva (město/mimo město/kombinace): 8,2/ 5,0/ 6,2 l/100 km
Základní cena (kombi): 598 100 Kč
</TEXT>
</DOC>
<DOC>
<DOCID>LN-20020918077</DOCID>
<DOCNO>LN-20020918077</DOCNO>
<DATE>09/18/02</DATE>
<TITLE>
Zaměstnavatel vám drží místo jen do tří let věku dítěte. Rodičovská dovolená je ale čtyřletá
</TITLE>
<TEXT>
Mnoho žen, ale i mužů na rodičovské dovolené zajímá, dokdy mohou vlastně s dítětem zůstat doma. Měli by vědět jedno - po třech letech se vyplatí ozvat se svému zaměstnavateli.
Každá nastávající maminka má nárok na mateřskou dovolenou po dobu 28 týdnů. Jestliže žena porodí dvojčata, náleží jí mateřská dovolená v délce 37 týdnů. Na mateřskou dovolenou nastupuje zaměstnankyně zpravidla od počátku šestého týdne před očekávaným termínem porodu, nejdříve však od počátku osmého týdne před termínem. Po vypršení mateřské dovolené, má každá matka (či otec, samozřejmě) nárok na poskytnutí rodičovské dovolené až do čtyř let věku dítěte. Mnoho rodičů si ale není jisto: Podrží mi zaměstnavatel místo, nenajde si na mou pozici někoho jiného?
</TEXT>
<HEADING>
Přivydělat si můžete 3480 korun
</HEADING>
<TEXT>
Podle zákona jste zaměstnankyní po dobu mateřské plus tří let rodičovské dovolené. Po jejím ukončení je zaměstnavatel povinen přidělit vám práci. "Poté, co se žena vrátí z mateřské, musí dostat místo na původním pracovišti. Po návratu muže nebo ženy z rodičovské dovolené má zaměstnavatel povinnost zařadit už jenom na místo odpovídající jeho pracovní smlouvě," vysvětluje na serveru Mojenoviny.cz právník Richard W. Fetter. Zaměstnavatel vám nemůže dát výpověď z práce ani tehdy, nevěděl-li při přijetí do práce o vašem těhotenství. Odmítnout vás může pouze ve tříměsíční zkušební době. Většinou však bývají nadřízení vstřícní a s ženami, které odcházejí na mateřskou dovolenou, se domluví. "S dcerou jsem strávila doma tři roky, po nichž jsem nastoupila do svého bývalého zaměstnání. Pracovala jsem v oblasti obchodu, kde byly potřeba cizí jazyky. Ty jsem dobře uměla. Vedoucí mi hned řekl, že mě bude chtít zpátky," popisuje ještě předrevoluční dobu čtyřiapadesátiletá Marcela z Prahy, maminka dvou dospělých dětí. Podobnou zkušenost má i devětadvacetiletá Petra, která pracuje v jedné pražské reklamní agentuře. "Před třemi roky se mi narodil Matěj a já jsem s ním zůstala doma. Do reklamky, kde pracuji jako produkční, jsem se vrátila po dvou a půl letech. S Matějem mi teď pomáhá manžel a babičky. Spokojená jsem já i šéf," říká. Petra je příkladem ženy, která nežádala o celou rodičovskou dovolenou, ale jen o její část. Žádost by však mohla, pokud nechtěla přijít o místo v reklamní agentuře, v případě potřeby opakovat a po částech prodlužovat pouze do tří let dítěte. Často totiž dochází k mylnému předpokladu, že rodičovská dovolená automaticky trvá do čtyř let věku dítěte. Jestliže se ale den po třetích narozeninách dítěte nedostavíte do zaměstnání, může vám zaměstnavatel zrušit pracovní poměr za hrubé porušení pracovní kázně. A když chcete pobírat rodičovský příspěvek až do věku čtyř let dítěte? Potom musíte zaměstnavatele požádat o neplacené volno. Zaměstnavatel s tím však nemusí souhlasit a může po vás vyžadovat, abyste nastoupili do práce. Jedinou možností, jak dále pobírat rodičovský příspěvek, je potom ukončit pracovní poměr. Těhotné ženy a ženy po mateřské mají podle zákona na pracovišti různé úlevy. Nastávající maminku například nemůže vyslat zaměstnavatel bez jejího souhlasu na služební cestu. Jestliže těhotná žena vykonává podle lékaře práci pro její dítě rizikovou, má právo být zaměstnavatelem přeřazena na vhodnější práci. "Kdyby se jí snížil kvůli převedení na jinou práci plat, má těhotná žena nebo maminka do devíti měsíců po porodu a po ukončení mateřské dovolené nárok na vyrovnávací příspěvek v těhotenství a mateřství," říká tisková mluvčí ministerstva a práce sociálních věcí Kateřina Prejdová. Po dobu mateřské dovolené (tedy oněch 28 respektive 37 týdnů), pobírá žena příspěvek ve výši 69 % hrubé mzdy, jíž dosáhla v kalendářním čtvrtletí před nástupem na mateřskou dovolenou. Po dobu, kterou je maminka s dítětem na rodičovské dovolené, pobírá takzvaný rodičovský příspěvek. "Rodičovský příspěvek je dávkou sociální podpory, na niž má nárok rodič, který pečuje alespoň o jedno dítě do čtyř let nebo do sedmi let, pokud je zdravotně postižené. Jeho výše činí 2552 korun, u studentek do 26 let 2695 korun," sdělila Prejdová. "Pokud si chce rodič v době pobírání rodičovského příspěvku přivydělávat, může jeho příjem činit 3480 Kč," dodává Prejdová s tím, že jestliže si rodič přivydělává v zahraničí, ztrácí nárok na státní příspěvek.
</TEXT>
<HEADING>
Muži na mateřské? Proč ne
</HEADING>
<TEXT>
Péče o potomka není v poslední době výhradou matek. Dřívější další mateřskou dovolenou proto v zákoníku práce od 1. ledna 2001 nahradila rodičovská dovolená, kterou může čerpat žena i muž. Otci dítěte - stejně jako matce - je zaměstnavatel povinen poskytnout na jeho žádost "dotovanou" rodičovskou dovolenou kdykoliv od narození dítěte po dobu tří let. I když to nebývá z finančních důvodů časté, můžou o mateřskou a rodičovskou dovolenou požádat oba rodiče současně. Nemohou však v žádném případě počítat s dvojitými rodičovskými příspěvky. Rodičovský příspěvek muži nenáleží, pokud má žena nárok na peněžitou pomoc v mateřství, tedy po dobu 28 či 37 týdnů.
Péče o potomka není v poslední době výhradou matek. Dřívější další mateřskou dovolenou proto v zákoníku práce od 1. ledna 2001 nahradila rodičovská dovolená, kterou může čerpat žena i muž. Otci dítěte - stejně jako matce - je zaměstnavatel povinen poskytnout na jeho žádost "dotovanou" rodičovskou dovolenou kdykoliv od narození dítěte po dobu tří let. I když to nebývá z finančních důvodů časté, můžou o mateřskou a rodičovskou dovolenou požádat oba rodiče současně. Nemohou však v žádném případě počítat s dvojitými rodičovskými příspěvky. Rodičovský příspěvek muži nenáleží, pokud má žena nárok na peněžitou pomoc v mateřství, tedy po dobu 28 či 37 týdnů.
</TEXT>
</DOC>
<DOC>
<DOCID>LN-20020918078</DOCID>
<DOCNO>LN-20020918078</DOCNO>
<DATE>09/18/02</DATE>
<TITLE>
Uchazečky o zaměstnání po mateřské by se měly umět prosadit a prodat při pohovorech svou praxi, znalosti a dovednosti, myslí si personální konzultant společnosti Grafton Recruitment Martin Štamposký.
</TITLE>
<TEXT>
LN: Mnoho žen se po rodičovské dovolené nevrací do svého původního zaměstnání, ale hledají si nové. Jak mají čelit třeba otázkám, kdo se postará o jejich děti?
S otázkami tohoto typu je bohužel třeba počítat a je také třeba mít připravenou pokud možno uspokojivou odpověď. Doporučuji říkat pravdu, protože tato věc se stejně následně projeví. Pokud vám s hlídáním dětí nemůže nikdo pomoci, musíte se pokusit přesvědčit při pohovoru o tom, že svou práci zvládnete v rámci vymezeného času a že v případě potřeby můžete část práce vyřídit i doma, například přes počítač.
LN: Jakým způsobem si mohou ženy po dlouhé pauze v kariéře zvýšit své šance najít si místo?
Například rekvalifikačními kursy. Nejjednodušší cesta, jak o nich získat co nejvíce informací, je přes internet. Kromě klasické rekvalifikace je samozřejmě také možné absolvovat různé odborně zaměřené kursy, např. kurs práce s počítačem, ekonomické vzdělávání a v neposlední řadě jazykové kursy. Doporučuji do takové formy rozšíření znalostí investovat, protože tím výrazně zvyšujete šanci na úspěch na trhu práce. Pro většinu zaměstnavatelů totiž nebude znít přesvědčivě věta: za poslední tři roky jsem vůbec neměla možnost pracovat s počítačem ani používat angličtinu, ale já se do toho nějak dostanu.
LN: Jak si mají ženy po mateřské zvýšit sebevědomí a prodat u pohovoru vše, co v nich je?
I zde může rozhodnout první dojem, proto by měla žena přijít na schůzku vkusně, ale decentně oblečená a optimisticky naladěná. Důležitý je úsměv, pevný stisk ruky a vyrovnané vystupování. Maminka by měla vyzdvihnout praxi před nastoupením na mateřskou, jaké měla úkoly a čeho se jí podařilo dosáhnout. Určitě doporučuji přinést již na první pohovor písemné reference od předchozího zaměstnavatele. A když to napoprvé nevyjde, vybavte se trpělivostí a neztrácejte naději.
</TEXT>
</DOC>
<DOC>
<DOCID>LN-20020918079</DOCID>
<DOCNO>LN-20020918079</DOCNO>
<DATE>09/18/02</DATE>
<TITLE>
Dnes vám radí Anna Márová z advokátní kanceláře JUDr. Anna Márová
</TITLE>
<TEXT>
Pracuji v soukromé společnosti. Po 14 dnech jsem se vrátila z dovolené a zjistila jsem, že můj nadřízený mi za tu dobu přečetl všechny e-maily na mé pracovní adrese. Měla jsem tam i poštu osobního charakteru. Má zaměstnavatel právo prohlížet mou elektronickou poštu?
Dopisy šířené v elektronické podobě po internetu se v zásadě nijak neliší od ostatních písemných projevů osobní povahy. Zaměstnavatel tedy není oprávněn poštu pročítat. Nicméně hovoříme zřejmě o korespondenci na pracovní adrese na počítači umístěném u zaměstnavatele a pravděpodobně - z dotazu to nevyplývá - ve vlastnictví zaměstnavatele, který jej zaměstnanci propůjčil k výkonu pracovní činnosti u a pro zaměstnavatele. Především by tedy zaměstnanec měl ve svém zájmu zajistit, že na tuto adresu mu žádná korespondence osobní povahy přicházet nebude. Zaměstnanci ve většině standardních pracovních smluv podepisují v souladu s platnými předpisy závazek sjednaný druh práce vykonávat řádně, s náležitou péčí, s využitím odborných znalostí, využívat plně pracovní dobu, pečovat o prostředky a předměty svěřené k výkonu práce a bránit škodám na majetku zaměstnavatele. Například ale mnohabitové kreslené soubory, které v řadě soukromých e-mailových zpráv přicházejí, mohou u vytáčených internetových spojení znamenat pro zaměstnavatele značné náklady na připojení k internetu. A právě tyto náklady nejsou nákladem na zajištění a udržení příjmu, tedy nákladem daňovým, pravidelné vyřizování osobní korespondence čerpá z fondu pracovní doby, ve které je zaměstnanec zavázán vykonávat sjednanou práci pro zaměstnavatele. Pokud zaměstnanec potřebuje e-mailovou adresu u zaměstnavatele krátkodobě a přechodně využít pro svou vlastní osobní potřebu, měl by zaměstnanec svého zaměstnavatele předem požádat o souhlas stejně tak, jak je tomu v případě u vyřizování soukromých telefonních hovorů z telefonních linek zaměstnavatele. Zároveň by se zaměstnavatelem měl dohodnout způsob úhrady.
</TEXT>
</DOC>
<DOC>
<DOCID>LN-20020918080</DOCID>
<DOCNO>LN-20020918080</DOCNO>
<DATE>09/18/02</DATE>
<TITLE>
Dnes vám radí Jaroslava Rezlerová z personální agentury Manpower
</TITLE>
<TEXT>
Vystudoval jsem vysokou školu humanitního směru a nyní se ucházím o řadový post v soukromé společnosti. Jsem ale spíše uzavřený, introvertní povahy. Mám pocit, že dnešní doba přeje spíše lidem průrazným. Nemůže mi tato skutečnost u pohovoru přitížit?
Samozřejmě záleží především na tom, o jaký typ "řadové" pozice ve zmíněné soukromé společnosti se ucházíte. Být asistentem v oddělení public relations nebo v oddělení zabývajícím se stykem se zákazníky nebo v oddělení pro komunikaci (pokud se nebudete zabývat přímo psaním PR článků a dalších textů) není asi vhodné pro člověka, který má problémy s komunikací, či dokonce s prezentací na veřejnosti. Už tento fakt byste měl předem uvážit při výběru vhodné pozice. Ivy totiž máte určitě řadu výhod, které byste se měl snažit takzvaně prodat. Člověk introvertního typu bývá většinou pečlivý, spolehlivý, vytrvalý... Nebojte se tedy na své plaché povaze najít všechny tyto pozitivní rysy a patřičně je vašemu potenciálnímu zaměstnavateli zdůraznit během přijímacího pohovoru. Rozhodně se nestyďte za to, jaký jste, důležité je najít si takový typ práce, která vás bude těšit, kde se nebudete muset stresovat neustálými úkoly, které jsou vyloženě proti vaší přirozenosti. Jinak byste totiž ve své práci vydržel jen za cenu velkého stresu a každodenních obav, co na vás zase čeká... Administrativní podpora, příprava podkladů v různých odděleních firmy pro další kolegy, kteří je pak prezentují navenek, zpracovávání dat, správa databází, práce v účetním nebo finančním oddělení (pokud budete ochoten projít procesem rekvalifikace), v úvahu připadá například kontrola jakosti, kontrola řízení (pokud máte přece jen nějaké komunikační předpoklady) - to všechno jsou jen některé z řady možností, které se vám na současném trhu práce nabízejí. Dobře se ale připravte na přijímací pohovor. Měl byste si především ujasnit, co od své budoucí práce očekáváte. V průběhu pohovoru se nebojte mluvit o sobě. Naopak je to jedna z mála příležitostí, kdy se to přímo očekává. Nezapomeňte však na to hlavní, zaměstnavatel se chce dozvědět, v čem budete pro jeho firmu přínosem. Spolehlivost, loajalita, pečlivost jsou nepochybně vaší devízou.
</TEXT>
</DOC>
<DOC>
<DOCID>LN-20020918081</DOCID>
<DOCNO>LN-20020918081</DOCNO>
<DATE>09/18/02</DATE>
<TITLE>
FOCUS GROUP
</TITLE>
<TEXT>
Focus group neboli skupinový rozhovor je efektivním nástrojem marketingového výzkumu. Často se těchto rozhovorů využívá například při zkoušení komunikačních kampaní, zjišťování názorů na jednotlivé produkty nebo jejich obaly. Při skupinovém rozhovoru je důležité vybrat cílovou skupinu lidí, pro niž bude zamýšlený produkt určen. Poté tento populační vzorek pod vedením zkušeného vedoucího diskutuje o tom, jestli a proč by si produkt koupili. Úkolem vedoucího je efektivně řídit debatu a zapojit do ní pokud možno všechny přítomné. Nesmí také dopustit, aby diskusi opanoval pouze jeden člen skupiny. Mohl by ovlivnit ostatní, kteří by nekriticky přijali jeho názor. Přínosem nejsou ani ti účastníci, kteří po celou dobu mlčí. Moderátor nesmí v žádném případě ztratit kontrolu nad průběhem diskuse, a proto je jím často zkušený psycholog se smyslem pro empatii a schopností řídit malou skupinu lidí.
Pokud máte dotaz na právníka či personalistu, můžete se obrátit na e-mailovou adresu hana.slivova@lidovky.cz
</TEXT>
</DOC>
<DOC>
<DOCID>LN-20020918082</DOCID>
<DOCNO>LN-20020918082</DOCNO>
<DATE>09/18/02</DATE>
<TITLE>
Po čtyřech letech přichází na trh nové vydání biografického lexikonu.
</TITLE>
<TEXT>
V návaznosti na encyklopedii Kdo je kdo v České republice na přelomu 20. století (1998) vydala agentura Kdo je kdo inovovaný slovník s podtitulem Osobnosti české současnosti. Jde o muže a ženy z řady oborů (od vědy a umění přes sport a žurnalistiku až po politiku), kteří si své místo v encyklopedii nemohli ani zaplatit (jak je zvykem v zahraničí), ani jinak vynutit. Byli navrženi oborovými lektory a spolupracovníky redakce, kteří usilovali o jakési "objektivní" či "proporcionální" zastoupení, které beztak není nikdy uspokojivé pro všechny. Vybraní jedinci dostali poštou dotazníky. Někteří je svědomitě vyplnili, jiní nikoli. V takovém případě musela neautorizované medailony napsat redakce sama.
</TEXT>
<HEADING>
Baťa, Kundera, Vitouš
</HEADING>
<TEXT>
"Z 5000 osobností," říkají autoři, "je 1547 osobností zařazeno v publikaci poprvé. Ve srovnání s minulým vydáním (1998) to představuje více než 30% obměnu adresáře." Ale nejde pouze o ty, kteří na sebe upozornili v poslední době. Dobré je, že sem byli vcelku hojně zařazeni Češi žijící a pracující ve světě. Do hesláře se tak poprvé dostali lidé jako obuvnický průmyslník Tomáš Baťa, spisovatel Milan Kundera, tanečník a choreograf Jiří Kylián, spisovatel Josef Škvorecký, jazzový kontrabasista Miroslav Vitouš či režisér Jiří Weiss, ale naopak i cizinci působící v českém prostředí (Juraj Jakubisko i s chotí). Stará hesla nebyla pouze mechanicky přepsána, nýbrž inovována, případně opravena. Tak třeba u básníka a výtvarníka Jiřího Koláře (jeho srpnové úmrtí tu zachyceno není, ale to už bychom chtěli moc) je opraveno manželčino dívčí příjmení (správně Helclová, v minulém vydání chybně "Holcová"). Někdy, pravda, autoři netušili, že chybu měli odstranit (v hesle VACULÍK Ludvík čteme po čtyřech letech znovu o korespondenci s "I. Kadlečkem", správně má být "Kadlečíkem"), na jiných místech zůstala informace mezitím neplatná (básník Ivan Wernisch je veden jako "redaktor Literárních novin", což už dobré tři roky není pravda, u fotografa Ivana Lutterera - v hesle jeho otce, lingvisty není zaznamenáno loňské úmrtí atd.). Ovšemže by tu neměly rušit ani tiskové chyby typu "Rotchilovy peníze" (v hesle WEISS Jiří), "televizní turnalistika" (v hesle RETKOVÁ Marie), "vystoupil ze soc. dem. na protest proti sloučení s KSČ v r. 74" (v hesle LUDVÍK Emil) nebo nesrovnalosti v týchž údajích uváděných u různých osob (v redakčním hesle zemřela Jiřímu Suchému matka roku 1975, jeho bratr Ondřej však v hesle, které vypracoval sám, udává rok 1977); ale kdo má uhlídat tisíce a tisíce informací? Buďme shovívaví! Horší je to s daty narození, jež jsou uváděna s přesností na den. Je zarážející, že autoři se spokojili s pouhým rokem narození například u bankéře Pavla Kavánka, sochařerestaurátora Petra Kuthana, malířky a grafičky Květy Pacovské, u malířerestaurátora Jana Vachudy či hudebníka Miroslava Vitouše. Kupodivu jsou tu i postavy bez roku narození(!) - spisovatelka Hana Andronikova (sic!), spisovatelka Věra Stiborová (nakonec aspoň letopočet najde čtenář v hesle PUTÍK Jaroslav) či generální ředitelka firmy Transgas Alena Vitásková. Na "chybějící" osobnosti si vzpomene každý - podle svého vkusu. Namátkou: policejní hodnostář a právník Miroslav Antl, spisovatel Jan Beneš, básnířka Jiřina Hauková, šachista Vlastimil Hort, literární historik Jiří Opelík, lingvistka Marie Těšitelová, překladatel Zdeněk Urbánek...
</TEXT>
<HEADING>
Bez příloh, zato s portréty
</HEADING>
<TEXT>
Novinkou (zajisté přínosnou) jsou černobílé fotografie většiny zařazených osobností (4152), naopak nepříjemným ochuzením je vypuštění příloh (mj. řády, ceny, medaile, čestné doktoráty...). Přes všechny připomínky však příručka-adresář Kdo je kdo zůstává cenným zdrojem informací. Takovým, jaký má být stále po ruce, protože je v mnoha ohledech nenahraditelný.
Michal Třeštík (editor), Jana Bartoňová, Daniela Čechová, Hana Procházková, Jolana Stádníková: Kdo je kdo
Osobnosti české současnosti
Agentura Kdo je kdo
Praha 2002, 781 str.
</TEXT>
</DOC>
<DOC>
<DOCID>LN-20020918083</DOCID>
<DOCNO>LN-20020918083</DOCNO>
<DATE>09/18/02</DATE>
<TITLE>
Desátý ročník mezinárodní přehlídky odrážel rozporuplnou situaci současného domácího i zahraničního divadla
</TITLE>
<TEXT>
Plný tucet inscenací a půl tuctu pouličních představení přinesl desátý ročník Mezinárodního festivalu Divadlo v Plzni.
PLZEŇ - Nový dramaturgický tým sliboval jako obvykle pestrou paletu divadelních žánrů s důrazem na prezentaci nastupující režisérské generace. Jak bylo toto předsevzetí naplněno? Letošní přehlídka neodhalila ani strmé vrcholy, ani pokleslé nížiny, zato řadu problémů a rozporů, v nichž se odráží soudobá situace českého i evropského divadla.
</TEXT>
<HEADING>
Silácké produkce a výmluvný Griškovec
</HEADING>
<TEXT>
Ze zahraničních inscenací nejvíce, byť mnohdy polemicky zaujal polský přepis Fredrových Panenských slibů pod názvem Magnetismus srdce (Teatr rozmaitosci, Varšava) a maďarské variace na téma Büchnerova Vojcka W - Dělnický cirkus (Krétakör Színház, Budapešť). Polský režisér Gregorz Jarzyna, tentokráte pod dívčím pseudonymem Sylwia Torsh, vyšel z poněkud zaprášené salonní komedie, aby věčné vztahy mezi mužem a ženou postupně transponoval do současné podoby. Zprvu prostředky převážně hereckými (posunem z konverzačního stylu do roviny strindbergovského zápasu pohlaví, důrazem na řeč těla), později čím dál více vnějšími efekty (hudebními, zvukovými, světelnými), vypůjčenými z jiných médií, a ovšem i vnější aktualizací (kostýmy, inventář). Maďarský režisér Árpád Schilling byl radikálnější i důslednější: příběh utlačovaného a mučeného proletáře převedl beze zbytku do souřadnic cirkusu - v prostorovém řešení i ve výrazivu. Lidský úděl se jednostranným akcentem na fyzickou manipulaci, násilí, boj o život tak říkajíc biologizoval a jemnější stránky Büchnerova vidění, jeho groteskní humor, přízračnost a tajemnost přišly zkrátka. Dojem českého diváka byl ovšem determinován nesrozumitelností textu doplněného proletářskými básněmi Józsefa Attily, jejichž ideologickou funkci si mohl pouze domýšlet a vnímal spíše schematizaci emocionální. Pravým opakem těchto siláckých produkcí bylo vystoupení hercedramatika Jevgenije Griškovce z ruského Kaliningradu. Hrané vyprávění o zážitcích z dětství a ze základní vojenské služby u Tichomořské námořní flotily vystačilo s elementárními hereckými prostředky (tvárným slovem, střídajícím popis a komentář, prožitek a odstup, vážnost a humor, výmluvnými náznaky pohybovými, gestickými a mimickými, ostrými přechody a střihy), a přece se mu podařilo cudně a zdrženlivě vyjádřit hrůzy a útrapy nesvobodné lidské existence. Rovněž v českém podílu na přehlídce převažoval spíše niterný přístup k tématům a problémům (s výjimkou hlučné a na dřeň odrané Shakespearovy Bouře v atypické inscenaci Naivního divadla z Liberce), organicky se promítající do solidního, mnohdy objevného hereckého projevu. O Zelenkových Příbězích obyčejného šílenství (Dejvické divadlo), Williamsově Skleněném zvěřinci (Divadelní společnost Petra Bezruče, Ostrava) a McDonaghovu Osiřelému západu (Činoherní klub) už bylo dosti napsáno. Hostitelské soubory se představily dvěma ukázkami hudebního divadla. Baletní Čas bolesti přesvědčil více tanečními kvalitami mladého souboru než výstavbou libreta, poněkud jednotvárně variujícího obligátní téma lidské manipulace (Bronislav Roznos). Pro oratorně statickou operu Camillea Saint-SaĎnse Samson a Dalila nalezl mladý režisér Jiří Heřman adekvátně asketický, vzácně čistý tvar a výraz. Zařazení Coburnových seniorských etud pro dva herce The Gin Game vyvolalo námitky některých kritiků. Při všem respektu k citlivé režii Lídy Engelové a skvělým hereckým výkonům Blanky Bohdanové a Josefa Somra i při oprávněnosti repertoárové (produkce Divadla Viola) zůstává pochybnost, zda bulvární a nikterak vynalézavý titul patří zrovna na vrcholnou divadelní přehlídku. Totéž ve všech směrech platí io slovenské inscenaci Churchillovy hry Tenkrát na Jamajce, jejíž vtipnost je převážně dílem hereckého dua Milana Lasici a Kamily Magálové. Diváci se ovšem výborně bavili, alespoň v první půli.
</TEXT>
<HEADING>
Pouliční produkce - intenzita a rozmanitost
</HEADING>
<TEXT>
Nakonec je třeba zmínit se o pouličních představeních. Vystoupení Bílého divadla s názvem Ty, který lyžuješ zprvu šokovalo nahotou všech účinkujících (kromě, bohužel, dívčího kvarteta), avšak brzy ji začneme chápat jako svérázný kostým a soustředíme se na vtipné demonstrace lyžařských dovedností a nehod. Nizozemský soubor Warner a Consorten tvořil potřebný protějšek přetechnizovaných produkcí. Herci se nechovají jako herci, plně se soustřeďují na fyzické úkony, rozebírají kostru lodi a nápaditě z ní sestavují maják, počínají si s řemeslnou i akrobatickou zručností tesařů a námořníků, při pochodech ulicemi tlučou do barelů a troubí na vlastnoručně vyrobenou houkačku. Vyzařuje z nich plebejsky poctivá a pozitivní dělnost, jejíž dominantou je viditelná lidská snaha a námaha. Za vrchol pronikavé oproštěnosti lze považovat Buto performanci japonského tanečníka Ryuza Fukahary. Vlastním tělem a na vlastním těle, které se stává zrcadlem a rezonanční deskou lidského nitra, při vší chudobě vyjadřuje existenciální úzkosti, frustrace a naděje s větší intenzitou i rozmanitostí než mnohé oslnivé a hlučné exhibice bohatých souborů.
Nakonec je třeba zmínit se o pouličních představeních. Vystoupení Bílého divadla s názvem Ty, který lyžuješ zprvu šokovalo nahotou všech účinkujících (kromě, bohužel, dívčího kvarteta), avšak brzy ji začneme chápat jako svérázný kostým a soustředíme se na vtipné demonstrace lyžařských dovedností a nehod. Nizozemský soubor Warner a Consorten tvořil potřebný protějšek přetechnizovaných produkcí. Herci se nechovají jako herci, plně se soustřeďují na fyzické úkony, rozebírají kostru lodi a nápaditě z ní sestavují maják, počínají si s řemeslnou i akrobatickou zručností tesařů a námořníků, při pochodech ulicemi tlučou do barelů a troubí na vlastnoručně vyrobenou houkačku. Vyzařuje z nich plebejsky poctivá a pozitivní dělnost, jejíž dominantou je viditelná lidská snaha a námaha. Za vrchol pronikavé oproštěnosti lze považovat Buto performanci japonského tanečníka Ryuza Fukahary. Vlastním tělem a na vlastním těle, které se stává zrcadlem a rezonanční deskou lidského nitra, při vší chudobě vyjadřuje existenciální úzkosti, frustrace a naděje s větší intenzitou i rozmanitostí než mnohé oslnivé a hlučné exhibice bohatých souborů.
</TEXT>
</DOC>
<DOC>
<DOCID>LN-20020918084</DOCID>
<DOCNO>LN-20020918084</DOCNO>
<DATE>09/18/02</DATE>
<TITLE>
Divadlo Járy Cimrmana představí svou čtrnáctou hru Afrika, ještě před premiérou ji představí při celorepublikové šňůře
</TITLE>
<TEXT>
Pondělní vernisáž v Malostranské besedě v Praze připomněla, že v nejbližších dnech oslaví pětatřicáté narozeniny jedna z nejosobitějších českých scén Divadlo Járy Cimrmana.
PRAHA - Retrospektivní výstava předjímá premiéru čerstvé hry tvůrčí dvojice Ladislav Smoljak - Zdeněk Svěrák nazvané Afrika. Po pěti letech se Smoljak se Svěrákem opět "vzepjali" k napsání nového textu. Zkoušky v Žižkovském divadle Járy Cimrmana vrcholí: ve čtvrtek a v pátek se soubor s novou inscenací (režisérem je jako vždy Ladislav Smoljak) poprvé představí publiku na veřejných generálkách. Poté bude následovat předpremiérová šňůra po České republice (od Třebíče přes Nový Jičín, Ostravu, Brno, Děčín...) a 4. a 5. října se na premiérách v Praze vystřídají oba autoři a protagonisté.
</TEXT>
<HEADING>
Historické fotografie i plakáty
</HEADING>
<TEXT>
Výstava v Malostranské besedě rekapituluje pětatřicetiletou existenci divadla od zakládajících tezí, jež vyšly z pera Jiřího Šebánka, duchovního otce (se Zdeňkem Svěrákem) rozhlasové imaginární Vinárny U Pavouka, z níž se myšlenka Divadla Járy Cimrmana zrodila. (Šebánek se s divadlem v roce 1969 rozloučil a později spolu s Karlem Velebným založil Salon Cimrman.) K vidění jsou tu historické fotografie ze všech třinácti her a dnes už klasické cimrmanovsky charakteristické plakáty včetně toho prvního, k němuž výtvarný podnět dal Ladislav Smoljak. Znalec Cimrmana pozná na výstavě ruku výtvarníka a herce Jaroslava Weigla, jednoho ze základních "kádrů" souboru.
</TEXT>
<HEADING>
Putující divadlo
</HEADING>
<TEXT>
Historicky prvním představením divadla bylo uvedení hry Akt. Uskutečnilo se v sále Malostranské besedy v Praze 4. října roku 1967. V Malostranské besedě divadlo hrálo až do roku 1971 (Vyšetřování ztráty třídní knihy, Domácí zabijačka, Hospoda Na mýtince, Vražda v salónním coupé a Němý Bobeš). Na stolech svítily petrolejové lampy, součástí představení byly i koncerty SHQ Karla Velebného. Poté se divadlo stěhovalo do pražské Reduty (1973 - 1974), načež vystřídalo několik dalších sálů - kulturní domy, Divadlo Braník, Divadlo Na zábradlí, Divadlo Solidarita, až skončilo v Žižkovském divadle, které posléze přijalo "klasikovo" jméno. Přestože prvotní dobrodružství cimrmanovské mystifikace dávno pominulo, divadelní pokladna zažívá měsíc co měsíc stále stejný nápor zájemců o vstupenky: musejí si počkat na pořadová čísla, aby se na všechny, kdo si přivstali, dostalo. Ve frontách na Cimrmany je celkem veselo - lidé se trumfují ve znalostech všech třinácti her, jež po všechna ta léta zůstávají nepřetržitě na repertoáru. Čekající přidávají své historky s divadlem a i jinak se hlásí k cimrmanovské pospolitosti. Okruh přátel divadla se právě v pondělí v Malostranské besedě dočkal večera pro příznivce. Nejprve jazzmani s výmluvným názvem Sága rodu SHQ připomněli, že své muzicírování vztahují k odkazu skvělého hudebníka a někdejšího cimrmanologa Karla Velebného. Poté se přítomní stali prvním publikem prezentace nového semináře (tematické referáty cimrmanologů doprovázejí každou uvedenou hru z odkazu Járy Cimrmana). Autoři i interpreti si ještě čerstvý text (Svěrák se Smoljakem píšou semináře vždycky až na poslední chvíli) společně četli teprve podruhé, vstřícné publikum se ovšem skvěle bavilo.
Téma 35 let Divadla Járy Cimrmana a rozhovor s Ladislavem Smoljakem a Zdeňkem Svěrákem čtěte v sobotní příloze Neděle
</TEXT>
</DOC>
<DOC>
<DOCID>LN-20020918085</DOCID>
<DOCNO>LN-20020918085</DOCNO>
<DATE>09/18/02</DATE>
<TITLE>
Městské divadlo Brno uvedlo českou premiéru nové hry Pavla Kohouta Dvě gorily proti mafii.
</TITLE>
<TEXT>
Dramaturgie divadla připomíná Kohoutovu angažovanost v současných tématech, která se údajně měla promítnout i do jeho nové komedie. Nicméně Dvě gorily nejsou satirická hra a gangsterské prostředí tu pouze tvoří pozadí situační komedii.
</TEXT>
<HEADING>
Hrubozrnný humor
</HEADING>
<TEXT>
Děj odstartuje osudný omyl: na pražském setkání mafiánů se Čechům nepodaří zastrašit ruské kolegy. Plán se střelbou z dortu ą la Někdo to rád horké se nečekaně obrátí proti domácí mafii. Před připravovaným otevřením cirkusu, jehož provozem se (ve verzi textu určené pro Městské divadlo) nekalá činnost maskuje, je pak potřeba už jen zahlazovat stopy. Spád komedie udává postupné zveřejňování pravé povahy a především skutečné moci zúčastněných postav. Nešťastní střelci se ukrývají v gorilí kůži, závěrečné odhalení faktu, že nebyli jediní, a že ani ruská mafie nebyla pravá, patří k tradičním postupům rozkrývání falešných domněnek, z nichž je konstruována situační komika. Aby mechanismus fungoval a bavil, bylo by třeba ovšem propracovanější sítě omylů a zmatků, která zde chybí. Hra si libuje v humoru hrubozrnnějšího ražení, k jehož rozvíjení autor využívá dialekt (brněnský, nebo spíš brněnskomoravský, českou italštinu mafiánů, která je v inscenaci zčásti vypuštěna), postavy nechápavých hlupáků (střelce, mafiánské pistolníky) i lascivní komiku (situace v opičí kleci, kde jednoho z ukrytých střelců obtěžuje samec "homosexuál"). Dobrým obsazením, oživením postaviček a jejich posunem k výraznějším typům, případně grotesknějším laděním mohl být text podepřen, a Kohoutova komedie by se snad stala vhodným titulem pro repertoár komerčního divadla. V Městském divadle však došlo k pokusu o jakousi pestrobarevnou cirkusovou show s tanečními vstupy, v níž hra ztratila poslední zbytky vtipu i srozumitelnost.
</TEXT>
<HEADING>
Zbytečná stylizace
</HEADING>
<TEXT>
Na jeviště proměněné v cirkusovou manéž s živou kapelou a všemi, zejména výtvarnými, náležitostmi jsou hned v úvodu vtažení dva "dobrovolníci" z hlediště, střelci Josef a František (Karel Janský a Petr Štěpán v alternaci s Tomášem Sagherem), pocit divadla na divadle je nesmyslně podtrhován i neskutečným umíráním obětí s proklamovaným nepodařeným rozlitím červené barvy pod košilí. Jestliže si postavy hry nesly alespoň základní potenciál pro rozehrání průměrně zábavných typů, utopil jej mladý režisér Martin Glaser v křiklavé cirkusové stylizaci a nekritickém rozehrávání okrajových a nadbytečných komických charakteristik. Tisková mluvčí Viktorie Nádherná mohla být v podání Radky Coufalové půvabnou naivkou. Místo toho se nutí do artistických výkonů, křečovitého hopsání u klece a převlékání z jednoho pestrého kostýmu do druhého. Kápa (Igor Ondříček) vybavil režisér gesty a stylem varietního baviče, sekretářka a hybatelka závěrečného rozuzlení Nováková (Zdena Herfortová) se změnila v klauna zmateně pobíhajícího po jevišti. Součástí tohoto běsnění jsou i reminiscence na hity 80. let, televizní soutěže, několik sborových tanečních čísel a nástup ledního medvěda s klokanem ve finále. Pavlu Kohoutovi zvolený žánr příliš nesedl. A Městské divadlo předvedlo dramaturgický i režijní přehmat.
Pavel Kohout: Dvě gorily proti mafii
Režie: Martin Glaser
Scéna: Jaroslav Milfajt
Kostýmy: Andrea Kučerová
Hudba: Petr Malásek
Městské divadlo Brno
Česká premiéra 7. a 8. září 2002
</TEXT>
</DOC>
<DOC>
<DOCID>LN-20020918086</DOCID>
<DOCNO>LN-20020918086</DOCNO>
<DATE>09/18/02</DATE>
<TITLE>
Liverpool i Dortmund prohrály shodně 2:0, Galáskův Ajax porazil Lyon
</TITLE>
<GEOGRAPHY>PRAHA</GEOGRAPHY>
<TEXT>
Fotbalisté Realu Madrid nenechali nikoho na pochybách, že jsou na obhajobu nejcennější klubové trofeje dobře připraveni. V úvodním utkání Ligy mistrů, která včera začala na osmi stadionech, vyhráli v Římě 3:0. "Bílý balet" nastoupil bez Brazilce Ronalda, přesto ovládl hru. Hlavní postavou byl Guti, který dal dvě branky a jednu připravil pro Raúla. Italové se bez Tottiho a Batistuty, kteří si přinesli trest z minulého ročníku, na nic nezmohli. Ajax Amsterdam, v jehož středové řadě nechyběl český fotbalista Tomáš Galásek, porazil Olympique Lyon 2:1. Hrdinou byl Švéd Zlatan Ibrahimovic, který vstřelil oba góly vítězů. Borussia Dortmund sice v Londýně uhlídala obávanou francouzskou dvojici Arsenalu Henry - Wiltord, ale zaskočili ji Nizozemec Bergkamp a Švéd Ljungberg, hrající první zápas po zranění, které utrpěl na mistrovství světa. Jan Koller se marně pokoušel o vyrovnání a zraněný Tomáš Rosický sledoval zápas jen doma u televize.
</TEXT>
<HEADING>
Baroš hrál čtvrt hodiny, Berger nenastoupil vůbec
</HEADING>
<TEXT>
Milan Baroš s Patrikem Bergerem seděli ve Valencii jen na liverpoolské lavičce a dívali se, jak jejich tým prohrává 0:2. Až do druhého poločasu poslal trenér Houllier Owena a na poslední čtvrthodinu i Baroše, ale nic tím nezměnil. To už hrál Liverpool v deseti bez vyloučeného Hamanna. Inter Milán vedl v norském Trondheimu zásluhou Argentince Crespa, ale domácí Karadas dvěma góly výsledek otočil. Navíc po faulu na něj uviděl červenou kartu Cannavaro. Přesto i v deseti Italové vyrovnali; také druhý gól dal Crespo, který nedávno přestoupil z Lazia Řím. V Basileji si hned v úvodu druhého poločasu vynutila dýmovnice přerušení hry, ale sotva se kouř rozplynul, našel Hakan Yakin cestu do sítě Spartaku Moskva a po pěti minutách přidal Rossi další gól. Přemožitel pražské Sparty Racing Genk hrál doma s AEK Atény jen 0:0, stejně jako Auxerre s Eindhovenem.
Milan Baroš s Patrikem Bergerem seděli ve Valencii jen na liverpoolské lavičce a dívali se, jak jejich tým prohrává 0:2. Až do druhého poločasu poslal trenér Houllier Owena a na poslední čtvrthodinu i Baroše, ale nic tím nezměnil. To už hrál Liverpool v deseti bez vyloučeného Hamanna. Inter Milán vedl v norském Trondheimu zásluhou Argentince Crespa, ale domácí Karadas dvěma góly výsledek otočil. Navíc po faulu na něj uviděl červenou kartu Cannavaro. Přesto i v deseti Italové vyrovnali; také druhý gól dal Crespo, který nedávno přestoupil z Lazia Řím. V Basileji si hned v úvodu druhého poločasu vynutila dýmovnice přerušení hry, ale sotva se kouř rozplynul, našel Hakan Yakin cestu do sítě Spartaku Moskva a po pěti minutách přidal Rossi další gól. Přemožitel pražské Sparty Racing Genk hrál doma s AEK Atény jen 0:0, stejně jako Auxerre s Eindhovenem.
</TEXT>
</DOC>
<DOC>
<DOCID>LN-20020918087</DOCID>
<DOCNO>LN-20020918087</DOCNO>
<DATE>09/18/02</DATE>
<TITLE>
Ewing skončil s basketbalem. Čtyřicetiletý pivot Patrick Ewing skončil po sedmnácti letech v NBA s basketbalem. Své rozhodnutí včera oznámil zámořským novinářům a zalitoval, že se mu nikdy nepovedlo získat mistrovský titul. "Je ale čas zkusit něco jiného. Byly to skvělé roky," rozloučil se hráč. Velkou část kariéry spojil Ewing s New Yorkem, za který odehrál patnáct sezon.
</TITLE>
<TEXT>
Důchodce zaplatí Maierovi. Německý důchodce dostal za zranění rakouského lyžaře Hermanna Maiera pokutu 2750 eur (více než 83 000 korun) a měsíc nesmí řídit auto. Mnichovský soud uznal čtyřiasedmdesátiletého muže vinným z toho, že nedbalou jízdou způsobil Maierovi těžké ublížení na zdraví. Výši trestu agentuře APA prozradil právník viníka s tím, že se proti němu odvolal.
</TEXT>
</DOC>
<DOC>
<DOCID>LN-20020918088</DOCID>
<DOCNO>LN-20020918088</DOCNO>
<DATE>09/18/02</DATE>
<TITLE>
Agresivita. Tvrdost. Síla. Neústupnost. Tyto vlastnosti nejlépe charakterizují hru, kterou se Alonzo Mourning (32) dosud prezentoval na palubovkách NBA. Budoucnost tohoto mohutného pivota Miami Heat a bezesporu jedné z největších basketbalových hvězd současnosti je ale značně pochmurná.
</TITLE>
<GEOGRAPHY>PRAHA</GEOGRAPHY>
<TEXT>
Mourning byl nucen už podruhé v kariéře oznámit časově nespecifikovanou přestávku. Jeho tělo totiž sužuje vzácná a nebezpečná choroba ledvin. "Myslete ve svých modlitbách na Alonza" - tuhle větu uslyšeli basketbalisté Miami Heat od svého trenéra Pata Rileyho už podruhé během posledních dvou let. V říjnu 2000 poprvé odhalili lékaři Mourningovi při rutinní prohlídce potíže s ledvinami, které později vyústily v šokující diagnózu: fokální glomeruloskleróza, nebezpečná nemoc ledvin, postihující v poslední době v USA hlavně afroamerickou mládež. Může vyústit až v úplné selhání orgánu... Mourning vynechal téměř celou sezonu, ale téměř zázračně se stihl připravit na tu uplynulou, v níž opět patřil mezi pilíře Miami Heat. Zdálo se, že se zotavil úplně, ale minulý týden se svěřil Patu Rileymu, že nemoc ho znovu ničí. "Na mužstvo měla ta zpráva devastující účinek. Alonzo je náš základní stavební kámen," prohlásil zdrcený Riley. "Za těch sedm let, co je v Miami, je pro mě jako syn. Měli jsme dlouhou filozofickou debatu o jeho zdraví, životě a rodině. Nebylo to dobré. Byl na dně." Mourning, vyhlášený dvakrát v kariéře nejlépe bránícím hráčem NBA, proslul především svým neobyčejným zápalem pro hru a enormním nasazením. Patřil k fyzicky nejdokonaleji připraveným hráčům NBA a jako jeden z mála se mohl co do síly měřit se Shaquillem O'Nealem. "Nikdy jsem nikoho neviděl trénovat a posilovat s takovým úsilím," prohlásil o něm Jack Ramsay, bývalý slavný kouč a letitý respektovaný odborník. Teď je ale Mourningovo obrovské a svalnaté tělo, navyklé bourat soupeře jako kuželky, poráženo vnitřním nepřítelem, kterému se lze jen obtížně bránit. "Chci se uzdravit, abych mohl žít normálním životem a sledovat, jak moje děti rostou," prohlásil Mourning už před dvěma lety. Jeho kondice se ale podle lékařů nyní dramaticky zhoršila, a přestože basketbalista sám nechce hovořit o předčasném ukončení kariéry, vše nasvědčuje tomu, že NBA opustí jedna z jejích nejvýraznějších postav 90. let. "Nemám rád návštěvy u doktorů. Pokaždé se bojím, co mi řeknou," prohlásil už dříve a naznačil tak, že počítá s variantou zhoršení svého stavu. "Vůbec se teď nesoustředí na basketbal. Chce se nejdříve postarat sám o sebe," řekl po rozhovoru s Mourningem Sean Elliott, křídlo San Antonia Spurs, kterého od potíží s ledvinami vysvobodila až transplantace, po níž se dokázal vrátit na palubovky. "Je těžké vidět toho největšího, 'nejzlejšího' chlapa se v důsledku nemoci měnit v cosi tak křehkého," píše zámořský tisk o pivotmanovi Miami Heat. Alonzo Mourning, přezdívaný "Zo", už možná nikdy nebude v návalu adrenalinové euforie na palubovce demonstrativně ukazovat své mohutné bicepsy. "Zo" se teď musí soustředit především na sebe.
PRAHA - Mourning byl nucen už podruhé v kariéře oznámit časově nespecifikovanou přestávku. Jeho tělo totiž sužuje vzácná a nebezpečná choroba ledvin. "Myslete ve svých modlitbách na Alonza" - tuhle větu uslyšeli basketbalisté Miami Heat od svého trenéra Pata Rileyho už podruhé během posledních dvou let. V říjnu 2000 poprvé odhalili lékaři Mourningovi při rutinní prohlídce potíže s ledvinami, které později vyústily v šokující diagnózu: fokální glomeruloskleróza, nebezpečná nemoc ledvin, postihující v poslední době v USA hlavně afroamerickou mládež. Může vyústit až v úplné selhání orgánu... Mourning vynechal téměř celou sezonu, ale téměř zázračně se stihl připravit na tu uplynulou, v níž opět patřil mezi pilíře Miami Heat. Zdálo se, že se zotavil úplně, ale minulý týden se svěřil Patu Rileymu, že nemoc ho znovu ničí. "Na mužstvo měla ta zpráva devastující účinek. Alonzo je náš základní stavební kámen," prohlásil zdrcený Riley. "Za těch sedm let, co je v Miami, je pro mě jako syn. Měli jsme dlouhou filozofickou debatu o jeho zdraví, životě a rodině. Nebylo to dobré. Byl na dně." Mourning, vyhlášený dvakrát v kariéře nejlépe bránícím hráčem NBA, proslul především svým neobyčejným zápalem pro hru a enormním nasazením. Patřil k fyzicky nejdokonaleji připraveným hráčům NBA a jako jeden z mála se mohl co do síly měřit se Shaquillem O'Nealem. "Nikdy jsem nikoho neviděl trénovat a posilovat s takovým úsilím," prohlásil o něm Jack Ramsay, bývalý slavný kouč a letitý respektovaný odborník. Teď je ale Mourningovo obrovské a svalnaté tělo, navyklé bourat soupeře jako kuželky, poráženo vnitřním nepřítelem, kterému se lze jen obtížně bránit. "Chci se uzdravit, abych mohl žít normálním životem a sledovat, jak moje děti rostou," prohlásil Mourning už před dvěma lety. Jeho kondice se ale podle lékařů nyní dramaticky zhoršila, a přestože basketbalista sám nechce hovořit o předčasném ukončení kariéry, vše nasvědčuje tomu, že NBA opustí jedna z jejích nejvýraznějších postav 90. let. "Nemám rád návštěvy u doktorů. Pokaždé se bojím, co mi řeknou," prohlásil už dříve a naznačil tak, že počítá s variantou zhoršení svého stavu. "Vůbec se teď nesoustředí na basketbal. Chce se nejdříve postarat sám o sebe," řekl po rozhovoru s Mourningem Sean Elliott, křídlo San Antonia Spurs, kterého od potíží s ledvinami vysvobodila až transplantace, po níž se dokázal vrátit na palubovky. "Je těžké vidět toho největšího, 'nejzlejšího' chlapa se v důsledku nemoci měnit v cosi tak křehkého," píše zámořský tisk o pivotmanovi Miami Heat. Alonzo Mourning, přezdívaný "Zo", už možná nikdy nebude v návalu adrenalinové euforie na palubovce demonstrativně ukazovat své mohutné bicepsy. "Zo" se teď musí soustředit především na sebe.
</TEXT>
</DOC>
<DOC>
<DOCID>LN-20020918089</DOCID>
<DOCNO>LN-20020918089</DOCNO>
<DATE>09/18/02</DATE>
<TEXT>
Diváci: 33 404, nejvíce na utkání Jablonec - Liberec (6550), nejméně v Příbrami a na Bohemians (shodně 3272), průměr 4176 diváků na utkání.
</TEXT>
</DOC>
<DOC>
<DOCID>LN-20020918090</DOCID>
<DOCNO>LN-20020918090</DOCNO>
<DATE>09/18/02</DATE>
<TITLE>
Severočeské derby mezi Jabloncem a Libercem, které uzavřelo 7. ligové kolo, nabídlo strhující fotbalovou parádu okořeněnou nevídanými zvraty a šesti góly k tomu.
</TITLE>
<GEOGRAPHY>JABLONEC</GEOGRAPHY>
<TEXT>
Řada diváků ve 20. minutě utkání, tedy už po třetí brance vsíti domácích odcházela s poukazem: "Na ten pohřeb se mohu dívat doma u televize." To ovšem netušili, komu v současnosti velí trenér Vlastimil Palička: "Jakmile jsme vsítili kontaktní gól, věřil jsem, že jsme schopni zápas zdramatizovat. Do poločasu jsme sice mohli prohrávat 1:5, kdyby se trefili Papoušek či Blaha. Na druhé straně jsme mohli odcházet do kabin za nerozhodného stavu 3:3. Škoda, že se Svojtka s Novákem u delší tyče nedohodli," popisoval drama pod Ještědem domácí kouč. Jednou z klíčových postav této bitvy se stal ofenzivně laděný záložník domácích Jozef Weber, autor dvou branek: "Takové zápasy potřebuji. Dokážu se vyburcovat k tomu nejlepšímu výkonu jako v době, kdy měla zájem o mé služby Slavia Praha. V současném týmu Jablonce jsem však nadmíru spokojen, protože tvoříme partu, což není v žádném případě fráze. Jinak bychom nemohli zremizovat zápas, v němž byli hosté zpočátku jednoznačně lepším celkem," konstatoval zjevně spokojený Weber a dodal: "Ke dvěma gólům mi dopomohl předstoper Johana špatnou hlavičkou a v závěru utkání nepřesným odkopem." Na protější lavičce důvod k euforii nebyl, vítězství Liberci doslova proteklo mezi prsty. "Nemohu se na mužstvo zlobit. Odvedlo dobrý výkon. O chybách v defenzivě si povíme při rozboru utkání. Takový je však fotbal. Důležité je, že jsme neprohráli, byť jsme měli na to, abychom pozornější defenzivou odvedli tři body a dotáhli se tak na Spartu," zůstal jako vždy pragmatikem spoluautor libereckých úspěchů, trenér Josef Csaplár.
</TEXT>
<HEADING>
Johana si derby za rámeček nedá
</HEADING>
<TEXT>
Nešťastníkem se vším všudy byl předstoper Johana, po jehož dvou chybách padly důležité góly na 2:3, respektive vyrovnávací branka Weberova. "Lituju toho, že jsem pomohl Jabloneckým k bodu. Pro mě to byl zápas, který si za rámeček určitě nedám," smutnil reprezentační předstoper, jindy opora mistrovského Slovanu Petr Johana.
Nešťastníkem se vším všudy byl předstoper Johana, po jehož dvou chybách padly důležité góly na 2:3, respektive vyrovnávací branka Weberova. "Lituju toho, že jsem pomohl Jabloneckým k bodu. Pro mě to byl zápas, který si za rámeček určitě nedám," smutnil reprezentační předstoper, jindy opora mistrovského Slovanu Petr Johana.
</TEXT>
</DOC>
<DOC>
<DOCID>LN-20020918091</DOCID>
<DOCNO>LN-20020918091</DOCNO>
<DATE>09/18/02</DATE>
<GEOGRAPHY>TOKIO</GEOGRAPHY>
<TEXT>
Čerstvá vítězka grandslamového US Open Serena Williamsová spojila síly s legendou světového tenisu Martinou Navrátilovou. Současná světová jednička hraje s bývalou královnou tenisu čtyřhru na turnaji WTA v Tokiu. Nově složený pár vyhrál v Japonsku v prvním kole nad Martinezovou a Prattovou 2:1 na sety. "Chtěla jsem se odhlásit, jelikož nehraji s Venus," přiznala Serena, která dosud hrála čtyřhru pouze se sestrou. "Mám-li hrát s někým jiným, pak neexistuje nikdo lepší než Martina," vysvětlila Serena. O čtyřiadvacet let starší Navrátilová má letos po svém boku již šestou deblovou partnerku. Pokaždé tvoří dvojici s hráčkou o generaci mladší. "Na věkový rozdíl nemyslím," opakovala česká rodačka. "Zamlada jsem hrála čtyřhru s o jedenáct let starší Virginií Wadeovou. Nevidím v tom problém," uvedla Navrátilová.
</TEXT>
</DOC>
<DOC>
<DOCID>LN-20020918092</DOCID>
<DOCNO>LN-20020918092</DOCNO>
<DATE>09/18/02</DATE>
<GEOGRAPHY>PAŘÍŽ</GEOGRAPHY>
<TEXT>
Čtyřnásobný vítěz Tour de France Lance Armstrong chce v příští sezoně vyhrát tento prestižní závod popáté v řadě a přidat k tomu i zisk titulu světového šampiona v silničním závodu jednotlivců nebo v časovce. "Sezona 2003 pro mě bude výjimečná, protože budu mít před sebou kromě Tour další velký cíl, zvítězit na mistrovství světa v kanadském Hamiltonu," uvedl americký cyklista. Armstrong se od svého prvního vítězství na Tour de France v roce 1999 mistrovství světa nezúčastnil. "Možnost získat titul na území Severní Ameriky zní velmi lákavě. Samozřejmě to znamená prodloužení sezóny, takže tomu musím přizpůsobit svou přípravu," řekl cyklista, který získal titul mistra světa již v roce 1993 v Oslu.
</TEXT>
</DOC>
<DOC>
<DOCID>LN-20020918093</DOCID>
<DOCNO>LN-20020918093</DOCNO>
<DATE>09/18/02</DATE>
<TITLE>
Mistři hokejové extraligy začali sezonu výhrou, Martinec oslavil návrat gólem
</TITLE>
<TEXT>
Vydřeným vítězstvím nad ambiciózním Zlínem začali včera hokejisté Sparty cestu za obhajobou extraligového titulu. Na jejich první zápas v sezoně se přišlo podívat jen necelých tři a půl tisíce fanoušků.
PRAHA - Úspěšný návrat útočníka Patrika Martince, který loňský rok strávil v ruské lize, sparťanská premiéra extraligového krále produktivity Petra Lešky, jenž loni oblékal právě dres Zlína, a 600. ligový zápas kapitána Richarda Žemličky. To byly tři velké události včerejšího prvního vystoupení úřadujících mistrů v extralize. I přesto panovala v poloprázdné hale komorní atmosféra.
</TEXT>
<HEADING>
Sparta - Zlín 3:1
</HEADING>
<TEXT>
Pražané začali zápas ve velkém stylu. Leška si hned při prvním střídání vykoledoval faul, a i když přesilovku Sparta nevyužila, skóre se měnilo vzápětí. Po šesti minutách hry totiž při oslabení vyhodil Kratěna puk na obránce Ptáčka, ten ho posunul Martincovi, který svůj návrat oslavil vedoucí brankou. To ale bylo z pohledu změny skóre na hodně dlouhou dobu všechno. Sparťané sice byli aktivnější a měli i šance, ve zlínské brance ale stál jako skála veterán Ivo Pešat. Tento v minulosti věčný vsetínský náhradník Romana Čechmánka bravurně odolával dalším sparťanským nájezdům až do 42. minuty, kdy ho překonal Tomík. Slovenský reprezentant se dostal sám mezi kruhy a puk z jeho hokejky zapadl přesně k levé tyčce. Šestatřicetiletý gólman Pešat a jeho ještě o rok starší protějšek Petr Bříza ale byli jednoznačně nejlepšími muži svých týmů. Brankář Zlína se vyznamenal především při šancích jubilanta Žemličky, Bříza zase předvedl zákrok snů při nájezdu Vlčka. Druhý gól ale nakonec hosty zlomil. Sparťané začali hrát s daleko větším přehledem a sebevědomím a Pešat brzy lovil puk ze své branky potřetí. Po chybě obránce Galvase střílel Zelenka. Zlínu se pak v závěru přece jen podařilo připravit Břízu o čisté konto, nadvakrát ho překonal útočník Jenáček. Závěr zápasu ještě okořenila bitka Žemličky s mladým a urostlým útočníkem Balaštíkem. I z ní vyšel jako vítěz sparťanský veterán.
Pražané začali zápas ve velkém stylu. Leška si hned při prvním střídání vykoledoval faul, a i když přesilovku Sparta nevyužila, skóre se měnilo vzápětí. Po šesti minutách hry totiž při oslabení vyhodil Kratěna puk na obránce Ptáčka, ten ho posunul Martincovi, který svůj návrat oslavil vedoucí brankou. To ale bylo z pohledu změny skóre na hodně dlouhou dobu všechno. Sparťané sice byli aktivnější a měli i šance, ve zlínské brance ale stál jako skála veterán Ivo Pešat. Tento v minulosti věčný vsetínský náhradník Romana Čechmánka bravurně odolával dalším sparťanským nájezdům až do 42. minuty, kdy ho překonal Tomík. Slovenský reprezentant se dostal sám mezi kruhy a puk z jeho hokejky zapadl přesně k levé tyčce. Šestatřicetiletý gólman Pešat a jeho ještě o rok starší protějšek Petr Bříza ale byli jednoznačně nejlepšími muži svých týmů. Brankář Zlína se vyznamenal především při šancích jubilanta Žemličky, Bříza zase předvedl zákrok snů při nájezdu Vlčka. Druhý gól ale nakonec hosty zlomil. Sparťané začali hrát s daleko větším přehledem a sebevědomím a Pešat brzy lovil puk ze své branky potřetí. Po chybě obránce Galvase střílel Zelenka. Zlínu se pak v závěru přece jen podařilo připravit Břízu o čisté konto, nadvakrát ho překonal útočník Jenáček. Závěr zápasu ještě okořenila bitka Žemličky s mladým a urostlým útočníkem Balaštíkem. I z ní vyšel jako vítěz sparťanský veterán.
</TEXT>
</DOC>
<DOC>
<DOCID>LN-20020918094</DOCID>
<DOCNO>LN-20020918094</DOCNO>
<DATE>09/18/02</DATE>
<TITLE>
Poněkud zvolna, jakoby váhavě, vpluly do extraligy dvě velké posily hokejové Sparty. Král střelců z předchozí sezony Petr Leška i jeho spoluhráč z třetího útoku Martin Špaňhel ve včerejší premiéře řídce zaplněné tribuny příliš neohromili.
</TITLE>
<GEOGRAPHY>PRAHA</GEOGRAPHY>
<TEXT>
"Na výkonu celého mužstva bylo patrné, že se jednalo o první zápas," vysvětloval Leška. "Pořád si ještě zvykám na velké kluziště, k brance tady mám mnohem dál než loni ve Zlíně. Tam mi bylo hej, puk se pořád točil kolem branky, mnohem častěji než tady v Praze jsem se proto dostával i k dorážkám, z nichž padaly góly." Spokojeností nezářil ani Martin Špaňhel, jenž do hlavního města zamířil z amerického Columbusu. "Utkání bylo dost rozhárané a nervózní," komentoval dění na ledě. "Tři body jsme ale vydřeli a to je nejdůležitější." Trenér mistrů Václav Sýkora měl pro poněkud volný rozjezd obou útočníků evidentní pochopení. "První mistrovské utkání je pokaždé obtížné pro všechny, pro nováčky pak dvojnásob," pravil. "Špaňhel předvedl dobrý pohyb a tah na branku, Leškův výkon asi ještě nelze označit za optimální, ale pevně věřím, že se bude zlepšovat. Celá řada i s Tomíkem má před sebou perspektivu a nepochybuji o tom, že její výkon půjde nahoru." Snad nejvíc rušno bylo v úterý kolem kapitána Pražanů Richarda Žemličky. Soupeři ho ani v jeho šestistém utkání v extralize nikterak nešetřili, takže populární útočník se místy náležitě vztekal. Především když mu Okál na konci druhé třetiny vysekl přes ruku parádní sekyru, anebo když se v závěru utkání popral s Balaštíkem. "Okál mě sice tvrdil, že mě přetáhl přes hokejku, ale když se podíváte na můj prst, tak je zřejmé, že to asi přes hokejku nebylo," ukazoval namodralý malíček levé ruky. "No a Balaštík mě bodl do břicha, to by se snad mělo trestat, ne?" Z jubilea ale příliš velkou vědu nedělal. "Přečetl jsem si to před několika dny ve sparťanském zpravodaji, mnohem důležitější než nějaký šestistý zápas ale je, že jsme vyhráli. Ještě to na ledě nebylo ono, tak tomu ale bývá každý rok. Člověk si musí zvyknout na poněkud jiné tempo, než jaké bývá v přípravných zápasech."
Stavjaňa má v týmu o šest měsíců staršího Vlacha
Hostující trenér Antonín Stavjaňa se poprvé ve své nedlouhé trenérské kariéře ocitl v situaci, kdy do boje vedl staršího hokejistu než je on sám. Rostislav Vlach se totiž narodil o šest měsíců dříve... Neutrpěla tak snad jeho autorita? "Ale kdepak, s Rosťou jsme kamarádi," usmíval se asistent reprezentačního trenéra Lenera. "Jeho zkušenosti působí na tým blahodárně, navíc se na něho mohu stoprocentně spolehnout." Čtyřicetiletý Vlach ho vzápětí doplnil. "S Tondou problémy nemám, dokonce jsem se mu podvolil, když mě požádal, abych se s mužstvem připravoval i v létě," prohlásil. "Posledních pět let jsem sice trénoval individuálně, co bych ale pro Tondu neudělal... Nechal jsem se umluvit a od června jsem alespoň na dopolední tréninky chodil s ostatními," dodal třetí nejstarší ligový hokejista letošního ročníku.
</TEXT>
</DOC>
<DOC>
<DOCID>LN-20020918095</DOCID>
<DOCNO>LN-20020918095</DOCNO>
<DATE>09/18/02</DATE>
<TITLE>
Rangers utrpěli šok po gólech Pikla a Straceného, brankář Kučera chytil penaltu
</TITLE>
<TEXT>
Nečekanou výhru vybojovalo mužstvo Žižkova v úvodním zápase 1. kola Poháru UEFA nad lídrem skotské ligy a k odvetě do Glasgowa pocestuje s nemalými nadějemi na postup. Porážku slavného klubu sledoval i jeho velký fanoušek - známý herec Sean Connery, který v Praze natáčí svůj nový film.
Viktoria Žižkov 2
</TEXT>
<HEADING>
Glasgow Rangers 0
</HEADING>
<GEOGRAPHY>PRAHA</GEOGRAPHY>
<TEXT>
O tom, že výhra Viktorie je zasloužená, nemůže nikdo pochybovat. Přehrála svého soupeře v bojovnosti i nasazení, dala do boje srdce a sklidila za to obdiv. Už úvod patřil do kategorie krásných žižkovských snů. Na Straceného přímý kop si naskočil před brankou Pikl a přesnou hlavičkou rozjásal prořídlé tribuny. "Začali jsme nejhůře, jak to jen šlo. A přitom jsme se na standardní situace Žižkova, jeho silnou zbraň, tak připravovali," povzdychl si trenér Rangers Alexander McLeish. A nemuselo zůstat jen u jednoho zásahu. Především Pikl poslal na branku soupeře několik jedovatých vizitek z dálky. Šance měli i Stracený a Janoušek. Živo v pokutovém území domácích začalo být až ve 40. minutě. Rozhodčí Rodriguez viděl držení za dres a odpískal proti Viktorii penaltu. Exekuce se ujal Ferguson, jenže brankář Kučera míč u levé tyčky chytil a spoluhráči ho vynášeli do nebes. Poplácání po ramenou si žižkovský strážce tří tyčí vysloužil i krátce po přestávce. Ze šibenice totiž vytáhl přímý kop Ricksena. Pak nastalo hemžení na protější straně. Po nepřímém kopu uvnitř pokutového území Stracený trefil jen početnou zeď. Úspěšnější byl až v 60. minutě, když od Mlejnského dostal ideální míč do běhu a parádní ranou upravil na 2:0. "Po prvním gólu a přestáté penaltě byl tohle třetí klíčový moment. Byla to akce jak z fotbalové učebnice," pochvaloval si trenér Vítězslav Lavička. "Zvolili jsme náročný způsob hry a všechno vyšlo do puntíku," dodal kouč. Tým z Glasgowa místy připomínal bezradnou partičku pohaslých hvězd typu Caniggii či De Boera. "Jsem překvapen tím, co jsme předvedli," kroutil hlavou lodivod McLeish. "Jsme schopni hrát lepší fotbal." Až v závěru, kdy hosté věděli, že je zle, začali bojovat s větší vervou. Ricksenův oblouček ovšem z prázdné branky vykopl Ščasný, ve druhém případě opět Ricksen posadil míč z úhlu na břevno. "Tohle vítězství se zapíše do žižkovské historie," radoval se Lavička. "O postupu se ale neodvážím mluvit nahlas. Vím, jaké ve Skotsku bude prostředí," dodal kouč.
PRAHA - O tom, že výhra Viktorie je zasloužená, nemůže nikdo pochybovat. Přehrála svého soupeře v bojovnosti i nasazení, dala do boje srdce a sklidila za to obdiv. Už úvod patřil do kategorie krásných žižkovských snů. Na Straceného přímý kop si naskočil před brankou Pikl a přesnou hlavičkou rozjásal prořídlé tribuny. "Začali jsme nejhůře, jak to jen šlo. A přitom jsme se na standardní situace Žižkova, jeho silnou zbraň, tak připravovali," povzdychl si trenér Rangers Alexander McLeish. A nemuselo zůstat jen u jednoho zásahu. Především Pikl poslal na branku soupeře několik jedovatých vizitek z dálky. Šance měli i Stracený a Janoušek. Živo v pokutovém území domácích začalo být až ve 40. minutě. Rozhodčí Rodriguez viděl držení za dres a odpískal proti Viktorii penaltu. Exekuce se ujal Ferguson, jenže brankář Kučera míč u levé tyčky chytil a spoluhráči ho vynášeli do nebes. Poplácání po ramenou si žižkovský strážce tří tyčí vysloužil i krátce po přestávce. Ze šibenice totiž vytáhl přímý kop Ricksena. Pak nastalo hemžení na protější straně. Po nepřímém kopu uvnitř pokutového území Stracený trefil jen početnou zeď. Úspěšnější byl až v 60. minutě, když od Mlejnského dostal ideální míč do běhu a parádní ranou upravil na 2:0. "Po prvním gólu a přestáté penaltě byl tohle třetí klíčový moment. Byla to akce jak z fotbalové učebnice," pochvaloval si trenér Vítězslav Lavička. "Zvolili jsme náročný způsob hry a všechno vyšlo do puntíku," dodal kouč. Tým z Glasgowa místy připomínal bezradnou partičku pohaslých hvězd typu Caniggii či De Boera. "Jsem překvapen tím, co jsme předvedli," kroutil hlavou lodivod McLeish. "Jsme schopni hrát lepší fotbal." Až v závěru, kdy hosté věděli, že je zle, začali bojovat s větší vervou. Ricksenův oblouček ovšem z prázdné branky vykopl Ščasný, ve druhém případě opět Ricksen posadil míč z úhlu na břevno. "Tohle vítězství se zapíše do žižkovské historie," radoval se Lavička. "O postupu se ale neodvážím mluvit nahlas. Vím, jaké ve Skotsku bude prostředí," dodal kouč.
</TEXT>
</DOC>
<DOC>
<DOCID>LN-20020918096</DOCID>
<DOCNO>LN-20020918096</DOCNO>
<DATE>09/18/02</DATE>
<TITLE>
PRAHA - Španělský arbitr Rodríguez naposledy fouká do píšťalky a ruce všech žižkovských fotbalistů letí vzhůru. Právě porazili skotskou legendu Glasgow Rangers 2:0 a před odvetou 1. kola Poháru UEFA to mají rozjeto víc než dobře. Skotové se ze hřiště trousí jako zpráskaní psi. Když v pondělí přiletěli, hýřili sebevědomím na všechny strany. To se ale po devadesáti minutách hry na stadionu Evžena Rošického vypařilo. "Nemám chuť se teď bavit," zabrblá hvězda Jezdců Ronald de Boer. Na hřišti nebyl vůbec vidět, stejně jako další jeho spoluhráči. Pohledy zabodnuté do země, naštvaně kráčí do kabiny. Mlčí, maximálně utrousí nějakou nadávku. Zato na druhé straně je veselo. "Začali jsme výborně, hned v sedmé minutě jsme šli do vedení. Rychlý gól byl pro další vývoj zápasu strašně důležitý," jásá domácí špílmachr Luděk Stracený. Právě on to byl, kdo po přímém kopu posadil Piklovi na hlavu první gól a sám pak přidal ten druhý. "Životní trefa? Ta možná ještě někdy přijde, ale z těch, co jsem zatím dal, tahle určitě životní byla," podotýká a vrací se do 60. minuty hry, kdy po krásné akci po pravé straně hřiště podruhé prostřelil gólmana hostí Klose. "Tonda Mlejnský mi dal parádní přihrávku za beky, kteří se nějak nedohodli, a já jsem mohl jít na bránu. Trefil jsem to parádně a jsem strašně šťastný."
</TITLE>
<HEADING>
Před penaltou dostal Kučera radu
</HEADING>
<TEXT>
Domácím ovšem pořádně zatrnulo těsně před koncem prvního poločasu. Po vzdušném souboji v šestnáctce před žižkovskou bránou se totiž urodila penalta, kterou ale Ferguson "zazdil". Brankář Pavel Kučera totiž míč mířící k levé tyči lapil. "Už během dne jsme se bavili, jak Skotové penalty kopou, takže jsem byl připravený," říkal hrdina oněch chvil. Zásluhu na zlikvidování penalty si ale připisuje také Stracený. "Musím se pochlubit, Pavlovi jsem poradil já, aby skočil k levé tyči. Fergusona jsem sice nikdy penaltu neviděl kopat, ale riskli jsme to," podotýká Stracený. Vzápětí ale varuje: "Ještě není konec. V Glasgowě nás čeká určitě peklo a blázinec. Bude tam plno diváků. Doufám ale, že nezklameme. Oslavy tohoto vítězství radši odkládáme. Nejlepší by bylo slavit v letadle cestou zpátky."
Domácím ovšem pořádně zatrnulo těsně před koncem prvního poločasu. Po vzdušném souboji v šestnáctce před žižkovskou bránou se totiž urodila penalta, kterou ale Ferguson "zazdil". Brankář Pavel Kučera totiž míč mířící k levé tyči lapil. "Už během dne jsme se bavili, jak Skotové penalty kopou, takže jsem byl připravený," říkal hrdina oněch chvil. Zásluhu na zlikvidování penalty si ale připisuje také Stracený. "Musím se pochlubit, Pavlovi jsem poradil já, aby skočil k levé tyči. Fergusona jsem sice nikdy penaltu neviděl kopat, ale riskli jsme to," podotýká Stracený. Vzápětí ale varuje: "Ještě není konec. V Glasgowě nás čeká určitě peklo a blázinec. Bude tam plno diváků. Doufám ale, že nezklameme. Oslavy tohoto vítězství radši odkládáme. Nejlepší by bylo slavit v letadle cestou zpátky."
</TEXT>
</DOC>
<DOC>
<DOCID>LN-20020918097</DOCID>
<DOCNO>LN-20020918097</DOCNO>
<DATE>09/18/02</DATE>
<GEOGRAPHY>PRAHA</GEOGRAPHY>
<TEXT>
Vládní krize by neměla ovlivnit dnešní zasedání kabinetu. Shodli se na tom včera ministři všech tří stran zastoupených v koaliční vládě - ČSSD, KDU-ČSL a US-DEU. Slova jako "normálně" a "konstruktivní" - ta včera jednohlasně zaznívaly z úst členů kabinetu i jejich mluvčích. "Neprojeví se to, vláda bude jednat normálně. Jde o koncepční věci," tvrdil sociálnědemokratický ministr práce a sociálních věcí Zdeněk Škromach. "Bude se jednat o programu, nic jiného se řešit nebude," řekl šéf lidovců Cyril Svoboda. Vláda se dnes ve Strakově akademii sejde až ve dvě hodiny po poledni. Původně byl začátek naplánován na devátou hodinu ranní, kvůli důležitému soukromému programu premiéra se vše muselo posunout. Pro ČTK to uvedla mluvčí úřadu vlády Anna Stárková.
</TEXT>
</DOC>
<DOC>
<DOCID>LN-20020918098</DOCID>
<DOCNO>LN-20020918098</DOCNO>
<DATE>09/18/02</DATE>
<GEOGRAPHY>PRAHA</GEOGRAPHY>
<TEXT>
Komunisté prý nepovažují společnou vládu ČSSD a KSČM za reálnou. Pouze podle mís topředsedkyně Zuzky Rujbrové připomínají, že tyto levicové strany dohromady získaly v Poslanecké sněmovně 111 mandátů. "To je nezpochybnitelný fakt," řekl včera komunistický místopředseda sněmovny Vojtěch Filip. KSČM podle něj "respektuje vítěze voleb jako toho, kdo určuje, jakým způsobem bude sestavována vláda". "Není to vůbec míněno tak, že bychom chtěli vstoupit do této vlády," zdůraznil. Filip ale upozornil na to, že shodnost volebních programů ČSSD a KSČM je "poměrně slušná". K rekonstruované vládě a k jejímu novému programovému prohlášení prý KSČM zaujme novou pozici. "Stojíme o stabilitu země," zdůraznil Filip.
</TEXT>
</DOC>
<DOC>
<DOCID>LN-20020918099</DOCID>
<DOCNO>LN-20020918099</DOCNO>
<DATE>09/18/02</DATE>
<GEOGRAPHY>OSTRAVA</GEOGRAPHY>
<TEXT>
65 milionů korun je cena za výstavbu Vesničky soužití, která byla včera slavnostně otevřena v Ostravě - Muglinově. Ve třiceti rodinných domcích zde najde domov patnáct romských a patnáct bílých rodin. "Vše začalo povodněmi v roce 1997. Tehdy zůstalo bez přístřeší 27 romských rodin z Ostravy - Hrušova, které byly nastěhovány do unimobuněk vzdálených od dnešní vesničky jen několik desítek metrů," vzpomíná indický aktivista Kumar Vishwanathan, jeden z hlavních autorů projektu. Původní počet plánovaných domů ve vesničce - 94 se ukázal nakonec jako nereálný. Na Vishawanathanův nápad zareagovala ostravská Charita, stavět se začalo na podzim roku 2000. 25 milionů zaplatil stát, zbytek dodali nejrůznější sponzoři, většinou západoevropské Charity. "Na dostavbu jsme si vzali úvěr. Ještě tři miliony musíme splatit," uvedl ředitel ostravské Charity Jiří Hořínek. Obyvatelé vesničky uzavírají s Charitou nájemní smlouvy. Nájemné v třípokojových domcích s podkrovím, z nichž jeden stál milion tři sta tisíc korun, se pohybuje okolo dvou tisíc korun měsíčně, podobně jako v místních obecních bytech. V rámci vesničky vzniklo i komunitní centrum, kde bude Charitou provozována sociálně právní poradna, dětské centrum nebo vzdělávací kurzy.
</TEXT>
</DOC>
<DOC>
<DOCID>LN-20020918100</DOCID>
<DOCNO>LN-20020918100</DOCNO>
<DATE>09/18/02</DATE>
<GEOGRAPHY>OSTRAVA/OLOMOUC</GEOGRAPHY>
<TEXT>
Severomoravští policisté v těchto dnech vyšetřují dva případy, kdy se oběťmi útoků stali jejich kolegové. Ve Frýdku-Místku napadl v neděli pozdě večer opilý řidič hlídku policistů, která jej zastavila. Ve stejný den pak v Olomouci strážníka městské policie zbil muž, který odmítl prokázat svou totožnost. Hlídka frýdecko-místeckých policistů zastavila automobil s šestačtyřicetiletým mužem nedaleko centra města. Dechová zkouška prokázala, že muž před jízdou pil alkohol. "Řidič policistům nabídl úplatek 5000 korun, pokud jej nebudou kontrolovat a propustí," popsala situaci mluvčí severomoravské policie Soňa Bradáčová. Hlídka peníze odmítla, což řidiče podráždilo. "Jednoho z nich kopl do břicha a uhodil do tváře," doplnila mluvčí.
</TEXT>
</DOC>
<DOC>
<DOCID>LN-20020918101</DOCID>
<DOCNO>LN-20020918101</DOCNO>
<DATE>09/18/02</DATE>
<TITLE>
VOLBY V NĚMECKU 2002
</TITLE>
<GEOGRAPHY>BERLÍN</GEOGRAPHY>
<TEXT>
Poslední týden před nedělními parlamentními volbami vstoupily razantně na německou politickou scénu vlivné zájmové skupiny, které vyjadřují přímou podporu těm či oněm formacím. Díky těsným výsledkům předvolebních výzkumů se vede do poslední chvíle boj o každého voliče. Velké německé ekologické organizace BUND, DNR a NABU se včera ve společné výzvě zřetelně postavily za dosavadní vládu Gerharda Schrödera. "Dáváme přednost pokračování reformní politiky sociálních demokratů (SPD) a Zelených," uvedli předsedové spolků, i když prý nechtějí dávat voličům žádné doporučení. Širokou podporu má dosavadní kabinet tradičně u odborů a zaměstnaneckých svazů. "Zaměstnanci pro Schrödera" se jmenuje výzva, kterou v pondělí podepsalo v Berlíně 2000 zástupců závodních rad velkých německých firem. Průmyslníci a podnikatelé naopak dávají delší dobu najevo, že mají dosavadní vlády SPD a Zelených dost. "Vláda vyrobila příliš mnoho zákonů, které jsou pro německé hospodářství a trh pracovních sil jednoznačně škodlivé," uvedl dnes předseda Svazu zaměstnavatelů Dieter Hundt. Ekonomickou stagnaci podle něj jen zčásti způsobila slabá světová konjunktura, mnohé problémy si doma způsobila sama vláda. "Střední stav se mobilizuje," uvádí také výzva svazů sdružujících řemeslníky, obchod, gastronomii a hotelnictví. Od nové vlády si slibuje "skutečnou" politiku ve prospěch těchto odvětví. Poradenská firma Ernst and Young dnes zveřejnila průzkum, podle kterého nejlepší podmínky pro střední stav poskytuje jih Německa, kde leží nejdynamičtější spolkové země Bádensko-Württembersko a Bavorsko. Odtamtud také pochází Schröderův volební vyzývatel, bavorský premiér Edmund Stoiber. Jeho země podle ankety nabízí nejlepší infrastrukturu a nejlépe kvalifikované pracovní síly. Sdělovací prostředky se zpravidla drží v podpoře kandidátů zpátky, i když zejména tiskoviny kolem Springerova vydavatelství, jako jsou nejčtenější deník Bild nebo rozšířený Die Welt, zřetelně sympatizují se Stoiberovým konzervativním blokem CDU/CSU. Průlom do dosavadního mediálního tabu v Německu podnikl v pondělí manažerský deník Financial Times Deutschland, který voličům otevřeně poradil, aby v neděli šli volit opozici.
BERLÍN - Poslední týden před nedělními parlamentními volbami vstoupily razantně na německou politickou scénu vlivné zájmové skupiny, které vyjadřují přímou podporu těm či oněm formacím. Díky těsným výsledkům předvolebních výzkumů se vede do poslední chvíle boj o každého voliče. Velké německé ekologické organizace BUND, DNR a NABU se včera ve společné výzvě zřetelně postavily za dosavadní vládu Gerharda Schrödera. "Dáváme přednost pokračování reformní politiky sociálních demokratů (SPD) a Zelených," uvedli předsedové spolků, i když prý nechtějí dávat voličům žádné doporučení. Širokou podporu má dosavadní kabinet tradičně u odborů a zaměstnaneckých svazů. "Zaměstnanci pro Schrödera" se jmenuje výzva, kterou v pondělí podepsalo v Berlíně 2000 zástupců závodních rad velkých německých firem. Průmyslníci a podnikatelé naopak dávají delší dobu najevo, že mají dosavadní vlády SPD a Zelených dost. "Vláda vyrobila příliš mnoho zákonů, které jsou pro německé hospodářství a trh pracovních sil jednoznačně škodlivé," uvedl dnes předseda Svazu zaměstnavatelů Dieter Hundt. Ekonomickou stagnaci podle něj jen zčásti způsobila slabá světová konjunktura, mnohé problémy si doma způsobila sama vláda. "Střední stav se mobilizuje," uvádí také výzva svazů sdružujících řemeslníky, obchod, gastronomii a hotelnictví. Od nové vlády si slibuje "skutečnou" politiku ve prospěch těchto odvětví. Poradenská firma Ernst and Young dnes zveřejnila průzkum, podle kterého nejlepší podmínky pro střední stav poskytuje jih Německa, kde leží nejdynamičtější spolkové země Bádensko-Württembersko a Bavorsko. Odtamtud také pochází Schröderův volební vyzývatel, bavorský premiér Edmund Stoiber. Jeho země podle ankety nabízí nejlepší infrastrukturu a nejlépe kvalifikované pracovní síly. Sdělovací prostředky se zpravidla drží v podpoře kandidátů zpátky, i když zejména tiskoviny kolem Springerova vydavatelství, jako jsou nejčtenější deník Bild nebo rozšířený Die Welt, zřetelně sympatizují se Stoiberovým konzervativním blokem CDU/CSU. Průlom do dosavadního mediálního tabu v Německu podnikl v pondělí manažerský deník Financial Times Deutschland, který voličům otevřeně poradil, aby v neděli šli volit opozici.
</TEXT>
</DOC>
<DOC>
<DOCID>LN-20020918102</DOCID>
<DOCNO>LN-20020918102</DOCNO>
<DATE>09/18/02</DATE>
<GEOGRAPHY>PEKING</GEOGRAPHY>
<TEXT>
Číňan Čchen Čeng-pching se přiznal, že ve východočínském městě Tchang-šan v restauraci rychlého občerstvení otrávil jedem na krysy jídlo, které v sobotu pozřelo na 500 lidí. Minimálně 40 z nich otravě podlehlo. Muž prý záviděl svému obchodnímu rivalovi úspěchy v podnikání. Podle hongkongského listu Wen Wei Po byl travičem bratranec majitele postižené restaurace, který provozoval podobný, avšak méně oblíbený podnik ve městě.
</TEXT>
</DOC>
<DOC>
<DOCID>LN-20020918103</DOCID>
<DOCNO>LN-20020918103</DOCNO>
<DATE>09/18/02</DATE>
<TITLE>
Fotbalisté Bayernu srší optimismem, prý sesadí madridský Real z trůnu
</TITLE>
<GEOGRAPHY>PRAHA</GEOGRAPHY>
<TEXT>
Fotbalisté Bayernu Mnichov hodlají smést Real Madrid z evropského trůnu. Představitelům německého klubu nevadí, že Real dokoupil do hvězdného ansámblu Brazilce Ronalda, ani fakt, že experti s nikým jiným než s Realem na triumf v Lize mistrů nepočítají. Teprve dnes ale zástupci Bayernu zjistí, jestli na triumf letos skutečně mají. Na Olympijském stadionu přivítají La Coruňu, která v uplynulé sezoně Real zastínila a ve španělské lize skončila druhá. Prezident Bayernu Franz Beckenbauer i hráči se na startu nového ročníku navzájem opájejí svými přednostmi. Beckenbauer ve svém sloupku v dnešním Bildu pátrá po hvězdě následující evropské sezony: "Kdo bude králem Evropy? Mým favoritem je Michael Ballack. Za Zidaneho bych jej nevyměnil za nic na světě." "Ano, jasným favoritem soutěže je Real. Ovšem dokud nenarazí na nás," prohlásil Brazilec Giovanne Elber a dodal, že by raději ve skupině hrál s klubem z Madridu než s Deportivem. "La Coruňa je týmem bez slabin. Real má alespoň špatnou obranu," mínil Elber. Cestu z krize hledá Bayer Leverkusen. Německý vicemistr vyhrál z pěti ligových zápasů jediný a po domácí prohře s Hannoverem 1:3 se kouč Klaus Toppmöller rozhodl pro změny v sestavě. Zásah do jedenáctky podle německých médií odnesou brankář Butt a také Jan Šimák, který v Pireu usedne jen mezi náhradníky. V nejhorším úvodu za posledních 15 sezon, pouhých 123 dní po finále Ligy mistrů proti Realu Madrid se hra Bayeru obrátila naruby. "Bez nápaditosti, nasazení, bojovnosti a vůle po vítězství se vyhrávat nedá," prohlásil chraplavým hlasem Toppmöller.
</TEXT>
<HEADING>
Juventus narazí na vítěze Poháru UEFA
</HEADING>
<TEXT>
K oběma "viníkům" se nechtěl příliš vyjadřovat. Prý se už rozhodl, ale před zápasem nic neprozradí. K Šimákovi pouze řekl, že chce v záloze zesílit obrannou část. "Musí se zařadit. Nesmí si myslet, že hned bude vyčnívat," naznačil možný spor. Feyenoord se chystá na atraktivní souboj s italským mistrem Juventusem Turín. Přípravu úřadujícího držitele Poháru UEFA narušila tragická zpráva o úmrtí otce kapitána Bosvelta, který kvůli tomu vynechal pondělní trénink a není jasné, jestli bude ve středu připraven hrát.
Dnešní program 1. kola Ligy mistrů: Skupina E: Feyenoord Rotterdam - Juventus Turín, Dynamo Kyjev - Newcastle United. Skupina F: Olympiakos Pireus - Bayer Leverkusen, Manchester United - Maccabi Haifa. Skupina G: Bayern Mnichov - Deportivo La Coruňa, AC Milán - Racing Lens. Skupina H: Lokomotiv Moskva - Galatasaray Istanbul, FC Barcelona - FC Bruggy.
</TEXT>
</DOC>
<DOC>
<DOCID>LN-20020918104</DOCID>
<DOCNO>LN-20020918104</DOCNO>
<DATE>09/18/02</DATE>
<GEOGRAPHY>SEVILLA</GEOGRAPHY>
<TEXT>
Všech pět českých posádek, které se včera představily v opravných jízdách na veslařském mistrovství světa v Seville, si zajistilo postup do semifinálových jízd. Skifařka lehkých vah Daniela Nacházelová, skifař Václav Chalupa, dvojka bez kormidelníka Petr Impre, Adam Michálek i dvojskif Ondřej Synek, Milan Doleček mladší své opravy vyhráli. Čtyřka bez kormidelníka ve složení David Jirka, Jan Schindler, Jakub Makovička a Petr Vitásek obsadila třetí, poslední postupovou pozici. "Po rozjížďkách jsme si spravili chuť, náladu a zvedli jsme si sebevědomí," oddychl si reprezentační trenér Přemysl Panuška. Největší úsilí musela vynaložit čtyřka bez kormidelníka, jež byla ještě na kilometrovém mezičasu čtvrtá. Poté se ale posunula o místo vpřed a dokázala odrazit i závěrečný nápor dotírajících Bělorusů. Ani včera veslařům nepřálo počasí. Na rozdíl od pondělí sice nemusel být program kvůli bouřce a průtrži mračen o několik hodin posunut, ale do ideálních povětrnostních podmínek měl sevillský přírodní kanál daleko. "Včera to chvíli vypadalo dobře, odpoledne ale přišel uragán. Pořadatelé dokonce nedoporučili veslařům vůbec trénovat," popsal včerejší stav Panuška. Semifinálové jízdy jsou na programu zítra a v pátek. Všichni včerejší účastníci se představí ve čtvrtek, kdy do bojů zasáhne i skifař lehkých vah Michal Vabroušek, který postoupil jako jediný z českých reprezentantů přímo z nedělních rozjížděk. Dnes čeká oprava i poslední aktivní členy výpravy - párovou čtyřku ve složení, Jakub Litera, Jakub Hanák, Jakub Štencl, David Kopřiva. "Když se nestane nic mimořádného, měli by postoupit. Minimálně Egypt by porazit měli," dodal Panuška.
</TEXT>
</DOC>
<DOC>
<DOCID>LN-20020918105</DOCID>
<DOCNO>LN-20020918105</DOCNO>
<DATE>09/18/02</DATE>
<GEOGRAPHY>PRAHA</GEOGRAPHY>
<TEXT>
Na 905 milionů korun vyčíslil Český svaz tělesné výchovy (ČSTV) škody, které způsobily srpnové povodně sdruženým tělovýchovným jednotám (TJ) a sportovním klubům (SK). Odhad škod na nemovitém i movitém majetku ve vlastnictví TJ a SK činí 671 milionů korun a zbytek tvoří škody na majetku, jež měly jednoty a kluby v nájmu. Do postižených oblastí již ČSTV odeslal částku 42 milionů korun z vlastních zdrojů. Výkonný výbor ČSTV na své schůzi 11. září rovněž schválil rozdělení dalších sedmi milionů korun nad rámec rozpočtu ČSTV na rok 2002. Tyto prostředky jsou určeny především na zachování sportovní činnosti v jednotách a klubech. Povodněmi bylo zasaženo téměř 300 subjektů ČSTV, zejména pak otevřená sportoviště jako jsou fotbalová hřiště, tenisové a volejbalové kurty, tělocvičny a haly, loděnice, plavecké bazény a jezdecké areály. Z osmi postižených krajů nahlásily největší spoušť Praha (320 milionů korun), Ústecký kraj (235 mil. korun) a Jihočeský kraj (159 mil. korun). Z jednotlivých sportovišť ve vlastnictví ČSTV jsou největší odhadované škody v tenisovém areálu na Štvanici (44 mil. korun), Sportovním hokejovém klubu Český Krumlov (40 mil. korun), v tenisovém klubu AC Sparta Praha (35 mil. korun), Plaveckém stadiónu Podolí (32 mil. korun), v loděnici a tenisovém areálu TJ Slavoj Litoměřice (26 mil. korun) a v basketbalové hale BK Real Roudnice nad Labem (20 mil. korun). Podle představitelů ČSTV nebude přes maximální snahu v silách svazu nahradit postiženým klubům veškeré škody. Jejich odhadovaná výše je téměř shodná s celkovým státním příspěvkem ČSTV na letošní rok a osminásobně převyšuje celoroční příspěvek na údržbu a provoz tělovýchovných zařízení.
</TEXT>
</DOC>
<DOC>
<DOCID>LN-20020918106</DOCID>
<DOCNO>LN-20020918106</DOCNO>
<DATE>09/18/02</DATE>
<GEOGRAPHY>PRAHA</GEOGRAPHY>
<TEXT>
Za jedenáct dnů začne v Argentině volejbalistům mistrovství světa. Trenér české reprezentace Julio Velasco je s dosavadním průběhem přípravy spokojen, ocenil největší pokrok hráčů v obranné činnosti a cítí, že mužstvo má formu. To Češi dokázali dvěma výhrami na půdě vítězů Světové ligy Rusů, a tak by Velasco byl nejraději, kdyby šampionát v jeho rodné zemi začal hned. "Jsme v poslední části přípravy, ale už bychom chtěli být v Argentině a hrát," popsal zdravě nabuzenou atmosféru v národním celku. Formu ale budou hráči ladit ještě v Nymburku, Odolena Vodě a do Jižní Ameriky zamíří v neděli. První zápas s Kubou české volejbalisty čeká 29. září. Dvě výhry ze tří zápasů v Bělgorodu dodaly hráčům potřebné sebevědomí. "Byly to ale přípravné zápasy, na mistrovství to bude jiné. Hlavně bouřlivá atmosféra může mladé hráče znervóznit," řekl zkušený kouč, který s Italy dvakrát došel až ke světovému titulu, poté trénoval v Itálii reprezentaci žen a pracoval jako fotbalový manažer. Soupeře ve skupině má Velasco na základě videozáznamů nastudované, znalosti v praxi budou hráči dokazovat jako první proti Kubě. S ní by si po emigraci řady opor měli poradit. V pondělí 30. září se utkají s Nizozemskem a na závěr s Řeckem, které vzbudilo pozornost šesti výhrami ve Světové lize.
</TEXT>
</DOC>
</CZE>