<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020424001</DOCID>
<DOCNO>LN-20020424001</DOCNO>
<DATE>04/24/02</DATE>
<TITLE>
Příměřím skončila včerejší schůzka dvou rivalů na české politické scéně - prezidenta Václava Havla a předsedy sněmovny a ODS Václava Klause.
</TITLE>
<GEOGRAPHY>PRAHA</GEOGRAPHY>
<TEXT>
Posledních deset měsíců spolu Václav Havel a Václav Klaus komunikovali téměř výhradně prostřednictvím médií. A to jen v podobě více či méně skrytých vzájemných útoků. Včera však po zhruba hodinu trvajícím společném obědě předstoupili před novináře a oznámili: Ačkoli máme rozdílné názory, nemusíme se hned napadat. Novou úroveň vztahů obou vysokých ústavních činitelů a také velkých rivalů snad nejlépe dokumentuje výrok šéfa sněmovny a ODS. "Můj závěr z tohoto rozhovoru je následující: My jsme určitě nezměnili svoje názory, nepřekonali odlišné pohledy na tu či onu věc, ale myslím, že jsme jasně demonstrovali sami sobě i navenek, že spolu umíme hovořit," řekl po setkání Klaus. Mezi Klausem a Havlem to v poslední době jen jiskřilo. Zásadní rozpory však mezi nimi panují už od listopadu 1989. Šéf ODS například neváhal prezidenta obvinit z toho, že dává přednost "elitářství před demokracií". Představitelé ODS také s oblibou hovoří o Hradu jako o "dalším mocenském centru v zemi". Havel zase několikrát vystoupil proti opoziční smlouvě mezi ODS a vládní sociální demokracií. "O svých přestřelkách jsme se nebavili, ale shodli jsme se v tom, že jsou věci dosti vážné, na které máme odvždycky jiný názor a zřejmě si ho zachováme i nadále," prohlásil včera Havel. Na tiskové konferenci po setkání však oba politici dokázali i zavtipkovat. "Musím říci, že jsem předal panu prezidentovi sedm zatím vydaných letáků ODS. On slíbil, že si to přečte. Já doufám, že ho to přesvědčí, aby volil ODS," řekl. "Dodal bych k tomu snad jenom to, že i kdybych pod tlakem sugestivity těch brožur se rozhodl ODS volit, rozhodně bych to tady teď neřekl," opáčil Havel. Na Hrad si prezident ještě do červnových voleb hodlá pozvat i předsedy dalších parlamentních stran, vyjma komunistů. A s Klausem včera probíral i to, jak se bude sestavovat příští vláda. "Ptal jsem se na jeho představy o průběhu povolebních jednání tak, aby to šlo všechno rychle a hladce," řekl Havel.
ODS podle průzkumů sahá po volebním vítězství. Její šéf dal včera najevo, že by byl rád, kdyby příští kabinet skládal on. "Vyjádřil jsem naději, že ten, kdo bude první na pásce v těchto volbách, bude mít první šanci, aby prezidentovi sdělil, že umí nebo neumí sestavit většinovou koalici," dodal Klaus.
</TEXT>
<HEADING>
Havel: Nemám nic proti usnesení k dekretům
</HEADING>
<TEXT>
Václav Klaus také na Pražský hrad přivezl text návrhu usnesení k poválečným dekretům prezidenta Edvarda Beneše, který šéfové parlamentních stran dojednali minulý pátek. "Už jsem ho četl v novinách, jak v Čechách bývá zvykem," konstatoval Havel. "Proti tomu textu nemám sebemenší výhradu, podporuji ho, vyjadřuje i můj názor." Deklaraci k dekretům bude dnes projednávat Poslanecká sněmovna. Politická reprezentace hodlá prohlášením reagovat na hlasy zejména některých rakouských a německých politiků, kteří požadují zrušení dekretů před vstupem Česka do Evropské unie. A slibuje si od něj také to, že uklidní i českou veřejnost. V návrhu textu stojí, že právní a majetkové vztahy jsou nezpochybnitelné.
</TEXT>
<HEADING>
VÁCLAV KLAUS
</HEADING>
<TEXT>
"My jsme určitě nezměnili svoje názory, nepřekonali odlišné pohledy na tu či onu věc, ale myslím, že jsme jasně demonstrovali sami sobě i navenek, že spolu umíme hovořit."
</TEXT>
<HEADING>
VÁCLAV HAVEL
</HEADING>
<TEXT>
"O svých přestřelkách jsme se nebavili, ale shodli jsme se v tom, že jsou věci dosti vážné, na které máme odvždycky jiný názor a zřejmě si ho zachováme i nadále."
"O svých přestřelkách jsme se nebavili, ale shodli jsme se v tom, že jsou věci dosti vážné, na které máme odvždycky jiný názor a zřejmě si ho zachováme i nadále."
</TEXT>
</DOC>
<DOC>
<DOCID>LN-20020424002</DOCID>
<DOCNO>LN-20020424002</DOCNO>
<DATE>04/24/02</DATE>
<GEOGRAPHY>PRAHA</GEOGRAPHY>
<TEXT>
Skupina deseti českých poslanců (9 z ČSSD, 1 z KDU-ČSL) dostala nápad, jak pomoci hasičům. Poslanci sepsali novelu zákona o pojišťovnictví. Ta počítá se zavedením příspěvku ve výši tří procent z vybraného neživotního pojištění. Příspěvek by pak musely pojišťovny odvádět do fondu Hasičského záchranného sboru ČR. Návrh zákona prošel už do druhého čtení. "Bohužel prošel rozpočtovým výborem, díky poslancům ČSSD a KDU-ČSL," řekl poslanec ODS Vlastimil Tlustý. Výsledkem zavedení povinného příspěvku hasičským sborům by byla vlastně nová daň. Pokud totiž tento předpis bude schválen, pojišťovny již nyní hlásí, že zvýší ceny služeb, kterých se příspěvek dotkne. Zdražení by se mělo týkat mimo jiné i nejčastěji sjednávaných pojištění havarijního, cestovního, povinného ručení, pojištění domácnosti a v neposlední řadě také pojištění podnikatelů. "Paradoxní je, že největší dopad by měl připravovaný zákon na zodpovědné klienty. S velkou pravděpodobností by totiž pojišťovny musely zvýšit pojistné sazby u všech produktů neživotního pojištění," řekl předseda představenstva Allianz pojišťovny Miroslav Tacl. Dalším problémem je podle pojišťoven zřízení fondu, do kterého by byly peníze odváděny. "Nijak není upravena jeho správa," uvedl Michal Vavroušek, tiskový mluvčí IPB Pojišťovny. "Podrobně upraveno není ani čerpání vybraných peněz," řekl Tlustý.
</TEXT>
</DOC>
<DOC>
<DOCID>LN-20020424003</DOCID>
<DOCNO>LN-20020424003</DOCNO>
<DATE>04/24/02</DATE>
<TITLE>
"Balím kufry," křičel mladík na pařížském náměstí Bastily. "V zemi, kde 20 procent lidí volí fašisty, nebudu žít." Nebyl jediný, koho po vyhlášení výsledků prvního kola prezidentských voleb zamrazilo. Vezmeme-li v úvahu i radikální strany na levici, dojdeme k překvapivému zjištění: v jedné z nejstarších demokracií v Evropě volí více než třetina obyvatel extremisty. Nedělní výsledky zaskočily všechny. Novináři horečně přepisovali články, televizní komentátoři překvapivě tápali. Zástupci levice si na obrazovce sypali popel na hlavu, Chirakovi přívrženci přijali skóre svého kandidáta bez obvyklého jásotu.
</TITLE>
<TEXT>
A přitom ještě v pátek vše běželo podle očekávaného scénáře. Výzkumy veřejného mínění potvrzovaly, že do druhého kola postoupí předáci obou hlavních táborů. Otazník visel jen nad třetím místem. O výsledku voleb ovšem nerozhodují výzkumy veřejného mínění. Přitom varovné signály nechyběly.
</TEXT>
<HEADING>
Místo k urnám na ryby
</HEADING>
<TEXT>
Minulý týden projevovala téměř polovina Francouzů o prezidentské volby velmi malý zájem. Přes 70 procent jich označilo za důležitější parlamentní volby v červnu. Je zřejmé, že na rekordních 28 procentech volební absence se podíleli právě voliči obou hlavních stran. Místo k urnám šli prostě na ryby. Tím se otevřel prostor pro disciplinovanější voličstvo extrémních hnutí. Navíc se prý v prvním kole volí srdcem a v druhém hlavou. Řada voličů využila hlasu jako protestu. Potvrzuje to víc než milion občanů, kteří se sice do volební místnosti dostavili, ale do urny vhodili prázdný lístek. Propad socialistického kandidáta Jospina je podle řady pozorovatelů částečně nespravedlivý, protože neodráží skutečné rozložení politických sil. Premiér přijal prohru jako osobní selhání a už v neděli večer oznámil odchod z veřejného života. Ve volební kampani učinil dvě zásadní chyby: věren své politické morálce odmítl využít aféry, do nichž je současný prezident namočen, a dopustil, aby se předvolební boj zúžil na jediné téma: veřejnou bezpečnost, vandalismus a násilí. Rovněž rekordní počet kandidátů (16) asi uškodil více levici než táboru dosavadního prezidenta. Dramatická je situace komunistů. Předběhla je dokonce i"strana myslivců". Ani Chirac však nemá důvod k jásotu. Dosáhl svého zatím nejhoršího výsledku. Navíc ztrácí důvěryhodnost, v médiích je běžně označován za "slibotechnu". Před Vánocemi socialistický poslanec Montenbourg v tisku prohlásil: "V dubnu Francouzi rozhodnou, zda chtějí mít nadále v čele státu potenciálního kriminálníka." Narážel tím na Chirakovy aféry a odmítnutí podřídit se justici. Je paradoxní, že právě člověk namočený do řady afér bude za čtrnáct dní hájit ideály demokracie. Jednooký vůdce francouzské extrémní pravice v neděli zářil. Ve své dlouhé politické kariéře se Jean-Marie Le Pen poprvé dostal do druhého kola. Označil souboj s osobním nepřítelem Chirakem za střetnutí zástupce prostých lidí s představitelem zkorumpovaného establishmentu. Téma, do nějž současný prezident uzavřel kampaň, mu mimořádně vyhovuje. Po pořádku a disciplíně volá léta. Francie ráda udílí jiným známky z chování. Před třemi týdny například podpořila na rozdíl od Anglie či Německa v Komisi pro lidská práva OSN tvrdou rezoluci odsuzující Izrael. Teď bude potřebovat více skromnosti. Nastavila si zrcadlo a obraz stavu její demokracie není právě svůdný. Za čtrnáct dní bude mít ve svém čele buď "slibotechnu" podezřelou z korupce, nebo fašistu.
Minulý týden projevovala téměř polovina Francouzů o prezidentské volby velmi malý zájem. Přes 70 procent jich označilo za důležitější parlamentní volby v červnu. Je zřejmé, že na rekordních 28 procentech volební absence se podíleli právě voliči obou hlavních stran. Místo k urnám šli prostě na ryby. Tím se otevřel prostor pro disciplinovanější voličstvo extrémních hnutí. Navíc se prý v prvním kole volí srdcem a v druhém hlavou. Řada voličů využila hlasu jako protestu. Potvrzuje to víc než milion občanů, kteří se sice do volební místnosti dostavili, ale do urny vhodili prázdný lístek. Propad socialistického kandidáta Jospina je podle řady pozorovatelů částečně nespravedlivý, protože neodráží skutečné rozložení politických sil. Premiér přijal prohru jako osobní selhání a už v neděli večer oznámil odchod z veřejného života. Ve volební kampani učinil dvě zásadní chyby: věren své politické morálce odmítl využít aféry, do nichž je současný prezident namočen, a dopustil, aby se předvolební boj zúžil na jediné téma: veřejnou bezpečnost, vandalismus a násilí. Rovněž rekordní počet kandidátů (16) asi uškodil více levici než táboru dosavadního prezidenta. Dramatická je situace komunistů. Předběhla je dokonce i"strana myslivců". Ani Chirac však nemá důvod k jásotu. Dosáhl svého zatím nejhoršího výsledku. Navíc ztrácí důvěryhodnost, v médiích je běžně označován za "slibotechnu". Před Vánocemi socialistický poslanec Montenbourg v tisku prohlásil: "V dubnu Francouzi rozhodnou, zda chtějí mít nadále v čele státu potenciálního kriminálníka." Narážel tím na Chirakovy aféry a odmítnutí podřídit se justici. Je paradoxní, že právě člověk namočený do řady afér bude za čtrnáct dní hájit ideály demokracie. Jednooký vůdce francouzské extrémní pravice v neděli zářil. Ve své dlouhé politické kariéře se Jean-Marie Le Pen poprvé dostal do druhého kola. Označil souboj s osobním nepřítelem Chirakem za střetnutí zástupce prostých lidí s představitelem zkorumpovaného establishmentu. Téma, do nějž současný prezident uzavřel kampaň, mu mimořádně vyhovuje. Po pořádku a disciplíně volá léta. Francie ráda udílí jiným známky z chování. Před třemi týdny například podpořila na rozdíl od Anglie či Německa v Komisi pro lidská práva OSN tvrdou rezoluci odsuzující Izrael. Teď bude potřebovat více skromnosti. Nastavila si zrcadlo a obraz stavu její demokracie není právě svůdný. Za čtrnáct dní bude mít ve svém čele buď "slibotechnu" podezřelou z korupce, nebo fašistu.
</TEXT>
</DOC>
<DOC>
<DOCID>LN-20020424004</DOCID>
<DOCNO>LN-20020424004</DOCNO>
<DATE>04/24/02</DATE>
<GEOGRAPHY>PRAHA</GEOGRAPHY>
<TEXT>
Podnikatel, bývalý špičkový tenista a sponzor občanských demokratů Milan Šrejber bude volit ODS. V exkluzivním rozhovoru pro LN to vzkázal z pankrácké věznice, kde si odpykává pětiletý trest. Šrejber říká, že stále věří ve spravedlnost a v to, že bude propuštěn. Velké naděje vkládá do verdiktu Nejvyššího soudu, který bude jeho kauzu řešit zřejmě v červnu. "Doufám v rozhodnutí v můj prospěch," říká. Soud projedná stížnost pro porušení zákona ministra spravedlnosti Jaroslava Bureše. Ten v případu Šrejbra shledal závažná pochybení. Šrejber byl pravomocně odsouzen v září loňského roku. Soud jej uznal vinným ze zneužívání informací v obchodním styku. Podle rozsudku připravil o 13 milionů korun podílníky fondů, které spravoval. Policie Šrejbra zatkla v nemocnici po operaci 13. března a eskortovala ho na Pankrác. Před několika dny byl propuštěn z vězeňské nemocnice. Do konce tohoto týdne by se mělo rozhodnout, v kterém žaláři s dozorem si trest odpyká.
</TEXT>
</DOC>
<DOC>
<DOCID>LN-20020424005</DOCID>
<DOCNO>LN-20020424005</DOCNO>
<DATE>04/24/02</DATE>
<TEXT>
Prezident Václav Havel a předseda sněmovny Václav Klaus se včera sešli po desetiměsíční přestávce, aby poobědvali a slovy jednoho z nich "demonstrovali sami sobě i navenek, že spolu umějí hovořit bez ohledu na to, že si ponechávají své názory na celou řadu věcí". Většině národa se taková věc stává denně, a nesvolává kvůli tomu tiskové konference. Nebo se vám snad stává, že vám na pracovním obědě partner vymyje mozek? Ale budiž. Ústavní činitelé se dohodli, že bude lepší, ukáží-li lidu rozesmáté tváře, protože jim vzájemné přestřelky nepřinášely politický zisk a momentálně se jim příměří vyplatí. Zmírňováním napětí Klaus směřuje k době povolební, kdy prezident někoho pověří sestavením vlády. Klaus věří, že tím vyvoleným bude on. Havel mu to sice neslíbil, ale vyslovil přání, aby sestavení vlády proběhlo "hladce, rychle, věrohodně a ke spokojenosti všech zainteresovaných". To je sice pro Klause totéž, ale pro kohokoli jiného to může být zase naopak. Dojemné, chce se nám dodat spolu s Ijáčkem, skeptickým oslíkem a přítelem medvídka Pú. Jako bychom někde v koutku duše tušili, že ozbrojené příměří, které před volbami oba pánové uzavřeli, nebude mít dlouhého trvání.
</TEXT>
</DOC>
<DOC>
<DOCID>LN-20020424006</DOCID>
<DOCNO>LN-20020424006</DOCNO>
<DATE>04/24/02</DATE>
<TITLE>
PRAHA - Královské české zemské národní divadlo. Tak by mohlo znít podle představ nastupujícího ředitele Daniela Dvořáka druhé jméno Národního divadla. "Alternativním názvem bychom se rádi přihlásili k historii naší první scény," řekl Dvořák. Druhý název Národního divadla by také mělo doprovodit nové logo s českým lvem, což znamená i změnu podoby propagačních tiskovin. Grafická stránka materiálů ND je totiž nyní podle Dvořáka roztříštěná - rád by do ní proto vnesl jednotný koncept. "Právě probíhá výběrové řízení, nejde o změnu názvu, ale o využití někdejšího pojmenování a původního znaku se lvem v propagaci divadla. Čekám, co grafici vymyslí, a teprve pak se budeme rozhodovat, jak dál. Současný název je dán statutem a ten nelze měnit. Až budeme mít návrhy, nebráníme se široké diskusi na toto téma," řekl Dvořák.
</TITLE>
<TEXT>
"Pokud jde o logo, budeme nadále používat i staré. Vše záleží na výsledku výběrového řízení. Pokud někdo přijde s převratným řešením, došlo by k prolnutí obou znaků postupně, v dlouhodobém časovém horizontu," dodal budoucí ředitel.
</TEXT>
<HEADING>
Některé pojmy jsou neměnné
</HEADING>
<TEXT>
Zaměr používat vedle ustáleného pojmenování další název se do jisté míry jeví jako snaha za každou cenu měnit současný stav. Také úmysl zakomponovat českého lva do loga se nezdá příliš šťastný, i když má historickou oporu. Jde o symbol obecný, který používá řada institucí. Dnešní hlavní logo z roku 1983 není sice bůhvíjakým grafickým výbojem, ale je přiměřeně sdělné a dobře zavedené. Pokud jde o další, v tomto případě pětislovné označení první scény, lze očekávat, že ještě víc znejasní beztak už složité názvosloví "národních" divadel. Vedle Národního divadla v Brně (vystřídalo řadu názvů, mimo jiné i Zemské národní divadlo, po válce až do roku 1990 Státní divadlo Brno) máme ještě Národní divadlo moravskoslezské v Ostravě (dříve rovněž Zemské i Státní, k dnešnímu, původnímu názvu se vrátilo v roce 1995). K tomu by přistoupilo pražské Národní propagované jako Královské české zemské národní divadlo. Už tak je složité rozpoznat, co se pod jednotlivým názvy skrývá, co vlastně artikulují a jak chápat pojem národní zda ve smyslu jazykovém, či zemském. V historii naší první scény existovaly různé oficiální názvy včetně zamýšleného, ale od počátku, jak zdůrazňuje teatrolog František Černý, byla celá akce budovaná pod názvem Národní divadlo. Při jeho otevření v roce 1881 je na plakátu uvedeno Královské české zemské divadlo a pod tím stojí velkým písmem Otevření Národního divadla. Při znovuotevření v roce 1883 byl použit název Královské české zemské a národní divadlo. Toto pojmenovaní vyjadřovalo přináležitost k zemi české, spojka a vyjadřovala, že scéna existuje v mnohonárodnostním celku. Její vypuštění činí z tohoto spíš úřednického označení historický nesmysl. Ostatně i velká monografie druhého ředitele ND Šuberta z let 1881 - 1883 nese název Národní divadlo v Praze, dějiny jeho i stavba dokončena. "Bylo stavěno a podporováno všemi vrstvami obyvatelstva jako Národní divadlo a tak zůstává v povědomí veřejnosti," řekl LN Černý a dodal, že poslední ustálený název je z doby první republiky a přežil i druhou světovou válku. "Je nesmyslné vracet se k něčemu, co platilo v druhé polovině 19. století. Minulý režim měl přejmenovávací mánii, například Stavovské divadlo se změnilo na Tylovo. Velmi jsem se angažoval, aby se původní název vrátil, což se naštěstí podařilo. S některými pojmy se nedá hauzírovat," vysvětlil Černý.
Zaměr používat vedle ustáleného pojmenování další název se do jisté míry jeví jako snaha za každou cenu měnit současný stav. Také úmysl zakomponovat českého lva do loga se nezdá příliš šťastný, i když má historickou oporu. Jde o symbol obecný, který používá řada institucí. Dnešní hlavní logo z roku 1983 není sice bůhvíjakým grafickým výbojem, ale je přiměřeně sdělné a dobře zavedené. Pokud jde o další, v tomto případě pětislovné označení první scény, lze očekávat, že ještě víc znejasní beztak už složité názvosloví "národních" divadel. Vedle Národního divadla v Brně (vystřídalo řadu názvů, mimo jiné i Zemské národní divadlo, po válce až do roku 1990 Státní divadlo Brno) máme ještě Národní divadlo moravskoslezské v Ostravě (dříve rovněž Zemské i Státní, k dnešnímu, původnímu názvu se vrátilo v roce 1995). K tomu by přistoupilo pražské Národní propagované jako Královské české zemské národní divadlo. Už tak je složité rozpoznat, co se pod jednotlivým názvy skrývá, co vlastně artikulují a jak chápat pojem národní zda ve smyslu jazykovém, či zemském. V historii naší první scény existovaly různé oficiální názvy včetně zamýšleného, ale od počátku, jak zdůrazňuje teatrolog František Černý, byla celá akce budovaná pod názvem Národní divadlo. Při jeho otevření v roce 1881 je na plakátu uvedeno Královské české zemské divadlo a pod tím stojí velkým písmem Otevření Národního divadla. Při znovuotevření v roce 1883 byl použit název Královské české zemské a národní divadlo. Toto pojmenovaní vyjadřovalo přináležitost k zemi české, spojka a vyjadřovala, že scéna existuje v mnohonárodnostním celku. Její vypuštění činí z tohoto spíš úřednického označení historický nesmysl. Ostatně i velká monografie druhého ředitele ND Šuberta z let 1881 - 1883 nese název Národní divadlo v Praze, dějiny jeho i stavba dokončena. "Bylo stavěno a podporováno všemi vrstvami obyvatelstva jako Národní divadlo a tak zůstává v povědomí veřejnosti," řekl LN Černý a dodal, že poslední ustálený název je z doby první republiky a přežil i druhou světovou válku. "Je nesmyslné vracet se k něčemu, co platilo v druhé polovině 19. století. Minulý režim měl přejmenovávací mánii, například Stavovské divadlo se změnilo na Tylovo. Velmi jsem se angažoval, aby se původní název vrátil, což se naštěstí podařilo. S některými pojmy se nedá hauzírovat," vysvětlil Černý.
</TEXT>
</DOC>
<DOC>
<DOCID>LN-20020424007</DOCID>
<DOCNO>LN-20020424007</DOCNO>
<DATE>04/24/02</DATE>
<TITLE>
Nebude-li záruka EU o zachování Benešových dekretů dostatečná, nedoporučí Klaus svým voličům, aby v referendu hlasovali pro vstup do unie.
</TITLE>
<GEOGRAPHY>PRAHA</GEOGRAPHY>
<TEXT>
Předseda ODS Václav Klaus zostřil svoji rétoriku vůči Evropské unii. Pohrozil, že ODS v referendu nepodpoří vstup republiky do EU, pokud patnáctka neposkytne Česku dostatečnou právní záruku proti zrušení Benešových dekretů. "Nejde o to, zda to bude ve smlouvě o přistoupení (Česka k Evropské unii) nebo v jiném dokumentu. Nebude-li tato záruka, ODS nedoporučí svým voličům, aby v referendu hlasovali ,ano'. To mohu odpřisáhnout," řekl včera Klaus na předvolebním mítinku v Praze 8. Klaus znovu narážel na své nedávné jednání s evropským komisařem pro rozšíření Günterem Verheugenem. Záruky před dvěma týdny požadoval i po něm. Verheugen se podle Klause postavil proti rušení dekretů a nabídl osobní záruku. Ujištění, že Česko vstoupí do EU i s dekrety, se objevilo také ve společném prohlášení Verheugena s premiérem Milošem Zemanem. "Považuji to za fintu, že nás vezmou do EU i s Benešovými dekrety," řekl včera Klaus. Na Klausovy nejnovější postoje k EU reagoval s údivem šéf sněmovního zahraničního výboru Lubomír Zaorálek (ČSSD). "Nechápu, že může ODS tak rychle měnit pozice. Nejdříve požadovala dodatek v protokolu o přistoupení k EU, potom Václav Klaus tvrdil, že vzhledem k ujištěním Güntera Verheugena na dodatku netrvá, a teď se zase všechno změnilo," řekl Zaorálek. Požadavek blíže neurčených záruk a prohlášení o možném "ne" občanských demokratů pro vstup do EU přišlo den před tím, než poslanecká sněmovna začala hlasovat o prohlášení pěti předsedů politických stran. V návrhu, pod nímž je podepsán i Klaus, není o garancích proti zrušení Benešových dekretů zmínka. Prohlášení "velké pětky" mělo sloužit jako tečka za debatami politiků o dekretech a EU. "Připadá mi nešťastné vytvářet nedůvěru vůči EU a vyvolávat pocit, že hned po vstupu do EU budeme ohroženi. Bude to naopak. EU nemá mandát žádat po nás zrušení dekretů. Naše pozice se zlepší, protože budeme mít v EU své hlasy," řekl Zaorálek. Klaus ovšem včera nezůstal jen u problematiky dekretů. Na mušku si vzal také současné vyjednávání Česka s EU o kapitole zemědělství. Při hodnocení zemědělské politiky EU použil slova "tragická", "nesnesitelná" a "neuvěřitelná". Předseda ODS zmiňoval svoji nedávnou schůzku s vedením agrární komory. Hovořil o českých kvótách pro výrobu zemědělských plodin. "Kvóty o tom, kolik smíme mít těchto věcí, jsou nesnesitelné. Jde prostě o diktát neuvěřitelného typu," řekl Klaus na předvolebním mítinku. Zmiňoval například kvóty pro chov ovcí, jichž se v Česku v roce 1989 chovalo 240 tisíc, dnes je jich o polovinu méně. "Návrh EU, a to nelžu, hovoří o 56 tisících ovcí. Debata s EU je tragická a komplikovaná. Jestli si někdo myslí, že je vstup do EU vstupem do ráje, tragicky se mýlí," uvedl Klaus.
PRAHA - Předseda ODS Václav Klaus zostřil svoji rétoriku vůči Evropské unii. Pohrozil, že ODS v referendu nepodpoří vstup republiky do EU, pokud patnáctka neposkytne Česku dostatečnou právní záruku proti zrušení Benešových dekretů. "Nejde o to, zda to bude ve smlouvě o přistoupení (Česka k Evropské unii) nebo v jiném dokumentu. Nebude-li tato záruka, ODS nedoporučí svým voličům, aby v referendu hlasovali ,ano'. To mohu odpřisáhnout," řekl včera Klaus na předvolebním mítinku v Praze 8. Klaus znovu narážel na své nedávné jednání s evropským komisařem pro rozšíření Günterem Verheugenem. Záruky před dvěma týdny požadoval i po něm. Verheugen se podle Klause postavil proti rušení dekretů a nabídl osobní záruku. Ujištění, že Česko vstoupí do EU i s dekrety, se objevilo také ve společném prohlášení Verheugena s premiérem Milošem Zemanem. "Považuji to za fintu, že nás vezmou do EU i s Benešovými dekrety," řekl včera Klaus. Na Klausovy nejnovější postoje k EU reagoval s údivem šéf sněmovního zahraničního výboru Lubomír Zaorálek (ČSSD). "Nechápu, že může ODS tak rychle měnit pozice. Nejdříve požadovala dodatek v protokolu o přistoupení k EU, potom Václav Klaus tvrdil, že vzhledem k ujištěním Güntera Verheugena na dodatku netrvá, a teď se zase všechno změnilo," řekl Zaorálek. Požadavek blíže neurčených záruk a prohlášení o možném "ne" občanských demokratů pro vstup do EU přišlo den před tím, než poslanecká sněmovna začala hlasovat o prohlášení pěti předsedů politických stran. V návrhu, pod nímž je podepsán i Klaus, není o garancích proti zrušení Benešových dekretů zmínka. Prohlášení "velké pětky" mělo sloužit jako tečka za debatami politiků o dekretech a EU. "Připadá mi nešťastné vytvářet nedůvěru vůči EU a vyvolávat pocit, že hned po vstupu do EU budeme ohroženi. Bude to naopak. EU nemá mandát žádat po nás zrušení dekretů. Naše pozice se zlepší, protože budeme mít v EU své hlasy," řekl Zaorálek. Klaus ovšem včera nezůstal jen u problematiky dekretů. Na mušku si vzal také současné vyjednávání Česka s EU o kapitole zemědělství. Při hodnocení zemědělské politiky EU použil slova "tragická", "nesnesitelná" a "neuvěřitelná". Předseda ODS zmiňoval svoji nedávnou schůzku s vedením agrární komory. Hovořil o českých kvótách pro výrobu zemědělských plodin. "Kvóty o tom, kolik smíme mít těchto věcí, jsou nesnesitelné. Jde prostě o diktát neuvěřitelného typu," řekl Klaus na předvolebním mítinku. Zmiňoval například kvóty pro chov ovcí, jichž se v Česku v roce 1989 chovalo 240 tisíc, dnes je jich o polovinu méně. "Návrh EU, a to nelžu, hovoří o 56 tisících ovcí. Debata s EU je tragická a komplikovaná. Jestli si někdo myslí, že je vstup do EU vstupem do ráje, tragicky se mýlí," uvedl Klaus.
</TEXT>
</DOC>
<DOC>
<DOCID>LN-20020424008</DOCID>
<DOCNO>LN-20020424008</DOCNO>
<DATE>04/24/02</DATE>
<TITLE>
PRAHA - Premiér Miloš Zeman je přesvědčen, že České republice hrozí médiokracie, kterou charakterizoval jako "permanentní vzpouru neschopných". Tento systém podle něj tvoří neschopní podnikatelé, neschopní politici a neschopní novináři, kteří dohromady usilují o oslabení vlivu svobodných voleb a dávají přednost manipulaci a zákulisním dohodám. Zeman to včera prohlásil v projevu k poslancům, který označil za své rozloučení. Premiér tvrdí, že po těchto volbách se z politiky stáhne. V proslovu na poslední schůzi této sněmovny před červnovými volbami mimo jiné opět kritizoval novináře.
</TITLE>
<HEADING>
Současný český novinář je nejpitomějším tvorem
</HEADING>
<TEXT>
"Nejpitomějším tvorem na zeměkouli je současný český novinář," prohlásil Zeman. Občané ČR se podle něj sice v roce 1989 zbavili jednoho zla, tedy komunistické diktatury, Zeman však vidí nové nebezpečí, a to právě v médiokracii. Když hovořil o silách, které dávají přednost zákulisním dohodám, zmínil se o několika známých iniciativách, jako jsou Impuls 99, tzv. dřevíčská výzva, Děkujeme, odejděte! a ČT - věc veřejná. Někteří současní čeští novináři podle Zemana před listopadem 1989 psali ve prospěch tehdejšího režimu. Tyto lidi, které premiér označil za "normalizační komunistická práčata", lze podle něj často najít mezi nejplamennějšími příznivci jedné "strany, spíš dvoustraní", tedy zřejmě Koalice. Na závěr popřál premiér bez ohledu na politickou příslušnost úspěch těm politikům, kteří dokáží formulovat své názory a mají vlastní mozek. Dodal, že politika se nemá dělat na zámcích ani na hradech, ale v podzámčí a v podhradí. Uvedl, že i tato sněmovna se nachází v podhradí. "Děkuji vám za pozornost a sbohem," zakončil své vystoupení, kterému sněmovna zatleskala. Předseda vlády včera ve sněmovně hýřil dobrou náladou i přesto, že byl zdravotně handicapován. Pohyboval se s hůlkou kvůli zranění, jež si způsobil při návštěvě Běloruska. "Uklouzl jsem v Minsku ve vaně. Není to nic vážného, bude to trvat jenom pár dní," sdělil Zeman. Mezi klíčové body jednání poslední řádné schůze před červnovými parlamentními volbami má patřit stanovisko dolní komory ke zpochybňování poválečných dekretů prezidenta Edvarda Beneše, hodnocení práce vlády v uplynulých čtyřech letech a hlasování o úvěru na nákup nových stíhaček pro českou armádu.
"Nejpitomějším tvorem na zeměkouli je současný český novinář," prohlásil Zeman. Občané ČR se podle něj sice v roce 1989 zbavili jednoho zla, tedy komunistické diktatury, Zeman však vidí nové nebezpečí, a to právě v médiokracii. Když hovořil o silách, které dávají přednost zákulisním dohodám, zmínil se o několika známých iniciativách, jako jsou Impuls 99, tzv. dřevíčská výzva, Děkujeme, odejděte! a ČT - věc veřejná. Někteří současní čeští novináři podle Zemana před listopadem 1989 psali ve prospěch tehdejšího režimu. Tyto lidi, které premiér označil za "normalizační komunistická práčata", lze podle něj často najít mezi nejplamennějšími příznivci jedné "strany, spíš dvoustraní", tedy zřejmě Koalice. Na závěr popřál premiér bez ohledu na politickou příslušnost úspěch těm politikům, kteří dokáží formulovat své názory a mají vlastní mozek. Dodal, že politika se nemá dělat na zámcích ani na hradech, ale v podzámčí a v podhradí. Uvedl, že i tato sněmovna se nachází v podhradí. "Děkuji vám za pozornost a sbohem," zakončil své vystoupení, kterému sněmovna zatleskala. Předseda vlády včera ve sněmovně hýřil dobrou náladou i přesto, že byl zdravotně handicapován. Pohyboval se s hůlkou kvůli zranění, jež si způsobil při návštěvě Běloruska. "Uklouzl jsem v Minsku ve vaně. Není to nic vážného, bude to trvat jenom pár dní," sdělil Zeman. Mezi klíčové body jednání poslední řádné schůze před červnovými parlamentními volbami má patřit stanovisko dolní komory ke zpochybňování poválečných dekretů prezidenta Edvarda Beneše, hodnocení práce vlády v uplynulých čtyřech letech a hlasování o úvěru na nákup nových stíhaček pro českou armádu.
</TEXT>
</DOC>
<DOC>
<DOCID>LN-20020424009</DOCID>
<DOCNO>LN-20020424009</DOCNO>
<DATE>04/24/02</DATE>
<TITLE>
Policejní pes preventivně zjišťoval, zda jsou ve škole drogy
</TITLE>
<TEXT>
Nevhodné. Tak vedení policie označilo "preventivní" kontroly na Rokycansku, při nichž policisté hledali ve školách drogy.
ROKYCANY - Rokycanští policisté hodlají, přinejmenším dočasně, zastavit "preventivní" kontroly ve školách, při nichž za pomoci psa speciálně vycvičeného na hledání drog prověřují, zda u sebe žáci nemají omamné látky. Poté, co LN v sobotu přinesly názory právníků a odborníků, podle nichž policisté kontrolami porušují zákon, podle mluvčího okresního ředitelství policie v Rokycanech Zdeňka Beneše policisté vyčkávají, jak se k případu postaví ministerstvo vnitra a vedení policie. Ministr vnitra Stanislav Gross včera LN řekl, že se jeho lidé budou problémem zabývat. "Určitě budeme vyhodnocovat, zda jsou v tomto případě aktivity policie v pořádku, nebo za hranicemi zákona. Podle výsledku se pak zařídíme. Pokud jde o aktivity, které jsou v rámci zákona, tak by policii neměla být zužována možnost ,kreativity', ale rozhodně to nesmí zajít za tyto hranice. Domnívám se, že takovéto akce nejsou z hlediska prevence příliš vhodné," sdělil Gross. Už dříve šéfka odboru prevence Jitka Gjuričová uvedla, že "něco takového nemá s prevencí nic společného" a zaslala na rokycanské policejní ředitelství žádost o vysvětlení. Mluvčí Beneš tvrdí, že do včerejšího dne žádné nedorazilo. "Zatím nemohu říct, jestli v akcích budeme pokračovat. Nevíme, jaké pokyny zaznějí shora," konstatoval včera Beneš. Dodal však, že zájem o policejní kontroly nově "údajně projevily i některé školy z Plzně". V čem kontroly ve středních a základních školách a učilištích na Rokycansku spočívaly? Policisté přišli se psem na pozvání vedení školy do třídy. Žáci museli nechat věci v lavicích a vyjít na chodbu. Speciálně vycvičený pes potom očichal jejich věci. Pokud začal štěkat, policisté prohledali tašku, u níž se zastavil. Případný viník pak měl být podle "okolností a množství nalezené drogy" potrestán. Podle policejního mluvčího Beneše se akce dělaly "z preventivních důvodů, žádného konkrétního viníka policie nehledala, žádný tip neměla". Právníci LN řekli, že policie porušila zákony. "Představte si, že vám policejní pes bezdůvodně očichá tašku třeba při vstupu do metra. Když začne štěkat, policisté vás prohledají. To je nepřípustné a toto je prakticky podobný případ," uvedl advokát Karel Brückler. Mluvčí policejního prezidia Ivana Zelenáková tak kategorická nebyla, připustila ovšem, že přinejmenším z hlediska prevence akce nejsou vhodné. "Radila jsem se i s odborníky z Národní protidrogové centrály a i oni mají stejný názor," sdělila.
</TEXT>
</DOC>
<DOC>
<DOCID>LN-20020424010</DOCID>
<DOCNO>LN-20020424010</DOCNO>
<DATE>04/24/02</DATE>
<GEOGRAPHY>PRAHA</GEOGRAPHY>
<TEXT>
Na palubě pronajatého obřího ruského dopravního letadla An-124 Ruslan by dnes navečer měla do afghánské metropole Kábulu odletět třicetičlenná podpůrná skupina české armády. Příslušníci "předvoje" mají za úkol v Kábulu společně s britskými vojáky připravit zázemí pro spolehlivé fungování české polní nemocnice na vojenské základně mise ISAF. Na 150 českých zdravotníků a lékařů by pak do Afghánistánu mělo odletět zhruba deseti letadly v době od 3. do 14. května. LN to potvrdil náčelník operační sekce armádního generálního štábu Pavel Štefka. S vojáky se má, stejně jako před odletem jednotky do Kuvajtu, na letištní ploše rozloučit prezident Václav Havel. O způsobu financování mise v Afghánistánu ani v Kuvajtu ještě ale nebylo definitivně rozhodnuto. Vláda navrhuje vydat dluhopisy, proti kterým tvrdě protestuje opozice. ČSSD se nyní snaží získat na svoji stranu Unii svobody a lidovce. Ministr obrany Jaroslav Tvrdík LN v pondělí řekl, že pokud ČSSD nezíská podporu dalších politických stran, svůj rozkaz k odletu 24. dubna zruší. Zatím tak ale neučinil. O financování mise by měli v nejbližších dnech již podruhé rozhodovat poslanci. Ti vládě již jednou vydání dluhopisů za 1,25 miliardy korun zamítli. Vláda si původně chtěla vypůjčit 1,7 miliardy. Nyní je ministři hodlají požádat o "odklepnutí" necelé poloviny - 600 milionů korun. Zbytek prý ušetří a najdou v rozpočtových rezervách. Dokonce i nejtvrdší odpůrci vydání dluhopisů, členové ODS, si myslí, že nyní vládě její záměr vyjde. "Koalice se připojí. Určitě," řekl včera LN stínový ministr obrany za ODS Petr Nečas. Poslanci ČSSD nejprve musejí sepsat žádost předsedovi sněmovny o svolání mimořádné schůze, na níž by se problém znovu projednal. "Ano, o svolání mimořádné schůze zcela jistě požádáme," řekl LN předseda poslaneckého klubu ČSSD Bohuslav Sobotka.
</TEXT>
</DOC>
<DOC>
<DOCID>LN-20020424011</DOCID>
<DOCNO>LN-20020424011</DOCNO>
<DATE>04/24/02</DATE>
<GEOGRAPHY>PRAHA</GEOGRAPHY>
<TEXT>
Z dalších dvou dokonaných znásilnění vojáků Hradní stráže a z výtržnosti byl včera obviněn čtyřiatřicetiletý důstojník Hradní stráže, který je podezřelý už z několika obdobných trestných činů. Vyšetřovatel případu, policejní rada Milan Macháček uvedl, že obviněný, který byl včera skoro celý den u výslechu, se má se svým spisem začít seznamovat od počátku května. Důstojník u jednotky působil jako psycholog zhruba pět let. Policie ho zadržela 7. března a o den později zahájila jeho trestní stíhání. Kromě výtržnictví, čtyř znásilnění a tří pokusů o něj ho stíhá i pro vydírání, omezování osobní svobody a omezování práv a chráněných zájmů vojáka.
</TEXT>
</DOC>
<DOC>
<DOCID>LN-20020424012</DOCID>
<DOCNO>LN-20020424012</DOCNO>
<DATE>04/24/02</DATE>
<GEOGRAPHY>PRAHA</GEOGRAPHY>
<TEXT>
V České republice není v současnosti žádný advkokát, který by měl bezpečnostní prověrku. Podle novely zákona o utajovaných skutečnostech ji však bude potřebovat. Advokáti budou muset projít prověrkou Národního bezpečnostního úřadu (NBÚ), pokud budou chtít pracovat na případech, při nichž mohou přijít do styku s utajovanými skutečnostmi. Uvedla to včera Česká televize ve svém zpravodajském pořadu. Novelu schválila koncem března Poslanecká sněmovna. "Najednou by se stalo, že zákon by vstoupil v účinnost a nebylo by prověřeného advokáta. Trestní řízení ve věcech, kde se přichází do styku s utajovanými skutečnostmi, by musela být přerušena," řekl předseda České advokátní komory Stanislav Balík. Advokáti proto vyzvali Senát, aby tuto novelu opravil.
</TEXT>
</DOC>
<DOC>
<DOCID>LN-20020424013</DOCID>
<DOCNO>LN-20020424013</DOCNO>
<DATE>04/24/02</DATE>
<GEOGRAPHY>PRAHA</GEOGRAPHY>
<TEXT>
Jako projev českého "autismu", tedy uzavřenosti, označil včera předseda Sudetoněmeckého krajanského sdružení (SL) Bernd Posselt prohlášení pěti lídrů českých politických stran týkající se Benešových dekretů. Posselt uvedl, že prohlášení není výsledkem dialogu zúčastněných stran, mezi něž patří i sudetští Němci a EU, ale jednostranné prohlášení. Návrh textu, který bude schvalovat sněmovna, prohlašuje, že dekrety, na jejichž základě byli po druhé světové válce zbaveni majetku a občanství sudetští Němci, dnes už nezakládají nové právní vztahy. Právní a majetková východiska už jednou na základě dekretů vzniklá ale čeští politici považují za nezpochybnitelná, nedotknutelná a neměnná. Podle Posselta česká strana nenalézá odvahu k jasnému prohlášení: "Myslím, že by bylo v českém národním zájmu jasně říci - od dekretů se distancujeme, prověřujeme, zda nedochází k diskriminacím. A pokud ano, odstraníme je, a to tak, aby se žádný český občan nemusel obávat o svou existenci nebo o svá práva," míní šéf landsmanšaftu. "Což považuji za jakýsi autismus, který vede k tomu, že tento problém stále není řešen," komentoval deklaraci Posselt. Benešovy dekrety jsou podle něj diskriminační a ČR by je měla ze svého právního řádu vymazat.
</TEXT>
</DOC>
<DOC>
<DOCID>LN-20020424014</DOCID>
<DOCNO>LN-20020424014</DOCNO>
<DATE>04/24/02</DATE>
<TITLE>
Havel s Klausem se před volbami pokusili zmírnit nepřátelství
</TITLE>
<TEXT>
Padnou si kolem krku, nebo se zase pohádají? To byla klíčová otázka před včerejší schůzkou dvou Václavů - Havla a Klause.
PRAHA - Do prezidentského úřadu na Pražském hradě včera před půl druhou odpoledne dorazilo zhruba třicet novinářů. Všichni s napětím očekávali, jak skončil pracovní oběd, na nějž Václav Havel pozval Václava Klause. Deset minut po půl druhé se otevírají dveře prezidentovy pracovny a před nastoupené kamery přichází Václav Havel následován Václavem Klausem. Doprovází je prezidentův mluvčí Ladislav Špaček. Havel promlouvá jako první. Mluví o tom, že s Klausem projednával činnost Poslanecké sněmovny v uplynulých čtyřech letech. Jak je jeho zvykem, dívá se převážně do země a mne si přitom ruce. Na výrazu jeho tváře však není patrné žádné zvláštní napětí.
</TEXT>
<HEADING>
Havel dostal letáky
</HEADING>
<TEXT>
I Klaus Havla poslouchá s klidem a obrátí se na něj pouze ve chvíli, kdy začne prezident mluvit o tom, že se s Klausem sešel též jako s předsedou ODS, aby s ním diskutoval o politických jednáních po červnových volbách. Vše pozorně sledují tři prezidentovi spolupracovníci: kancléř Ivo Mathé, šéf politického odboru Pavel Fischer a Havlův tajemník Vladimír Hanzal. Je tu také Klausův poradce Jiří Weigl. Obecné hodnocení schůzky pak přednáší i Klaus. Nudnou atmosféru setkání naruší až Klausova poznámka o tom, že prezidenta seznámil s předvolebním programem ODS. "Musím říci, že jsem předal panu prezidentovi sedm zatím vydaných letáků ODS k tématům dekády," říká Klaus. "On slíbil, že si to přečte. Já doufám, že ho to přesvědčí, aby volil ODS. Takže to považuji za užitečné lobbování při své předvolební agitaci i na tomto místě," dodává předseda ODS. Havel se usmívá, ale Klausovu poznámku nechce nechat bez odpovědi. "Dodal bych k tomu snad jen to, že i kdybych pod tlakem sugestivity těch brožur se rozhodl ODS volit, rozhodně bych to tady teď neřekl." Rozkurážený Klaus však s provokováním nehodlá skončit. "Teď nevím, jestli by nám to voliče přidávalo, nebo ubíralo... To nebudu spekulovat," říká před pobaveným publikem.
</TEXT>
<HEADING>
Rocco a jeho bratři
</HEADING>
<TEXT>
Prezidentův mluvčí Špaček pak dává prostor otázkám novinářů. První dotaz redaktora České televize se týká dokumentu, který chtějí předsedové hlavních politických stran předložit ke schválení Poslanecké sněmovně. Další rozruch v sále však vyvolá až Klausova reakce na druhou otázku televize Prima, kterou zajímá, zda se oba politici bavili též o svých vzájemných sporech. "Bavili jsme se samozřejmě o tom, kdo se díval ve čtvrtek večer na ČT 2 nebo na Novu. Kdo sledoval film Rocco a jeho bratři (snímek slavného italského režiséra Lucchina Viscontiho s Alainem Delonem - pozn. redakce) a kdo sledoval nějaký krvák. Takže o tom jsme měli nějaké názory," říká Klaus. V tu chvíli se prezidentův mluvčí Špaček snaží krátkou tiskovou konferenci ukončit s vysvětlením, že Klaus spěchá na zahájení schůze Poslanecké sněmovny. Předseda ODS však evidentně nechce nechat publikum na pochybách o tom, kdo sledoval který film. "Na Rocco a jeho bratři jsem se díval já, samozřejmě!"
Prezidentův mluvčí Špaček pak dává prostor otázkám novinářů. První dotaz redaktora České televize se týká dokumentu, který chtějí předsedové hlavních politických stran předložit ke schválení Poslanecké sněmovně. Další rozruch v sále však vyvolá až Klausova reakce na druhou otázku televize Prima, kterou zajímá, zda se oba politici bavili též o svých vzájemných sporech. "Bavili jsme se samozřejmě o tom, kdo se díval ve čtvrtek večer na ČT 2 nebo na Novu. Kdo sledoval film Rocco a jeho bratři (snímek slavného italského režiséra Lucchina Viscontiho s Alainem Delonem - pozn. redakce) a kdo sledoval nějaký krvák. Takže o tom jsme měli nějaké názory," říká Klaus. V tu chvíli se prezidentův mluvčí Špaček snaží krátkou tiskovou konferenci ukončit s vysvětlením, že Klaus spěchá na zahájení schůze Poslanecké sněmovny. Předseda ODS však evidentně nechce nechat publikum na pochybách o tom, kdo sledoval který film. "Na Rocco a jeho bratři jsem se díval já, samozřejmě!"
</TEXT>
</DOC>
<DOC>
<DOCID>LN-20020424015</DOCID>
<DOCNO>LN-20020424015</DOCNO>
<DATE>04/24/02</DATE>
<TITLE>
PRAHA - Krátce po čtrnácté hodině přinesla včera ČTK senzační zprávu: Václav Havel se setkal s Václavem Klausem, poobědvali spolu a schůzka skutečně trvala plánovanou hodinu a půl. Dva ze čtyř nejvyšších ústavních činitelů se po deseti měsících dokázali sejít, přetrpět spolu devadesát minut mezi polévkou a zákuskem a konečně si po dlouhé době navzájem zanadávat mezi čtyřma očima. Vzhledem k poměrům na české politické scéně je to nevídaný průlom. Mezi Havlem a Klausem, dvěma nejvýraznějšími postavami minulých dvanácti let, zuří už dlouho válka, jež nemá v české politice obdoby. Více či méně tlumený souboj o polistopadový kurs země, který spolu vedli od prvního setkání, se v posledních letech změnil v nepříliš důstojnou přestřelku. Nestřílí se ale argumenty, cílem je jen plivnout na rivala v médiích.
</TITLE>
<HEADING>
Vekslák a paranoik
</HEADING>
<TEXT>
Zatím poslední fáze vztahů mezi prezidentem a předsedou ODS se počítá od prosince 1997, kdy si Havel s pokořeným Klausem vyřídil účty v proslulém rudolfinském projevu. Odstupujícího premiéra v něm nepřímo označil za maloměšťáka a marxistu, který je vinen vytunelováním země. "Celých osm let bylo soubojem našich dvou pojetí světa," reagoval Klaus. Od té chvíle přestala být jejich vzájemná nevraživost pracně skrývána a přestřelky prezidenta s předsedou nejsilnější opoziční strany a o něco později i Poslanecké sněmovny se staly denní součástí domácí politiky. Dlouho přestřelky alespoň zčásti sugerovaly dojem, že v nich jde o věcný spor. Oba politici se neshodovali v pohledu na chyby minulosti, pojetí občanské společnosti, opoziční smlouvu, televizní krizi, změny volebních pravidel či ústavy. I v těchto sporech ale nezřídka zazníval ryze osobní tón. "Skrývá se za tím jakýsi odpor k mé osobě, nikoli obou stran, ale pouze jedné z nich, a to pouze jednoho jejího představitele," řekl Havel v říjnu 1999 o plánech ODS a ČSSD na změny v ústavě. Klaus poté označil Havla za "extrémního levičáka". V posledním roce ale už osobní rovina ve sporech mezi Havlem a Klausem jednoznačně převážila. A není asi náhodou, že právě v tomto období se zcela utlumila dřívější, sice nikterak srdečná, ale poměrně pravidelná setkání obou mužů. Změna byla patrná zejména u Havla. Po celá léta útočil na Klause neadresně, loni v říjnu ale o Klausovi a jeho okolí bez okolků řekl: "Je to svět zvláštní nadrzlosti, kde se míchá živel veksláků s tónem jakéhosi moralizování a karatelství." V projevu k 28. říjnu mu pak přímo přisoudil "komunistické myšlení". Klaus kontroval slovy, že Havel je elitář, který neuznává samu podstatu demokracie. Poslední spor byl již pomyslným dnem ve vztahu dvou politiků. Když Klaus zmínil svou představu role první dámy, která se nemusí přes noc stát i čelnou postavou charity, reagoval Havel podrážděně přes média: "Pane předsedo, nechte mou rodinu na pokoji!" "To už je paranoia," reagoval Klaus.
</TEXT>
<HEADING>
Poslední úder na dohled
</HEADING>
<TEXT>
I když Havel s Klausem včera vydrželi hodinu a půl v jedné místnosti, výraznější obrat v jejich vztahu čekat asi nelze. Havlův hlavní politický poradce Pavel Fischer již avizoval, že poslední půlrok na Hradě bude prezident otevřenější než kdykoli předtím. Do přímého politického souboje se Havel ostatně pustil již tím, že aktivně zasahoval do dění v bývalé čtyřkoalici a dnešní Koalici přiměl k nasazení nestranických kandidátů. Přitom se blíží chvíle, kdy Havel může Klausovi uštědřit zatím nejtvrdší úder: po případném volebním vítězství ODS může Klause bojkotovat a tím ho připravit o vytoužený návrat k moci.
I když Havel s Klausem včera vydrželi hodinu a půl v jedné místnosti, výraznější obrat v jejich vztahu čekat asi nelze. Havlův hlavní politický poradce Pavel Fischer již avizoval, že poslední půlrok na Hradě bude prezident otevřenější než kdykoli předtím. Do přímého politického souboje se Havel ostatně pustil již tím, že aktivně zasahoval do dění v bývalé čtyřkoalici a dnešní Koalici přiměl k nasazení nestranických kandidátů. Přitom se blíží chvíle, kdy Havel může Klausovi uštědřit zatím nejtvrdší úder: po případném volebním vítězství ODS může Klause bojkotovat a tím ho připravit o vytoužený návrat k moci.
</TEXT>
</DOC>
<DOC>
<DOCID>LN-20020424016</DOCID>
<DOCNO>LN-20020424016</DOCNO>
<DATE>04/24/02</DATE>
<TITLE>
Zelený Raoul se ministru Karlu Březinovi omluví, až jeho obhájci vyčerpají všechny možnosti. Potom karikaturista Štěpán Mareš připraví půlstránkovou kreslenou omluvu.
</TITLE>
<GEOGRAPHY>PRAHA</GEOGRAPHY>
<TEXT>
Ufon jménem Zelený Raoul prohrál s ministrem bez portfeje Karlem Březinou odvolací soud u Vrchního soudu v Praze. Proti rozsudku již není odvolání. Vydavatel týdeníku Reflex, v němž komiks Zelený Raoul vychází, se tak nejspíš omluví nejmladšímu členovi české vlády za to, že jej ve čtyřech karikaturách zobrazil nahého ve společnosti dvou žen a jednoho muže. Ke stání u vrchního soudu poznamenal ministr Březina jen tři věty: "Nebudu to komentovat. Myslím si, že je to docela úspěch. To mi stačí."
</TEXT>
<HEADING>
Spor skončí možná až ve Štrasburku
</HEADING>
<TEXT>
Jeho oponentka Helena Chaloupková, která ve sporu zastupuje vydavatelskou společnost Ringier ČR a autora komiksu Štěpána Mareše, nyní zvažuje, zda nepožádá o odklad omluvy a nevyužije poslední možnosti, jíž je dovolání k Nejvyššímu soudu. "Spor není o tom, že se nám nelíbí omluva. Nám se nelíbí skutečnost, že byl omezen prostor pro svobodnou tvorbu a svobodu projevu," řekla advokátka Chaloupková. Pokud jí Nejvyšší soud dá za pravdu, začne celý spor znovu. Jestliže Zelený Raoul opět neuspěje, chce Chaloupková dotáhnout případ až k soudu pro lidská práva ve francouzském Štrasburku. V případě dalšího neúspěchu u českého soudu se však Reflex bude muset Březinovi omluvit. Řádky s omluvným textem mají zabrat polovinu strany, na níž komiks obvykle vychází. "Není přesně dáno, jak má omluva vypadat, takže se pan ministr může těšit na pěkně vyvedenou půlstranu," řekl Štěpán Mareš, který tvrdí, že se včerejším rozsudkem zužuje prostor pro satiru. "Za chvíli by nás mohl žalovat třeba Karel Gott, protože ho kreslím s velkou hlavou a on tak velkou hlavu nemá. Anebo první dáma Dagmar Havlová za to, že ji kreslím jako příliš velkou semetriku. Nevidím důvod, proč bychom se měli omlouvat za karikaturu. To by byl opravdu absurdistán," namítal Mareš.
</TEXT>
<HEADING>
Poslanci se těší na Marešovu výstavu
</HEADING>
<TEXT>
Zatímco ministru Březinovi se Mareš musí omluvit, ostatní poslanci už se těší na čtvrtek, kdy své leckdy nelichotivé karikatury uvidí "na vlastní půdě". Marešovy kresby totiž budou viset přímo ve foyer Poslanecké sněmovny. Podívat se přijdou i ti, do nichž se Mareš "opírá" s největší razancí. "Na výstavu se docela těším. Bude patřit k tomu příjemnějšímu, co člověk na schůzi sněmovny zažije," řekl například ministr vnitra Gross, jehož malíř zpodobňuje jako poněkud hloupého "malého Standu". Podobně však hovoří i další. "Doufám, že to bude prodejní, když tak si nějaký obrázek koupím," podotkl lidovec Miroslav Kalousek. "Jsem člověk, který si rád dělá legraci z jiných, a proto ji přijímá i na sebe," těší se na výstavu i místopředseda ODS Ivan Langer. Tradičně "nad věcí" zůstal premiér Miloš Zeman: "Je mi to úplně jedno, protože maličkostmi se nezabývám."
</TEXT>
<HEADING>
Text omluvy
</HEADING>
<TEXT>
V týdeníku Reflex č. 48/2001 - CS jsme na straně 4 uveřejnili čtyři karikatury, které zobrazují ministra Karla Březinu jako nahého, dále v některých nevhodných pozicích ve společnosti dvou různých nahých žen a jednoho nahého muže a jež byly provázeny nápisy vztahujícími se k jeho osobě, i některými nevhodnými výroky mu připisovanými. Za neoprávněný zásah se mu omlouváme.
V týdeníku Reflex č. 48/2001 - CS jsme na straně 4 uveřejnili čtyři karikatury, které zobrazují ministra Karla Březinu jako nahého, dále v některých nevhodných pozicích ve společnosti dvou různých nahých žen a jednoho nahého muže a jež byly provázeny nápisy vztahujícími se k jeho osobě, i některými nevhodnými výroky mu připisovanými. Za neoprávněný zásah se mu omlouváme.
</TEXT>
</DOC>
<DOC>
<DOCID>LN-20020424017</DOCID>
<DOCNO>LN-20020424017</DOCNO>
<DATE>04/24/02</DATE>
<TITLE>
Někdejší klíčová postava IPB Libor Procházka považuje své trestní stíhání za nesmyslné. Policii ani žalobkyni se mu však zatím přesvědčit nedaří.
</TITLE>
<GEOGRAPHY>PRAHA</GEOGRAPHY>
<TEXT>
Žalobkyně specializovaného odboru Vrchního státního zastupitelství v Praze zamítla stížnost bývalého náměstka generálního ředitele Investiční a Poštovní banky Libora Procházky. Exbankéř stížnost podal proti usnesení, jímž jej policie koncem letošního února obvinila ze závažného hospodářského deliktu. "Mám za to, že k zahájení trestního stíhání jsou oprávněné důvody," uvedla státní zástupkyně. "Argumentace pana obviněného mě nepřesvědčila," podotkla. Procházka tvrdí, že žádný trestný čin nespáchal. Stíhání, které je proti němu vedeno na základě oznámení podaných Československou obchodní bankou, považuje za účelová. "Jsem přesvědčen, že postup ČSOB je protiprávní a má zakrýt fakt, že ČSOB nelegálně a zadarmo převzala svého úspěšnějšího a lepšího konkurenta, tedy IPB," tvrdí Procházka.
</TEXT>
<HEADING>
Kauza České pivo vázne na právní pomoci
</HEADING>
<TEXT>
Zamítavé stanovisko částečně čekal, částečně jej překvapilo. "Věcně jsem přesvědčen, že obvinění je nesmyslné. Na druhé straně by bylo divné, kdyby případ rozjeli a hned ho zase zastavili," připustil. Policie letos 27. února Procházku obvinila z porušování povinnosti při správě cizího majetku. Trestného činu se měl dopustit v letech 1997 a 1999 transakcemi, které poškodily Restituční investiční fond. IPB fond spravovala prostřednictvím dceřiné společnosti PIAS. Škodu policejní rada vyčíslil na 208 milionů korun. Na zmíněný trestný čin zákon pamatuje odnětím svobody od dvou do osmi let. Procházkovi však hrozí až dvanáctiletý trest, jelikož je rok a čtvrt stíhán za úvěrový podvod a další dva závažné hospodářské trestné činy. Z úvěrového podvodu je obviněn v souvislosti s kauzou České pivo, tedy transakcí s akciemi Plzeňského Prazdroje pro finanční skupinu japonské investiční banky Nomura za zhruba 7,2 miliardy korun IPB. K trestné činnosti mělo dojít v letech 1997 až 2000. Uzavření případu vázne na znaleckém posudku z oboru účetnictví a na právní pomoci, o niž v březnu policie požádala Velkou Británii a Kajmanské ostrovy. "Netroufám si odhadnout, kdy by mohla být věc uzavřena. Záleží to na tom, kdy na naše žádosti zareagují tamní justiční orgány," uvedla žalobkyně.
Zamítavé stanovisko částečně čekal, částečně jej překvapilo. "Věcně jsem přesvědčen, že obvinění je nesmyslné. Na druhé straně by bylo divné, kdyby případ rozjeli a hned ho zase zastavili," připustil. Policie letos 27. února Procházku obvinila z porušování povinnosti při správě cizího majetku. Trestného činu se měl dopustit v letech 1997 a 1999 transakcemi, které poškodily Restituční investiční fond. IPB fond spravovala prostřednictvím dceřiné společnosti PIAS. Škodu policejní rada vyčíslil na 208 milionů korun. Na zmíněný trestný čin zákon pamatuje odnětím svobody od dvou do osmi let. Procházkovi však hrozí až dvanáctiletý trest, jelikož je rok a čtvrt stíhán za úvěrový podvod a další dva závažné hospodářské trestné činy. Z úvěrového podvodu je obviněn v souvislosti s kauzou České pivo, tedy transakcí s akciemi Plzeňského Prazdroje pro finanční skupinu japonské investiční banky Nomura za zhruba 7,2 miliardy korun IPB. K trestné činnosti mělo dojít v letech 1997 až 2000. Uzavření případu vázne na znaleckém posudku z oboru účetnictví a na právní pomoci, o niž v březnu policie požádala Velkou Británii a Kajmanské ostrovy. "Netroufám si odhadnout, kdy by mohla být věc uzavřena. Záleží to na tom, kdy na naše žádosti zareagují tamní justiční orgány," uvedla žalobkyně.
</TEXT>
</DOC>
<DOC>
<DOCID>LN-20020424018</DOCID>
<DOCNO>LN-20020424018</DOCNO>
<DATE>04/24/02</DATE>
<GEOGRAPHY>PRAHA</GEOGRAPHY>
<TEXT>
Obvodní soud pro Prahu 7 umožní vydavateli Hitlerovy knihy Mein Kampf Michalu Zítkovi, aby dvoumilionový peněžitý trest uhradil ve splátkách v roční lhůtě. Zítkova advokáta Tomáše Sokola o tom informoval soudce obvodního soudu. Sokol včera řekl, že soudce mu také sdělil, že oficiálně o tom bude moci rozhodnout až poté, co obdrží spis případu, který je nyní na Nejvyšším státním zastupitelství v Brně. Obvodní soud Zítkovi loni uložil podmíněný tříletý trest odnětí svobody a současně mu vyměřil pokutu dva miliony korun s tím, že když ji nezaplatí, musí na rok do vězení. Zítko tvrdí, že tolik peněz nemá a není ani schopen je v krátké době opatřit. Sokol považuje za ještě významnější skutečnost, že Ústavní soud vydal v této kauze předběžné rozhodnutí. Vyplývá z něj, že vydavatel nemusí zaplatit peněžitý trest do doby, než bude rozhodnuto o Zítkově ústavní stížnosti.
</TEXT>
</DOC>
<DOC>
<DOCID>LN-20020424019</DOCID>
<DOCNO>LN-20020424019</DOCNO>
<DATE>04/24/02</DATE>
<GEOGRAPHY>PRAHA</GEOGRAPHY>
<TEXT>
Muž, který vloni v létě šokoval veřejnost tím, že rozeslal poštou části ženského těla, včera u pražského městského soudu tvrdil, že je nevinen. Třiatřicetiletý Martin Vostárek je obžalován z toho, že zabil svou stejně starou družku Naďu Novákovou. Hrozí mu až 15 let vězení. Vostárek se policii k činu nejprve přiznal, přiznání ale ve vazbě odvolal. Včera trval na tom, že se Naďa utopila ve vaně, protože byla opilá. Vostárek ji údajně našel až ráno. "Byl to absolutní šok, zareagoval jsem způsobem, který si neumím vysvětlit ani po osmi měsících vazby," řekl. Popsal, jak si šel nejprve koupit pilu a krabice. Poté oddělil končetiny, zabalil je do dvou balíků a ty odeslal poštou. Vrátil se domů, zabalil trup a odhodil jej do křoví. Když se vrátil domů naposledy, byla ve vaně již jen hlava. Tu uložil do mrazáku a druhý den ji vlakem odvezl na chatu. Tam ji na zahradě zakopal.
</TEXT>
</DOC>
<DOC>
<DOCID>LN-20020424020</DOCID>
<DOCNO>LN-20020424020</DOCNO>
<DATE>04/24/02</DATE>
<GEOGRAPHY>PRAHA</GEOGRAPHY>
<TEXT>
Policistům z Útvaru pro boj s organizovaným zločinem se minulý týden podařilo rozbít mezinárodní gang, který se zabýval krádežemi luxusních aut a výrobou drog. Policisté při akci Denny, která trvala více než rok, zadrželi 35 lidí. Mezi nimi je 29 Čechů, čtyři Bulhaři, Turek a Ukrajinec. Gang měl na svědomí krádeže aut luxusních značek, která prodával většinou do Bulharska a na Ukrajinu. Členy skupiny policie zadržela na celém území Čech. Kromě krádeží aut měla na svědomí výrobu a distribuci drog a také dvě vraždy podnikatelů.
</TEXT>
</DOC>
<DOC>
<DOCID>LN-20020424021</DOCID>
<DOCNO>LN-20020424021</DOCNO>
<DATE>04/24/02</DATE>
<GEOGRAPHY>PRAHA</GEOGRAPHY>
<TEXT>
Dvojnásobný vrah Jiří Kajínek mohl být na svém útěku před věma lety dopaden daleko dřív. Jeden z nejvyšších policejních činitelů, nynější zástupce šéfa Kriminální služby ČR Ladislav Kadeřábek, zatajil podstatné informace, které by vedly k jeho dopadení. Uvedla to včera TV Nova. Odvolala se na výpověď bývalého Kajínkova spoluvězně Martina Vlasáka. Ten měl Kadeřábkovi už pět dní po Kajínkově útěku přesně popsat, kde se uprchlík skrývá. "Já jsem mu (Kadeřábkovi) řekl všechno, předal jsem mu plánek bytu Marie Černé, řekl jsem mu, jak je ozbrojený...," uvedl Vlasák pro TV Nova. Právě v bytě Marie Černé na pražském sídlišti policie Kajínka objevila. Trvalo jí to však 40 dní. Velitelem pátrací akce byl Kadeřábek. V době, kdy Kajínek uprchl z mírovské věznice, byl Kadeřábek ředitelem kriminální policie. Podle Novy jej už začala vyšetřovat Inspekce ministra vnitra. "Šetření ukončeno není a ta věc má charakter důvěrné," řekl Nově státní zástupce Jiří Kára. Kajínka odsoudil na doživotí plzeňský krajský soud v červnu 1998 a postupně pak soudy všech stupňů. Uznaly ho vinným, že v roce 1993 u Plzně spáchal nájemnou vraždu podnikatele Štefana Jandy a jeho osobního strážce. Kajínek vinu popírá a dožaduje se obnovení procesu. V únoru loňského roku místopředseda vlády Pavel Rychetský, jenž tehdy zastával funkci ministra spravedlnosti, podal k Nejvyššímu soudu stížnost pro porušení zákona. Soud ji zamítl. Ministr spravedlnosti Jaroslav Bureš proti tomu podal stížnost k Ústavnímu soudu.
</TEXT>
</DOC>
<DOC>
<DOCID>LN-20020424022</DOCID>
<DOCNO>LN-20020424022</DOCNO>
<DATE>04/24/02</DATE>
<TITLE>
V politických praktikách se nevyznám, říká v exkluzivním rozhovoru pro LN odsouzený Milan Šrejber. Podnikatel a bývalý špičkový tenista si v pankrácké věznici odpykává pětiletý trest.
</TITLE>
<TEXT>
LN: Co říkáte tomu, že jste byl eskortován do věznice těsně po operaci?
Nerozumím tomu. Byl jsem odsouzen 27. září 2001 a podle zákona jsem měl rozsudek obdržet do pěti dní. Nedostal jsem jej však ani za tři měsíce, ale až v lednu 2002. Za to, že jsem měsíc před tím onemocněl a musel na operaci, již opravdu nemohu.
LN: Jak hodnotíte postup soudkyně Městského soudu v Praze Dany Pacholíkové, která měla rozhodnout o návrhu na odklad výkonu trestu?
Celé čtyři roky provázejí mé stíhání nezákonné a nestandardní postupy. Ve sdělení obvinění i v obžalobě byly uvedeny zcela nepravdivé a nesmyslné skutečnosti. Soud je pak bez jakéhokoli vysvětlení, a tudíž možnosti se bránit, změnil a v rozsudku uvedl něco, co se do té doby vůbec neprojednávalo. Navíc rozhodl na podkladě zákona, který vůbec neexistoval. Odsouzen jsem byl díky tvrzení znalce, jenž, jak se později ukázalo, byl sám vyšetřován dokonce stejnými policisty. Osm nezávislých znalců přitom potvrdilo, že jsem nezískal pro sebe ani nikoho jiného ani korunu a nikomu nezpůsobil žádnou škodu. Nedokážu si dodnes vysvětlit, z jakého důvodu v zájmu objektivity nepřibraly příslušné orgány jiného znalce, když jich jsou desítky. Postup soudkyně Pacholíkové, která jednou rozhodla během pár hodin a nyní nerozhodla za více než měsíc, vnímám jako pokračování nezákonných postupů proti mně.
LN: Váš návrh soudkyně přehodnotila jako žádost o přerušení výkonu trestu a místo na obvodní soud jej omylem poslala na soud Nejvyšší.
Žádnou žádost o přerušení výkonu trestu jsem nikdy nepodal. Je to jednoduché. Pokud by soudkyně Pacholíková rozhodla o mé žádosti o odklad výkonu trestu, vedlo by to k mému propuštění.
LN: Nyní je vaše kauza v rukou Nejvyššího soudu. Jaký je to pocit, uvědomovat si, že je to téměř poslední šance, jak se dostat z vězení?
V Nejvyšší soud skutečně vkládám veškeré naděje. Nejde přitom pouze o to, že jsem přesvědčen, že jsem nic nezákonného neudělal. Jde i o to, že jsem zavřený a dosud žádný soud mi neřekl ani nenapsal, v čem má vina spočívá.
LN: Připouštíte si, že by Nejvyšší soud nerozhodl ve váš prospěch? Co by to znamenalo pro vaše smýšlení o spravedlnosti?
Rozhodnutí soudu je pouze jeho výsostnou záležitostí. Já pochopitelně doufám v rozhodnutí v můj prospěch. Vycházím přitom z objektivních a prokázaných faktů. Ve spravedlnost pořád věřím.
LN: Obviněn jste byl za vlády pravice, odsouzen za vlády ČSSD. Ovlivňuje to váš názor na politiku?
Vždy jsem byl a jsem pravicově smýšlející člověk. V každodenních politických praktikách se však neorientuji.
LN: Budete volit?
</TEXT>
<HEADING>
Volit budu ODS.
</HEADING>
<TEXT>
LN: Vzhledem k tomu, že jste známou osobou, je vaše jméno skloňováno v souvislosti s vládní akcí čisté ruce. Do jaké míry považujete svůj případ za zpolitizovaný?
Nikdy jsem nestál o to, aby byl můj případ spojován s politikou. Jsem přesvědčen, že mě to velmi poškozuje.
LN: Klaus se vás sice veřejně zastal, neočekával jste ale větší podporu od strany, které jste daroval 7,5 milionu korun?
To, že se mě zastal předseda Poslanecké sněmovny, mě potěšilo. Jinak ale doufám, že nežiji v zemi, kde o bytí a nebytí člověka, o rozhodování soudů a realizaci práva rozhoduje podpora té či oné politické strany.
</TEXT>
<HEADING>
LN: Šel byste do podnikání znovu?
</HEADING>
<TEXT>
Vybudoval jsem nejúspěšnější fondy v této republice. Naši klienti dostali vyplaceno za obě vlny kuponové privatizace přes 60 tisíc korun. Teď za tento úspěch sedím ve vězení. Přesto bych do toho šel znovu.
LN: Jak vnímáte zprávy médií, že váš obhájce Tomáš Král se údajně snažil ovlivnit výběr senátu Nejvyššího soudu, který se bude zabývat vaší kauzou?
Způsob informování veřejnosti o mém případu některými médii mi přijde tendenční. Vnímám to tak, jako že se snaží odvést pozornost od podstaty věci. Tím uměle vytvářejí nepřátelskou atmosféru proti mé osobě. Můj obhájce plně v duchu své profese zákonným způsobem jasně poukázal na nezákonnosti v mém procesu. Nyní je vystaven tlakům a snahám o diskreditaci. Nemyslím si však, že je to člověk, který by něčemu takovému podlehl.
LN: Jaký je váš současný zdravotní stav?
Je to mnohem lepší.
LN: Čím si ve věznici krátíte čas?
Studuji a hodně čtu, především anglickou literaturu v originále.
</TEXT>
<HEADING>
LN: Změnil vás pobyt ve vězení?
</HEADING>
<TEXT>
Myslím si, že ne. Ale uvědomil jsem si, že bude podstatně déle trvat, než se staneme vyspělou právní evropskou zemí.
LN: Jak vaše uvěznění snáší přítelkyně?
Ještě jsem s ní nemluvil. V prosinci se nám narodila dcera, tak jak jí asi může být?
LN: Řekl jste, že uvažujete o svatbě ve vězení. Nezměnil jste názor?
Vůbec nevím, že bych to někdy řekl. Myslím si, že taková věc si zaslouží důstojnější prostředí.
</TEXT>
</DOC>
<DOC>
<DOCID>LN-20020424023</DOCID>
<DOCNO>LN-20020424023</DOCNO>
<DATE>04/24/02</DATE>
<TITLE>
Příběh romského muzikanta JOŽKY KUBÍKA
</TITLE>
<HEADING>
ČESKÉ LEGENDY 20. STOLETÍ
</HEADING>
<TEXT>
"Co sa ně lúbilo, tak sem si to doma zkúšal, a co sa ně nelúbilo, tak sem to nechál," říkal o své muzikantské intuici. "To je ta pravá hudba, dyž mráz jezdí po chrbtě a vlasy stávajú." A přesně tak Jožka Kubík hrál.
Už za svého života se stal před mětem jakéhosi zvláštního kultu. Vyprávějí se o něm zkazky, natáčely se o něm filmy, jeho výroky zaznamenávali folkloristé. Ti, kdo Jožku Kubíka osobně znali, dosvědčují jeho pohostinnost, vstřícnost a poctivost, které se kloubily s naprostým zaujetím pro hudbu. Jeho romští předkové se na Moravě usadili už v 19. století. Muži se věnovali muzice a drobnému kovářství, k zemědělství nemívali větší vztah. Pomáhat v domácnostech bohatších sedláků či při polních pracích chodívaly spíše ženy. Jako ostatní usazené romské rodiny postupně přestávali i Kubíci mluvit romsky. Přestože se nesnažili odlišovat od okolního obyvatelstva, nikdy s ním tak docela nesplynuli. Určitý šev zůstal stále patrný. Jožka Kubík se narodil 9. dubna 1907 v Hrubé Vrbce, v jihovýchodní části Moravy, které se říká Horňácko. Z osmi dětí se dospělosti dožily čtyři - dva chlapci (bratr Pavel hrával v Jožkově kapele na housle) a dvě sestry. Škola lidového muzikanta má v nižších stupních dva hlavní předměty: poslech a nápodobu. Tak se učil i Jožka. Nejprve horlivě mával klacíkem, pak sehnal jakýsi starý nástroj, jehož struny trápil tak dlouho, až se předřely. Hrál, i když se s kamarády řítil z kopce na saních. Jeden z pádů housle nepřežily, ale vždycky dokázal získat jiný nástroj. V patnácti poprvé vystoupil jako primáš. Od poloviny třicátých let měl již vlastní muziku. A jeho hvězda stoupala. Byl to právě on, kdo poprvé mezi housle, kontrující violy a basy postavil cimbál. Mít jeho muziku na svatbě se stalo otázkou cti. Romům (stejně jako třeba starým pannám) se tehdy na Horňácku tykalo. Jožka byl první výjimkou z tohoto pravidla, dokonce se pro něj zažilo úctyhodné oslovení "Majstre". Během druhé světové války bylo devadesát procent moravských Romů zavražděno v koncentračních táborech. Jožka a několik dalších hrubovrbeckých muzikantů tomuto osudu ušli (ne už tak jejich příbuzní). Zasloužil se o to jinak nechvalně proslulý spolek "Národopisná Morava" (v jehož čele stál syn Joži Úprky). Muži ovšem museli přistoupit na podmínku, že zůstanou bezdětní. Do sběrného tábora Jožka odešel s havraními vlasy, z tábora se ale po několika dnech vrátil s vlasy šedivými. Po válce pracoval v různých zaměstnáních (jehlárna ve Velké, Povážské strojírny, Jihomoravské trubkárny a tažírny), ale hlavní náplní jeho života fyzická práce nebyla. Když jej brzy po osvobození zavolali na úřad práce s tím, že by měl jít na brigádu do dolů, po chvilce přemýšlení odpověděl: "Já vám povím toto: Co je v zemi, nech je v zemi. Pámbu to tam dal. A mně uhlé ve špohreltě nehorí, dýmí to, já to nescu. A kdo ho sce, ať si ide nakopat." Jeho soubor byl pro něj přednější. Ačkoli hrál po boku příslušníků majoritního etnika převážně moravské lidové písně, přece svou romskou identitu nezapřel. Asi by ani nemohl. Ještě v šedesátých letech hudec Jan Ňorek protestoval proti tomu, že Dušan Holý v monografii Horňácko umístil jeho fotografii vedle snímku Jožky Kubíka: "Ty tam rovnáš Jožku Kubíka ke mně? Tos ně opravdu nemosel dělat, to je pro mňa ostuda ... Nejeden poví: J. K. je původu cigánského a ten druhý není..." Od roku 1974, kdy Kubíka začaly pronásledovat choroby, mu postupně ubývalo i chuti do muziky. Naposledy zahrál na oslavě svých sedmdesátin. Zemřel 8. února 1978. O 22 let později se vrátil. Jeho jméno na návrh Břetislava Rychlíka nese černá planetka, která se na oběžné dráze pohybuje mezi Marsem a Jupiterem. Těžko odhadnout, co by tomu Jožka Kubík řekl, svůj osobitý názor měl i na počínání astronomů: "Oni ty zvězdári se chtějí dostat k Pánu Bohu. Ale to sa ím nepodarí. Tam je rídký vzduch." Dávno už nepanuje představa, že lidové umění vzniká v jakémsi mystickém kolektivním vytržení. Přesto ale o tom, jak ovlivňuje zvlášť nadaný jednotlivec tok tradice, víme málo. V případě Jožky Kubíka bylo štěstí, že v jeho blízkosti vyrůstal skvělý znalec moravského folkloru Dušan Holý. Ten napsal půvabnou knížku Mudrosloví primáše Jožky Kubíka (1984). Vedle toho se autorsky podílel i na filmu Majstr (1974, rež. R. Adler) a průřezovém CD Dalekonosné husle. I díky jemu zůstala zachována vzpomínka na neobyčejného, dětsky prostého a přece moudrého člověka Jožku Kubíka.
JOŽKA KUBÍK
</TEXT>
</DOC>
<DOC>
<DOCID>LN-20020424024</DOCID>
<DOCNO>LN-20020424024</DOCNO>
<DATE>04/24/02</DATE>
<TITLE>
Rakousko za vzor si vzala ODS v návrhu na zrušení ministerstva životního prostředí. Političní oponenti i ekologičtí aktivisté návrh považují za nesmyslný.
</TITLE>
<TEXT>
ČESKÉ BUDĚJOVICE/PRAHA - Zatímco rakouský tlak na zrušení Benešových dekretů a likvidaci Temelína dal některým českým politikům příležitost, aby začali před volbami obhajovat národní zájmy ohrožené rakouskými požadavky, Rakousko začíná vstupovat do předvolební kampaně v Česku i zcela opačným způsobem. Jak ČSSD, tak ODS používají "kladné" příklady z Rakouska k podpoře svých předvolebních slibů. Sociální demokraté ve snaze prosadit plošné přídavky na děti argumentují tím, že Rakušané tento model podpory rodin zavedli už dávno. Občanští demokraté rakouským příkladem obhajují svůj předvolební návrh sloučit ministerstvo životního prostředí a ministerstvo zemědělství. "Jedno rakouské ministerstvo zašťiťuje dohromady ochranu životního prostředí, vod, zemědělství i lesnictví. Nikdo si zřejmě nemyslí, že by Rakousko své životní prostředí dostatečně nechránilo," řekl LN místopředseda ODS Miroslav Beneš. Tvrdí, že tak reaguje na odpor, jaký vzbudil zejména mezi ekologickými iniciativami návrh ODS na snížení dosavadního počtu ministerstev. ODS mimo jiné navrhuje sloučení ministerstva zemědělství a ministerstva životního prostředí. "Rakouský příklad dokazuje, že je to model účinný. Někteří lidé se ale spíše obávají o křesla než o životní prostředí," řekl Beneš. "Pokud se ze stínového stanu skutečným ministrem pro místní rozvoj, začnu pracovat na zrušení tohoto ministerstva," uvedl Beneš.
</TEXT>
<HEADING>
Oponenti: je to populistický návrh
</HEADING>
<TEXT>
Političtí konkurenti ODS a také ekologičtí aktivisté však návrh občanských demokratů na sloučení ministerstev zemědělství a životního prostředí považují za populistický. "Představa ODS, že by lobby průmyslových družstevníků na ministerstvu zemědělství měla kontrolovat pesticidy v potravinách, dusičnany z umělých hnojiv ve vodě nebo zápach z megadrůbežáren, je poměrně pikantní," uvedl Vojtěch Kotecký z hnutí Duha. Někteří ekologové také argumentují tím, že v Rakousku sice neexistuje samostatné ministerstvo životního prostředí, ale politici komunikují a účinně spolupracují při ochraně přírody s občanskými iniciativami. "ODS by ale občanské iniciativy nejraději zrušila," řekla LN Dana Kuchtová z hnutí Jihočeské matky. Za nesmysl označil návrh ODS i ministr životního prostředí za ČSSD Miloš Kužvart. Ani státy EU nemají jednotný názor na to, zda by měla ministerstva životního prostředí fungovat samostatně, nebo ve spojení s jiným resortem. Většina z patnácti zemí EU dává přednost samostatnému ministerstvu, Rakousko, Belgie, Nizozemsko, Irsko a Velká Británie samostatná ministerstva životního prostředí nemají.
Političtí konkurenti ODS a také ekologičtí aktivisté však návrh občanských demokratů na sloučení ministerstev zemědělství a životního prostředí považují za populistický. "Představa ODS, že by lobby průmyslových družstevníků na ministerstvu zemědělství měla kontrolovat pesticidy v potravinách, dusičnany z umělých hnojiv ve vodě nebo zápach z megadrůbežáren, je poměrně pikantní," uvedl Vojtěch Kotecký z hnutí Duha. Někteří ekologové také argumentují tím, že v Rakousku sice neexistuje samostatné ministerstvo životního prostředí, ale politici komunikují a účinně spolupracují při ochraně přírody s občanskými iniciativami. "ODS by ale občanské iniciativy nejraději zrušila," řekla LN Dana Kuchtová z hnutí Jihočeské matky. Za nesmysl označil návrh ODS i ministr životního prostředí za ČSSD Miloš Kužvart. Ani státy EU nemají jednotný názor na to, zda by měla ministerstva životního prostředí fungovat samostatně, nebo ve spojení s jiným resortem. Většina z patnácti zemí EU dává přednost samostatnému ministerstvu, Rakousko, Belgie, Nizozemsko, Irsko a Velká Británie samostatná ministerstva životního prostředí nemají.
</TEXT>
</DOC>
<DOC>
<DOCID>LN-20020424025</DOCID>
<DOCNO>LN-20020424025</DOCNO>
<DATE>04/24/02</DATE>
<TITLE>
Vůdce krajní pravice chce po vítězství ve volbách vypsat plebiscit o vystoupení Francie z EU
</TITLE>
<TEXT>
Necelých dvě stě tisíc hlasů, tedy asi 0,7 procentního bodu, rozhodlo podle konečných výsledků o úspěchu Jean-Marie Le Pena.
PAŘÍŽ - Předák francouzské krajně pravicové Národní fronty Jean-Marie Le Pen si už pomalu přestává vychutnávat úspěch z prvního kola prezidentských voleb a chystá se na rozhodující klání. Jednou ze zbraní, kterou chtěl Le Pen v boji s dosavadní hlavou státu Jacquesem Chirakem využít, byla přímá televizní debata. Chirac tuto možnost ovšem včera jednoznačně vyloučil. "Nemůže existovat žádná dohoda, žádná debata s nesnášenlivostí a nenávistí," řekl prezident. "Pokud prezident nemá žaludek na to, aby se utkal s vyzyvatelem vybraným lidem, měl by vyměnit lid," kontroval Le Pen. Podle některých názorů se Chirac obává především toho, že jeho populistický protikandidát bude před kamerami opakovat výpady, v nich narážel na prezidentovu neochotu účastnit se vyšetřování korupčních afér z doby jeho působení na pařížské radnici. Le Pen už ale uvažuje i dál než jen o druhém kole voleb, plánovaném na 5. května. V případě vítězství hodlá jako první věc "obnovit francouzskou svobodu" a "odejít z maastrichtské Evropy". Ve včerejším večerním pořadu francouzské televize Le Pen přímo uvedl, že by v případě vítězství organizoval plebiscit o vystoupení z EU a o "zastavení a poté odvrácení" přistěhovalectví. Skutečnost, že odmítá projekty týkající se EU, mezi něž patří právě dohoda z Maastrichtu, ale podle něj neznamená, že by byl nepřítelem starého kontinentu. "Jak víte, některé země opustily SSSR. Nezhynuly a řada z nich dokonce zavedla vlastní měnu," dodal Le Pen. Podle konečných výsledků nedělního prvního kola voleb byl jeho náskok před třetím uchazečem - původně druhým favoritem, premiérem Lionelem Jospinem - menší, než udávaly průběžné údaje. Le Pen dostal 16,86 procenta hlasů, zatímco Jospin 16,18 procenta. Rozdíl tak činil 194 658 hlasů. Průzkumy předpovídají Le Penovi pro druhé kolo drtivou porážku: Chirac by měl dostat 70 - 80 procent hlasů. Francouzské ulice byly přesto včera večer už potřetí plné tisíců lidí protestujících proti vůdci Národní fronty. Demonstrace, které začaly již v neděli, by měly vyvrcholit při manifestacích plánovaných na Svátek práce 1. května. K nejaktivnějším skupinám patří studenti. Ve Francii se také rozebírají příčiny Le Penova úspěchu - oproti minulým volbám totiž kandidát krajní pravice bodoval kromě tradičního "přistěhovaleckého" jihu i na východě a severovýchodě země. Ukázalo se také, že navzdory jeho nálepce antisemity pro něj hlasovali i příslušníci židovské menšiny.
Kdo volil v prvním kole prezidentských voleb Le Pena
podle pohlaví
ženy 43 % většina Chirac
muži 57 % většina Le Pen
podle věku
18-24 10 % většina Chirac
25-34 15 % většina Le Pen
35-44 20 % většina Chirac
44-64 35 % většina Len Pen
nad 65 21 % většina Chirac
podle povolání
nezaměstnaní 25 % většina Chirac
zemědělci 2 % většina Le Pen
majitelé firem 7 % většina Chirac
střední management 13 % většina Le Pen
úředníci 18 % většina Chirac
dělníci 19 % většina Le Pen
důchodci 21 % většina Chirac
</TEXT>
</DOC>
<DOC>
<DOCID>LN-20020424026</DOCID>
<DOCNO>LN-20020424026</DOCNO>
<DATE>04/24/02</DATE>
<TITLE>
Bruselské byrokraty považuje většina nacionalistů v Británii za větší hrozbu než přistěhovalce.
</TITLE>
<GEOGRAPHY>LONDÝN</GEOGRAPHY>
<TEXT>
Vůdci britských politických stran se včera na mimořádné schůzce radili, jak zabránit šíření popularity ultrapravice z kontinentu na britské ostrovy. Vedl je k tomu šokující úspěch vůdce francouzské extrémní pravice Jean-Marie Le Pena v prvním kole prezidentských voleb. Setkání předsedy vládnoucí Labouristické strany Charlese Clarkea, vůdce opozičních konzervativců Iana Duncana Smithe a šéfa liberálních demokratů Charlese Kennedyho svolal předseda Komise pro rasovou rovnost Gurbux Singh. Podle něj je Le Penovo volební vítězství nad francouzským premiérem Lionelem Jospinem "budíčkem" pro Brity. V Británii se mají příští týden konat komunální volby. Mnozí politici se obávají, že by v nich mohla uspět ultrapravicová Britská národní strana. Ta soustředí svou kampaň na několik severoanglických měst jako Oldham a Burnley, která loni zažila výbuchy rasového násilí. Vládní labouristé berou rostoucí vliv ultrapravice vážně. Soudí ale, že v Británii nemá tolik šancí: vláda podle ministra vnitra Davida Blunketta na rozdíl od kontinentu věnuje velkou pozornost tématům jako přistěhovalectví a zločinnost. List The Times navíc tvrdí, že britská společnost je všeobecně tolerantnější. Hlavním terčem populistického nacionalismu v Británii je podle listu spíše bruselský byrokrat než přistěhovalec, který se snaží dostat do země tunelem pod kanálem La Manche.
LONDÝN - Vůdci britských politických stran se včera na mimořádné schůzce radili, jak zabránit šíření popularity ultrapravice z kontinentu na britské ostrovy. Vedl je k tomu šokující úspěch vůdce francouzské extrémní pravice Jean-Marie Le Pena v prvním kole prezidentských voleb. Setkání předsedy vládnoucí Labouristické strany Charlese Clarkea, vůdce opozičních konzervativců Iana Duncana Smithe a šéfa liberálních demokratů Charlese Kennedyho svolal předseda Komise pro rasovou rovnost Gurbux Singh. Podle něj je Le Penovo volební vítězství nad francouzským premiérem Lionelem Jospinem "budíčkem" pro Brity. V Británii se mají příští týden konat komunální volby. Mnozí politici se obávají, že by v nich mohla uspět ultrapravicová Britská národní strana. Ta soustředí svou kampaň na několik severoanglických měst jako Oldham a Burnley, která loni zažila výbuchy rasového násilí. Vládní labouristé berou rostoucí vliv ultrapravice vážně. Soudí ale, že v Británii nemá tolik šancí: vláda podle ministra vnitra Davida Blunketta na rozdíl od kontinentu věnuje velkou pozornost tématům jako přistěhovalectví a zločinnost. List The Times navíc tvrdí, že britská společnost je všeobecně tolerantnější. Hlavním terčem populistického nacionalismu v Británii je podle listu spíše bruselský byrokrat než přistěhovalec, který se snaží dostat do země tunelem pod kanálem La Manche.
</TEXT>
</DOC>
<DOC>
<DOCID>LN-20020424027</DOCID>
<DOCNO>LN-20020424027</DOCNO>
<DATE>04/24/02</DATE>
<TITLE>
Obyvatelé EU podporují rozšíření unie. 51 procent účastníků loňského výzkumu veřejného mínění v zemích EU, jehož konečné výsledky byly zveřejněny včera, podporuje plánovaný vstup Česka a dalších kandidátských zemí do unie. Největší podporu rozšíření vyslovili Řekové (74 procent), nejmenší Francouzi (39), Britové (41), Rakušani (46) a Němci (47).
</TITLE>
<TEXT>
V Iráku našli město z pradávného eposu. Němečtí vědci v Iráku zjistili, že zbytky starověkého města hluboko pod zemí odpovídají popisu nejstaršího literárního díla světa - Eposu o Gilgamešovi. Shoda elektronicky stanovené struktury města s popisy v eposu definitivně potvrzuje, že lokalita je sumerským Urukem z doby před asi 3600 lety.
Milán pohřbil oběti havárie. Italský prezident Carlo Ciampi spolu s dalšími asi šesti tisíci lidmi se včera v milánské katedrále rozloučil se dvěma ženami, které zahynuly minulý týden při nárazu malého letadla do tamního mrakodrapu.
Indičtí hinduisté podpalovali domy. Při pokračujících náboženských nepokojích v indickém státě Gudžárat včera dav hinduistů zapálil domy muslimů a jednu svatyni, tři lidé přitom zahynuli. Stovky muslimů se uchýlily do uprchlických táborů, v nichž kvůli nepokojům trvajícím od března žije již asi 110 000 lidí.
V USA se srazily vlaky. Dva mrtvé a na 165 zraněných si vyžádala včerejší čelní srážka nákladního vlaku se stojící příměstskou železniční soupravou v Los Angeles. Mnoho cestujících utrpělo vnitřní zranění, časté byly zlomeniny kostí.
Němci odhalují teroristické buňky. Německá policie včera zatkla 11 údajných členů palestinského teroristického hnutí Tauhíd. Skupina měla připravovat atentáty proti židovským objektům v Evropě. Objasnit fungování teroristických buněk v Německu má i včera zahájený proces s Alžířanem Aurubí Bjandalím a jeho komplici, kteří v roce 2000 chystali útok proti synagoze ve Štrasburku. Obžalovaný včera popřel, že jednal ve spojení s teroristickou sítí Al Kajda.
Castro urážel mexického kolegu. Kubánský prezident Fidel Castro v pondělí označil mexického kolegu Vicenta Foxe za lháře a zveřejnil nahrávku jejich důvěrného telefonního rozhovoru. Dokazoval tak, že Fox lhal, když popíral, že Castra vyzval kvůli ohledům na USA ke zkrácení jeho pobytu při březnové konferenci OSN v Mexiku.
</TEXT>
</DOC>
<DOC>
<DOCID>LN-20020424028</DOCID>
<DOCNO>LN-20020424028</DOCNO>
<DATE>04/24/02</DATE>
<TITLE>
JERUZALÉM - Střely vypálené z izraelského vrtulníku zabily v noci na včerejšek velitele palestinské extremistické organizace Brigády mučedníků od Al Aksá ve městě Hebronu Marvána Zalúma. V zasaženém automobilu zahynul spolu s ním i člen ochranky palestinského vůdce Jásira Arafata. Zalúm byl podle izraelských zdrojů uveden na seznamu 33 teroristů, jejichž vydání Jeruzalém marně žádal po Arafatovi. Izraelské bezpečnostní síly se tak po zastavení rozsáhlé vojenské operace na palestinských územích vrátily k předchozím praktikám "cíleného zabíjení" šéfů teroristických skupin. Izraelský list Haarec ovšem uvedl, že podle některých náznaků armáda zvažuje i obnovení rozsáhlých razií. Mělo tomu nasvědčovat i vyjádření premiéra Ariela Šarona při včerejším setkání s poslanci, podle něhož jsou teroristické struktury v pásmu Gazy stále aktivní.
</TITLE>
<HEADING>
Kolaboranta pověsili na sloup
</HEADING>
<TEXT>
O několik hodin později byla na stejném místě v Hebronu, kde zahynul Zalúm, pohozena těla tří Palestinců, kteří byli obviňováni z kolaborace s Izraelci. Maskovaní muži nejprve vyvlekli údajné konfidenty z místní věznice na ulici a tam je s rukama svázanýma za zády zastřelili. Kolem mrtvých těl se okamžitě shromáždil dav Palestinců. Někteří z nich do mrtvol kopali a plivali na ně. Tělo jednoho z nich pak pověsili na sloup elektrického vedení.
O několik hodin později byla na stejném místě v Hebronu, kde zahynul Zalúm, pohozena těla tří Palestinců, kteří byli obviňováni z kolaborace s Izraelci. Maskovaní muži nejprve vyvlekli údajné konfidenty z místní věznice na ulici a tam je s rukama svázanýma za zády zastřelili. Kolem mrtvých těl se okamžitě shromáždil dav Palestinců. Někteří z nich do mrtvol kopali a plivali na ně. Tělo jednoho z nich pak pověsili na sloup elektrického vedení.
</TEXT>
</DOC>
<DOC>
<DOCID>LN-20020424029</DOCID>
<DOCNO>LN-20020424029</DOCNO>
<DATE>04/24/02</DATE>
<TITLE>
Jan Pavel II. hledal s americkými kardinály východisko z krize, do níž se dostala církev v USA
</TITLE>
<TEXT>
Zločin a hrůzný hřích, který nemá v církvi místo. Papež Jan Pavel II. tak nazval případy zneužívání dětí katolickými kněžími, jejichž obětem se omluvil.
VATIKÁN - Papež Jan Pavel II. včera dosud nejotevřeněji odsoudil kněží, kteří zneužívají mladistvé. Pro pedofilní členy kléru podle něj není v církvi místo. Hlava katolické církve se tak vyslovila na úvod dvoudenní schůzky s třinácti americkými kardinály, která má církvi v USA pomoci najít východisko ze současné krize. Do ní ji v posledních měsících dostala lavina obvinění, podle nichž katoličtí kněží zneužívali mladistvé, a jejich představení je často kryli. To byl i případ bostonského kardinála Bernarda Lawa, jehož odstoupení je podle některých zdrojů jedním z témat vatikánských jednání. "Zneužívání dětí, které tuto krizi způsobilo, je dle všech měřítek špatné a společností je právem považováno za zločin. Je to také hrůzný hřích v očích Boha," řekl papež, který se zároveň omluvil obětem pedofilních kněží a vyjádřil naději, že hluboká krize povede k "svatější realizaci kněžství" a obrodě církve. Američtí kardinálové oficiálně přijeli do Vatikánu hledat řešení problematiky sexuálního obtěžování v církvi. Vypracované návrhy mají být předmětem jednání na národní úrovni, které se má uskutečnit v červnu v Dallasu. Podle jednoho z nejdůležitějších návrhů by měl být každý provinilý kněz automaticky předán civilním úřadům. Podle listu The Times se někteří z kardinálů s papežem sešli již v pondělí večer, aby jej neoficiálně požádali o suspendování bostonského kardinála Lawa. Ten byl obviněn z krytí nejméně dvou případů pedofilního jednání kněží. Law připustil již před svým příjezdem do Vatikánu, že se dopustil vážných chyb, odstoupit ale odmítá.
</TEXT>
<HEADING>
Americký problém
</HEADING>
<TEXT>
Názor na odstoupení Lawa, jehož hlavu nekompromisně žádá americká laická veřejnost, dělí kardinály na dva tábory. Představitelé americké církve vědí, že musí jednat rychle, aby se co nejdříve obnovila důvěra veřejnosti v církevní instituci. Jeden z Lawových odpůrců, losangeleský kardinál Roger M. Mahony, prohlásil, že kdyby se on sám provinil hrubým zanedbáním, nedokázal by projít mezi lavicemi k oltáři. Nejmenovaní vatikánští představitelé sdělili listu The New York Times, že se americká církev nezačne ozdravovat, dokud kardinál Law neodstoupí. Menší část americké mise s odstoupením Lawa buď nesouhlasí, nebo se k němu nevyjadřuje. "Když říká, že to napraví, nechme jej, ať to napraví," říká na adresu Lawa washingtonský kardinál Theodor E. McCarrick. Diskuse ve Vatikánu se zřejmě nevyhne ani tématu opodstatněnosti celibátu kněží, právě tak jako možnosti kněžského svěcení homosexuálů. Schůzka je pro katolickou veřejnost ve Spojených státech dobrým znamením, že se Vatikán konečně odhodlal přijmout "americký problém" za svůj. Průzkumy, o nichž včera informoval list The New York Times, však zároveň naznačují skepsi Američanů ohledně schopnosti církve najít okamžité řešení.
Počet obvinění duchovních roste
POLSKO
Březen 2002 - Arcibiskup Juliusz Paetz byl donucen odstoupit na základě obvinění ze zneužívání seminaristů.
</TEXT>
<HEADING>
NĚMECKO
</HEADING>
<TEXT>
Duben 2002 - Biskup Franziskus Eisenbach z Míšně rezignoval poté, co byl dvakrát obviněn ze sexuálního zneužití během exorcismu (vymítání ďábla).
</TEXT>
<HEADING>
IRSKO
</HEADING>
<TEXT>
Duben 2002 - Brendan Comiskey rezignoval na post biskupa z Fernsu v reakci na obvinění, že nepostupoval správně v případě otce Seana Fortunea, který údajně obtěžoval 66 chlapců a poté se v roce 1999 oběsil.
</TEXT>
<HEADING>
SPOJENÉ STÁTY
</HEADING>
<TEXT>
18. ledna 2002 - Bostonský kněz John Geoghan, nařčený ze zneužití více než 130 mladistvých v průběhu 30 let, byl odsouzen k 10 letům vězení.
26. února 2002 - Prelát arcidiecéze ve Filadelfii se veřejně omluvil obětem sexuálního zneužívání, napáchaného 35 kněžími za více než 50 let.
27. února 2002 - Diecéze v Allentownu ve východní Pensylvánii zbavila kněžství čtyři duchovní, kteří se "podíleli na sexuálním obtěžování mladistvých" před 20 až 30 lety.
3. března 2002 - Arcidiecéze v St. Louis odvolala dva kněze nařčené z pohlavního zneužívání v 80. letech.
1. dubna 2002 - Dvě kalifornské diecéze zaplatily 1,2 milionu dolarů (téměř 41 milionů korun) za urovnání soudního sporu se ženou, která měla být před 20 lety obtěžována knězem.
8. dubna 2002 - Arcidiecéze v New Yorku propustila kvůli sexuálním obviněním šest kněží.
9. dubna 2002 - Arcidiecéze v Clevelandu suspendovala devět duchovních obviněných ze sexuálního obtěžování a jmenovala 12 dalších, kteří byli v minulosti přemístěni kvůli stejnému podezření.
Pramen: Reuters
</TEXT>
</DOC>
<DOC>
<DOCID>LN-20020424030</DOCID>
<DOCNO>LN-20020424030</DOCNO>
<DATE>04/24/02</DATE>
<TITLE>
Šest až sedm týdnů si Maďarsko zřejmě počká na novou vládu. Liberálové chtějí mít jistotu, že se jim podaří prosadit maximum z jejich programu.
</TITLE>
<GEOGRAPHY>BUDAPEŠŤ</GEOGRAPHY>
<TEXT>
Maďarští socialisté už udělali první kroky ke zformování nové vlády po druhém, závěrečném kole parlamentních voleb. V pondělí vyzvala Maďarská socialistická strana (MSZP) liberální Svaz svobodných demokratů (SZDSZ) k zahájení koaličních jednání. Obě strany budou mít ve 386členném parlamentu 198 křesel. Vítěz voleb, dosud vládnoucí pravicová koalice Svaz mladých demokratů-Maďarské demokratické fórum (FIDESZ-MDF), jen 188 a nemá naději najít si spojence. Další strany se do parlamentu nedostaly. Fidesz a SZDSZ se sice spojily ve volbách v roce 1990, ale pak se jejich cesty rozdělily. Fidesz postupně nahrazoval liberální postoje konzervativními. Zachoval si ovšem, na rozdíl od SZDSZ, nesmiřitelný postoj vůči komunistům. Svobodní demokraté, kteří považují sami sebe za jedinou liberální stranu v zemi, ale navázali spolupráci s postkomunistickými socialisty. Obě strany si vyzkoušely společné vládnutí už v letech 1994 - 1998 a částečně spolu vedly i letošní předvolební kampaň. Přesto budou podle předáka svobodných demokratů Gábora Kuncze jednání o koalici trvat šest až sedm týdnů. "Chceme splnit co nejvíce bodů z našeho programu," řekl Kuncze a dodal, že prioritami strany je snížení daní, reforma zdravotnictví a protikorupční opatření. Liberálové sice získali jen něco přes pět procent hlasů, ale bez nich by socialisté nesestavili vládu, a tak mají silné postavení. Již během prvních sto dní chce Peter Medgyessy, kandidát MSZP na post premiéra, splnit předvolební sliby: zvýšit plat učitelům o polovinu, zrušit daně z minimálních mezd. Důchodci se pak mohou těšit, že dostanou jednorázově 19 tisíc forintů (asi 2400 Kč). "Stavíme se seriózně ke svým slibům," ujistil Medgyessy. Socialisté také slíbili, že vdechnou nový život diplomatickým a ekonomickým vztahům s Ruskem, které bývalo velkým obchodním partnerem Maďarska. Odstupující vláda premiéra Viktora Orbána vztahy s Ruskem opomíjela a orientovala se na začlenění do Evropské unie. Nicméně vstup do EU zůstává prioritou i pro socialisty.
</TEXT>
<HEADING>
Sliby vítězů voleb
</HEADING>
<TEXT>
* snížení daní a zrušení daně z minimální mzdy * zmenšení sociálních rozdílů * reforma zdravotnictví a penzijního systému * zlepšení vztahů s Ruskem a visegrádskou skupinou * zvýšení platu učitelům
Pramen: ČTK
</TEXT>
</DOC>
<DOC>
<DOCID>LN-20020424031</DOCID>
<DOCNO>LN-20020424031</DOCNO>
<DATE>04/24/02</DATE>
<GEOGRAPHY>BĚLEHRAD</GEOGRAPHY>
<TEXT>
Šest z 23 Srbů obviněných Mezinárodním trestním tribunálem pro bývalou Jugoslávii (ICTY) z válečných zločinů souhlasí podle včerejšího oznámení jugoslávské vlády se svým vydáním do zahraničí. Nejsou ale mezi nimi nejhledanější osoby - bývalý vůdce Srbů v Bosně Radovan Karadžić a někdejší vrchní velitel tamních ozbrojených sil Ratko Mladić. Do Haagu je připraven se vydat bývalý šéf generálního štábu jugoslávské armády Dragoljub Ojdanić a někdejší jugoslávský vicepremiér Nikola Šainović. Oba jsou obviněni za činy spáchané v Kosovou. V Chorvatsku se zas měli provinit bývalí vůdci tamních Srbů Milan Martić a Mile Mrkšić, jakož i bývalý důstojník jugoslávské armády Vladimir Kovačević. Poslednímu ze seznamu, Momčilu Grubanovi, ICTY přičítá válečné zločiny v Bosně.
</TEXT>
</DOC>
<DOC>
<DOCID>LN-20020424032</DOCID>
<DOCNO>LN-20020424032</DOCNO>
<DATE>04/24/02</DATE>
<TITLE>
WASHINGTON - Bývalý vysoký velitel teroristické sítě Al Kajda abú Zubajdá řekl americkým vyšetřovatelům, že síť "pracuje na výrobě ,špinavé' (radioaktivní) bomby". Ta by měla být použita na cíle v USA. Nálož by mohla rozšířit radioaktivitu na rozsáhlém území. S odvoláním na nejmenované americké představitele o tom informovaly americké televize CBS a NBC. Abú Zubajdá, který byl do svého březnového zadržení v Pákistánu šéfem operací Al Kajdy a jehož američtí vyšetřovatelé drží na neznámém místě, ale neuvedl, zda Al Kajda tuto zbraň už vyrobila. Vyšetřovatelé si zároveň nejsou jisti, jestli si abú Zubajdá všechno nevymyslel. Zadržený terorista rovněž tvrdil, že Al Kajda chystá útok proti bankám na severovýchodě USA. Na základě těchto tvrzení varoval v pátek Federální úřad pro vyšetřování (FBI) americké finanční domy před možnými teroristickými útoky. Odborníci se domnívají, že výroba "špinavé bomby" není náročná. Jediným problémem je získat dostatek radioaktivního materiálu.
</TITLE>
<HEADING>
Kdo útočil v Tunisku?
</HEADING>
<TEXT>
Teroristické útoky hrozí Američanům i mimo území USA. Velvyslanectví Spojených států v Jemenu totiž obdrželo blíže nespecifikované informace, podle kterých se chystají teroristické útoky proti americkým cílům v této zemi. Nejasným zůstává podíl Al Kajdy na nedávném útoku na synagogu na tuniském ostrově Džerba, při kterém zahynulo 11 německých turistů. Tuniská vláda v pondělí poprvé jasně řekla, že šlo o připravený útok. "Zatím ale nemůžeme říct, že to byla Al Kajda," řekl německý ministr vnitra Otto Schily, který Džerbu minulý víkend navštívil.
Teroristické útoky hrozí Američanům i mimo území USA. Velvyslanectví Spojených států v Jemenu totiž obdrželo blíže nespecifikované informace, podle kterých se chystají teroristické útoky proti americkým cílům v této zemi. Nejasným zůstává podíl Al Kajdy na nedávném útoku na synagogu na tuniském ostrově Džerba, při kterém zahynulo 11 německých turistů. Tuniská vláda v pondělí poprvé jasně řekla, že šlo o připravený útok. "Zatím ale nemůžeme říct, že to byla Al Kajda," řekl německý ministr vnitra Otto Schily, který Džerbu minulý víkend navštívil.
</TEXT>
</DOC>
<DOC>
<DOCID>LN-20020424033</DOCID>
<DOCNO>LN-20020424033</DOCNO>
<DATE>04/24/02</DATE>
<TITLE>
Vláda chce podepsat kontrakt na stíhačky ještě před volbami
</TITLE>
<TEXT>
Na právě probíhající schůzi Poslanecké sněmovny před volbami by mělo padnout rozhodnutí: koupí Česká republika čtyřiadvacet stíhaček Jas-39 Gripen, nebo ne? Jde o desítky miliard korun. Vláda se k věci staví jednoznačně: rozhodnutí navrhnout sněmovně nákup stíhaček schválili její členové jednohlasně. Jednoznačný, leč opačný postoj zastávají i komunisté a občanští demokraté: nekupovat, či aspoň o nákupu nerozhodovat ve chvíli, kdy jsou volby na spadnutí. Komunisté mají možná pro svůj postoj vedle ekonomických důvodů i nějaké motivy ideologické, nic takového ovšem nepřipadá v úvahu u ODS. Představitelé Klausovy strany jsou zajedno v tom, že tak velká investice by měla být schválena konsenzem všech podstatných politických sil, a trvají na tom, že "ano" rozhodně nevyřknou. Nejzajímavější je postoj KDU-ČSL, která je v opozici vůči vládě ČSSD i vůči "smluvněopoziční" ODS: podle lidoveckých politiků hodlají její představitelé hlasovat pro nákup. Je dost zvláštní, že je s nákupem srozuměn právě Miroslav Kalousek ten by při svých zkušenostech s vybavováním armády mohl být opatrnější. A protože se v politice často za postoji a rozhodnutími jednotlivých politických stran skrývá víc než čistě věcné hledisko, pokusme se podívat na problém zblízka.
</TEXT>
<HEADING>
Potřebujeme stíhačky?
</HEADING>
<TEXT>
Především totiž není jasné, zda stíhačky bezprostředně potřebujeme, zda náš vzdušný prostor nemohou po dohodě chránit jiní členové Severoatlantické aliance. Vždyť víme-li, že první gripeny mají být dodány v říjnu roku 2004, poněkud to zpochybňuje úvahy o bezprostředním ohrožení národní bezpečnosti, ve kterém se údajně bez nadzvukových stíhaček nacházíme. Představitelé NATO nás do koupě nijak netlačí, ponechali rozhodnutí na nás, a Američané ještě dodali, že před českou armádou možná stojí naléhavější úkoly. Druhá úvaha se týká výběrového řízení, ze kterého vyšly vítězně právě zvolené letouny a které někteří politikové dlouhodobě zpochybňují. Připomeneme-li si miliardy, které armáda v minulých letech se souhlasem této i předchozích vlád vysloveně promrhala, jistě nahlédneme, že v případě dalších zakázek je namístě velká opatrnost. Nikdo si asi nepředstavuje, že gripeny budou nefunkční jako vadné padáky nebo armádní informační systém. Přesto se lze ptát, zda byla zvolena ta nejlepší nabídka. Tedy když už politici rozhodli, že nákup nadzvukových letounů je právě tím, co Česká republika nyní potřebuje ze všeho nejvíc... Vláda na tyto pochybnosti odpovídá tím, že nákup gripenů budou provázet neobyčejně výhodné ekonomické programy. Musím přiznat, že mi není jasné, proč by někdo chtěl investovat do české ekonomiky víc, než získá ze zakázky, neboť provize bývá obvykle daleko nižší. Jde však patrně o nějakou ekonomickou záhadu, do které nelze snadno proniknout. V každém případě bych si přála, aby tomu tak bylo.
</TEXT>
<HEADING>
Politické souvislosti
</HEADING>
<TEXT>
Je zřejmé, že si vláda přeje obchod uskutečnit hned, kdežto ODS s ním chce počkat až po volbách. Občanští demokraté nepochybně doufají ve volební vítězství - a raději by tedy viděli, kdyby tento (nebo podobný) obchod uzavřela až ta budoucí, tedy jejich vláda. Nezdá se mi jisté, že by tato či příští vláda chtěla obchod uzavřít jen proto, aby jí zůstala nehynoucí sláva obhájce bezpečnosti země. Možná jsem příliš podezíravá, když mám pocit, že podpis smlouvy přinese jejímu českému signatáři ještě nějaký další prospěch. Ale lze se takové podezíravosti divit po zkušenostech, jaké máme? V tomto světle se už postoj lidovců k nákupu může jevit srozumitelnější. I kdyby nešlo o prospěch hmotný, můžeme v něm vnímat vstřícnost, kterou tím KDU-ČSL sociálním demokratům projevuje. Je přece jasné, že strana, která dnes vládě umožní, aby její návrh ve sněmovně prošel, může u ČSSD být ve výhodě zítra - v povolebních jednáních o koalici a vládě. Zbývá tedy jen doufat, že poslanci ve všech těch politických ohledech, strategiích a taktikách neztratí úplně ze zřetele to nejdůležitější, o co se mají ve sněmovně starat: prospěch české společnosti. Potřebujeme ty gripeny opravdu? A opravdu musí být smlouva podepsána ještě teď, před volbami?
Je zřejmé, že si vláda přeje obchod uskutečnit hned, kdežto ODS s ním chce počkat až po volbách. Občanští demokraté nepochybně doufají ve volební vítězství - a raději by tedy viděli, kdyby tento (nebo podobný) obchod uzavřela až ta budoucí, tedy jejich vláda. Nezdá se mi jisté, že by tato či příští vláda chtěla obchod uzavřít jen proto, aby jí zůstala nehynoucí sláva obhájce bezpečnosti země. Možná jsem příliš podezíravá, když mám pocit, že podpis smlouvy přinese jejímu českému signatáři ještě nějaký další prospěch. Ale lze se takové podezíravosti divit po zkušenostech, jaké máme? V tomto světle se už postoj lidovců k nákupu může jevit srozumitelnější. I kdyby nešlo o prospěch hmotný, můžeme v něm vnímat vstřícnost, kterou tím KDU-ČSL sociálním demokratům projevuje. Je přece jasné, že strana, která dnes vládě umožní, aby její návrh ve sněmovně prošel, může u ČSSD být ve výhodě zítra - v povolebních jednáních o koalici a vládě. Zbývá tedy jen doufat, že poslanci ve všech těch politických ohledech, strategiích a taktikách neztratí úplně ze zřetele to nejdůležitější, o co se mají ve sněmovně starat: prospěch české společnosti. Potřebujeme ty gripeny opravdu? A opravdu musí být smlouva podepsána ještě teď, před volbami?
</TEXT>
</DOC>
<DOC>
<DOCID>LN-20020424034</DOCID>
<DOCNO>LN-20020424034</DOCNO>
<DATE>04/24/02</DATE>
<TITLE>
Poslanci navrhují získat peníze od pojišťoven
</TITLE>
<TEXT>
Pokus o vtip - tak by se dala charakterizovat iniciativa sociálnědemokratických poslanců, kteří v novele zákona o pojišťovnictví navrhují zavést příspěvek Hasičskému záchrannému sboru ČR. Ten by měly platit pojišťovny z peněz, které vyberou od svých klientů na neživotním pojištění. Bude-li absurdní novela schválena, stát by v podstatě mohl sáhnout na peníze vydělané soukromými firmami jinak než zdaněním. Pojišťovny si to samozřejmě nenechají líbit a oči pro pláč zbudou jen lidem, kteří chtějí chránit svůj majetek či zdraví a kvůli příspěvkům na hasiče za to zaplatí více. Možná by nebylo od věci, kdyby páni poslanci na rovinu řekli: "Potřebujeme peníze pro hasiče, od zítřka každý z vás zaplatí měsíčně korunu zvláštní daně." Nemuseli by tak své úsilí schovávat za snahu zvýšit motivaci pojišťoven v boji proti škodám na majetku. A navíc by se konečně i oni přiblížili Západu, kterým se i v tomto případě ohánějí. V Německu či Rakousku je sice běžné hasiče finančně podporovat, nikoliv však formou příspěvku od firem, ale pomocí jasně určené účelové daně. Hasičský příspěvek by mohl být za jiných okolností brán jako povedený žert. Úsměv však ztuhne na rtech, když zjistíte, že novela je v současné době ve druhém čtení Poslanecké sněmovny, tudíž hladce prošla prvním. Vypadá to, že naši legislativci opět připravují pěkný paskvil.
</TEXT>
</DOC>
<DOC>
<DOCID>LN-20020424035</DOCID>
<DOCNO>LN-20020424035</DOCNO>
<DATE>04/24/02</DATE>
<TITLE>
Zelený Raoul zkouší demokratičnost státu
</TITLE>
<TEXT>
Ministr bez portfeje Karel Březina vejde do dějin české politiky, což je vzhledem k jeho mladému věku nesporný úspěch. Nebudou to ale velké vládní činy, jimiž se otiskne do dějepisné paměti. Březina se zapíše jen trapnou aférou, v níž jako ministr bojoval proti neškodnému politickému komiksu. Proč mocnému ministru Březinovi stálo za to podávat žalobu na papírového Zeleného Raoula, který jej zobrazil jako nahého Nadsamce, je zajímavá otázka pro psychologa. Odpověď je však čistě soukromá věc vládního benjamínka. Naopak zcela veřejným problémem, jenž by neměl jen tak zapadnout, je skandální postoj soudců. Ačkoliv ministr ve svých veřejných vystoupeních dával opakovaně najevo, že titul Nadsamec je tak trochu jeho tajným přáním, dali soudci Březinovi už dvakrát za pravdu. Komiks prý nemá právo zobrazovat ministra v lechtivých pozicích! Kauza Zelený Raoul teď poputuje k Nejvyššímu soudu a pravidelný návštěvník kinosálů se už definitivně nemůže zbavit pocitu, že sleduje českou variaci na Larryho Flynta, jehož příběh celosvětově zpopularizoval film Miloše Formana. V případě Flynt šlo o drsnou satiru v explicitním pornočasopisu. Přesto americký Nejvyšší soud uznal, že i takovéto projevení postoje a názoru má plné právo na existenci. Ani v českém prostředí zatím není vše ztraceno. Ministru Březinovi tak vlastně musíme za jeho trapnost poděkovat. Zelený Raoul u Nejvyššího soudu bude totiž zkouškou demokratičnosti českého státu. Úspěch Březiny by nás opět posunul směrem na východ, vítězství Raoula blíž k uskutečnění utopie svobodné země. Oba konce by přitom jistě stály za zfilmování. Že by další velká šance pro Miloše Formana?
</TEXT>
</DOC>
<DOC>
<DOCID>LN-20020424036</DOCID>
<DOCNO>LN-20020424036</DOCNO>
<DATE>04/24/02</DATE>
<TITLE>
Prezident tentokrát oslyšel výzvu k přemýšlení
</TITLE>
<TEXT>
Prezident Václav Havel včera podpořil text připravovaného usnesení, v němž se Poslanecká sněmovna hodlá vyjádřit k takzvaným Benešovým dekretům. Vzácná shoda české politické scény se tím trochu nečekaně rozšířila z Malé Strany až na Hradčany. Proč nečekaně? Václav Havel se po celý svůj pobyt v prezidentské funkci vyznačoval jistou schopností dívat se dopředu, vidět věci v s souvislostech a s nadhledem. Velmi často například při pořádání Fóra 2000 - to dokládal konkrétními činy. V domácích politických půtkách se sice nechával strhnout proudem, vždy z něj však vyskočil, jakmile se jednalo o nadčasový problém s morálně-politickým rozměrem. Zdravý vztah české společnosti k dekretům a pokus rozumně se vyrovnat s jejich nepřípustně násilnou aplikací do této kategorie určitě patří. Václav Havel ale tuto výzvu k přemýšlení oslyšel a dal přednost setrvání na místě. Text usnesení sněmovny ničím jiným než přešlapováním na místě není. Nic neřeší, nic nenabízí, jen umanutě opakuje - tady stojíme, a odsud se už nikdy nehneme. Václav Havel ale přece vždycky říkal: Abychom žili, musíme se hýbat, jít dopředu. Což samozřejmě neznamená, že 2. světovou válku nerozpoutal Hitler a že Lidice nebyly.
</TEXT>
</DOC>
<DOC>
<DOCID>LN-20020424037</DOCID>
<DOCNO>LN-20020424037</DOCNO>
<DATE>04/24/02</DATE>
<TITLE>
...za sebe nechá do novin psát někoho, kdo se projevuje tak hloupě jako stínový ministr dopravy Martin Říman.
</TITLE>
<TEXT>
"Řízená provokace poslouží mafiánům," tvrdí Martin Říman zcela vážně v pondělním vydání Hospodářských novin. Odmítá tím nový návrh vlády ČSSD na boj proti korupci. Na první pohled už tak dost neuvěřitelná Římanova teze je v textu ještě rozvedena do dalších absurdních tvrzení, z nichž některé je třeba prozkoumat podrobně. "Korupce je založena na vzájemné důvěře," konstatuje Říman na začátku svého textu, aby o několik řádek později doložil negativní dopad boje proti korupci následující větou: "Důvěra jako základ sociálních vztahů bude fatálně narušena všudypřítomnou hrozbou kriminalizace jednoho z faktorů umožňujících lidské soužití: dávání si dárků." Aby bylo jasno: Martin Říman v této pasáži nemluví o bankovkách podstrčených v papírové obálce státnímu úředníkovi, ale o "babičkách, které nakonec docela rády a s trochou pýchy vstupovaly prostřednictvím bonboniér nebo kávy do recipročních vztahů". Jenže o to hůř. Jestliže si Martin Říman opravdu myslí, že nejnovější návrh na potírání korupce řízenou korupcí míří na babičky rozdávající doktorům lahve slivovice, pak zřejmě nečte noviny, nebo volí záměrně demagogickou argumentaci, aby citovým vydíráním obrátil veřejnost na svou stranu. Čí zájmy tím Říman sleduje, to by měl vysvětlit svým spolustraníkům. Každý průměrně informovaný člověk totiž ví, že v úvahách vlády má být řízená provokace namířena nikoli proti lékařům a sociálním úřednicím (jak tvrdí Martin Říman), ale proti policistům, celníkům a dalším státním úředníkům s vysokou mírou korupčního rizika, navíc společensky nebezpečného. Partaj Václava Klause má zřejmě tisíc a jeden důvod, proč se snah o potírání korupce bát a proč bojkotovat všechny rozumné návrhy na její potírání. Možná je v tomto směru zavázaná příliš mnoha lidem, kteří z korupce žijí, potřebují korupční prostředí ke svému "podnikání", a tudíž nemají žádný zájem na tom, aby někdo korupci potíral. To je jedno vysvětlení. Možná je to však jen ryzí hloupost stínového ministra Martina Římana, který spíš než brilantními analytickými schopnostmi vyniká především bezmeznou loajalitou k Václavu Klausovi. A to předseda ODS oceňuje u svých lidí tisíckrát víc než inteligenci. Aspoň že delegáti loňského kongresu ODS měli dost rozumu a odmítli snaživého Římana zvolit místopředsedou strany. A to navzdory maximální podpoře, kterou svému nohsledovi nabídl Václav Klaus ve svém bilančním projevu. Teď ještě zbývá, aby totéž udělali voliči v Moravskoslezském kraji, kde Říman kandiduje do parlamentu. l
</TEXT>
</DOC>
<DOC>
<DOCID>LN-20020424038</DOCID>
<DOCNO>LN-20020424038</DOCNO>
<DATE>04/24/02</DATE>
<TITLE>
1. Kdo vyhraje volby?
</TITLE>
<TEXT>
2. Kdo bude příštím premiérem?
3. Jaký problém by měla příští vláda vyřešit?
Zuzana Brabcová spisovatelka
1. Obávám se, že sociální demokracie.
2. Přála bych si, aby to byla Hana Marvanová, ale je to málo pravděpodobné.
3. Korupci ve státní správě.
Pavel Kohout ekonomický analytik
1. SNZ (Strana nejmenšího zla).
</TEXT>
<HEADING>
2. Její předseda.
</HEADING>
<TEXT>
3. Bídný stav kapitálového trhu, penzijní reformu, soudní reformu, korupci, deficit státních financí - tedy přesně ty problémy, které dosavadní vlády vyřešit neuměly.
3. Bídný stav kapitálového trhu, penzijní reformu, soudní reformu, korupci, deficit státních financí - tedy přesně ty problémy, které dosavadní vlády vyřešit neuměly.
</TEXT>
</DOC>
<DOC>
<DOCID>LN-20020424039</DOCID>
<DOCNO>LN-20020424039</DOCNO>
<DATE>04/24/02</DATE>
<TITLE>
Ad LN 16. 4: O čtyři dny déle
</TITLE>
<TEXT>
Uvažujeme-li o dni daňové svobody, nesmíme zapomenout na to, že v cenách zboží a služeb, které si pořizujeme, je daň započítávána rovněž. Sníží-li stát daňové zatížení například o 1 %, sníží se současně tlak na růst ceny asi o 1 % a platí to i opačně. Koupíme-li za naše zdaněné peníze zboží, jde dalších 44 % hotovosti z této částky do státní pokladny. Skutečný den daňové svobody na základě této úvahy vychází až po 251 dnech práce - na 9. září 2002.
</TEXT>
</DOC>
<DOC>
<DOCID>LN-20020424040</DOCID>
<DOCNO>LN-20020424040</DOCNO>
<DATE>04/24/02</DATE>
<TITLE>
Ad LN 20. 4.: Effenberga vyřadili kvůli slovům o nezaměstnaných z kádru Bayernu
</TITLE>
<TEXT>
Jak je to vlastně se svobodou slova v EU, kam směřujeme? Akce O. Hitzfelda a pobouření politiků nad slovy Stefana Effenberga mi silně připomínají pobouření komunistických politiků nad peticí Několik vět v létě 1989... Vanitas vanitatum, abstraktní svoboda neexistuje, jsou jen zájmy, a to je jen svoboda pro někoho...
</TEXT>
</DOC>
<DOC>
<DOCID>LN-20020424041</DOCID>
<DOCNO>LN-20020424041</DOCNO>
<DATE>04/24/02</DATE>
<TITLE>
Ad LN 4. 4.: Nevěděl jsem, že zakladatel McDonalda byl můj příbuzný
</TITLE>
<TEXT>
Zakladatel firmy McDonald's R. A. Kroc sice pocházel z uvedených míst, nikoli však ze Stoupy, nebo Stoupova, ale docela normálně ze Stupna. Odjakživa existuje obec Stupno-Břasy. Nemiluji McDonalda, ale obyvatel Stupna se musím zastat. Se Stoupovem nemají opravdu nic společného.
</TEXT>
</DOC>
<DOC>
<DOCID>LN-20020424042</DOCID>
<DOCNO>LN-20020424042</DOCNO>
<DATE>04/24/02</DATE>
<TEXT>
Výhrůžky od rakouských Svobodných (FPÖ) už dnes snad nikoho příliš neznepokojují. Jejich nenávistný postoj vůči slovanským sousedům je základním výrazovým prostředkem, kterým se chtějí odlišit od zavedených politických stran na rakouské scéně. Jak pozoruhodné, přihlédneme-li k faktu, že část vedení FPÖ má nepochybně české, slovinské nebo polské předky. Vzpomeňme, jak EU reagovala na účast FPÖ ve vládě. Problematičtější jsou vyjádření politiků z ostatních parlamentních stran. Mám na mysli nejnovější slova ministryně zahraničí Benity Ferrerové-Waldnerové. Strategie konkurenčních stran je jasná - je třeba přebrat Svobodným umírněnější část voličů před blížícími se volbami. Paní ministryně sice nehrozí přímo vetem, ale i tak její vyjádření nezní příliš přátelsky. Bohužel, svými slovy značně posiluje i ty české politiky, kteří vsadili na šíření obav. Jde o nezodpovědnou a krátkozrakou politiku, která mnohem více škodí rakouským zájmům. Vyhrožování vetem pro vstup ČR do unie je trapný pokus o zastrašování. Vždyť v ostatních členských státech unie vládne shoda, že připojení nových členů je výhodné a užitečné. Ani Rakousko jistě nestojí o to, být nárazovým státem schengenského systému. Existuje nebezpečí, že naši občané budou natolik otráveni protičeskou kampaní v Rakousku, že sami odmítnou vstup do instituce, kde by bylo možné zneužívat historii jako prostředek pro něčí účelovou politiku. Této hrozbě je třeba čelit vstřícnou, klidnou, sebevědomou, věcnou a zodpovědnou politikou. Nechť má slova jsou chápána jako apel na demokratické politiky v Rakousku. Někteří představitelé sudetských Němců v Rakousku i Německu cítí, že rok a půl před naším plánovaným vstupem do EU mají poslední šanci, jak na sebe upozornit, něco získat, nebo se prostě jen pomstít. O to zřetelnější a pevnější musí být náš postoj. Zamezme vyvolávání nenávisti mezi národy. Nepřistupujme na tuto hru. Nevracejme se do dob primitivního nacionalismu, který způsobil již tolik lidského utrpení. Pár procent navíc ve volbách, ať už v Rakousku, nebo u nás, za to nestojí.
</TEXT>
</DOC>
<DOC>
<DOCID>LN-20020424043</DOCID>
<DOCNO>LN-20020424043</DOCNO>
<DATE>04/24/02</DATE>
<TITLE>
Ad LN 16. 4. Proč jsme nepodepsali
</TITLE>
<TEXT>
Článek nemohu chápat jinak než jako oficiální pokus o zastavení veřejné diskuse o historii sudetoněmecké otázky v celé její složitosti. Je politováníhodné, že se naši historici ve své většině podílejí mlčením na tom, aby byla veřejnost udržována v nevědomosti, snadno zneužitelné k vyvolávání nacionalistických emocí těmi, kdo si nepřejí věcný, otevřený dialog. Jen proto, abychom nemuseli přiznat neústupnou, krajně neprozíravou národnostní politiku československých vlád, která nutně musela vést k Mnichovu. Abychom nemuseli přiznat další politicky neprozíravý krok naší politické reprezentace - konečné řešení sudetoněmecké otázky formou, jakou bylo provedeno. Národ je udržován v pocitu absolutní neviny vůči sudetským Němcům také neustálým alibistickým svalováním veškeré odpovědnosti za vysídlení Němců na Postupimskou dohodu. Ani jeden oficiální představitel politické reprezentace (aspoň já jsem to v médiích nezaznamenala) dosud neuvedl věci na pravou míru. Ke všem politicky neprozíravým krokům bývalých československých vlád připojují naše politické reprezentace další neprozíravost tím, že se nedovedou nebo nechtějí omluvit za to, co se stalo hodně nad rámec "spravedlivé odplaty". Neboť zlo zůstává zlem, i když se děje jako odplata. Je hodně pravdy na úsloví "kdo nezná minulost, nemůže rozumět současnosti", a proto mohu těžko pochopit výzvu paní a pana Hahnových, proč útočí na signatáře petice Stop nacionalismu.
</TEXT>
</DOC>
<DOC>
<DOCID>LN-20020424044</DOCID>
<DOCNO>LN-20020424044</DOCNO>
<DATE>04/24/02</DATE>
<TITLE>
Ad LN 18. 4.: Poučení z krize o Sudetech
</TITLE>
<TEXT>
Prosím pana Václava Vlka st. aby se příště vyjadřoval pouze za sebe a nepsal, o čem jsou přesvědčeni všichni občané. Já například vůbec nejsem přesvědčen, že je třeba cokoli dělat proti "agresivním protičeské kampani". Žádnou nikde nevidím. Naopak jsem "přesvědčen", že je třeba urychleně zrušit tzv. Benešovy dekrety a dál se o nich nebavit.
</TEXT>
</DOC>
<DOC>
<DOCID>LN-20020424045</DOCID>
<DOCNO>LN-20020424045</DOCNO>
<DATE>04/24/02</DATE>
<TITLE>
Ad LN 18. 4.: Evropa s páskou na očích
</TITLE>
<TEXT>
Zdá se mi, že pásku na očích má sám pan Petráček, který ignoruje současné vojenské akce Izraele namířené proti palestinským civilistům a pravdu posuzuje pouze podle toho, co řeknou oficiální zdroje v USA. Jak jinak by mohl přehlédnout, že silné protiizraelské protesty se nekonají jen v Evropě? Třeba v Montrealu před dvěma týdny demonstrovalo proti izraelským útokům na deset tisíc lidí a představitel kanadského parlamentu Svend Robinson po návštěvě okupovaných palestinských obvinil izraelské jednotky z vraždění a mučení.
</TEXT>
</DOC>
<DOC>
<DOCID>LN-20020424046</DOCID>
<DOCNO>LN-20020424046</DOCNO>
<DATE>04/24/02</DATE>
<TITLE>
Naše morální a geopolitická obhajoba dekretů do současné Evropy nepatří
</TITLE>
<TEXT>
Hrozící revizi výsledků druhé světové války, tzv. Benešových dekretů i restitučního zákonodárství, jsme se rozhodli čelit jasně a rázně. Čeští politici v sobě probudili blanické rytíře. Zbraně, jimiž hájí naše pozice, jsou ale bohužel nevalné kvality. Obranu jsme postavili na dvou pilířích různého slohu, jež mezi sebou neladí a dokonce se kříží. Tvrdíme, že ony sporné Benešovy dekrety jednak vyhasly, jednak jsou platnou a nezpochybnitelnou součástí našeho právního řádu (popř. mezinárodněprávního uspořádání poválečného). Čert aby se v tom vyznal. Bez vysvětlení se neobejdeme. Naštěstí je zde nález Ústavního soudu č. 55/1995 Sb., který nám vlastně říká, jaká je oficiální česká pozice v této věci.
</TEXT>
<HEADING>
Velká demokratická kontinuita
</HEADING>
<TEXT>
Hlavní teze nálezu zní, že ony sporné dekrety "byly v době svého vydání nejen legálním, ale také legitimním aktem". Jeho valná část je pak věnována ospravedlnění dekretů. To je vedeno z morálních pozic, jež jsou ale sotva uvěřitelné. Zdeněk Nejedlý v odůvodnění dekretu, jímž se rušila německá univerzita, alespoň upřímně tvrdil, že se tak završil věčný zápas českého a německého živlu na této půdě. Ústavní soud se ovšem dovolává masarykovské tradice. Dobromyslně tvrdí, že dekrety "reflektují odvěký zápas mezi demokracií a totalitarismem". Odsun byl samozřejmě bojem za demokracii. Cílem dekretů nebylo nic jiného než "utvrzení základních demokratických a právních principů". Nejen cíl byl demokratický, ale i sám způsob. Ten "byl zcela v souladu s hodnotovým nazíráním vyjádřeným již v preambuli ústavní listiny z roku 1920". Takto se nám rýsuje naše jedna velká demokratická kontinuita. Vzápětí je totiž zmiňována stávající Ústava ČR jako "zachovávající a rozvíjející tímto i v této oblasti důležitý prvek kontinuity". A tak se dozvídáme docela zásadní věc: I kdyby nyní již fakticky neplatil (nebyl zdrojem práva) ani jeden z oněch sporných dekretů, jsou stále dost zásadní součástí našeho právního řádu v podobě hodnot a demokratických principů. V odsunu poznává tento soud naše nynější ústavní principy. Později předseda Ústavního soudu Zdeněk Kessler tuto kontinuitu nesmlouvavě potvrdil, když popřel, že by dekrety bylo možno považovat za neplatné či vyhaslé (ZN 14. 5. 1999). To nám říká Ústavní soud a s touto pozicí máme obstát nejen v Evropském parlamentu, ale i před evropskou veřejností. Chtěl bych mít optimismus českých politiků.
</TEXT>
<HEADING>
Z pudu sebezáchovy
</HEADING>
<TEXT>
Jaká byla legitimita dekretů ve své době? Přestože se i tehdy vyplýtvalo hodně vzletných slov, ospravedlnění bylo geopolitické. Válka ukázala, že německá menšina v Československu, v Polsku apod. byla poslušným nástrojem německé expanze. Tato pátá kolona umožnila nacistickému Německu, aby rozvrátilo střední Evropu a zakouslo se do Evropy celé. Z pudu sebezáchovy - aby se něco takového nemohlo opakovat prosazovala česká politika odsun Němců. Na základě geopolitické kalkulace s tím souhlasili političtí vůdci aliance. Nemělo by nám ale uniknout, že současná Evropa se sjednocuje na jiných základech, než představují takovéto geopolitické kalkulace. Nestaví na Postupimské dohodě, ale na římské smlouvě z roku 1950. Práva menšin a odmítání etnických čistek v každé podobě jsou nyní ústřední částí evropské legislativy. S naší nepřiznanou geopolitickou argumentací a hloupou morální stylizací v takovéto diskusi nemůžeme obstát.
Jaká byla legitimita dekretů ve své době? Přestože se i tehdy vyplýtvalo hodně vzletných slov, ospravedlnění bylo geopolitické. Válka ukázala, že německá menšina v Československu, v Polsku apod. byla poslušným nástrojem německé expanze. Tato pátá kolona umožnila nacistickému Německu, aby rozvrátilo střední Evropu a zakouslo se do Evropy celé. Z pudu sebezáchovy - aby se něco takového nemohlo opakovat prosazovala česká politika odsun Němců. Na základě geopolitické kalkulace s tím souhlasili političtí vůdci aliance. Nemělo by nám ale uniknout, že současná Evropa se sjednocuje na jiných základech, než představují takovéto geopolitické kalkulace. Nestaví na Postupimské dohodě, ale na římské smlouvě z roku 1950. Práva menšin a odmítání etnických čistek v každé podobě jsou nyní ústřední částí evropské legislativy. S naší nepřiznanou geopolitickou argumentací a hloupou morální stylizací v takovéto diskusi nemůžeme obstát.
</TEXT>
</DOC>
<DOC>
<DOCID>LN-20020424047</DOCID>
<DOCNO>LN-20020424047</DOCNO>
<DATE>04/24/02</DATE>
<TITLE>
V příloze Zdraví (23. 4.) položily LN několika vybraným lékařům otázku, do jakých zdravotnických zařízení by se šli v případě potřeby sami léčit, kde si myslí, že by se o ně nejlépe postarali.
</TITLE>
<HEADING>
Milost a nemilost
</HEADING>
<TEXT>
Soudím, že oslovené lékaře postavily před těžké dilema. Prohlásí-li totiž řadový lékař veřejně, že by k léčení zvolil jiné pracoviště než vlastní, upadne zřejmě v nemilost vedení nemocnice. Přednosta kliniky či ředitel nemocnice, který bude při zdravotních obtížích preferovat péči u konkurence, usvědčí sám sebe z nekvalitní práce a nedůvěry ke zdravotnickému zařízení, v jehož čele stojí. Chování lékařů se však v případě vlastních zdravotních obtíží ubírá prozaičtějšími cestami, pro řadového občana nepoužitelnými. Většina z nás se obvykle obrátí se žádostí o pomoc na některého z kolegů - spolužáků či přátel - , o jehož odborných i lidských kvalitách nemá pochybnosti. Při volbě zdravotnického zařízení proto zpravidla nerozhoduje jeho věhlas či vybavení špičkovými technologiemi. Věhlas totiž může být v medicíně věc velmi ošidná. Na rozdíl od dramatických umělců jej k ničemu nepotřebuje, a neměl by proto být ani měřítkem kvality. Ve složité situaci se ale dnes nalézá běžný občan, který zmíněné osobní kontakty postrádá. Klíčovým problémem našeho zdravotnictví je totiž naprostá absence institutu rodinného či osobního lékaře, který je v těsném kontaktu s pacientem, zná podstatné souvislosti jeho života, rodinu, pracovní i sociální prostředí i osobní zvláštnosti. Dokáže proto nejlépe odlišit počáteční stadia stonání od nezávažných stesků, je schopen je zasadit do složité sítě souvislostí pacientova životního příběhu. Takový lékař se zákonitě těší pacientově důvěře a od pacienta se naopak očekává, že se bude bez obav a pochybností řídit jeho pokyny. V případě, že zdravotní obtíže přesahují rámec možností osobního lékaře, konzultuje je s příslušnými specialisty, volí podle svých nejlepších zkušeností odpovídající zdravotnická zařízení a podílí se na další léčebné péči.
</TEXT>
<HEADING>
Jak hledat lékaře
</HEADING>
<TEXT>
LN tak zmíněnou anketou nechtěně odhalily chaos panující v našem zdravotnictví, neboť poukázaly na skutečnost, že pacient se bohužel skutečně nalézá v situaci, kdy má o svém zdraví či životě rozhodovat na základě pochybných informací stojících na mediálně založeném věhlasu.
LN tak zmíněnou anketou nechtěně odhalily chaos panující v našem zdravotnictví, neboť poukázaly na skutečnost, že pacient se bohužel skutečně nalézá v situaci, kdy má o svém zdraví či životě rozhodovat na základě pochybných informací stojících na mediálně založeném věhlasu.
</TEXT>
</DOC>
<DOC>
<DOCID>LN-20020424048</DOCID>
<DOCNO>LN-20020424048</DOCNO>
<DATE>04/24/02</DATE>
<TITLE>
Start ruské rakety s jihoafrickým milionářem Markem Shuttleworthem je naplánován na zítřek
</TITLE>
<TEXT>
Deset dní stráví osmadvacetiletý internetový magnát na palubě Mezinárodní kosmické stanice.
BAJKONUR, Kazachstán - Jihoafričan Mark Shuttleworth se zítra vydá z bajkonurského kosmodromu na svou cestu do vesmíru. Druhý vesmírný turista zaplatil Rusku 20 milionů dolarů (téměř 680 milionů korun) a spolu s posádkou, Italem Robertem Vettorim a Rusem Jurijem Gidzenkem, stráví v Mezinárodní kosmické stanici (ISS) deset dní. "Všechno pokračuje normálně a v klidu, nevidím žádné vážné problémy," uvedl pro agenturu AP hlavní inženýr Igor Barmin, který stojí pár metrů před raketou, ozdobenou státními vlajkami tříčlenné posádky a nápisem Marco Polo, což je název této mise. Podle ruské tradice a také z pověrčivosti se členové posádky příprav na start neúčastní a zůstávají v hotelu Kosmonaut. Ruská kosmonautika má za sebou neúspěšné období, ve kterém trpěla velkým nedostatkem peněz. Loni však Rusové našli východisko z problémů. Umožnili totiž americkému podnikateli Dennisu Titovi údajně za 20 milionů dolarů let k Mezinárodní kosmické stanici. Tento projekt Spojené státy rozladil a americký Národní úřad pro letectví a vesmír (NASA) si stěžoval, že Tito neprošel dostatečným výcvikem. Titova týdenní mise však nakonec byla úspěšná a tentokrát už Rusko s americkými partnery spolupracuje mnohem aktivněji. Mark Shuttleworth, osmadvacetiletý internetový magnát, se připravoval na cestu osm měsíců, učil se rusky a dokonce absolvoval týdenní trénink s profesionálními astronauty v kosmickém středisku NASA v Houstonu. Titovi tehdy Američané tento výcvik neumožnili. Shuttleworthovi se nelíbilo být pouhým turistou, a proto prošel instruktážním kursem jihoafrického biologa Daniela Barryho a bude moci v ISS provádět některé testy. Jihoafrickou republiku zachvátila "vesmírná mánie". K bajkonurskému kosmodromu, který je nejstarším zařízením svého druhu na světě, přiletělo více než 20 jihoafrických reportérů. Ti zásobují své čtenáře neustále novými zprávami o přípravách na vesmírný let. Dokonce i jihoafrický viceprezident Jacob Zuma písemně popřál milionáři hodně štěstí. "Jste velmi statečný a nadaný člověk, na kterého je celá Jižní Afrika pyšná," napsal Zuma.
</TEXT>
</DOC>
<DOC>
<DOCID>LN-20020424049</DOCID>
<DOCNO>LN-20020424049</DOCNO>
<DATE>04/24/02</DATE>
<GEOGRAPHY>BRUSEL</GEOGRAPHY>
<TEXT>
Alain Delaunois z belgického města Brugelette, který je se svými 230 centimetry označován za nejvyššího muže Evropy, se konečně oženil. Jeho vyvolenou se stala 165 centimetrů vysoká Sandrine, která prohlásila, že jí obrovitost manžela velmi imponuje. Mladí novomanželé oznámili, že čekají syna, který by se měl narodit na začátku června. Podle lékařů to vypadá, že potomek se svými rozměry bude podobat spíše otci než matce. Svatba na sebe upoutala pozornost místních médií. Tak Alaina objevil ibelgický režisér Benoit Poelvoorde, který mu nabídl roli ve svém novém filmu.
</TEXT>
</DOC>
<DOC>
<DOCID>LN-20020424050</DOCID>
<DOCNO>LN-20020424050</DOCNO>
<DATE>04/24/02</DATE>
<TEXT>
Minulý týden jsem četla o ženě, která je nucena tajně přespávat se svými čtyřmi dětmi v práci. Příběh mě zasáhl natolik, že jsem si dovolila použít pro nadpis této úvahy volnou variaci na titul mé knížky, jež líčí rozpad jednoho manželství. Protože od té doby slyším nachlup stejné příběhy, stále stejný Deník šílené manželky, jen více a více burcující. Paní Jana žila se svým mužem a čtyřmi dětmi normálním životem, manžel pracoval, ona byla v domácnosti a starala se o rodinu. To se však ze dne na den změnilo. Manžel prostě zmizel a rodinu zanechal bez prostředků. Ukázalo se, že nadělal dluhy a nezaplatil nájem. Na ten neměla ani paní Jana a majitelka bytu jí oznámila, že musí i s dětmi okamžitě pryč, což Jana bohužel udělala. Předestírám, že schopnost bránit se může být u ženy v podobné situaci nulová. Na celém článku mě snad nejvíce oslovilo prohlášení Jany, že kdyby byla alkoholička, stát by se o ni dokázal okamžitě postarat. Ale jako matce s dětmi ocitnuvší se na ulici jí bylo nabídnuto, že může dát děti do dětského domova. I já si často rouhavě povzdechnu, že kdybych brala drogy, zpíjela se do němoty či byla mrtvá, mé děti by se dočkaly od státu větší podpory. Zatímco alkoholik bezvládně ležící na dlažbě je pohodlně odvezen na záchytku, ubytován, osprchován a nasycen, bezprizorní matka s dětmi se absurdně ocitá v roli pachatelky, které jsou kladeny otázky ne nepodobné výslechu. A hlavně - pomoc nepřichází hned. Přitom jde o děti, které pravděpodobně budou pro budoucnost této země platnější než onen vymydlený alkoholik. Ano, připouštím, tenhle případ mě opravdu rozzuřil. Kdyby například učitel zanechal čtyři žáky uprostřed ulice, půjde před soud, a kdyby se těm dětem něco stalo, hrozí mu vězení. Kdyby nájemník odešel bez zaplacení z bytu a nezanechal uvnitř někoho, z něhož je možné sedřít kůži, jistě by měl oplétačky s úřady. Manžel paní Jany je neznámo kde a pravděpodobně na něj nebyl vypsán zatykač. Zdá se, že když dítě či děti opustí jejich otec, se zarážející samozřejmostí se očekává, že kormidla se chopí matka, vyrovná balanc a popluje dál. Jenomže ta situace je mnohdy nezvládnutelná. Stát spoléhá na pomoc rodičů ženy, na pomoc jejích přátel, zkrátka na to, že se někdo slušný slituje. Ale proč není k odpovědnosti nucen pachatel? Copak může být otcovství založeno na dobrovolné slušnosti? A proč u nás zaběhnutý pes získá bezplatný nárok na místo v útulku snadněji a rychleji než matka s dětmi a ještě se při troše štěstí dostane do televize? Chcete mě - může se tam ptát výmluvným psím pohledem. Kdo chce matku se čtyřmi dětmi? Nikdo se nehrne, není to v módě. A proč? Protože šílené nejsou ty ženy, ale celý svět.
</TEXT>
</DOC>
<DOC>
<DOCID>LN-20020424051</DOCID>
<DOCNO>LN-20020424051</DOCNO>
<DATE>04/24/02</DATE>
<TITLE>
Jiří
</TITLE>
<TEXT>
Základem jména je řecké slovo geórgós, jež znamená "zemědělec". Sv. Jiří je asi nejznámější mučedník, ale z jeho života se příliš historických údajů nezachovalo. Od raných dob byl Jiří uctíván jako patron vojáků. Centrem jeho kultu byla Palestina, kde měl být počátkem 4. století umučen. Jiří byl jako světec uctíván hned po své smrti a od počátku byl zobrazován jako bojovník na koni probodávající draka.
</TEXT>
</DOC>
<DOC>
<DOCID>LN-20020424052</DOCID>
<DOCNO>LN-20020424052</DOCNO>
<DATE>04/24/02</DATE>
<TITLE>
Škodaexport, vývozce energetických celků, loni vytvořil podle předběžných výsledků čistý zisk přibližně pět milionů korun. V roce 2000 přitom vykázal ztrátu asi 4,5 miliardy korun kvůli odpisům a oprávkám pohledávek vzniklých především na přelomu 80. a 90. let, mimo jiné vinou zhroucení ekonomiky bývalé Jugoslávie. Tržby zůstaly zhruba na úrovni loňských 1,7 miliardy korun.
</TITLE>
<TEXT>
Vítkovice, strojírenská společnost, získaly koncem minulého týdne potvrzení soudu na snížení základního kapitálu na 132,8 milionu z dosavadních 10,623 miliardy korun. V nejbližší době se podle rozhodnutí akcionářů základní kapitál firmy zvýší o 1,5 miliardy korun úpisem nových akcií. Snížení základního kapitálu se provede poklesem jmenovité hodnoty akcie na deset korun z původních 800 Kč. Navazující zvýšení kapitálu bude spočívat v upsání 150 milionů akcií o jmenovité hodnotě 10 Kč.
Česká pojišťovna, největší pojišťovací ústav na domácím pojistném trhu, zvýšila v prvním čtvrtletí roku čistý zisk na 632,2 miliOnu korun. Ve stejném období loňského roku dosáhl čistý zisk 566,2 miliOnu Kč. Na pojistném vybrala ČP v prvních třech měsících 11 miliard korun, což představovalo meziroční nárůst o téměř 1,1 miliardy Kč, tedy o 11 procent.
Torrington, součást nadnárodního koncernu Ingersoll-Rand, otevře v polovině května v Olomouci novou továrnu na výrobu ložisek pro automobilový průmysl, do které investovala 20 milionů USD - 678 milionů korun. V prvním roce činnosti by podnik, který po dokončení zaměstná zhruba 500 pracovníků, měl vykázat tržby kolem jedné miliardy Kč.
R. Jelínek Vizovice, český výrobce a prodejce lihovin, zvýšil meziročně tržby za letošní tři měsíce o 37 procent na 42,2 milionu korun. Čtvrtinu z nich zajistil vývoz, jenž se předloni na tržbách podílel jen 11 procenty. Hospodaření skončila firma ziskem 2,62 milionu.
Hilton Hotels, přední americká hotelová společnost, snížila čistý zisk meziročně o 38 procent na 34 milionů dolarů. Z těžkého útlumu po teroristických útocích z 11. září se však situace hotelového podnikání začíná prý zpamatovávat. Zisk na akcii klesl na devět centů z loňských srovnatelných 15 centů a byl tak čtyři centy nad průměrným odhadem analytiků.
Metro-Goldwyn-Mayer, americké filmové studio, zaznamenalo bez zahrnutí nákladů souvisejících se změnami v účetnictví v prvním čtvrtletí zvýšení ztráty na 90,8 milionu dolarů ze 17,5 milionu ve stejném období loňského roku. Výsledky byly zasaženy kasovním neúspěchem filmů "Rollerball" a "Hartova válka".
Gillette, americký výrobce spotřebních produktů, zaznamenal v prvním čtvrtletí zvýšení čistého zisku o 22,5 procenta na 223 milionů dolarů. Ke zlepšení dopomohly nižší úrokové náklady a silné příjmy z prodeje žiletek a zubních kartáčků. Tržby koncernu se zvedly o sedm procent na 1,73 miliardy USD. Tržby z prodeje holicích nástrojů stouply o 13 procent na 770 milionů USD.
PepsiCo, světový výrobce nealkoholických nápojů a výrobků zdravé výživy, zaznamenal v prvním čtvrtletí čistý zisk 681 milionů dolarů. To je výrazné zlepšení proti stejnému období loňského roku, kdy zisk společnosti činil 597 USD. Firmě k vyššímu zisku pomohly především vyšší nákupy nápojů Mountain Dew Code Red a lupínků Frito-Lay.
Lockheed Martin, největší americký dodavatel zbrojní techniky, zvýšil čistý zisk v prvním čtvrtletí více než dvojnásobně na 218 milionů dolarů ze 105 milionů USD ve stejném období loňského roku. Tržby společnosti se ve všech zbrojních segmentech zvýšily o 25 procent na 5,97 miliardy USD.
Ernst &amp; Young, účetní společnost, se ve Finsku sloučí s odnoží firmy Andersen, která je nyní v krizi. Oznámení fúze je zatím poslední v řadě podobných kroků, v jejichž rámci konkurenční firmy postupně přebírají aktivity Andersena v různých částech světa. "Sloučením Ernst &amp; Young se společností Andersen se rozšíří možnosti služeb zákazníkům v naší klíčové oblasti účetnictví a daňového poradenství," píše se ve sdělení finské odnože firmy Ernst &amp; Young.
České radiokom. 389,95 -0,42
Český Telecom 328,02 -0,21
Česká spořitelna 375,11 -0,03
</TEXT>
</DOC>
<DOC>
<DOCID>LN-20020424053</DOCID>
<DOCNO>LN-20020424053</DOCNO>
<DATE>04/24/02</DATE>
<TITLE>
Union banka musela vrátit osmdesát milionů fondu Futurum Aurum. O další desítky milionů se likvidátor soudí s Komerční bankou.
</TITLE>
<GEOGRAPHY>PRAHA</GEOGRAPHY>
<TEXT>
V to, co už mnozí klienti vytunelovaného fondu Futurum Aurum snad ani nedoufali, se stává skutečností. Klienti podílového fondu Futurum Aurum dostávají zpět část své investice. "Byla jim vyplacena záloha ve výši padesáti procent," říká likvidátor investiční společnosti Futurum Luboš Smrčka. Investiční společnost byla správcem zkrachovalého fondu. Část vložených peněz klientů musela do fondu vrátit Union banka, která je nástupcem bankovního domu Skala. Vrchní soud v Praze totiž na konci loňského roku rozhodl, že bývalá banka Skala jako depozitář nakládala s penězi podílníků fondu v rozporu se zákonem. Je to vůbec poprvé, kdy okradení podílníci dostanou aspoň část svých peněz zpátky. "Získali jsme zhruba osmdesát milionů od Union banky," uvedl Smrčka. Union banka musela podílníkům vrátit třicet devět milionů korun s devatenáctiprocentním úrokem, který nabíhal od začátku roku 1996. Tato suma navíc nemusí být konečná, protože probíhají ještě další soudní pře, od jejichž výsledku se bude odvíjet částka, kterou klienti fondu Futurum Aurum nakonec získají. "Bude záležet na sporech, například s Komerční bankou," dodává Smrčka. Komerční banka (KB) byla prvním depozitářem investiční společnosti Futurum od listopadu 1994 do listopadu 1995. Likvidátor proto požaduje náhradu škody i od Komerční banky. "Je to kolem osmdesáti milionů korun," upřesňuje Smrčka. Sama banka se ke sporu blíže nevyjádřila. "Řešíme to ve spolupráci s externí právní kanceláří," uvedla mluvčí KB Marie Růžičková. Depozitář vede účty investičním nebo podílovým fondům a zároveň má povinnost kontrolovat, zda investiční společnost nebo fond jedná v souladu se zákonem a statutem fondu. Depozitář odpovídá podle obchodního zákoníku za škodu, kterou způsobil porušením svých povinností. Fond Futurum Aurum je jedním z nejznámějších případů vytunelovaných fondů. Ruský podnikatel Alim Karmov v polovině devadesátých let přilákal sliby o vysokém zhodnocení (až třicet procent ročně) do fondu dvě tisícovky investorů. Karmov je připravil o dvě stě milionů korun. Karmov se ke zpronevěře sám přiznal v březnu 1996. O tři roky později byl Vrchním soudem v Praze odsouzen k devíti letům vězení. Kromě klientů Futura Aura přišli o své peníze i investoři v dalších fondech. Nejznámějším a zároveň největším je případ vytunelovaných C.S. fondů, kdy podílníci přišli o 1,3 miliardy korun.
PRAHA - V to, co už mnozí klienti vytunelovaného fondu Futurum Aurum snad ani nedoufali, se stává skutečností. Klienti podílového fondu Futurum Aurum dostávají zpět část své investice. "Byla jim vyplacena záloha ve výši padesáti procent," říká likvidátor investiční společnosti Futurum Luboš Smrčka. Investiční společnost byla správcem zkrachovalého fondu. Část vložených peněz klientů musela do fondu vrátit Union banka, která je nástupcem bankovního domu Skala. Vrchní soud v Praze totiž na konci loňského roku rozhodl, že bývalá banka Skala jako depozitář nakládala s penězi podílníků fondu v rozporu se zákonem. Je to vůbec poprvé, kdy okradení podílníci dostanou aspoň část svých peněz zpátky. "Získali jsme zhruba osmdesát milionů od Union banky," uvedl Smrčka. Union banka musela podílníkům vrátit třicet devět milionů korun s devatenáctiprocentním úrokem, který nabíhal od začátku roku 1996. Tato suma navíc nemusí být konečná, protože probíhají ještě další soudní pře, od jejichž výsledku se bude odvíjet částka, kterou klienti fondu Futurum Aurum nakonec získají. "Bude záležet na sporech, například s Komerční bankou," dodává Smrčka. Komerční banka (KB) byla prvním depozitářem investiční společnosti Futurum od listopadu 1994 do listopadu 1995. Likvidátor proto požaduje náhradu škody i od Komerční banky. "Je to kolem osmdesáti milionů korun," upřesňuje Smrčka. Sama banka se ke sporu blíže nevyjádřila. "Řešíme to ve spolupráci s externí právní kanceláří," uvedla mluvčí KB Marie Růžičková. Depozitář vede účty investičním nebo podílovým fondům a zároveň má povinnost kontrolovat, zda investiční společnost nebo fond jedná v souladu se zákonem a statutem fondu. Depozitář odpovídá podle obchodního zákoníku za škodu, kterou způsobil porušením svých povinností. Fond Futurum Aurum je jedním z nejznámějších případů vytunelovaných fondů. Ruský podnikatel Alim Karmov v polovině devadesátých let přilákal sliby o vysokém zhodnocení (až třicet procent ročně) do fondu dvě tisícovky investorů. Karmov je připravil o dvě stě milionů korun. Karmov se ke zpronevěře sám přiznal v březnu 1996. O tři roky později byl Vrchním soudem v Praze odsouzen k devíti letům vězení. Kromě klientů Futura Aura přišli o své peníze i investoři v dalších fondech. Nejznámějším a zároveň největším je případ vytunelovaných C.S. fondů, kdy podílníci přišli o 1,3 miliardy korun.
</TEXT>
</DOC>
<DOC>
<DOCID>LN-20020424054</DOCID>
<DOCNO>LN-20020424054</DOCNO>
<DATE>04/24/02</DATE>
<TEXT>
Odborový svaz strojírenství IG Metall zahájil přípravy k prvním velkým stávkovým akcím v Německu za posledních sedm let. Jeho vedení rozhodlo, že doporučí členům ve spolkových zemích Bádensko-Württembersko, Berlín a Braniborsko hlasovat o uskutečnění stávek. Rozhodnutí předáků IG Metall je reakcí na to, že minulý týden zkrachovala mzdová jednání mezi tímto klíčovým odborovým svazem a zaměstnavateli ve strojírenství. "Vedení IG Metall vyhlašuje mzdová jednání pro 3,6 milionu zaměstnanců odvětví za nezdařená," prohlásil šéf IG Metall Klaus Zwickel.
</TEXT>
</DOC>
<DOC>
<DOCID>LN-20020424055</DOCID>
<DOCNO>LN-20020424055</DOCNO>
<DATE>04/24/02</DATE>
<GEOGRAPHY>MOST</GEOGRAPHY>
<TEXT>
Po mexickém producentu hliníkových hlav a bloků do automobilových motorů Nemak, který zahájil před týdnem výstavbu závodu v průmyslové zóně Joseph v jižní části mosteckého okresu, projevil zájem o pozemky v Mostě i izraelský výrobce lopatek pro letecké motory Blades Technology. Pracovní skupiny města a izraelské firmy připravují návrh smlouvy o odkoupení pozemků, řekl primátor Mostu Vladimír Bártl. Společnost projevila zájem o dvanáctihektarový pozemek v městské lokalitě Lajsník. "Zatímco město je vlastníkem deseti hektarů, na jejichž prodeji se bez problémů dohodneme, zbývající dva hektary patří firmě v konkursu. V tomto případě jednání nadále pokračují," uvedl Bártl. Při investici téměř 1,5 miliardy korun nabídne Blades Technology na 650 nových pracovních míst. Společnost je podle Bártla ve spojení svládní agenturou CzechInvest. Pokud by se dohodla na poskytnutí státních pobídek, mohl by Most získat dotaci na vybudování inženýrských sítí. Ty jsou zatím přivedeny jen ke komunikacím na vnějším okraji lokality Lajsník. Blades Technology ovládá 35 procent světové produkce lopatek leteckých turbín. V závodech v Izraeli, USA a Číně zaměstnává podle časopisu Technický týdeník na 1600 lidí, roční profit firmy dosahuje 170 milionů dolarů. Společnost Nemak Europe plánuje postavit v zóně Joseph v první fázi závod za 70 milionů eur (asi 2,3 miliardy Kč), kde by našlo práci na 530 lidí. Do deseti let by měla firma investovat dalších devět miliard korun a zaměstnat téměř 1400 pracovníků.
</TEXT>
</DOC>
<DOC>
<DOCID>LN-20020424056</DOCID>
<DOCNO>LN-20020424056</DOCNO>
<DATE>04/24/02</DATE>
<TITLE>
Za příspěvky vybrané od pojišťovacích ústavů mají hasiči zlepšit své technické vybavení
</TITLE>
<TEXT>
Vyšší ceny například pojištění domácnosti, cestovního či automobilového pojištění. Toho se dočkají klienti společností, pokud bude schválena sociálnědemokratická novela návrhu zákona o pojišťovnictví.
PRAHA - Příspěvek ve výši tři procenta z vybraného pojistného za každý rok by měly platit domácí pojišťovny, které poskytují neživotní pojištění, Hasičskému záchrannému sboru ČR a jednotkám sboru dobrovolných hasičů obcí. A to tehdy, pokud parlamentem projde návrh novely zákona o pojišťovnictví. Skupina devíti poslanců ČSSD a jednoho z KDU-ČSL totiž přesně takovouto novelizaci navrhla. Pojišťovny se proti této úpravě zákona tvrdě brání a označují celou věc za nesystémovou a nespravedlivou. "Příspěvky na hasičské sbory v navrhované podobě by znamenaly dodatečné nákladové zatížení pojišťoven," uvedla Eva Svobodová z odboru marketingu UNIQA pojišťovny. V konečném důsledku by však náklady nesl klient, protože pojistné ústavy by na tento krok nereagovaly jinak než zvýšením sazeb pojistného. "Výsledkem přijetí návrhu bude růst cen pojištění a konečný efekt dopadne na zodpovědné klienty. Ti, kteří jsou pojištěni, by tak museli platit větší částky, ačkoliv hasiči poskytují své služby všem bez rozdílu," poznamenal ředitel úseku komunikace České pojišťovny Richard Kapsa s tím, že taková solidarita by byla krajně nespravedlivá. "Pokud by se příspěvek v případě schválení měl týkat všech neživotních druhů pojištění, znamenalo by to zatížení mnoha produktů, které nabízíme," sdělila Svobodová. Jmenovala například úrazové, zdravotní či cestovní pojištění, pojištění motorových vozidel, přepravy, požární a ostatní majetkové pojištění, pojištění odpovědnosti.
</TEXT>
<HEADING>
Precedenční případ
</HEADING>
<TEXT>
Navíc nad tímto případem visí další hrozba, která děsí pojišťovny. Stejný požadavek by totiž mohly vznést další zájmové skupiny, které vykonávají obecně prospěšnou činnost. "Mohlo by se jednat o precedenční případ pro ostatní oblasti, které se zabývají záchrannou službou. Vůči pojišťovnám by stejné nároky mohly uplatňovat například policejní či zdravotnické složky," dodal k poslaneckému návrhu Miroslav Tacl, předseda představenstva Allianz pojišťovny. Podle důvodové zprávy budou získané prostředky Hasičským záchranným sborem ČR použity na zlepšení vybavení k hašení požárů, provádění záchranných prací při živelních pohromách a jiných mimořádných událostech. Na to poukazují pojišťovny s tím, že značná část akcí a výjezdů hasičského záchranného sboru nemá s požáry a požární ochranou nic společného. Na základě návrhu změny právní normy by měl příspěvek na zábranu škod nahradit fond stejného účelu, který byl upraven předchozím zákonem o pojišťovnictví z roku 1991. Fond bylo možné tvořit pouze ze zisku po zdanění společností a v důsledku toho v podstatě nebyl vytvářen, vysvětlují poslanci. Ti se mimo jiné odvolávají na podobné předpisy v Rakousku, Německu či Skandinávii. "V těchto zemích je požární daň podrobně upravena zákonem. V žádném případě však nejde o příspěvek, ale o zákonem jasně vymezenou daň ve vazbě na požární pojištění," sdělil Kapsa.
Navíc nad tímto případem visí další hrozba, která děsí pojišťovny. Stejný požadavek by totiž mohly vznést další zájmové skupiny, které vykonávají obecně prospěšnou činnost. "Mohlo by se jednat o precedenční případ pro ostatní oblasti, které se zabývají záchrannou službou. Vůči pojišťovnám by stejné nároky mohly uplatňovat například policejní či zdravotnické složky," dodal k poslaneckému návrhu Miroslav Tacl, předseda představenstva Allianz pojišťovny. Podle důvodové zprávy budou získané prostředky Hasičským záchranným sborem ČR použity na zlepšení vybavení k hašení požárů, provádění záchranných prací při živelních pohromách a jiných mimořádných událostech. Na to poukazují pojišťovny s tím, že značná část akcí a výjezdů hasičského záchranného sboru nemá s požáry a požární ochranou nic společného. Na základě návrhu změny právní normy by měl příspěvek na zábranu škod nahradit fond stejného účelu, který byl upraven předchozím zákonem o pojišťovnictví z roku 1991. Fond bylo možné tvořit pouze ze zisku po zdanění společností a v důsledku toho v podstatě nebyl vytvářen, vysvětlují poslanci. Ti se mimo jiné odvolávají na podobné předpisy v Rakousku, Německu či Skandinávii. "V těchto zemích je požární daň podrobně upravena zákonem. V žádném případě však nejde o příspěvek, ale o zákonem jasně vymezenou daň ve vazbě na požární pojištění," sdělil Kapsa.
</TEXT>
</DOC>
<DOC>
<DOCID>LN-20020424057</DOCID>
<DOCNO>LN-20020424057</DOCNO>
<DATE>04/24/02</DATE>
<TEXT>
NEW YORK - První známky oživování výdajů amerických firem pozoruje předseda americké centrální banky Alan Greenspan. Ve svém projevu v noci na včerejšek dodal, že se obrací k lepšímu i situace ve firemních výsledcích. Zároveň upozornil na to, že obnovený růst firemních investic nebude rychlý, a zopakoval domněnku, že oživení celé ekonomiky bude spíše mírné. Pro solidní oživení americké ekonomiky jsou nezbytné investice do nových staveb a zařízení. Odráží se v nich totiž růst spotřebitelské poptávky. "Je na kapitálových investicích, aby posunuly konečnou poptávku v této ekonomice kupředu," uvedl předseda Fed v newyorském Institutu pro mezinárodní finance. "V kapitálových investicích vidíme počáteční známky oživování," dodal.
</TEXT>
</DOC>
<DOC>
<DOCID>LN-20020424058</DOCID>
<DOCNO>LN-20020424058</DOCNO>
<DATE>04/24/02</DATE>
<GEOGRAPHY>PRAHA</GEOGRAPHY>
<TEXT>
Obchodní bilance země skončila v březnu schodkem 7,2 miliardy korun po únorovém přebytku 2,7 miliardy korun. Meziročně je ale schodek o 4,1 miliardy lepší. Březnový výsledek byl navíc v souladu s očekáváním analytiků, takže na něj kurs domácí měny nijak nereagoval. Podle ekonomů je z výsledků patrné, že se domácí export se sílící korunou dokáže vyrovnat a její dopad na český vývoz zatím není výrazný. "Statistika zatím nijak nenasvědčuje drtivým dopadům silné koruny na konkurenceschopnost domácího exportu jako celku," komentoval zveřejněná čísla analytik Raiffeisenbank Ivo Nejdl. Devizový trh na zveřejněné výsledky nereagoval. Koruna byla dopoledne naprosto klidná a od rána stála na 30,17 koruny za euro. Vůči dolaru se pohybovala v desetihaléřovém rozpětí okolo 34 korun za dolar. Exportéři nad silnou korunou naříkají a tvrdí, že jim působí velké ztráty. Požadují tak po centrální bance a vládě účinnější boj proti silné měně a chtějí například snížit úrokové sazby. Analytici však uvádějí, že ke snížení sazeb v současnosti není žádný důvod. Měnovými otázkami se bankovní rada bude zabývat tento čtvrtek. Podle analytika Patria Finance Davida Marka by však výsledky zahraničního obchodu neměly vést ke změně měnové politiky. "Údaje nepředstavují posun v makroekonomických prognózách, jenž by měl vést k přehodnocení stávajícího nastavení úrokových sazeb," řekl Marek. Analytička České spořitelny Helena Horská zdůraznila, že silná koruna a tím nízké ceny dovozů přispívají k meziročnímu snižování schodku obchodní bilance.
</TEXT>
</DOC>
<DOC>
<DOCID>LN-20020424059</DOCID>
<DOCNO>LN-20020424059</DOCNO>
<DATE>04/24/02</DATE>
<TITLE>
Švestkový destilát, tak by se po vstupu České republiky do Evropské unie mohla jmenovat tradiční vizovická slivovice.
</TITLE>
<GEOGRAPHY>PRAHA</GEOGRAPHY>
<TEXT>
Evropské komisi se nelíbí postup, jakým společnost Rudolf Jelínek z Vizovic, největší tuzemský producent a exportér slivovice, vyrábí svůj nápoj. Firma totiž v rozporu s evropskými pravidly přilévá do základu ze švestkového destilátu líh. "Už od dvacátých let minulého století přidáváme do slivovice před druhou destilací jemný líh," říká předseda představenstva společnosti Pavel Dvořáček. Podle něj tak Vizovičtí chtějí udržet stejnou kvalitu a chuť svých nápojů u každého ročníku. "Je to tradiční způsob výroby moravské slivovice," podotkl Dvořáček. Firmě Rudolf Jelínek tak hrozí, že nebude moci používat pro své produkty název slivovice. Evropská komise zatím doporučila zařazení "řezané" slivovice do kategorie "ovocný alkoholický nápoj". Švestkové destiláty bez příměsi jemného lihu vyráběné v Německu a slivovice menších českých a moravských výrobců přitom patří do vyšší třídy "ovocných destilátů".
</TEXT>
<HEADING>
Proti pravidlům
</HEADING>
<TEXT>
České ministerstvo zemědělství proti přeřazení vizovické slivovice do nižší kategorie protestuje. "Evropští úředníci jdou proti vlastním pravidlům," řekl LN Jiří Šír z ministerstva. V preambuli nařízení EU, které se zabývá alkoholickými nápoji, je totiž dáván důraz i na ochranu tradičních produktů a postupů při jejich výrobě. Z důvodu ochrany tradice bylo například povoleno označení německého rumu Verschnitt, který se vyrábí smícháním lihu a malého množství destilátu z cukrové třtiny. Podle Jiřího Šíra lze přitom osmdesát let starou recepturu slivovice od firmy Rudolf Jelínek považovat také za tradiční. "Nechápu tedy, proč by měla moravská slivovice, která je více ovocným destilátem, než je verschnitt rumem, ztratit své označení. Když dostal výjimku německý rum, měla by ji dostat i slivovice," podotkl Šír. Představitelé firmy Rudolf Jelínek se proti přeřazení jejich slivovice do kategorie "ovocný alkoholický nápoj" nebrání. "Spíše se bojíme, aby nám nezakázali náš výrobek označovat jako slivovice," řekl LN Pavel Dvořáček. "Evropská unie prý na Českou republiku tlačí, abychom ji prodávali s názvem švestkový destilát, popřípadě s jiným obskurním pojmenováním," prohlásil. Jiří Šír však uvedl, že podle náznaků by měla být Evropská unie spokojena pouze s přeřazením vizovické slivovice do nižší kategorie alkoholických nápojů a na změně jejího názvu nejspíš trvat nebude.
České ministerstvo zemědělství proti přeřazení vizovické slivovice do nižší kategorie protestuje. "Evropští úředníci jdou proti vlastním pravidlům," řekl LN Jiří Šír z ministerstva. V preambuli nařízení EU, které se zabývá alkoholickými nápoji, je totiž dáván důraz i na ochranu tradičních produktů a postupů při jejich výrobě. Z důvodu ochrany tradice bylo například povoleno označení německého rumu Verschnitt, který se vyrábí smícháním lihu a malého množství destilátu z cukrové třtiny. Podle Jiřího Šíra lze přitom osmdesát let starou recepturu slivovice od firmy Rudolf Jelínek považovat také za tradiční. "Nechápu tedy, proč by měla moravská slivovice, která je více ovocným destilátem, než je verschnitt rumem, ztratit své označení. Když dostal výjimku německý rum, měla by ji dostat i slivovice," podotkl Šír. Představitelé firmy Rudolf Jelínek se proti přeřazení jejich slivovice do kategorie "ovocný alkoholický nápoj" nebrání. "Spíše se bojíme, aby nám nezakázali náš výrobek označovat jako slivovice," řekl LN Pavel Dvořáček. "Evropská unie prý na Českou republiku tlačí, abychom ji prodávali s názvem švestkový destilát, popřípadě s jiným obskurním pojmenováním," prohlásil. Jiří Šír však uvedl, že podle náznaků by měla být Evropská unie spokojena pouze s přeřazením vizovické slivovice do nižší kategorie alkoholických nápojů a na změně jejího názvu nejspíš trvat nebude.
</TEXT>
</DOC>
<DOC>
<DOCID>LN-20020424060</DOCID>
<DOCNO>LN-20020424060</DOCNO>
<DATE>04/24/02</DATE>
<GEOGRAPHY>PRAHA</GEOGRAPHY>
<TEXT>
Rostoucí životní úroveň Čechů zaznamenávají i maloobchodní řetězce. Nízká cena už prý není pro jejich zákazníky tolik směrodatná jako v minulosti. Češi prý v současnosti hledí už více na kvalitu. Hypermarkety proto rozšiřují současnou nabídku svých levných privátních značek i o výrobky vyšších standardů, ale i za vyšší cenu. Obchodní řetězec Tesco od začátku dubna nabízí vedle své privátní značky Tesco - výhodný nákup i novou, která se prodává pouze pod označením Tesco. Podle odborníků jsou běžné tři kategorie maloobchodních značek. Značku nejvyšší kvality s pracovním názvem Finest plánuje hypermarket představit na konci roku. "Jako první jsme představili Tesco výhodný nákup, protože po tom byla největší poptávka od zákazníků. To souvisí s vyspělostí trhu, před dvěma lety totiž byla nejdůležitější právě cena. Dnes je sice cena stále důležitá, pozornost se ovšem přenáší i na kvalitu," uvedla marketingová ředitelka Teska Renata Dobiášová. Různé kategorie privátních značek vyvinula i konkurence. "Naší nejlevnější maloobchodní značkou je Koruna, nejvyšší kvalitu nabízejí naopak značky Hypernova a Albert. Střední kategorii nemáme. V současnosti je největší zájem stále o Korunu, ale trend jasně ukazuje rostoucí vliv značek nejvyšší kvality," uvedla manažerka maloobchodních značek společnosti Ahold, která provozuje hypermarkety Hypernova a supermarkety Albert. Cena ovšem stále hraje dominantní roli. "Značku nejvyšší kvality budeme prezentovat sloganem Kvalita Rolls-Royceu za cenu Mercedesu. Druhou kategorii jsme začali představovat jako Značkovou kvalitu za nižší cenu. A Tesco - výhodný nákup, tedy nejnižší kategorii, označujeme heslem Nejlevnější výrobek příznivé kvality v daném sortimentu," shrnula tisková mluvčí Teska Renata Dobiášová.
</TEXT>
</DOC>
<DOC>
<DOCID>LN-20020424061</DOCID>
<DOCNO>LN-20020424061</DOCNO>
<DATE>04/24/02</DATE>
<TITLE>
Trávíte v práci denně deset hodin, a přesto máte pocit, že nic nestíháte? Ztratili jste motivaci a do práce se vám vůbec nechce? Tyto pocity zná důvěrně celá řada lidí. O tom, jak zvládnout pracovní vypětí, mluvily Lidové noviny s psychologem Janem Gruberem.
</TITLE>
<TEXT>
Mnoho úspěšných lidí má všechny důvody k tomu, aby byli spokojení. Mají postavení, slušný plat, práci, která je vždycky bavila. Na co si tedy stěžují? Na vyčerpání, stálou únavu, neschopnost soustředit se na práci nebo na "zákulisní" politiku, která se vede v každé firmě. "Někdo se do podobného stavu opravdu nikdy nedostane - je to dáno pracovní motivací a osobními ambicemi. Jsou to ale lidé, pro které bude práce v životě až na druhém či třetím místě za rodinou, přáteli nebo koníčky," vysvětluje Gruber. A jiní lidé zase podle něj mají pocit, že kromě práce už vlastně nepotřebují nic jiného. Právě tito lidé jsou však ohroženi nejvíce. Po mnoha letech strávených v jednom podniku řada lidí získá pocit, že potřebuje změnu. I za cenu radikálního řešení: dají výpověď, přestěhují se do jiného bytu, změní zásadně svůj životní styl nebo si pořídí rodinu. "Občas to funguje - zejména tehdy, pokud naše pracovní krize souvisí s tak zvanou krizí středního věku. Na některé lidi zabírá silný emocionální zážitek. Vypadnout z dosavadního života, zkusit třeba vysokohorskou turistiku nebo exotickou dovolenou," dodává Gruber. Podobné vybočení způsobí, že člověk "najde sebe samého" a pak může nalézt nový smysl i ve své práci. Vyskočit z rozjetého vlaku je však obtížné - většina lidí rozhodnutí odkládá. Ještě půl roku, a začnu s tím něco dělat. Být zdravý a nepracovat přitom na plno se navíc často pokládá za projev lenosti. Když to zvládnou ostatní, proč bych se já měl "ulívat". "Já si spíš myslím, že pracovat několik let na plný výkon a nic kromě toho nedělat je známkou osobní nedokonalosti. Reakce se musí zákonitě dostavit - jako když denně kouříte dvě krabičky cigaret. Člověk, který nezná nic jiného než práci, mi přijde tak trochu jako mravenec bez náhledu" oponuje Gruber. V poslední době se stalo módní mluvit o workoholismu. Všichni vytížení lidé ale rozhodně workoholiky nejsou. "Workoholismus je definovaný spíše jako neurotický únik do práce. Když jsem v práci, nemusím řešit problémy doma," vysvětluje Gruber. Nevolnost, poruchy spánku, nechutenství nebo jiné psychosomatické problémy (které se dostaví, jen si na práci vzpomenete) jsou podle něj spíše reakcí na přecenění práce jako jediné složky životního stylu jednoduše řečeno přepracovanost. Ale málokdo si něco podobného přizná: všechno se přece dá vydržet, zvyknout si. I to může být řešení, ale jenom krátkodobé. Pak může v nejhorším případě dojít ke skutečnému zhroucení. Pak je kariéra ohrožena skutečně. Workoholikům paradoxně fyzické vyčerpání z práce nehrozí. "Kupodivu je workoholismus provázen nízkou pracovní výkonností," dodává Gruber. Žádné univerzální poučky na skloubení práce a odpočinku neexistují a všichni dají raději přednost (nebo musí dát) zaměstnání před odpočinkem. Podle Grubera je důležité stanovit si priority: které věci jsou tak zásadní, že jim chci a mohu ve svém životě něco obětovat? "Hloupou prioritou je třeba honba za úspěchem, slávou a penězi. Velké peníze se dají buď vydělávat, nebo užívat. Obojí zároveň jen zřídka," uzavírá Gruber. Každý by proto měl být občas sobec a myslet na sebe. Uniknout práci a dělat něco jiného. A také na něco jiného myslet. Při testování zaměstnanců se odpověď "na práci myslím i o víkendech" hodnotí negativně.
</TEXT>
</DOC>
<DOC>
<DOCID>LN-20020424062</DOCID>
<DOCNO>LN-20020424062</DOCNO>
<DATE>04/24/02</DATE>
<TITLE>
Podobně jako je tomu v případech jiných teorií, i o plánování času se snadněji hovoří, než se to v praxi vykonává. Důvod je velmi prozaický: málokdo pracuje sám, převažuje stále více týmová práce. Faktorů, které mohou rozbourat sebelepší plán, je tedy více než dost. Základním předpokladem je proto vybudování efektivního týmu spolehlivých lidí. Bez možnosti spolehnout se na kvalitu odvedené práce kolegů se jakékoli časové plány tvoří jen těžko. Time-managementem se zabývá spousta teoretiků, kteří vytvářejí strategie první, druhé nebo dnes i páté generace. Pocit, že práce je tolik, že se prostě nedá zvládnout, přitom zná důvěrně většina zaměstnaných lidí. Existuje několik základních, v podstatě jednoduchých pravidel, jak se pokusit objem úkolů zvládnout.
</TITLE>
<HEADING>
1 Přemýšlejte o způsobu, jakým pracujete
</HEADING>
<TEXT>
Každý člověk má své často podvědomé rituály, které během dne vykonává (často jen proto, aby oddálil práci na úkolech, které jsou nudné nebo obtížné). Zkuste si jich všímat - jak dlouho trvá, než ráno vyřídíte maily, kolik času věnujete prohlížení internetu, jak dlouho trvá, než se do práce skutečně "zaberete".
</TEXT>
<HEADING>
2 Co je skutečně důležité a co počká?
</HEADING>
<TEXT>
Některé věci nesnesou odklad, jiné se jednoduše samy vytratí, pokud se jimi pár dnů nezabýváte. Rozhodnout, co je nadbytečné, však jednoduché není. Rozhodně však stojí za to některé nedůležité věci prostě nechat být. Někdy je také mnohem rychlejší zvednout telefon a vyřídit věc ústně, než na ni odpovídat mailem.
</TEXT>
<HEADING>
3 Myslíte, že všechno musíte dělat sami?
</HEADING>
<TEXT>
Naučte se práci zadávat - nebo vzletně řečeno delegovat. To ovšem vyžaduje, abyste se na své spolupracovníky mohli skutečně spolehnout. Komu můžete důvěřovat a komu ne, zjistíte obvykle velmi rychle i po příchodu na nové působiště. Důležité však také je, aby spolu s "rozkazy" byly předávány i pravomoci. Vždy je nutné, aby byly úkoly zadávány jednoznačně a přesně. Jinak se vystavujete riziku, že všechno budete muset nejenom zkontrolovat, ale často i předělat. Pokud se změní podmínky zadání, včas to svým kolegům oznamte.
</TEXT>
<HEADING>
4 Svůj čas plánujte, ale rozumně
</HEADING>
<TEXT>
Zlaté pravidlo říká, že pokud se může něco stát, pak se to stane. Nechte si vždy (pokud je to alespoň trochu možné) určitou časovou rezervu. Odborníci doporučují v optimálním případě rezervu zhruba 20 % pracovní doby pro náhlé a neodkladné záležitosti. To je samozřejmě ideální případ, ale mít časový harmonogram napjatý na minuty se nemusí vyplatit.
</TEXT>
<HEADING>
5 Naučte se chránit svůj čas
</HEADING>
<TEXT>
Jakmile se konečně zaberet do práce, něco nebo někdo vás vyruší. Mobilní telefon se ale dá vypnout (nebo alespoň vypnout hlasité vyzvánění) a pevná linka vyvěsit nebo přepojit do sekretariátu. Pokud je to nezbytné, nenechte se rušit.
</TEXT>
<HEADING>
6 Podstatná je volba pracovního prostředí
</HEADING>
<TEXT>
Hodně lidí pracuje ve velkých kancelářích společně s dalšími kolegy. V takovém prostředí je soustředění velmi obtížné. Také z tohoto důvodu v poslední době preferují firmy jiné uspořádání pracovních prostor. Pokud je to možné, vždy se vyplatí existence komornějších prostor určených pro práci vyžadující klid, konferenčních místností pro porady, místa pro setkání s klienty či hosty a větší kanceláře určené pro běžnou agendu.
</TEXT>
<HEADING>
7 Na pracovní schůzky choďte včas
</HEADING>
<TEXT>
Jakmile je jasné, že schůzku či poradu nestihnete, pošlete třeba textovou zprávu s omluvou a upřesněním, kdy dorazíte. Je to mimo jiné známkou dobrého vychování.
</TEXT>
<HEADING>
8 Berte ohled i na ostatní
</HEADING>
<TEXT>
Podobně jako vy i vaši spolupracovníci se snaží vytvořit si časový plán. Běžné, pravidelně se opakující denní úkoly proto plánujte s dostatečným předstihem. Domluvte si takovou komunikaci, která nenaruší program váš ani vašich kolegů.
Podobně jako vy i vaši spolupracovníci se snaží vytvořit si časový plán. Běžné, pravidelně se opakující denní úkoly proto plánujte s dostatečným předstihem. Domluvte si takovou komunikaci, která nenaruší program váš ani vašich kolegů.
</TEXT>
</DOC>
<DOC>
<DOCID>LN-20020424063</DOCID>
<DOCNO>LN-20020424063</DOCNO>
<DATE>04/24/02</DATE>
<TITLE>
Dnes vám radí Vladimír JANČAR, z advokátní kanceláře Jančar
</TITLE>
<TEXT>
Nastoupila jsem jako sekretářka ve státní správě s tím, že po skončení zkušební lhůty mi bylo přislíbeno osobní ohodnocení ve výši 50 % základní mzdy. Dostala jsem však pouze 20 %. Může zaměstnavatel snížit nebo zvýšit osobní ohodnocení bez mého souhlasu?
Zákon o platu a nařízení vlády k tomuto zákonu, které upravují základní pravidla o poskytování platu zaměstnancům ve státní správě, rozlišuje dva druhy osobních příplatků.
1. Osobní příplatek pro zaměstnance, který dosahuje velmi dobrých pracovních výsledků nebo kvalitně plní větší rozsah pracovních úkolů než ostatní - tento příplatek může dosahovat až 50 % základního tarifního platu. Nemůže být poskytnut ihned po nástupu do pracovního poměru, protože není možné posoudit, jakým způsobem bude zaměstnanec své pracovní úkoly plnit. Časové období pro zhodnocení pracovních výkonů se nemusí (ale i může) krýt se zkušební dobou. Tento příplatek není nárokový, je čistě na úvaze zaměstnavatele, jestli a v jaké výši jej poskytne.
2. Další je osobní příplatek pro zaměstnance, který je vynikajícím, všeobecně uznávaným odborníkem a vykonává práce zařazené do deváté až dvanácté tarifové třídy. Dosahovat může až 100 % platového tarifu nejvyšší platového stupně třídy, do které je zaměstnanec zařazen. Může tedy být i vyšší, než je jeho základní mzda (u lidí, kteří mají "odslouženo" jen málo let). Tento příplatek náš právní řád zná proto, aby státní správa byla schopna zaplatit i uznávané odborníky. Je třeba zdůraznit, že uznání osobního příplatku, jeho výše i doba poskytování, závisí pouze na rozhodnutí zaměstnavatele. Je závislé na tom, zda zaměstnanec plní podmínky stanovené nařízením vlády pro poskytování osobního příplatku - zaměstnavatel má možnost příplatek odejmout pracovníkovi, který sice vloni pracoval výborně, ale letos má plnou hlavu rekonstrukce svého bytu a na práci mu příliš času nezbývá. Odejmout příplatek může i bez souhlasu zaměstnance, který by však měl být s rozhodnutím seznámen. Ve vašem případě zaměstnavatel postupoval v souladu s právním řádem. Je možné, že po delším zapracování vám osobní příplatek zvýší - pokud má dost finančních prostředků.
</TEXT>
</DOC>
<DOC>
<DOCID>LN-20020424064</DOCID>
<DOCNO>LN-20020424064</DOCNO>
<DATE>04/24/02</DATE>
<TITLE>
Jaká je úroveň služeb na jednotlivých čerpacích stanicích? Které pumpy mají příjemné prostředí a kde můžete i poobědvat? Kde se prodává levný benzin? To LN zjišťovaly na všech dálničních pumpách mezi Plzní a Olomoucí.
</TITLE>
<GEOGRAPHY>PRAHA</GEOGRAPHY>
<TEXT>
V počtu čerpacích stanic na jeden kilometr silnic patří Česká republika rozhodně mezi Evropské velmoci. Zatímco například v Německu potkáte na dálnici pumpu jednou zhruba za 50 km, my jsme jich mezi Plzní a Olomoucí napočítali rovných 45. To v praxi znamená, že na každých 17 kilometrech dálnice D 1 a D 5 u nás můžete natankovat pohonné hmoty. Tyto čerpací stanice u nás provozuje řada různých společností, my jsme se na naší testovací trase Praha - Olomouc - Praha - Plzeň Praha setkali s dvanácti různými značkami a rozhodli se zjistit, co na jednotlivých stanicích může motorista očekávat. Naším zjištěním jsme byli příjemně překvapeni. Díky ostré konkurenci si dnes všechny pumpy udržují poměrně vysoký standard základních služeb. Naprostou samozřejmostí jsou všude čisté toalety i okolní příjemné prostředí, téměř u všech menších stanic mají návštěvníci možnost rychlého občerstvení, u těch větších pak mohou strávit příjemný odpočinek v zařízení restauračního typu. V širokém sortimentu prodávaného zboží nechybějí základní potraviny, lahůdky ani cukrovinky, na pumpách lze koupit většinu drogistického zboží, hračky, časopisy i chalupáři zde seženou třeba dřevo na topení či uhlí na gril. Motoristické potřeby jsou samozřejmostí. Podle průzkumu společnosti Reader's Digest, která zjišťuje důvěryhodnost jednotlivých značek mezi spotřebiteli 18 evropských zemí, důvěřuje v České republice v kategorii čerpacích stanic nejvíce lidí společnosti Aral. Té dalo svůj hlas 30 % z 2271 dotázaných. Na druhém místě skončila Benzina, jež obdržela 21 % všech hlasů. Třetí místo obsadila společnost Shell s 18 % hlasů. Aral také figuruje na prvním místě před společností ÖMV a Benzina v žebříčku "100 obdivovaných firem" v kategorii Prodej, údržba a opravy motorových vozidel a prodej pohonných hmot.
DNEŠNÍ TÉMA: Srovnání čerpacích stanic v ČR
Strany 17 až 19
Výsledky dotazníku
O nejlepší značku v oblasti čerpacích stanic pro rok 2002
celkem 2271 hlasů
ARAL 680 hlasů (30 %)
BENZINA 467 hlasů (21 %)
SHELL 408 hlasů (18 %) ÖMV 279 hlasů (12 %)
JET 85 hlasů (4 %)
AGIP 69 hlasů (3 %)
ESSO 52 hlasů (2 %) ostatní 239 hlasů (11 %)
PRAMEN: READER'S DIGEST VÝBĚR
</TEXT>
<HEADING>
ESSO
</HEADING>
<TEXT>
Všechny navštívené čerpací stanice značky ESSO si udržují vysoký standard nabízených služeb. Součástí každé pumpy byl poměrně velký bufet s velkým výběrem jídel, ohřívanými pokrmy začínaje a hotovkami konče, vždy s možností příjemného stolování. Rovněž široký nabízený sortiment zboží uspokojí i náročné zákazníky, nechyběly ani mražené výrobky, některé pumpy měly i vlastní pekárnu. Dobrý dojem dělá všudypřítomná čistota i příjemná atmosféra.
Čerpací stanice Esso na trase
1. 33. km D 1 směr Brno
2. 37. km D 5 směr Plzeň
3. 38. km D 5 směr Praha
33. km D 1 směr Brno
Ceny vybraného zboží:
Coca-cola - 0,5 l 17,90 Kč
Zelený čaj - 1,5 l 43 Kč
Red Bull 49,90 Kč
Sendvič 34 Kč
Náplň do ostřikovačů - 3 l 40 Kč
Olej plně syntetický - 1 l 338 Kč
Ceny pohonných hmot:
Natural 91 25,70 Kč
Natural 95 25,90 Kč
Natural 98 28,20 Kč
Nafta 23,60 Kč
Bionafta -
Speciál 91 25,70 Kč
</TEXT>
<HEADING>
JET
</HEADING>
<TEXT>
Na všech čerpacích stanicích značky JET je na první pohled poznat, že jsou to nové stavby. Všechny stanice jsou postavené ve stejném stylu a k jejich devizám patří široký sortiment zboží srovnatelný se samoobsluhou, čisté a útulné prostředí i menší ceny. Součástí každé stanice je občerstvení s příjemným posezením, v nabídce nechybějí hotová jídla, smažená kuchyně, ale ani pizza apod. Moderní stanice mají dostatečný počet tankovacích i parkovacích míst a i uvnitř jsou hodně prostorné.
Čerpací stanice JET na trase
1. 146. km D 1 směr Brno
2. 231. km D 1 z Olomouce na Brno
3. 24. km D 5 směr Praha
146 km. D 1 směr Brno
Ceny vybraného zboží:
Coca-cola - 0,5 l 19,90 Kč
Zelený čaj - 0,5 l 23,90 Kč
Red Bull 49,90 Kč
Sendvič 36,90 Kč
Náplň do ostřikovačů - 5 l 74,90 Kč
Olej plně syntetický - 1 l 329 Kč
Ceny pohonných hmot:
Natural 91 24,70 Kč
Natural 95 24,90 Kč
Natural 98 27,40 Kč
Nafta 22,70 Kč
Bionafta -
Special 91 24,70 Kč
</TEXT>
<HEADING>
Petra
</HEADING>
<TEXT>
Na čerpacích stanicích Petra jsme neshledali nic, co by nebylo v pořádku. Obě pumpy nabídly zákazníkům příjemné posezení se slušným výběrem hotových jídel, stanice u Olomouce dokonce provozovala vlastní hospůdku. V nabízeném poměrně bohatém sortimentu motoristé najdou vše potřebné, i prostředí je celkem příjemné, toalety samozřejmě čisté. Obsluha by mohla být o něco ochotnější, problém možná tkvěl v tom, že jsme se u stojanu objevili v pozdních večerních hodinách.
Čerpací stanice Petra na trase
1. 7. km D 1 směr Brno
2. 19. km D 1 z Olomouce do Brna
7. km D 1 směr Brno
Ceny vybraného zboží:
Coca-cola - 0,5 l 20 Kč
Zelený čaj - 0,5 l 25 Kč
Red Bull 55 Kč
Sendvič 32 Kč
Náplň do ostřikovačů - 3 l 58 Kč
Olej plně syntetický - 1 l 409 Kč
Ceny pohonných hmot:
Natural 91 25,50 Kč
Natural 95 25,70 Kč
Natural 98 28,50 Kč
Nafta 22,70 Kč
Bionafta -
Special 91 25,50 Kč
</TEXT>
<HEADING>
AGIP
</HEADING>
<TEXT>
Zákazníci se u AGIP mohou ve většině případů spolehnout na to, že kromě pohonných hmot u pumpy naleznou i servis, kde je možné vyměnit olej či udělat menší opravy. Podle místa a frekvence dopravy se liší nabídka služeb, součástí větších stanic je bufet či občerstvení s příjemným posezením. Ve výběru nechybějí hotová jídla ani smažené speciality. U menších pump zákazníci najdou veškerý sortiment, k dispozici je alespoň automat na kávu či mikrovlnná trouba. Celková úroveň je dobrá.
Čerpací stanice Agip na trase
1. výpadovka z Prahy na Brno
2. 189. km D 1 směr Brno
3. okraj Prahy, D 1 příjezd z Brna
4. Plzeň, D 1 na příjezdu z Prahy
189. km D 1 směr Brno
Ceny vybraného zboží:
Coca-cola - 0,5 l 20 Kč
Zelený čaj - 0,5 l 24 Kč
Red Bull 50 Kč
Sendvič 32 Kč
Náplň do ostřikovačů - 5 l 117 Kč
Olej plně syntetický - 1 l 385 Kč
Ceny pohonných hmot:
Natural 91 24,70 Kč
Natural 95 25,90 Kč
Natural 98 28,50 Kč
Nafta 23,50 Kč
Bionafta 18,50 Kč
Special 91 24,70 Kč
</TEXT>
<HEADING>
Aral
</HEADING>
<TEXT>
Ne nadarmo si pumpy značky Aral získaly titul "Nejoblíbenější čerpací stanice v ČR". Společným jmenovatelem pro ně je čisté příjemné prostředí, široký sortiment zboží i dobré služby. Součástí větších stanic je většinou pneuservis, u dvou navštívených paralelně dokonce fungovaly restaurace, které lze bez nadsázky označit za luxusnější. Využít bylo možné i bankomatu. Návštěvníci mají většinou k dispozici i sprchy, a stanice se tak stávají místem pro delší odpočinek.
Čerpací stanice Aral na trase
1. 97. km D 1 směr Brno
2. 209. km D 1 směr Brno
3. 188. km D 1 směr Praha
97. km D 1 směr Brno
Ceny vybraného zboží:
Coca-cola - 0,5 l 21 Kč
Zelený čaj - 0,5 l 22 Kč
Red Bull 50 Kč
Sendvič 32 Kč
Náplň do ostřikovačů - 5 l 81 Kč
Olej plně syntetický - 1 l 379 Kč
Ceny pohonných hmot:
Natural 91 25,30 Kč
Natural 95 25,50 Kč
Natural 98 -
Nafta 22,90 Kč
Bionafta -
Special 91 25,30 Kč
</TEXT>
<HEADING>
TOTAL
</HEADING>
<TEXT>
Čerpací stanice Total provázela na naší trase vždy veliká parkoviště, aby tak mohly sloužit jako odpočinková místa pro řidiče z povolání. U dvou větších pump byl součástí motorest nebo restaurace s velkým výběrem jídel i nápojů, vše v přijatelných cenových relacích. V menších stanicích bylo v nabídce rychlé občerstvení typu párek či grilované kuře. Sortiment zboží není tak široký jako u jiných pump, ale i tak řidičům nic neschází. Vše vynahradí obsluha, která zde patřila k nejochotnějším.
Čerpací stanice Total na trase
1. 89. km D 1 směr Praha
2. 60. km D 5 směr Plzeň
3. 61. km D 5 směr Praha
60. km D 5 směr Plzeň
Ceny vybraného zboží:
Coca-cola - 0,5 l 20 Kč
Zelený čaj - 0,5 l 25 Kč
Red Bull 55 Kč
Sendvič 32 Kč
Náplň do ostřikovačů - 3 l 58 Kč
Olej plně syntetický - 1 l 409 Kč
Ceny pohonných hmot:
Natural 91 24,50 Kč
Natural 95 25,40 Kč
Natural 98 28,50 Kč
Nafta 20,90 Kč
Bionafta -
Special 91 24,50 Kč
</TEXT>
<HEADING>
ÖMV
</HEADING>
<TEXT>
Čerpací stanice Ö MV patřily na naší dálniční trase k těm nejlepším. Prakticky po celé republice si udržují vysoký standard poskytovaných služeb i široký sortiment zboží. Příjemné prostředí láká k delším zastávkám.
Čerpací stanice ÖMV na trase:
1. D 1 na výjezdu z Prahy směr Brno
2. 112. km D 1 směr Brno
3. 200. km D 1 směr Brno
4. D 1 výjezd z Olomouce směr Brno
5. 193. km D 1 směr Praha
6. 111. km D 1 směr Praha
7. Beroun, 30. km D 5 směr Plzeň
8. Beroun, 19. km D 5 směr Praha
1) ÖMV - D 1 na výjezdu z Prahy směr Brno
Poměrně velká pumpa na okraji Prahy poskytne zákazníkům opět vysoký standard služeb. Nonstop otevřené bistro s několika teplými jídly v rámci rychlého občerstvení, pečivo z vlastní pekárny, přístup na internet zdarma. Součástí je i myčka. Základní program za 69 Kč - 2x mytí šamponem, mytí kol a 2x sušení. Kompletní péče 129 Kč. Příjemná obsluha.
Ceny vybraného zboží:
Coca-cola - 0,5 l 21 Kč
Zelený čaj - 1,5 l 45 Kč
Red Bull 51 Kč
Sendvič 32 Kč
Náplň do ostřikovačů - 5 l 55 Kč
Olej plně syntetický - 1 l 369 Kč
Ceny pohonných hmot:
Natural 91 25,70 Kč
Natural 95 25,90 Kč
Natural 98 28,50 Kč
Nafta 22,90 Kč
Bionafta 18,20 Kč
2) ÖMV - 112. km D 1 směr Brno
Tato čerpací stanice na nás udělala nejlepší dojem ze všech, které jsme navštívili. Na rozsáhlém přilehlém parkovišti byly ještě znát známky stavebních prací, uvnitř však motorista najde doslova oázu klidu k odpočinku. Má možnost posedět v restauračním oddělení barového typu, kde si za zvuků příjemné hudby může vybrat z nabídky několika hotových jídel, teplých i studených nápojů. Může využít pevného telefonního automatu a novinkou je i možnost zdarma surfovat po internetu. K dispozici jsou mu čisté toalety a za poplatek i sprcha. Atmosféru umocňovala i ochotná a příjemná obsluha.
Ceny vybraného zboží:
Coca-cola - 0,5 l 20 Kč
Zelený čaj - 1,5 l 45 Kč
Red Bull 51 Kč
Sendvič 45 Kč
Náplň do ostřikovačů - 5 l 55 Kč
Olej plně syntetický - 1 l 369 Kč
Ceny pohonných hmot:
Natural 91 25,30 Kč
Natural 95 25,50 Kč
Natural 98 29,90 Kč
Nafta 22,90 Kč
Bionafta 18,50 Kč
Special 91 -
</TEXT>
<HEADING>
Benzina
</HEADING>
<TEXT>
Pumpy Benzina měly na naší trase nejhustší síť. Na zevnějšku některých bylo poznat, že stojí na svém místě déle než ostatní, uvnitř ale zákazník najde vše, co potřebuje. Šířka sortimentu i možnost občerstvení se odvíjejí od velikosti stanice.
Čerpací stanice Benzina na trase:
1. Průhonice, 5. km D 1 směr Brno
2. 53. km D 1 směr Brno
3. 9 křížů, 167. km D 1 směr Brno
4. 268. km D 1 směr Olomouc
5. 9 křížů, 166. km D 1 směr Praha
6. -7. 52. km a 4. km D 1 směr Praha
8. Rudná, 4. km D 5 směr Plzeň
9. výpadovka D 5 Plzeň, směr Praha
10. Rudná, 19. km D 5 směr Praha
</TEXT>
<HEADING>
1) výpadovka D 5 Plzeň, směr Praha
</HEADING>
<TEXT>
Menší pumpa s myčkou na okraji Plzně neměla sice takový výběr zboží jako velké stanice, v nabídce ale nic nechybělo. Samostatné občerstvení se zde neprovozuje, kávu či polévku z automatu si mohou motoristé vychutnat u stolků vestoje či na lavičce venku.
Ceny vybraného zboží:
Coca-cola - 0,5 l 19 Kč
Zelený čaj - 1,5 l 45 Kč
Red Bull 51 Kč
Sendvič 32 Kč
Náplň do ostřikovačů - 1 l 21 Kč
Olej plně syntetický - 1 l 267 Kč
Ceny pohonných hmot:
Natural 95 25,90 Kč
Natural 98 28,90 Kč
Nafta 22,90 Kč
Bionafta 17,90 Kč
Special 91 25,40 Kč
</TEXT>
<HEADING>
2) Průhonice, 5. km D 1 směr Brno
</HEADING>
<TEXT>
Tato stanice patřila k jedněm z mála, které byly i na dálnici vybaveny myčkou. V nabízeném sortimentu bylo vše, co motorista u čerpací stanice očekává - od potravin přes drogistické zboží až třeba po hračky či potřeby pro chataře. Nabídka teplého občerstvení zahrnovala párky a další spíše ohřívané pokrmy. U kávy či čaje mají zákazníci možnost posedět v malém útulném koutku. Základní mycí program za 59 Kč zahrnuje mytí šamponem včetně kol a sušení. Program s vysokotlakým předmytím a aktivní pěnou přijde na 109 Kč. Motoristé mají možnost i umýt vůz samostatně vysokotlakou pistolí.
Ceny vybraného zboží:
Coca-cola - 0,5 l 23 Kč
Zelený čaj - 1,5 l 41 Kč
Red Bull -
Sendvič 32 Kč
Náplň do ostřikovačů - 3 l 80 Kč
Olej plně syntetický - 1 l 450 Kč
Ceny pohonných hmot:
Natural 91 25,70 Kč
Natural 95 25,90 Kč
Natural 98 28,10 Kč
Nafta 23,50 Kč
Bionafta 17,90 Kč
Special 91 -
</TEXT>
<HEADING>
Shell
</HEADING>
<TEXT>
Pokud navštívíte čerpací stanice Shell, můžete si být jisti tím, že všude najdete vše na stejném místě. Stejný sortiment i standardní služby na úrovni. Obecně patří pumpy Shell k dražším, obsluha vám za to ale sama natankuje i zdarma umyje okna.
Čerpací stanice Shell na trase:
1. 11. km D 1 směr Brno
2. 140. km D 1 směr Brno
3. 185. km D 1 směr Praha
4. 145. km D 1 směr Praha
5. 58. km D 1 směr Praha
6. 9. km D 1 směr Praha
</TEXT>
<HEADING>
1) 185. km D 1 směr Praha
</HEADING>
<TEXT>
V podstatě naprosto stejná stanice jako ta předchozí od Shellu. U stojanů vám pomůže obsluha, uvnitř naleznete vše na svém místě. Nechybí velký bufet s rozsáhlým výběrem teplých jídel, vybírat je možné i z hotovek. K občerstvení je vymezeno několik stolků "na stojáka". Zaujme jak příjemná obsluha, tak i celková atmosféra čerpací stanice.
Ceny vybraného zboží:
Coca-cola - 0,5 l 20 Kč
Zelený čaj - 1,5 l 46 Kč
Red Bull 53 Kč
Sendvič 39 Kč
Náplň do ostřikovačů - 3 l 69 Kč
Olej plně syntetický - 1 l 509 Kč
Ceny pohonných hmot:
Natural 95 25,90 Kč
V Power 27,50 Kč
P. Racing 99 32,90 Kč
Nafta 23,50 Kč
Bionafta -
Special 91 -
</TEXT>
<HEADING>
2) 11. km D 1 směr Brno
</HEADING>
<TEXT>
Jako ostatní čerpací stanice Shell navštíví i tuto zákazníci, kteří jsou zvyklí na svůj poměrně vysoký standard služeb. U menší pumpy s deseti tankovacími místy se vám ihned po příjezdu bude věnovat obsluha, která za vás ochotně natankuje i vám zdarma umyje okna. Uvnitř naleznete veškerý obvyklý sortiment čerpacích stanic, zaznamenali jsme menší výběr u doplňků pro motoristy. Velkou část prostoru zabírá občerstvení, motoristé mohou vybírat z velkého množství teplých jídel od párků přes smažená jídla až hotová jídla. Perfektně udržované toalety byly samozřejmostí.
Ceny vybraného zboží:
Coca-cola - 0,5 l 21 Kč
Zelený čaj - 1,5 l 46 Kč
Red Bull 54 Kč
Sendvič 32 Kč
Náplň do ostřikovačů - 3 l 98 Kč
Olej plně syntetický - 1 l 509 Kč
Ceny pohonných hmot:
Natural 95 25,90 Kč
V Power 27,50 Kč
P. Racing 99 32,50 Kč
Nafta 22,90 Kč
Bionafta -
Special 91 -
</TEXT>
<HEADING>
Slovnaft
</HEADING>
<TEXT>
Námi navštívené čerpací stanice Slovnaft nabízejí menší sortiment zboží, motorista na nich ale najde vše, co potřebuje. Nechybí automat na kávu, chlazené nápoje, polotovary ani ostatní potraviny, drogistické zboží či potřeby pro motoristy. Tyto pumpy slouží spíše k levnějšímu natankování a pouze kratším zastávkám. Nenašli jsme ale nic, co by se dalo vytknout.
Čerpací stanice Slovnaft na trase:
1. 123. km D 1 směr Brno
2. 237. km D 1 směr Olomouc
123. km D 1 směr Brno
Ceny vybraného zboží:
Coca-cola - 0,5 l 20 Kč
Zelený čaj - 0,5 l 24 Kč
Red Bull 50 Kč
Sendvič 37 Kč
Náplň do ostřikovačů - 3 l 92 Kč
Olej plně syntetický - 1 l 269 Kč
Ceny pohonných hmot:
Natural 91 -
Natural 95 24,90 Kč
Natural 98 27,40 Kč
Nafta 22,70 Kč
Bionafta 17,70 Kč
Speciál 91 24,70 Kč
</TEXT>
<HEADING>
Tamoil
</HEADING>
<TEXT>
Čerpací stanice Tamoil rozhodně nic nepostrádaly. Jejich sortiment, služby i velikost se odvíjely od toho, na jak frekventovaném místě se nacházely. U Vyškova se tak občerstvení zúžilo pouze na ohřívané věci, na hlavním tahu do Prahy u Mikulášova je součástí pumpy s rozsáhlým parkovištěm i velká restaurace. Celkovou úroveň lze hodnotit jen kladně.
Čerpací stanice Tamoil na trase:
1. Vyškov, 230. km D 1 z Olomouce do Brna
2. 95. km D 1 směr Praha
Vyškov, 230. km D 1 z Olomouce do Brna
Ceny vybraného zboží:
Coca-cola - 0,5 l 19 Kč
Zelený čaj - 0,5 l 24 Kč
Red Bull 49 Kč
Sendvič 34 Kč
Náplň do ostřikovačů - 3 l 53 Kč
Olej plně syntetický - 1 l 279 Kč
Ceny pohonných hmot:
Natural 91 24,10 Kč
Natural 95 24,40 Kč
Natural 98 27,90 Kč
Nafta 22,20 Kč
Bionafta -
Special 91 24,20 Kč
</TEXT>
<HEADING>
Lukoil
</HEADING>
<TEXT>
Jediná čerpací stanice značky Lukoil na naší dálniční pouti skýtá místo k odpočinku převážně řidičům z povolání. Tomu odpovídá i rozsáhlé parkoviště pro kamiony. Součástí pumpy je restaurace se slušnou kapacitou, řidiči mají na výběr na dvě desítky jídel za přijatelné ceny. Grilované pokrmy nabízí stánek na parkovišti. Opět by bylo těžké si na něco stěžovat.
Čerpací stanice Lukoil na trase:
1. 45. km D 1 směr Brno
45. km D 1 směr Brno
Ceny vybraného zboží:
Coca-cola - 0,5 l 20 Kč
Zelený čaj - 1,5 l 45 Kč
Red Bull 51 Kč
Sendvič 41 Kč
Náplň do ostřikovačů - 3 l 77 Kč
Olej plně syntetický - 1 l 403 Kč
Ceny pohonných hmot:
Natural 91 -
Natural 95 25,80 Kč
Natural 98 28,10 Kč
Nafta 23,40 Kč
Bionafta 18,90 Kč
Special 91 25,20 Kč
</TEXT>
</DOC>
<DOC>
<DOCID>LN-20020424065</DOCID>
<DOCNO>LN-20020424065</DOCNO>
<DATE>04/24/02</DATE>
<TITLE>
test auta
</TITLE>
<TEXT>
Měsíčnímu redakčnímu testu jsme v náročných horských podmínkách podrobili Škodu Octavii s pohonem všech kol. Poprvé i v provedení sedan.
Model s pohonem všech kol uvedla mladoboleslavská automobilka na trh poprvé v roce 1999. Jednalo se o Škodu Octavii Combi, která rychle přesvědčila především zákazníky v zahraničí. V zemích se ztíženými klimatickými podmínkami, jako je Rakousko či skandinávské země, se octavia 4x4 stala žádaným artiklem, ve Švýcarsku dokonce zvolil pohon všech kol každý druhý kupec Octavie Combi. U nás model oslovuje převážně zákazníky z horských oblastí nebo ty, kteří se častěji pohybují po méně kvalitních vozovkách. Protože zájem o automobily s pohonem 4x4 stále roste, v modelovém roce 2002 přibyla do nabídky octavia 4x4 i v provedení sedan. Nový model osloví zejména náročnější zákazníky. Sedan se totiž dodává výhradně se špičkovým benzinovým agregátem 1.8 20V Turbo s výkonem 110 kW (150 k) a je standardně nabízen pouze v nejbohatších výbavách Elegance a Laurin &amp; Klement. Reprezentativní styl vozu tak podtrhují mj. airbagy řidiče a spolujezdce, klimatizace s mechanickou regulací, elektrické ovládání oken a zrcátek, výškově nastavitelná sedadla a palubní počítač. Špičkové provedení Laurin &amp; Klement má navíc mj. automatickou klimatizaci, rádio s CD měničem v zavazadlovém prostoru a interiér provedený v kůži. Na přání je vůz možné vybavit bočními airbagy, xenonovými světlomety, parkovacími senzory, tempomatem, elektricky nastavitelným sedadlem řidiče s pamětí pro tři různá nastavení či navigačním systémem. Exkluzivní navigační systém s rozměrným barevným displejem za 74 400 Kč se ovšem stal lákavým zbožím i pro zloděje. Během jednoho roku by se už totiž měla na CD-ROM objevit i digitální mapa České republiky, a o navigaci tak roste zájem i na černém trhu.
</TEXT>
<HEADING>
Pohon 4x4 si vyžádal menší kufr
</HEADING>
<TEXT>
Vnější vzhled ani provedení interiéru se od běžných vozů Škoda Octavia příliš neliší. Kromě o 17 mm větší světlé výšky má sedan 4x4 kvůli zástavbě pohonu všech kol i o 100 litrů menší zavazadlový prostor, ale i tak 428 litrů místa, navíc dobře přístupných, bude mezi ostatními sedany 4x4 jen těžko hledat konkurenci. Na druhou stranu se o 8 litrů zvětšila nádrž. Sportovního ducha dodává novému modelu decentní spoiler na pátých dveřích a díky novému tvarování sedadel výrazně přibylo i místa pro nohy cestujících vzadu. U octavie se opět objevilo nezmenšené zpětné zrcátko na straně spolujezdce. Potenciál motoru i pohonu všech kol jsme měli možnost vyzkoušet v náročných zimních podmínkách alpských kopců. V místech, kde se řada ostatních aut již musela spolehnout na řetězy, si octavia počínala s velkou jistotou a na sněhu jsme neměli potíže. Za normálních podmínek se jízdní vlastnosti čtyřkolky v podstatě neliší od běžného provedení a funguje pouze pohon předních kol. Jakmile se jedno z předních kol protočí, elektrohydraulicky řízená lamelová spojka Haldex připojí během zlomku vteřiny i pohon zadní nápravy. Čím větší problémy má přední náprava, tím větší točivý moment se přenese na zadní kola, poměr přenosu sil může činit až 50:50. Zkušení řidiči poznají účinnost pohonu 4x4 nejlépe ve smyku na sněhu. Stačí vypnout systém ESP a před zatáčkou trhnutím volantu natočit vůz bokem tak, aby přední kola opisovala co nejkratší poloměr zatáčky. Spojka Haldex okamžitě zapojí zadní nápravu a octavia držená stále pod plynem opíše kontrolovaným smykem elegantní oblouk a pokračuje v přímém směru. Průměrná spotřeba se během 7000 najetých kilometrů ustálila na hodnotě 9,5 litru na 100 km. To je s ohledem na výkon motoru a jeho sportovní charakteristiku přijatelná hodnota a řidič navíc získá v podobě pohonu 4x4 i mnohem větší jistotu při jízdě v náročných podmínkách. Škoda Octavia 4x4 rozhodně dokázala, že přívlastek reprezentativní jí právem náleží. Tomu odpovídá i vyšší cena, jež činí 624 000 Kč za sedan ve výbavě Elegance.
Škoda Octavia 4x4 1.8 20V Turbo
Rozměry: 4507x1731x1455 mm
Hmotnost: 1470/460 kg (pohotovostní/užitečná)
Motor: zážehový přeplňovaný čtyřválec o objemu 1781 cm 3
Maximální výkon: 110 kW (150 k) při 5700 1/min
Největší točivý moment: 210 Nm při 1750 - 4600 1/min
Nejvyšší rychlost: 211 km/h
Zrychlení 0 - 100 km/h: 9,1 s
Spotřeba paliva (město/mimo město/kombinace): 12,0/ 7,0/ 8,8 l/100 km
Objem zavazadlového prostoru: 428/1228 l
Objem palivové nádrže: 63 l
Základní cena v ČR: 624 000 Kč
</TEXT>
</DOC>
<DOC>
<DOCID>LN-20020424066</DOCID>
<DOCNO>LN-20020424066</DOCNO>
<DATE>04/24/02</DATE>
<TITLE>
Jak se liší myčky a nabízené programy u jednotlivých čerpacích stanic? To LN zjišťovaly u deseti pražských pump.
</TITLE>
<TEXT>
Nabídka mycích programů je v současné době v podstatě podobná u všech čerpacích stanic. Rozdíly jsou pouze v cenách a programy se liší jen podle toho, jaké úkony v sobě již zahrnují. Základní program u většiny pump představuje mytí šamponem, včetně kol, a sušení, méně časté je v základním programu vysokotlaké či ruční předmytí vozu. Ceny za jednotlivé programy se pohybují většinou od 35 do 200 Kč podle náročnosti mycího programu. Novinku představují laserové bezdotykové myčky, které vůz umyjí jen tlakem, aniž by se karoserie a laku dotýkaly nějaké kartáče. Zatím v České republice existují podle dostupných údajů pouze dvě a jejich programy se cenově v podstatě neliší od nabídky běžných myček.
Total - Na Balabence možnost samostatného mytí pomocí WAP slevová bodová karta tlakové mytí + 10 Kč
Program 1 - 75 Kč - základní mytí šamponem včetně kol
Program 2 - 85 Kč - P1 + sušení
Program 3 - 95 Kč - P2 + předmytí
Program 4 - 115 Kč - P3 + vosk
Program 5 - 125 Kč - P4 + šasi
ÖMV - Stodůlky možnost mytí pomocí WAP
Program 1 - 65 Kč - 2x mytí šamponem, 2x sušení
Program 2 - 99 Kč - P1 + aktivní pěna a mytí kol
Program 3 - 129 Kč - P2 + předmytí vysokým tlakem, podvozek
Program 4 - 139 Kč - P3 + horký vosk
Program 5 - 199 Kč - P4 + ošetření karoserie, top wax masáž
Petra - Plzeňská ul. možnost mytí pomocí WAP
Program 1 - 55 Kč - základní mytí šamponem včetně kol
Program 2 - 65 Kč - P1 + vosk
Program 3 - 75 Kč - P2 + spodek
Program 4 - 90 Kč - P3 + vysokotlaké předmytí
Program 5 - 105 Kč - P4 + kopírující tlakové mytí
Program 6 - 125 Kč - P5 + horký vosk
ESSO - Kolbenova ul. možnost samostatného mytí pomocí WAP
Program 1 - 89 Kč - základní mytí šamponem, sušení
Program 2 - 109 Kč - P1 + horký vosk
Program 3 - 119 Kč - P2 + aktivní pěna
Program 4 - 139 Kč - P3 + mytí spodku
Shell - Chodov možnost samostatného mytí pomocí W AP
Program 1 - 119 Kč - základní mytí včetně kol, sušení
Program 2 - 129 Kč - P1 + horký vosk
Program 3 - 129 Kč - P1 + aktivní pěna
Program 4 - 139 Kč - P1 + aktivní pěna, vosk
Agip - Chodovec možnost samostatného mytí pomocí WAP
Program 1 - 59 Kč - základní mytí šamponem
Program 2 - 68 Kč - P1 + mytí kol + sušení
Program 3 - 77 Kč - P2 + aktivní pěna
Program 4 - 110 Kč - P3 + vosk
Program 5 - 129 - P4 + mytí spodku
JET - ul. K Barrandovu možnost mytí pomocí WAP
Program 1 - 35 Kč - 2x mytí šamponem včetně kol
Program 2 - 45 Kč - P1 + sušicí přípravek + 2x sušení
Program 3 - 50 Kč - P2 + pěnové předmytí
Program 4 - 65 Kč - P3 + studený vosk
Program 5 - 85 Kč - P4 + tlakové mytí + spodek
Benzina - Petřiny v ceně ruční předmytí a ostřik WAP, možnost ručního mytí a čištění interiéru
Program 1 - 45 Kč - šampon
Program 2 - 88 Kč - P1 + vosk + 3x sušení
Program 3 - 98 Kč - P2 + aktivní pěna
Program 4 - 108 Kč - supervosk, šampon, 3x sušení
Prog. 5 - 129 Kč - P4 + spodek
Šafránka - Jeremiášova ul. bezdotykové mytí pomocí laseru, možnost ručního mytí (osobní vůz 160 Kč), možnost samostatného mytí
Program 1 - 79 Kč - šampon spodek, tlakový oplach, vosk
Program 2 - 99 Kč - P1 + sušení do lesku
Aral - Plzeňská ul. možnost samostatného mytí pomocí WAP, možnost platby přes mobilní telefon sítě Paegas, součástí myčky i servis, mytí spodku + 39 Kč
Program 1 - 79 Kč - 2x mytí šamponem včetně kol, 2x sušení
Program 2 - 89 Kč - P1 + vosk
Program 3 - 115 Kč - P2 + aktivní pěna
</TEXT>
</DOC>
<DOC>
<DOCID>LN-20020424067</DOCID>
<DOCNO>LN-20020424067</DOCNO>
<DATE>04/24/02</DATE>
<TITLE>
V Galerii Rudolfinum budou vystavena i dosud neprezentovaná díla Mikuláše Medka
</TITLE>
<TEXT>
Poprvé v Praze budou vystaveny některé Medkovy obrazy ze zahraničních sbírek v Bochumi, Bratislavě, Leinfeldenu, Rotterdamu a Skopje. Další obrazy ze soukromých sbírek budou veřejně přístupné vůbec poprvé. Tyto mimořádné přírůstky doplňují soubor děl ze stálých expozic českých galerií a dohromady vytvářejí unikátní svědectví o Medkově uměleckém vývoji. Výstava zahájená dnes večer potrvá do 18. srpna.
PRAHA - Mikuláš Medek (1926 až 1974) tvořil již ve čtyřicátých letech minulého století, svou první samostatnou výstavu však mohl uspořádat až v roce 1963. V roce 1949 byl při politických prověrkách vyloučen ze studií na pražské VŠUP a jeho tvorba se dlouho nemohla vejít do úzkých oficiálních mantinelů. Medka v průběhu celé jeho tvůrčí činnosti fascinovala absurdita, grotesknost a tragičnost lidského údělu. Jeho existenciální metafory se staly jedním z nejvýraznějších projevů českého malířství dvacátého století. Během svého předčasně završeného života prošel vnuk Antonína Slavíčka dramatickou a intenzivně prožívanou cestu od surrealismu až k osobitému vyjádření skrze fantaskní figury pojaté jako systémy znaků a nositele složitých významových poselství. Jeho první díla zřetelně vycházejí ze surrealismu, od něhož se později odvíjelo i další Medkovo směřování. Jeho základním tématem se stává lidská bytost, nejprve zřetelně rozpoznatelná a ohraničená, později deformovaná a dekomponovaná či dokonce přítomná v nefigurální, propracované a mnohovrstevnaté připomínce živé tkáně. K posledně jmenovanému výrazu se Mikuláš Medek propracoval kolem roku 1960, kdy zvolil i svébytnou techniku - na vodorovně položeném plátně v několika vrstvách kombinoval emailové a olejové barvy a průběžně je modeloval rukou, špachtlí, otisky či perforováním. Následný návrat zřetelné figurality a spirituální inspirace přinesly do Medkovy tvorby originální pojetí postav, objevují se fantaskní figury-obydlí, figury-stroje a konečně i figura-hrob v cyklu Pohyblivé hroby z roku 1973.
</TEXT>
<HEADING>
Noci u Mikuláše Medka
</HEADING>
<TEXT>
Výstavu v Galerii Rudolfinum tvoří okolo dvou set Medkových děl, výběr se soustřeďuje na jeho malířskou tvorbu. Připraveno je i množství doprovodných akcí. Například ve čtvrtek 9. května ve Velkém sále Rudolfina proběhne Vzpomínání s hudbou, během něhož zazní Medkovy oblíbené skladby. Na středu 15. května je plánována Noc u Mikuláše Medka, prodloužený večer s dvěma hudebními zastaveními pořádaný ve všech sálech a v kavárně Rudolfina. Další prodloužený večer, během něhož budou texty Mikuláše Medka číst Pavel Landovský a další, je na programu 4. června. Od 1. června do konce července budou probíhat živé koncerty mladých jazzových hudebníků v letní kavárně před budovou Rudolfina nazvané Jazzový chodník Mikuláše Medka.
</TEXT>
<HEADING>
Soutěž o nejlepší text o Medkovi
</HEADING>
<TEXT>
Galerie Rudolfinum, Lidové noviny a časopis Ateliér vyhlásily také soutěž o nejlepší publicistický, literární či uměnovědný text věnovaný osobnosti malíře Mikuláše Medka. Témata soutěžních příspěvků jsou Mikuláš Medek a 50. léta (Lidové noviny) a Mikuláš Medek a jeho poselství dnešku (Ateliér). Zaslané práce v rozsahu tří strojopisných stran budou hodnoceny ve dvou věkových kategoriích (do 20 let a nad 20 let). Text ve třech kopiích (pokud možno i v elektronické podobě) se jménem, adresou a rodným číslem mohou pisatelé zaslat do 25. 5. na adresu Marta Bystrovová, vedoucí kulturní rubriky, LN, Pobřežní 20, 186 21 Praha 8, respektive Blanka Poláková, šéfredaktorka, Ateliér, Masarykovo nábřeží 250, 110 00 Praha 1.
Galerie Rudolfinum, Lidové noviny a časopis Ateliér vyhlásily také soutěž o nejlepší publicistický, literární či uměnovědný text věnovaný osobnosti malíře Mikuláše Medka. Témata soutěžních příspěvků jsou Mikuláš Medek a 50. léta (Lidové noviny) a Mikuláš Medek a jeho poselství dnešku (Ateliér). Zaslané práce v rozsahu tří strojopisných stran budou hodnoceny ve dvou věkových kategoriích (do 20 let a nad 20 let). Text ve třech kopiích (pokud možno i v elektronické podobě) se jménem, adresou a rodným číslem mohou pisatelé zaslat do 25. 5. na adresu Marta Bystrovová, vedoucí kulturní rubriky, LN, Pobřežní 20, 186 21 Praha 8, respektive Blanka Poláková, šéfredaktorka, Ateliér, Masarykovo nábřeží 250, 110 00 Praha 1.
</TEXT>
</DOC>
<DOC>
<DOCID>LN-20020424068</DOCID>
<DOCNO>LN-20020424068</DOCNO>
<DATE>04/24/02</DATE>
<GEOGRAPHY>PRAHA</GEOGRAPHY>
<TEXT>
Program Festivalu spisovatelů dnes dává čtyři příležitosti k setkání ibesedám se zahraničními hosty. Ve 14 hod. začíná autogramiáda v knihkupectví Big Ben Bookshop v Malé Štupartské (William T. Wollmann, Duo Duo). Hovory nazvané Evropa na barikádách se konají od 16 hod. v Divadle Minor (Jiří Gruša, Homero Aridjis, Christopher Logue, Ersi Sotiropoulos, John Calder), ve Francouzském institutu začínají v 16 hod. Hovory (Albert Dichy: Na smrt odsouzený), na mezinárodním večeru se v Divadle Minor (19 hod.) představí Homero Aridjis, Ersi Sotiropoulos a Christopher Logue.
</TEXT>
</DOC>
<DOC>
<DOCID>LN-20020424069</DOCID>
<DOCNO>LN-20020424069</DOCNO>
<DATE>04/24/02</DATE>
<TEXT>
V pražském Divadle Ta Fantastika začaly včera čtené zkoušky na Krále Leara v režii Martina Huby. V inscenaci, připravované pro letošní Letní shakespearovské slavnosti na Pražském hradě (27. 6. - 12. 9.), vytvoří titulní roli Jan Tříska, který se tak po letech vrací na česká jeviště.
</TEXT>
</DOC>
<DOC>
<DOCID>LN-20020424070</DOCID>
<DOCNO>LN-20020424070</DOCNO>
<DATE>04/24/02</DATE>
<GEOGRAPHY>PRAHA</GEOGRAPHY>
<TEXT>
Divadlo na Vinohradech vystavilo k uctění památky zesnulého herce Vlastimila Brodského černým sametem potaženou tabuli. Oblíbeného umělce připomínají fotografie z inscenací, v nichž během čtyřiceti let na této scéně účinkoval. Mnozí přicházejí zapálit svíčku, postát a položit kytičku. Včera je pokládali do improvizované vázy na chodníku pod vitrínou. Poté co rodina zesnulého oznámila, že poslední rozloučení s Vlastimilem Brodským se uskuteční v pátek 26. dubna v České Lípě jen v úzkém kruhu a bez účasti veřejnosti, nepřipravují umělecké instituce žádné akce navíc. Sekretariát Herecké asociace hodlá památku zesnulého uctít nekrologem, který dá tisku dnes k dispozici. "Rádi bychom alespoň poslali věnec, abychom byli na pietním aktu přítomni," řekl ČTK ředitel České filmové a televizní akademie Petr Vachler. Vzpomínkové setkání jako v případě Jaromila Jireše, kdy se v pražském klubu Mat promítal jeho film za účasti přátel a kolegů, akademie organizovat nebude. "Vlastimil Brodský měl letos na mezinárodním filmovém festivalu v Karlových Varech převzít cenu za přínos světové kinematografii. Bohužel mu bude udělena in memoriam," sdělil ČTK prezident této přehlídky Jiří Bartoška. Festivalové publikum při této příležitosti zhlédne německý film Jakub lhář, který byl v polovině 70. let nominován na Oscara. Brodský dostal za svůj herecký výkon na Berlinale cenu Stříbrný medvěd.
</TEXT>
</DOC>
<DOC>
<DOCID>LN-20020424071</DOCID>
<DOCNO>LN-20020424071</DOCNO>
<DATE>04/24/02</DATE>
<TEXT>
Německý pianista Peter Rösel hostoval v sobotu ve Dvořákově síni Rudolfina. Náročný program sestavil z posledních sonát Josepha Haydna, Ludwiga van Beethovena a Franze Schuberta. Pianistu světového formátu (z umělců, kteří v posledních letech vystoupili v Praze, se mu z hlediska tónové kultury mohl rovnat snad jen Garrick Ohlsson nebo Louis Lortie) si přišlo poslechnout méně lidí, než by si byl zasloužil. Ale s takovou se zde nedávno potázal i Evgeny Kissin či houslistka Midori. Rösel předvedl mimořádný, promyšlený výkon, určený vnímavému a soustředěnému posluchači, jenž se nenechal odradit délkou, komplikovanou stavbou a nejasným sdělením těchto skladeb. Odchovanec moskevské konzervatoře vládne obrovským arzenálem úhozů a konfrontace čtyř odlišných stylů (v přídavku zazněla jedna věta Mozartova) byla v jeho podání přesvědčivá. Škoda, že akustika sálu zamlžila úchvatné pasáže v Haydnovi, v nichž Rösel předvedl dokonalou souhru, vyváženost a ekonomii pohybů. Jedinečná schopnost koncentrace a gradace vynikla zejména v rozsáhlé Beethovenově Ariettě. Celý recitál mohl být rovnou natočen a vydán na CD - bez střihů a dodatečných zásahů. Ale jeho síla spočívala i v neopakovatelnosti.
</TEXT>
</DOC>
<DOC>
<DOCID>LN-20020424072</DOCID>
<DOCNO>LN-20020424072</DOCNO>
<DATE>04/24/02</DATE>
<GEOGRAPHY>PRAHA</GEOGRAPHY>
<TEXT>
Sjednocená organizace nevidomých a slabozrakých uspořádá dnes v 19.00 (Krakovská 21, Praha 1) první promítání komentovaného filmu pro nevidomé u nás. Pořadatelé vybrali snímek Vladimíra Michálka Anděl Exit, který nevidomým zpřístupní prostřednictvím audiopopisu představitelka jedné z hlavních rolí Zuzana Stivínová.
</TEXT>
</DOC>
<DOC>
<DOCID>LN-20020424073</DOCID>
<DOCNO>LN-20020424073</DOCNO>
<DATE>04/24/02</DATE>
<TITLE>
PRAHA - Hodně upachtěná výhra nad druholigovým soupeřem posunula fotbalisty Sparty do finále domácího poháru. Dnes se od 16.30 hodin hraje zápas Slavia - Ostrava.
</TITLE>
<TEXT>
AC Sparta Praha 2
</TEXT>
<HEADING>
FC MUS Most 0
</HEADING>
<TEXT>
Nezvykle v bílých dresech vyběhli sparťané proti Mostu. I tak chtěli shodit tíhu nevydařené sezony. "Zkoušíme všechno, byla to jedna z cest jak zvednout psychiku mužstva," řekl kouč Vítězslav Lavička. "Další důvod je, že nejbližší ligový zápas v Brně budeme hrát právě v bílém," dodal. Barevná rošáda však nezabrala. Vrcholem zmaru byla zahozená penalta po půlhodině hry: Čížek poslal míč daleko od pravé tyče. Sparťané tím na Letné zhatili třetí pokutový kop v řadě. "Špatně jsem trefil balon," vysvětloval Čížek. V síti skončila úplně první střela na bránu. Těsně před přestávkou Zelenka odcentroval z pravé strany a nehlídaný Jun zblízka hlavou skóroval. Hráči Mostu se postupně osmělili a byli střelecky aktivnější. Dvakrát na poslední chvíli zasáhl brankář Čech. "Škoda, byly to tutové šance," zalitoval trenér Luboš Urban. Trápící se sparťané nakonec přeci jen zasadili druhou ránu. Sionko přepadl přes Polomského a další penaltu už Grygera proměnil. Sparťanský trenér Vítězslav Lavička ani po postupu do finále nijak výrazně nejásal. "Nebylo jednoduché po sobotě tým dostat do takové pohody, aby vyhrál nějak suverénně. Výsledkem jsme se snad konečně odrazili od samého dna, o němž jsem mluvil po Teplicích, ovšem předvedenou hrou rozhodně ne," popsal trenér své pocity.
Branky: 44. Jun, 81. Grygera z pen. Rozhodčí: Šedivý. ŽK: Polomský (Most). Diváci: 1005.
</TEXT>
</DOC>
<DOC>
<DOCID>LN-20020424074</DOCID>
<DOCNO>LN-20020424074</DOCNO>
<DATE>04/24/02</DATE>
<TEXT>
NEW YORK - V pondělním třetím utkání prvního kola Stanleyova poháru mezi Ottawou a Philadelphií Flyers vstřelil český hokejista Radek Bonk vítěznou branku. Na Bonkovu vůbec první trefu v play off přihrál Martin Havlát. "Jeden vstřelený gól ve třech zápasech je samozřejmě málo," řekl pravý křídelní útočník Flyers Justin Williams. "Naštěstí nám stačil k tomu, abychom jeden zápas vyhráli. Teď se musíme ještě více snažit ohrožovat branku soupeře. Přece nevyjdeme v sérii už na prázdno!"
</TEXT>
</DOC>
<DOC>
<DOCID>LN-20020424075</DOCID>
<DOCNO>LN-20020424075</DOCNO>
<DATE>04/24/02</DATE>
<TITLE>
V poslední zkoušce před MS předvedla česká reprezentace exhibici
</TITLE>
<TEXT>
V pohodovou podívanou, v níž čeští hokejisté náležitě školili bezzubé a vyjukané rakouské učedníky, se měnila úterní závěrečná příprava reprezentace před dnešním odletem na mistrovství světa.
</TEXT>
<HEADING>
Česko - Rakousko 6:0
</HEADING>
<GEOGRAPHY>PARDUBICE</GEOGRAPHY>
<TEXT>
Soupeř českého týmu dokázal chránit svoji branku pouze polovinu úvodní třetiny. Pak se poprvé trefil obránce Kubina a odstartoval pohledné představení domácího týmu, v němž nechyběly ukázkové góly, přehršel nápadů, technických fines a také výtečná atmosféra v moderní pardubické hale. Klid do hry českého celku bezpochyby vneslo také úspěšné jednání o Jágrově pojistce, které dovolilo útočníkovi Washingtonu mnohem odvážnější hru než v sobotním zápase v Norimberku. Trenér Josef Augusta před utkáním nadhodil možnost nasazení kapitána týmu do dvou útočných formací, nakonec ho ale na led posílal pouze vedle Hrdiny a Hlinky. Přestože tudíž Jágr na ledě pobýval mnohem kratší dobu, než je zvyklý ze zámořské NHL, stačil divákům nabídnout celou škálu svých kouzel, nevídaný přehled a nepřeberné množství nápadů. "Fakt trenér zvažoval, že budu hrát ve dvou útocích?" zvedl oči v údivu. "To je teda hezký... No, kdyby mi bylo 25 let, tak možná," chechtal se. "Dneska mi ale stačilo, že jsem nastupoval v jedný lajně a stejně jsem vymačkanej jako žínka," pokračoval v dobrém rozmaru. Jágr si také pochvaloval báječné pardubické publikum. "Dlouho už jsem doma nehrál, moc se mi líbilo, jak fandové celé utkání povzbuzovali a tleskali. Bylo vidět, jak moc jsou vděční. Zasloužili by si na dlaně vyfasovat studené pytlíky, aby se jim trochu zchladily," pokračoval v žertování. Na výrazném vítězství se podílela nejvýrazněji Paterova formace, v níž ,dvojčata P+P' našla v Moravcovi technické pravé křídlo s náležitým porozuměním pro kombinační hru. Odvážně si počínali v Pardubicích také obránci, kteří se postarali o polovinu z půltuctové nadílky. Téměř dvoumetrový bek Minnesoty Filip Kuba se dokonce trefil v poslední třetině dvakrát v rozmezí necelých sedmi minut. Sebevědomí si před cestou do Švédska upevnil také brankář Milan Hnilička. Rakušané ho občas i docela potrápili, ale Hnilička chytal celé utkání ve velkém stylu a zaslouženě se mohl radovat z nuly na svém kontě. Trenér Josef Augusta si po utkání pochvaloval báječnou atmosféru a svůj tým vyzdvihl především kvůli zodpovědné hře v defenzivě. "Před utkáním jsem skutečně přemýšlel o tom, že Jágra nasadím do dvou útočných formací, nakonec jsem ale od svého úmyslu upustil," povídal trenér. "Řekl jsem si, že bude lepší, když všichni hráči dostanou co možná nejvíce prostoru, především pak hokejisté z NHL si musí ještě zvykat na širší kluziště." Augusta potvrdil, že na šampionát neodlétá útočník Kratěna, zda zranění nártu dovolí ve Švédsku nastoupit obránci Sýkorovi, se vyjasní během dvou dnů. "S nohou nic moc," prohlásil Sýkora zachnmuřeně. "Pevně ale doufám, že během několika dnů se vše zlepší a mužstvu v bojích o medaile pomůžu."
PARDUBICE - Soupeř českého týmu dokázal chránit svoji branku pouze polovinu úvodní třetiny. Pak se poprvé trefil obránce Kubina a odstartoval pohledné představení domácího týmu, v němž nechyběly ukázkové góly, přehršel nápadů, technických fines a také výtečná atmosféra v moderní pardubické hale. Klid do hry českého celku bezpochyby vneslo také úspěšné jednání o Jágrově pojistce, které dovolilo útočníkovi Washingtonu mnohem odvážnější hru než v sobotním zápase v Norimberku. Trenér Josef Augusta před utkáním nadhodil možnost nasazení kapitána týmu do dvou útočných formací, nakonec ho ale na led posílal pouze vedle Hrdiny a Hlinky. Přestože tudíž Jágr na ledě pobýval mnohem kratší dobu, než je zvyklý ze zámořské NHL, stačil divákům nabídnout celou škálu svých kouzel, nevídaný přehled a nepřeberné množství nápadů. "Fakt trenér zvažoval, že budu hrát ve dvou útocích?" zvedl oči v údivu. "To je teda hezký... No, kdyby mi bylo 25 let, tak možná," chechtal se. "Dneska mi ale stačilo, že jsem nastupoval v jedný lajně a stejně jsem vymačkanej jako žínka," pokračoval v dobrém rozmaru. Jágr si také pochvaloval báječné pardubické publikum. "Dlouho už jsem doma nehrál, moc se mi líbilo, jak fandové celé utkání povzbuzovali a tleskali. Bylo vidět, jak moc jsou vděční. Zasloužili by si na dlaně vyfasovat studené pytlíky, aby se jim trochu zchladily," pokračoval v žertování. Na výrazném vítězství se podílela nejvýrazněji Paterova formace, v níž ,dvojčata P+P' našla v Moravcovi technické pravé křídlo s náležitým porozuměním pro kombinační hru. Odvážně si počínali v Pardubicích také obránci, kteří se postarali o polovinu z půltuctové nadílky. Téměř dvoumetrový bek Minnesoty Filip Kuba se dokonce trefil v poslední třetině dvakrát v rozmezí necelých sedmi minut. Sebevědomí si před cestou do Švédska upevnil také brankář Milan Hnilička. Rakušané ho občas i docela potrápili, ale Hnilička chytal celé utkání ve velkém stylu a zaslouženě se mohl radovat z nuly na svém kontě. Trenér Josef Augusta si po utkání pochvaloval báječnou atmosféru a svůj tým vyzdvihl především kvůli zodpovědné hře v defenzivě. "Před utkáním jsem skutečně přemýšlel o tom, že Jágra nasadím do dvou útočných formací, nakonec jsem ale od svého úmyslu upustil," povídal trenér. "Řekl jsem si, že bude lepší, když všichni hráči dostanou co možná nejvíce prostoru, především pak hokejisté z NHL si musí ještě zvykat na širší kluziště." Augusta potvrdil, že na šampionát neodlétá útočník Kratěna, zda zranění nártu dovolí ve Švédsku nastoupit obránci Sýkorovi, se vyjasní během dvou dnů. "S nohou nic moc," prohlásil Sýkora zachnmuřeně. "Pevně ale doufám, že během několika dnů se vše zlepší a mužstvu v bojích o medaile pomůžu."
</TEXT>
</DOC>
<DOC>
<DOCID>LN-20020424076</DOCID>
<DOCNO>LN-20020424076</DOCNO>
<DATE>04/24/02</DATE>
<GEOGRAPHY>PRAHA</GEOGRAPHY>
<TEXT>
Notně zamotaný příběh kolem pojištění Jaromíra Jágra včera zdárně skončil. Česká pojišťovna zaplatila Washingtonem Capitals požadovaných 165 tisíc dolarů (asi 6 milionů korun), a kapitán české hokejové reprezentace tak mohl bez obav nastoupit ke včerejšímu utkání s Rakouskem a těšit se může také na MS. Až dvě hodiny před úterním střetnutím si vedení českého hokejového svazu oddechlo, protože po nekonečných debatách konečně došlo ke kýžené dohodě. "Při diskuzích o Jágrově pojistce bylo ve hře nezvykle mnoho subjektů, proto vše trvalo tak dlouho," vysvětloval Václav Bálek, jenž jednání s Českou pojišťovnou vedl. Svojí troškou k úhradě přispěla také Mezinárodní hokejová federace (IIHF), která má na podobné případy v bance přichystaných 500 tisíc dolarů. "Od IIHF dostaneme 15 tisíc dolarů, reálné ale je, že podstatná část ze sumy, kterou jsme zaplatili, se nám vrátí zpět i díky sponzorům, které osloví hokejový svaz," pokračoval Bálek. První splátka přijde od Eurotelu, který se zavázal uhradit téměř 70 procent z pojistky. Česká pojišťovna prý počítá i s možností, že zmíněná transakce pro ni skončí ztrátou. Bálek ale prohlásil, že důležitější je skutečnost, že nejslavnější český hokejista s platem 11 milionů dolarů ročně bude moci na MS reprezentaci pomoci. "Teď už je zřejmé, že Jaromír může hrát konečně v klidu třeba i na 150 procent, a ne na 50 jako v zápase proti Německu," dodal.
</TEXT>
</DOC>
<DOC>
<DOCID>LN-20020424077</DOCID>
<DOCNO>LN-20020424077</DOCNO>
<DATE>04/24/02</DATE>
<GEOGRAPHY>PARDUBICE</GEOGRAPHY>
<TEXT>
Podruhé v životě nastoupil v úterý útočník pražské Sparty Jaroslav Hlinka v jednom útoku s Jaromírem Jágrem. Zatímco v sobotu v Norimberku jejich spolupráce ještě příliš nefungovala, včera v Pardubicích už zcela zjevně pořádnou porci společné řeči našli. Přesto ale byla z Hlinkovy hry ještě občas cítit možná až příliš velká úcta ke slavnému spoluhráči v útoku. "Možná ho někdy skutečně zbytečně často hledám," přemýšlel Hlinka nahlas. "Mám v sobě zkrátka asi zakódovaný pocit, že především on tam je od toho, aby měl puk a hrál s ním. Během první přestávky mi Jarda vysvětloval, že se k němu někdy moc často stahuju, protože ho věčně jeden nebo dva hráči hlídají. Povídal mi, ať jsem trpělivý, že mi přihraje do volného prostoru." Hlinka připustil, že je po utkání s Rakouskem spokojenější než po střetnutí v Německu, kde zažil po boku Jágra a Hrdiny svoji premiéru. "Podstatnější ale je, aby byli spokojeni především kluci z lajny," řekl skromně. Jágr Hlinku pochválil a vyzdvihl především jeho bruslení a technickou hru. "Škoda že k tomu ještě dneska nestřílel góly," povídal kapitán týmu. K vzájemné debatě o způsobu hry první útočné řady Jágr potvrdil, že Hlinkovi vysvětloval, že se k němu skutečně nemusí tak často tlačit. "Říkal jsem mu, ať v klidu vyčká, až ,udělám' jednoho anebo dva hráče, a pak že dostane puk. Doufám, že na mistrovství nám to půjde ještě lépe," zakončil kapitán debatu.
</TEXT>
</DOC>
<DOC>
<DOCID>LN-20020424078</DOCID>
<DOCNO>LN-20020424078</DOCNO>
<DATE>04/24/02</DATE>
<TITLE>
POZOR! Soutěž LN o exkluzivní vstupenky a další ceny
</TITLE>
<TEXT>
Od soboty 27. dubna do neděle 5. května bude v Praze na Žofíně hrát dvaatřicet předních šachistů v čele s mistrem světa Viktorem Kramnikem a jedničkou světového žebříčku Garrim Kasparovem o Pohár Eurotelu. Osm tisíc vstupenek na osm hracích dnů už je vyprodáno, milovníci královské hry ale mohou získat exkluzivní vstupenky a další ceny prostřednictvím soutěže Lidových novin. Ode dneška do pátku vyjdou v LN denně tři otázky. Z těch, kteří odpovědí správně, budou každý den vylosována jména tří výherců, kteří obdrží sady vstupenek na celý turnaj, a každý den získá jeden čtenář knihu Kasparov against the World s autogramem slavného šachisty. Poslední, desátou sadu vstupenek a k tomu šachovnici rovněž podepsanou Garrim Kasparovem získá výherce, jenž bude na závěr soutěže vylosován z těch soutěžících, kteří odpovědí na všech devět otázek správně. Vyhrajte vstupenky a řadu dalších cen!
1. Při svém posledním pražském vystoupení loni v říjnu prohrál Garri Kasparov s českým reprezentantem. Byl to:
a) Sergej Movsesjan b) Zbyněk Hráček c) Tomáš Oral
2. Který z domácích šachistů bude v nadcházejícím turnaji na Žofíně hrát?
a) Zbyněk Hráček b) Vlastimil Hort c) Vlastimil Jansa
3. Který z českých (československých) reprezentantů měl v historii nejblíž k zisku titulu mistra světa?
a) Luboš Kaválek b) Salo Flohr c) Vlastimil Hort
Odpovídat můžete dnes do 14 hodin na e-mailovou adresu sachy@lidovky.cz nebo "esemeskou" na číslo 0603/88 33 31 (příklad: SACHY 1A 2B 3C).
Jména dnešních výherců zveřejníme v LN zítra. Ceny si mohou čtenáři vyzvednout v recepci redakce od 10.00 hodin.
</TEXT>
</DOC>
<DOC>
<DOCID>LN-20020424079</DOCID>
<DOCNO>LN-20020424079</DOCNO>
<DATE>04/24/02</DATE>
<TITLE>
Dostihy na čele prvoligové tabulky už zřejmě znají svého vítěze
</TITLE>
<TEXT>
Žezlo už nám nikdo nevezme. Liberecké fotbalisty v tom utvrdilo bezbrankové žižkovské klopýtnutí s Hradcem Králové.
LIBEREC/PRAHA - U nemocničního lůžka zapípal mobil, signál pro majitele, aby si otevřel novou zprávu. "Hradec docela jezdil, vypadá to dobře. Honza Nezmar," přečetl si "esemesku" od partnera v útoku pacient Jiří Štajner. Čerstvě operovaná levá ruka ho bolela jako čert, teprve před necelými šesti hodinami se totiž probral z narkózy, ale televizní zápas mu ji trochu "pofoukal". Žižkov doma nedokázal celku z východních Čech vstřelit jediný gól a v Liberci už mohou chladit šampaňské. Na špici tabulky se Slovan vyhřívá se šestibodovým náskokem, první liga má přitom do cíle už jen tři kola. "Pro nás výsledek ze Žižkova nic neřeší, my bychom ligu vyhráli tak jako tak, ale pro Spartu je to příjemné," glosoval Štajner s nadhledem konečný stav posledního utkání sedmadvacátého dějství elitní české soutěže. Letenští, kteří honí aspoň druhou vstupenku do kvalifikace Ligy mistrů, teď ztrácejí na stříbrný Žižkov tři body. Bylo to pro borce zpod Ještědu příjemné pondělní odpoledne. Užívali si volna, které jim po sobotní vítězné bitvě s Ostravou udělili trenéři, a v závěru dostali z Prahy milý dárek. "Už si to nenecháme vzít," slíbil obránce Petr Johana přítelkyni, s níž přenos ze Žižkova u obrazovky prožíval. "Věděl jsem, že Hradec je nebezpečné brejkové mužstvo a přál jsem si, aby to takhle dopadlo." S výsledkem si zahrála ironie osudu. Libereckým na dálku pomohli hráči Hradce, odkud pochází trenér Slovanu Ladislav Škorpil. Každý z jeho svěřenců prožíval duel největších konkurentů po svém. Nejčilejší komunikace zřejmě probíhala mezi obávaným útočným tandemem Nezmar - Štajner. Telefonní poštou putoval co chvíli vzkaz a opačným směrem odpověď. Jednou došlo ke vzácné shodě. Když hradecký záložník Lumír Sedláček minul prázdnou žižkovskou bránu, oba do klávesnice naťukali: "No to si snad Lumír dělá pr..."
</TEXT>
<HEADING>
Lídr má širší lavičku
</HEADING>
<TEXT>
Zápas pod žižkovskou věží odhalil zásadní rozlišnost mezi dvěma zbylými adepty na titul. Oba se v posledních dnech potýkali s rozsáhlou marodkou. Slovan tíživou situaci zvládnul, náhradník Baffour rozhodl zápas s Ostravou. "Mají širší a vyrovnaný kádr, není to pro ně takový problém," poznamenal žižkovský záložník Michal Ščasný. Žižkov se bez několika opor neprotlačil pevnou obranou Hradce. "Když nám vypadnou čtyři hráči, je to citelné oslabení," postěžoval si Michal Ščasný. "Hlavně Pikl se Straceným nám hodně scházeli. Umějí rozhodovat zápasy," připomněl dvě nejzávažnější absence. Může se tedy rozhodnout o letošním ligovém králi už o víkendu? Liberec zajíždí do Teplic, Žižkov do Drnovic. "Možné je všechno," usmál se Johana. Zvláště když klíčový muž Liberce už včera chvátal z nemocnice na trénink. "V pátek budu běhat s bandáží zase jako invalida, ale hrát budu," ujistil Štajner. Žižkovští se musejí vyhýbat bleskům, které na ně srší trenér Ščasný za přístup k pondělní dohrávce. "V Drnovicích to napravíme," sliboval útočník Michal Pospíšil. Ale spíš už se Viktoria ohlíží, kdo je jí v patách. Do cílové rovinky, kam už vpadnul Liberec, mají Pražané ještě daleko.
</TEXT>
<HEADING>
Proč Liberec titul nepustí
</HEADING>
<TEXT>
* vede se šestibodovým náskokem * má nejlepší formu * v týmu jsou vedoucí ligoví kanonýři Štajner a Nezmar * kádr je širší než Žižkova * udržuje si zdravé sebevědomí
* vede se šestibodovým náskokem * má nejlepší formu * v týmu jsou vedoucí ligoví kanonýři Štajner a Nezmar * kádr je širší než Žižkova * udržuje si zdravé sebevědomí
</TEXT>
</DOC>
<DOC>
<DOCID>LN-20020424080</DOCID>
<DOCNO>LN-20020424080</DOCNO>
<DATE>04/24/02</DATE>
<TITLE>
Na prestižním zápase španělských velkoklubů se na barcelonském Nou Campu sešlo sto tisíc diváků
</TITLE>
<TEXT>
V prvním semifinále fotbalové Ligy mistrů prohrála Barcelona doma s Realem Madrid 0:2.
BARCELONA - Domácí sice měli převahu, ale góly vstřelili hostující Zidane a McManaman. Osminásobný vítěz nejcennější klubové trofeje tak má před odvetou, jež se bude hrát ve středu 1. května na San Bernabeu, do finále mnohem blíž. Sto tisíc diváků na vyprodaném Nou Campu vidělo několik šancí svého týmu už v prvním poločase. Barcelona se i bez zraněného Rivalda valila do útoku. Nizozemec Kluivert v 8. minutě v dobré pozici namířil jen do náruče brankáře Césara a o pět minut později Luis Enrique hlavičkou po rohovém kopu orazítkoval břevno svého bývalého týmu. Také Overmars dělal svou rychlostí obraně hostí velké problémy. Těsně před přestávkou zmařil César akci Brazilce Rochembacka v poslední chvíli odvážným pádem pod nohy.
</TEXT>
<HEADING>
Real byl dlouho bezzubý
</HEADING>
<TEXT>
Naproti tomu útok Realu se zdál být bez zraněného Morientese a distancovaného Figa jen málo nebezpečný. Raúla dokonale hlídali Abelardo s Frankem de Boerem a Roberto Carlos se ke své pověstné střelbě z dálky nedostal. Deset minut po přestávce se však Francouz Zidane po přihrávce svého krajana Makeleleho vyhnul ofsajdové pasti a přehodil vybíhající brankáře Bonana. Pro majitele Zlatého míče z roku 1998 to byl teprve druhý gól v této soutěži, ten první dal v listopadu na Letné. Domácí pak vrhli ještě víc sil do útoku, místo nizozemského obránce Reizigera vyběhl na trávník ofenzivní Brazilec Geovanni, ale zároveň tím otvírali prostor pro brejky. "Bílý balet" získal gólem sebevědomí, Guti a Solari měli šanci náskok ještě zvýšit. V nastaveném čase se to povedlo Angličanovi McManamanovi, který přišel na hřiště až na závěrečných deset minut. Real je před domácí odvetou už jednou nohou ve finále. Barcelonu v této sezoně ve španělské lize porazil na svém hřišti 2:0.
Naproti tomu útok Realu se zdál být bez zraněného Morientese a distancovaného Figa jen málo nebezpečný. Raúla dokonale hlídali Abelardo s Frankem de Boerem a Roberto Carlos se ke své pověstné střelbě z dálky nedostal. Deset minut po přestávce se však Francouz Zidane po přihrávce svého krajana Makeleleho vyhnul ofsajdové pasti a přehodil vybíhající brankáře Bonana. Pro majitele Zlatého míče z roku 1998 to byl teprve druhý gól v této soutěži, ten první dal v listopadu na Letné. Domácí pak vrhli ještě víc sil do útoku, místo nizozemského obránce Reizigera vyběhl na trávník ofenzivní Brazilec Geovanni, ale zároveň tím otvírali prostor pro brejky. "Bílý balet" získal gólem sebevědomí, Guti a Solari měli šanci náskok ještě zvýšit. V nastaveném čase se to povedlo Angličanovi McManamanovi, který přišel na hřiště až na závěrečných deset minut. Real je před domácí odvetou už jednou nohou ve finále. Barcelonu v této sezoně ve španělské lize porazil na svém hřišti 2:0.
</TEXT>
</DOC>
<DOC>
<DOCID>LN-20020424081</DOCID>
<DOCNO>LN-20020424081</DOCNO>
<DATE>04/24/02</DATE>
<GEOGRAPHY>BLŠANY</GEOGRAPHY>
<TEXT>
Šrámy na těle i na duši jsou ty tam. Brněnský fotbalový útočník Milan Pacanda potvrzuje, že se mu po dlouhodobém zranění od žižkovského obránce Zakopala opět vrátila forma excelentního kanonýra. "Jsem rád, že mi to zase kope a že jsem stoprocentně v pořádku. Ortopedi v Berlíně odvedli skvělou práci," pochvaluje si. Naposledy se předvedl v nedělním ligovém zápase na hřišti Blšan. V rozmezí pouhých čtyř minut poslal svůj tým do vedení 2:0. Za tohoto stavu byl navíc krůček od hattricku. "Škoda, jen jsem nastřelil pouze břevno. Kdyby to bylo 3:0, soupeř by se těžko zvedl," litoval 24letý kanonýr. Severočeši tak dokázali nejprve snížit, a pak i v 90. minutě vyrovnat. Pacanda v této sezoně nasbíral už deset prvoligových branek, a tak není divu, že je o něj zájem ze strany Sparty i Slavie. "Říká se, že se nabídky pražských ,S' neodmítají," komentuje zprávy o možném přestupu Pacanda. "Řekl bych asi jo, ale myslím si, že žádná nabídka nedojde," dodává vzápětí. V Brně není Pacanda jediným hráčem, který se úspěšně vrátil na trávník po zranění. Podobně si počíná i středopolař Jan Polák. "Stejně jako Milan jsem konečně zase fit," libuje si. Loni v létě o nadějném záložníkovi slávisté prohlašovali, že by mohl být jejich velkou posilou, za kterou by byli ochotni vyplatit rekordní odstupné. Polák je ovšem skeptický. "O Slavii vím, ale přestup se sotva realizuje, protože Brno za mě požaduje neúměrně vysoké odstupné," míní.
</TEXT>
</DOC>
<DOC>
<DOCID>LN-20020424082</DOCID>
<DOCNO>LN-20020424082</DOCNO>
<DATE>04/24/02</DATE>
<GEOGRAPHY>PRAHA</GEOGRAPHY>
<TEXT>
Prezident Václav Havel vrátil včera sněmovně novelu zákona o Českém rozhlasu (ČRo). Zákon podle něj obsahuje stejné koncepční chyby jako zákon o České televizi. Prezident si myslí, že Radu Českého rozhlasu by měly volit obě komory parlamentu a kodex veřejnoprávního ČRo by neměli schvalovat reprezentanti politických stran. Havel považuje za chybu zavedení dozorčí komise. Prezidentův mluvčí Ladislav Špaček dále uvedl, že Havel včera podepsal novelu volebního zákona, která umožní zveřejňování výsledků voleb v sobotu 15. června již po 14 hodině. Novelu v dubnu schválil parlament. Pokud by zákon poslanci a senátoři neschválili, se zveřejňováním výsledků i jejich odhadů by bylo nutné počkat kvůli časovému posunu až na 23. hodinu. V tuto dobu by se uzavřela volební místnost na generálním konzulátu v Los Angeles.
</TEXT>
</DOC>
<DOC>
<DOCID>LN-20020424083</DOCID>
<DOCNO>LN-20020424083</DOCNO>
<DATE>04/24/02</DATE>
<GEOGRAPHY>PRAHA</GEOGRAPHY>
<TEXT>
Zdravotní stav dvaačtyřicetiletého vězně, jenž drží 12. týden hladovku, se díky infuzím výrazně zlepšil. "Souhlasil s napojením na umělou výživu, ale běžnou stravu stále odmítá," řekl ředitel pražské pankrácké věznice Jaroslav Gruber. Muž, odsouzený za dvě vraždy a další trestné činy k 25 letům vězení, se snaží domoci propuštění. Nejí od 29. ledna. Hladovku zahájil ve stejný den jako šestatřicetiletý vězeň, jenž minulý týden zemřel. Potravu i infuzi nadále odmítá sedmačtyřicetiletý Makedonec, jenž je také v pankrácké vězeňské nemocnici.
</TEXT>
</DOC>
<DOC>
<DOCID>LN-20020424084</DOCID>
<DOCNO>LN-20020424084</DOCNO>
<DATE>04/24/02</DATE>
<GEOGRAPHY>TEMELÍN/PRAHA</GEOGRAPHY>
<TEXT>
Provozovatel jaderné elektrárny Temelín se bude muset zřejmě sám rozhodnout, zda vyhoví požadavkům Rakušanů a Němců a provede v elektrárně na vlastní náklady a během plného zkušebního provozu ještě některé dodatečné stavební úpravy. Státní úřad pro jadernou bezpečnost totiž s největší pravděpodobností ponechá zcela na vůli společnosti ČEZ, zda pro uklidnění vztahů s Rakouskem a Německem postaví mezi rozvody páry a vody ochrannou zeď. Tato zeď, která v případě popraskání jednoho rozvodu brání poškození rozvodů sousedních, je povinnou součástí německých jaderných elektráren. Jak německé, tak rakouské odborné posudky požadují stavbu podobné zdi i v Temelíně. "Analýzy tohoto problému, které jsou součástí bruselské dohody mezi premiérem Zemanem a rakouským kancléřem Schüsselem, mají být hotovy koncem června a vyhodnoceny až na podzim. My se ale zatím kloníme k názoru, že ochranná zeď není z hlediska dodatečného zvýšení jaderné bezpečnosti potřeba," řekla LN předsedkyně SÚJB Dana Drábová. Úřad tak podle ní s velkou pravděpodobností společnosti ČEZ stavbu zdi nenařídí. Nemůže totiž údajně provozovateli elektrárny nařizovat dodatečné investice, aniž by je zároveň mohl zdůvodnit jejich skutečnou potřebou pro jadernou bezpečnost. "ČEZ ale samozřejmě může udělat také politické rozhodnutí a postavit ochrannou zeď i přesto, že ho k tomuto kroku nebudeme nutit," uvedla Drábová. Takovou možnost ale ČEZ zatím odmítá. "Pokud splňujeme všechny příslušné normy, pak nevidím důvod, proč bychom měli přestavovat elektrárnu jen kvůli nějakému politickému efektu, navíc velmi krátkodobému," řekl LN mluvčí elektrárny Milan Nebesář. Analýzu bezpečnosti vedení páry a vody v Temelíně dohodl mimo jiné loni v listopadu na schůzce v Bruselu premiér Miloš Zeman s rakouským kancléřem Wolfgangem Schüsselem. Česká delegace přislíbila, že pokud analýzy prokážou nutnost dodatečných stavebních úprav, ČEZ tyto úpravy skutečně provede během některé z plánovaných odstávek. "Pokud ČEZ neudělá po dohodě v Bruselu alespoň jedno konkrétní opatření reagující na námitky zahraničních expertů, vyvolá to v Rakousku a v Německu další emoce," řekla Dana Kuchtová z ekologického hnutí Jihočeské matky.
</TEXT>
</DOC>
<DOC>
<DOCID>LN-20020424085</DOCID>
<DOCNO>LN-20020424085</DOCNO>
<DATE>04/24/02</DATE>
<TEXT>
Rozsáhlý požár restaurace a šaten v areálu fotbalového hřiště likvidovali včera brzo ráno hasiči v Havířově na Karvinsku. "Plameny zcela zničily vybavení podniku. Shořela i střecha a zařízení šaten bylo vážně poškozeno. Škoda se podle předběžných odhadů pohybuje okolo čtyř milionů korun," řekla mluvčí moravskoslezských hasičů Radka Nestrašilová. Vyšetřovatel karvinských hasičů Ladislav Blahovský, který se případem zabývá, řekl, že nemůže vyloučit úmyslné zapálení.
</TEXT>
</DOC>
<DOC>
<DOCID>LN-20020424086</DOCID>
<DOCNO>LN-20020424086</DOCNO>
<DATE>04/24/02</DATE>
<TEXT>
Afghánští ozbrojenci přepadli trh s opiem. Asi pět set ozbrojenců věrných úřadům východoafghánského Šinvaru včera přepadlo místní trh s opiem. Čtyři tuny narkotik útočníci odvezli.
</TEXT>
</DOC>
<DOC>
<DOCID>LN-20020424087</DOCID>
<DOCNO>LN-20020424087</DOCNO>
<DATE>04/24/02</DATE>
<TEXT>
Ademco, součást nadnárodního koncernu Honeywell, investovala zatím zhruba dva miliony dolarů - asi 68 milionů korun - do výrobního závodu v areálu Českého technologického parku v Brně. Převážná většina peněz směřovala do technologií. Firma převzala v polovině loňského roku bývalý provoz společnosti Lexmark i s částí kvalifikovaného týmu lidí. V brněnském podniku se vyrábějí součásti pro bezpečnostní systémy.
</TEXT>
</DOC>
<DOC>
<DOCID>LN-20020424088</DOCID>
<DOCNO>LN-20020424088</DOCNO>
<DATE>04/24/02</DATE>
<TITLE>
"Co je dnes vlastně stín, co obraz a co skutečnost," ptá se Jolana Havelková. A tak se vlastně ptá: "Co je fotografie?"
</TITLE>
<TEXT>
V podzemním prostoru galerie Malá Špálovka na Národní třídě v Praze se setkáváme se zvláštními, lehce rozostřenými portréty známých i neznámých tváří. Vedle téměř bílé, meditativní tváře visí děsivý obličej staršího muže, vedle těžko identifikovatelných popových hvězd možná autorčini přátelé. Práce s neostrostí není v dějinách fotografie ničím novým. Ale zatímco rozostřené snímky piktorialistů počátku 20. století (rozostřující námět pomocí fotoaparátu) působí romantizujícím dojmem, Havelkové postup (používající neostrost vznikající v temné komoře) vyvolává spíše dojem fantasmagorického snu, plného rozpitých barev. Právě technika rozostření je v době stále větší ostrosti prostředkem, jak znejistit diváka (můžeme se dovolávat gestalt psychologie), ale i dokladem snahy zkoumat samy kořeny a důsledky fotografického vidění, která autorku zařazuje k zástupcům současné post-konceptuální fotografie. Havelková navíc do svých prací vnáší svůj specificky osobní "pocitový" prvek, projevující se v práci se strukturou fotografie. Její snímky jsou výpravou do světa přeludů "an sich". Havelková patří k té části mladé generace současných fotografů, která se snaží rozvíjet dědictví české fotografie i na pomezí tohoto uměleckého média. Na rozdíl od mnoha vrstevníků se nebojí překračovat hranice fotografického žánru jak ve smyslu techniky, tak především z hlediska uměleckého přístupu. Projekt Dočasná setkání je tak dalším pokračováním její snahy najít skrze fotografii "původní tvar" věcí a fenoménů.
</TEXT>
</DOC>
<DOC>
<DOCID>LN-20020424089</DOCID>
<DOCNO>LN-20020424089</DOCNO>
<DATE>04/24/02</DATE>
<GEOGRAPHY>PLZEŇ</GEOGRAPHY>
<TEXT>
Čtenáři filmového časopisu Cinema ocenili jako nejlepší herce roku Tatianu Vilhelmovou a Ondřeje Vetchého. Oba v pondělí převzali cenu na slavnostním zahájení plzeňského filmového festivalu Finále. Vilhelmová cenu získala za roli Božky ve snímku Divoké včely a Vetchý za hlavní postavu ve Tmavomodrém světě. Účastníci slavnostního zahájení festivalu uctili minutou ticha památku zesnulého herce Vlastimila Brodského. Vzpomenou na něj i před čtvrteční projekcí Michálkova Babího léta, v němž herec vytvořil hlavní roli. Organizátoři festivalu neuvažují o tom, že zařadí do programu další snímky s Brodským. Kvůli velkému zájmu diváků totiž již před hercovou smrtí přidali navíc jednu projekci Babího léta.
</TEXT>
</DOC>
<DOC>
<DOCID>LN-20020424090</DOCID>
<DOCNO>LN-20020424090</DOCNO>
<DATE>04/24/02</DATE>
<TITLE>
Po Arsenalu a Liverpoolu chce lídr nejvyšší německé soutěže vyřadit z Ligy mistrů třetí anglický klub
</TITLE>
<TEXT>
Další účast ve finále Ligy mistrů mají na dosah fotbalisté Manchesteru United. V cestě jim ovšem stojí Bayer Leverkusen, který v minulém kole proti Liverpoolu ukázal, že patří mezi absolutní evropskou špičku.
MANCHESTER - Pro současného lídra německé ligy má duel s anglickým mistrem stejný scénář jako proti Liverpoolu: první zápas v Anglii, odveta doma. Hráči Bayeru se zápasu nemohli dočkat, zvlášť po šokující prohře s Brémami, která jim zkomplikovala cestu za prvním titulem v historii. "Utkání proti Manchesteru je pro nás tím nejlepším psychickým lékem. Alespoň na chvíli pustíme ligu z hlavy," vítal zájezd do Anglie trenér Klaus Toppmöller. Dodal, že takový zápas přijde jednou za život. "Tady se teprve ukáže, ve srovnání se špičkovými hráči soupeře, jestli jsou vaši hráči rovněž špičkou," mínil kouč. Ulf Kirsten je známým obdivovatelem anglického fotbalu, ale až do této sezony čekal v dresu Leverkusenu na pohárového soupeře z kolébky kopané marně. Dočkal se až letos, a to hned třikrát. "Nejdřív Highbury, potom An-field Road a nyní Old Trafford. Proti Arsenalu a Liverpoolu jsme se ostýchali, proti Manchesteru se ale chceme předvést," plánoval Kirsten. Leverkusen se přitom nakonec s oběma celky z Premier League vypořádal. I jeho spoluhráči se shodli, že po tolika zvučných jménech, která letos Leverkusen vyřadil, se není třeba čtrnáctinásobného šampiona Anglie obávat. Brazilský záložník Zé Roberto už dokonce zalétl v myšlenkách k finále. "Můj sen je zahrát si v něm proti Barceloně," svěřil se.
</TEXT>
<HEADING>
Vrchol sezony bez Beckhama
</HEADING>
<TEXT>
Leverkusen se chce zaměřit především na obranu, vpředu nastoupí osamocený Bulhar Berbatov. Další útočníci Kirsten a Neuville usednou mezi náhradníky, zatímco Brdaric zůstal se zraněným kolenem doma. Manchester má mnohem větší starosti. Záložník Beckham si už za svůj klub v této sezoně nezahraje a velký otazník visí nad norským zadákem Johnsenem, který má stejně jako jihoafrický záložník Fortune svalové problémy. Pokud Johnsen nedostane lékařské svolení, nastoupí na jeho místě Brown, který se před pár dny zranění zbavil. Kapitán Keane, který byl dlouho na marodce, měl být podle anglického tisku pro úvodní semifinále připraven, ale kouč Alex Ferguson to dnes vyvrátil. "Ve středu hrát ještě nebude, ale na odvetu už bude připraven," upřesnil Ferguson. Na hřišti Chelsea v sobotu Manchester výhrou 3:0 ukázal, že mu zranění hráči zas tak moc nechybějí. "Takový signál od hráčů, že se dokážou obejít bez opor, je úžasný," pochvaloval si Ferguson.
Leverkusen se chce zaměřit především na obranu, vpředu nastoupí osamocený Bulhar Berbatov. Další útočníci Kirsten a Neuville usednou mezi náhradníky, zatímco Brdaric zůstal se zraněným kolenem doma. Manchester má mnohem větší starosti. Záložník Beckham si už za svůj klub v této sezoně nezahraje a velký otazník visí nad norským zadákem Johnsenem, který má stejně jako jihoafrický záložník Fortune svalové problémy. Pokud Johnsen nedostane lékařské svolení, nastoupí na jeho místě Brown, který se před pár dny zranění zbavil. Kapitán Keane, který byl dlouho na marodce, měl být podle anglického tisku pro úvodní semifinále připraven, ale kouč Alex Ferguson to dnes vyvrátil. "Ve středu hrát ještě nebude, ale na odvetu už bude připraven," upřesnil Ferguson. Na hřišti Chelsea v sobotu Manchester výhrou 3:0 ukázal, že mu zranění hráči zas tak moc nechybějí. "Takový signál od hráčů, že se dokážou obejít bez opor, je úžasný," pochvaloval si Ferguson.
</TEXT>
</DOC>
</CZE>