<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020102001</DOCID>
<DOCNO>LN-20020102001</DOCNO>
<DATE>01/02/02</DATE>
<TITLE>
304 miliony lidí ve 12 zemích si začalo vyměňovat své peníze za eura. Největší měnová revoluce v dějinách evropského kontinentu začala včera o půlnoci.
</TITLE>
<GEOGRAPHY>BRUSEL</GEOGRAPHY>
<TEXT>
Příchod nové evropské měny o půlnoci na 1. leden provázely v celé Evropě bouřlivé oslavy a ohňostroje. Lidé stáli fronty před bankomaty na eura, která si pak většinou dlouho prohlíželi. "Nevypadají jako opravdové. Jsou malé, nesmrdí jako peníze," hodnotil nové bankovky Kieran O'Brien, turista v Amsterdamu. Přechod na euro probíhá zatím hladce a občané dvanácti zemí jsou většinou nadšeni a zvědaví na novou měnu, radovala se Evropská komise. "Nic zvláštního se nestalo. V tomto případě jsou žádné zprávy nejlepší zprávy," řekl její mluvčí Thomas Gerassimos. Pravou zkoušku má však nová měna teprve před sebou. Dnes se otevřou všechny banky a obchody. A teprve v tento okamžik se uvidí, zda se obchodníci dostatečně předzásobili eurem a vyškolili personál, aby s novou měnou uměl zacházet. Evropská unie se snažila přechod předem důkladně připravit. Mezi obchodníky bylo rozvezeno šest miliard bankovek a 37,5 miliardy mincí v celkové hodnotě 144 miliard eur. Euro zavedlo dvanáct zemí Evropské unie: Francie, Německo, Itálie, Španělsko, Belgie, Nizozemsko, Portugalsko, Rakousko, Finsko, Řecko, Irsko a Lucembursko. K nim se připojila také Černá Hora, která doposud používala německou marku, Kosovo, Monako, Andorra a také San Marino a Vatikán. Euro vstoupilo do oběhu už v roce 1999 v elektronické podobě - v bankách, na finančních trzích, v bezhotovostním styku.
Kolik stojí jedno euro
země měna kurs
Belgie BEF 40,39
Británie GBP 0,61
ČESKO CZK 31,98
Finsko FIM 5,95
Francie FRF 6,55
Irsko IEP 0,78
Itálie ITL 1936,27
Lucembursko LUF 40,34
Německo DEM 1,95
Nizozemsko NLG 2,20
Portugalsko PTE 200,48
Rakousko ATS 13,76
Řecko GRD 340,75 Španělsko ESP 166,38
USA USD 0,89
Evropa přivítala euro
Téma na stranách 2 až 4
Příloha na stranách 13 až 16
</TEXT>
</DOC>
<DOC>
<DOCID>LN-20020102002</DOCID>
<DOCNO>LN-20020102002</DOCNO>
<DATE>01/02/02</DATE>
<GEOGRAPHY>BRUSEL</GEOGRAPHY>
<TEXT>
Česká republika se sice zatím k jednotné evropské měně nepřipojila, přesto měla při oslavách příchodu eura své zastoupení. Hudební, taneční a světelné představení v "evropské metropoli" Bruselu totiž vyvrcholilo ohňostrojem provázeným tóny symfonické básně Vltava od Bedřicha Smetany. Výběr části Mé vlasti od světově proslulého českého skladatele měl podle organizátorů symbolizovat "svobodu bez hranic". Zároveň prý šlo o jakousi formu pozvání Evropanů - tedy i těch za branami Evropské unie - ke "společné cestě". Velkolepému půlnočnímu ohňostroji v bruselském parku Cinquantenaire předcházela půlhodinová orchestrální produkce řady umělců, kteří svými skladbami zdůrazňovali kulturní různorodost Evropy. Vystoupili na nádvoří s bránou a klenbami muzejních budov za zády. Tato scenérie spolu se světelnými efekty evokovala mosty a okna symbolizující na bankovkách eura otevřenost a sbližování evropských národů. Desetitisícům přítomných vyhrával Evropský festivalový orchestr pod taktovkou Dirka Brossého, umístěný v průhledném svítícím tunelu na pódiu, smíšený sbor Les Pastoureaux, jazzman Steve Houben, tančil soubor Phoenix Firedancers. Poměrně klidnou až vážnou sváteční atmosféru oživilo několik veselých okamžiků, například chodící "Eiffelovka" a holandské větrné mlýny promítané na fasádách objektů, či mluvící vlajky se symboly EU a eura. Budeme muset používat jednu měnu a myslet jednotně, prohlásila alegorická mince eura.
</TEXT>
</DOC>
<DOC>
<DOCID>LN-20020102003</DOCID>
<DOCNO>LN-20020102003</DOCNO>
<DATE>01/02/02</DATE>
<TEXT>
V době, kdy eurobankomaty už několik hodin vydávaly eurobankovky, zavolal přítel z New Yorku. Popřál mi všechno nejlepší, zeptal se na rodinu a pak prohodil: "Slyšel jsem, že zavádíte evropský dolar. To je docela praktické." Okamžitě jsem ho opravil: to, co se zavádí, není evropský dolar, ale euro, a celá událost se netýká České republiky, protože ta není zatím členem Evropské unie. Můj americký přítel se omluvil a změnili jsme téma. Později mi došlo, že jsem mu lhal. Protože euro bude mít stejné funkce jako americký dolar. A také proto, že se jeho zavedení týká České republiky v nejvyšší možné míře. Nejde přitom o to, že vzestupy a pády kursu eura (dříve marky) jsou pro hodnotu koruny rozhodující. Jde hlavně o to, že měna, která včera vyrazila do kapes Evropanů, je s největší pravděpodobností budoucí měnou Česka. Jsou to prostě naše peníze, jak zní heslo eurokampaně. Americká neznalost evropských poměrů má své kouzlo, protože dokáže pojmenovat složité věci jednoduchým způsobem: v Evropě zavádíme dolar a je to docela praktické.
</TEXT>
</DOC>
<DOC>
<DOCID>LN-20020102004</DOCID>
<DOCNO>LN-20020102004</DOCNO>
<DATE>01/02/02</DATE>
<TITLE>
Dva na jednoho. Zeman a Klaus ve svém prvním společném vystoupení nepřímo naznačili, že čtyřkoalice neunese volební porážku. Havel kontroval obavou o možné vládě "úzkého bratrstva".
</TITLE>
<GEOGRAPHY>PRAHA</GEOGRAPHY>
<TEXT>
Jak na Nový rok, tak po celý rok. Platí-li známé novoroční rčení, máme se letos v české politice nač těšit! Trojice nejdůležitějších politiků v zemi totiž zahájila supervolební rok 2002 pěkně zostra. Příležitost jim k tomu v prvním lednovém dni daly veřejnoprávní i komerční televize. V České televizi přednesl prezident Václav Havel své tradiční novoroční poselství a televize Nova odstartovala politický rok debatou premiéra Miloše Zemana s předsedou sněmovny Václavem Klausem. Ač byl Havlův projev předtočen už mezi svátky a i vysílací časy obou pořadů byly včera různé, mezi Kavčími horami a "nováckým" Barrandovem se nejednou zajiskřilo. Prezident pokračoval ve své tradici projevů, které čeřívají politické vody. Označil počínající volební rok za rozhodující pro budoucí charakter země a varoval před principy, které bývají spojovány především s osobou jeho letitého politického rivala Václava Klause. Občané by podle Havla měli ve volbách zabránit tomu, aby v zemi rozhodovalo "poměrně úzké bratrstvo" a aby česká demokracie byla jen formální. "Máme mezi sebou moderní a kultivované normalizátory, kteří by nejraději tahali za nitky téměř od všeho velkými podniky počínaje, televizí a novinami pokračuje a zastupitelskými sbory konče," varoval Havel. V tomto duchu pak vyzval občany ke společnému vítězství "nad těmi, kdo neblaze - společně s jinými zdroji emisí - zamořují naše ovzduší". Asi třetinu půlhodinového projevu, který přečetl bez známek nedávných zdravotních problémů, věnoval Václav Havel Evropské unii a pochybovačným postojům některých českých politiků. "Nesmírně bychom hazardovali s osudem vlastním i s osudem našich potomků, kdybychom tento proces problematizovali," řekl a varoval před falešným hájením národních zájmů, jejichž výsledkem může být jen "do sebe zahleděný a lehce zahnívající skanzen". Přitom jen o pár desítek minut dříve na obrazovce konkurenční televize Václav Klaus opět varoval před "plíživou integrací" a "násilným homogenizováním" Evropy. Zejména se Klaus ohradil proti společné zahraniční politice EU. "Už jsme ji měli mnohokrát přesunutou do různých mocných center a nebylo to ku prospěchu naší země," řekl. K Hradu a čtyřkoalici zřejmě zase směřovala společná obava Klause a Zemana, že některé politické síly neunesou případnou porážku ve volbách. "Určitě budou pokusy o destabilizaci ze strany těch poražených, kteří nemají šanci být někdy vítězi," řekl Zeman. "Skoro bych si nemyslel, že to bude sociální demokracie, ale máme tady jiná seskupení," dodal Klaus. Předseda ODS dokonce nechal otevřenou otázku, že by mohl Havel po volbách bojkotovat vítěznou stranu a pověřit sestavením vlády politika jemu blízké orientace. "To nikdo nemůže předjímat. Možná že se signál toho či onoho typu objeví v projevu pana prezidenta," řekl Klaus. Proti podezření z možné destabilizace země po prohraných volbách se hned včera ohradila čtyřkoalice. "Taková slova připomínají slovník z doby před rokem 1989," řekla ČTK předsedkyně US-DEU Marvanová. Čtyřkoalice naopak jako jediná kladně ocenila Havlův novoroční projev. Podle předsedy lidovců Cyrila Svobody Havel "správně poukázal na to, že občané budou v tomto roce rozhodovat, zda bude pokračovat smlouva o stabilitě". Politici ODS a ČSSD prezidentův projev buď vůbec nesledovali, nebo ho označili za příliš nekonkrétní.
Čím velká trojka zahájila rok 2002
Václav Havel: Máme mezi sebou moderní a kultivované normalizátory, kteří by nejraději tahali za nitky téměř od všeho.
Václav Klaus: Může se stát, že někdo neunese nevítězství ve volbách.
Miloš Zeman: Určitě budou pokusy o destabilizaci ze strany těch poražených, kteří nemají šanci být někdy vítězi.
</TEXT>
</DOC>
<DOC>
<DOCID>LN-20020102005</DOCID>
<DOCNO>LN-20020102005</DOCNO>
<DATE>01/02/02</DATE>
<TEXT>
V první vteřině roku 2002 se v havlíčkobrodské nemocnici narodil dvaatřicetileté mamince z Chrtníče u Golčova Jeníkova prvorozený syn Vojtěch. "Zakřičel přesně vteřinu po půlnoci," řekl ředitel nemocnice Karel Přibyl. První letošní občánek váží 3,20 kilogramu a měří 50 cm.
</TEXT>
</DOC>
<DOC>
<DOCID>LN-20020102006</DOCID>
<DOCNO>LN-20020102006</DOCNO>
<DATE>01/02/02</DATE>
<TITLE>
On-line román Ondřeje Neffa
</TITLE>
<TEXT>
Dva nové kursy
</TEXT>
</DOC>
<DOC>
<DOCID>LN-20020102007</DOCID>
<DOCNO>LN-20020102007</DOCNO>
<DATE>01/02/02</DATE>
<TITLE>
Ohňostroje, fronty před bankomaty a první dychtivé nákupy v nové měně. Tak 304 milionů Evropanů oslavilo přechod k euru, které se úderem silvestrovské půlnoci stalo ve 12 zemích eurozóny oficiálním platidlem. Euro dorazilo i mimo Evropu - například na francouzský ostrov Réunion vzdálený tisíce kilometrů od starého kontinentu.
</TITLE>
<HEADING>
Nizozemci slavili v Maastrichtu
</HEADING>
<GEOGRAPHY>MAASTRICHT</GEOGRAPHY>
<TEXT>
Ohňostroje ozařovaly příchod nového roku a nizozemský ministr financí Gerrit Zalm nahlas počítal: padesát, deset, deset a pět, celkem 75 eur. Právě v Maastrichtu byla před deseti lety podepsána smlouva, která otevřela cestu k zavedení eura. Akt, díky němuž se Maastricht zviditelnil na mapě světa a stal se i centrem nizozemských oslav na počest nové měny. Vystoupení akrobatů, kteří balancovali dvacet metrů nad náměstím, přihlížel i premiér Wim Kok. mží
</TEXT>
<HEADING>
Španělsko zažilo "eurokrádež"
</HEADING>
<GEOGRAPHY>MADRID</GEOGRAPHY>
<TEXT>
Příchod nového roku znamenal pro Španělsko hned dvě velké události spojené se členstvím země v Evropské unii. Kromě společné měny je to předsednictví EU, které Madrid převzal na tento půlrok. Euro přivítal i ve španělském hlavním městě velkolepý ohňostroj. Ještě předtím ale země zažila i první "eurokrádež". Dvojice ozbrojených lupičů totiž ve městě Zamora přepadla banku, odkud si odnesla asi 90 tisíc eur. "Nejspíš byly odcizeny obě měny," prohlásil vládní mluvčí. šek, reuters
</TEXT>
<HEADING>
Rakouští taxikáři zatím eura nebrali
</HEADING>
<GEOGRAPHY>VÍDEŇ</GEOGRAPHY>
<TEXT>
Budeme brát euro až od sedmého ledna, bránili se taxikáři v rakouské spolkové zemi Vorarlbersko. Kdybychom měli kolem Silvestra brát obě měny, jenom bychom se zdrželi. Na Silvestra večer byla většina bankomatů uzavřena a byly naplněny novou měnou. Prodejci punče brali novou měnu ve Vídni už před půlnocí. mží
</TEXT>
<HEADING>
Finové byli mezi prvními
</HEADING>
<TEXT>
HELSINKI (od spolupracovnice LN ve Finsku) Finsko bylo společně s Řeckem první zemí v Evropě, která euro přivítala. "Prvním z prvních" byl finský ministr financí Sauli Niinistö, který si po půlnoci koupil šálek kávy. Úderem půlnoci otevřela i centrální banka, před kterou se navzdory mrazu utvořila fronta několika set lidí. "Zkušební balíček" eura si Finové mohli pořídit už v prosinci, zásoby ale byly během pár dnů vyprodány.
Elina Hiltunen
</TEXT>
<HEADING>
Irové se těšili na "pořádné" peníze
</HEADING>
<GEOGRAPHY>DUBLIN</GEOGRAPHY>
<TEXT>
Bez komplikací proběhl v Irské republice přechod na euro. Jako první nabízel euro bankomat na dublinském letišti, přestože nápis na něm hlásal "pouze irská měna". Pro první nedočkavé zájemce otevřela své brány i centrální banka. Většina lidí novou měnu uvítala: irská libra neměla ve světě prakticky žádný zvuk, zatímco s eurem v ruce budou mít turisté pocit, že mají "pořádné" peníze. reuters, ap
</TEXT>
<HEADING>
Němci hned vyrazili k bankomatům
</HEADING>
<TEXT>
WUPPERTAL (od spolupracovníka LN v Německu) - Příchod nového roku uvítalo Německo ohňostrojem a statisícovou party před Braniborskou bránou. Zatímco miliony mladých slavily pod otevřeným nebem za zvuků diskotékové hudby až do rána, proběhla v zemi nehlučná revoluce. Úderem půlnoci odblokovaly všechny peněžní automaty své zásoby zbrusu nových bankovek. Mnozí účastníci silvestrovských oslav přicházeli ještě během noci k automatům, aby si vyzvedli nové oběživo. Podle hlášení bank a spořitelen nedošlo v prvních hodinách k jediné poruše, obrovský logistický úkol byl splněn na výbornou. Od první minuty nového roku přeskočily z marek na eura také všechny taxametry, ceny jízdného už jsou uváděny pouze v nové měně. Řidiči ovšem zatím přijímají i marky a většinou také vracejí drobné v markách. Automaty na cigarety a jiné drobné zboží, také na jízdenky místní dopravy ale už fungují jen v eurech. Většina peněžních ústavů měla ve sváteční den několik hodin otevřeno, aby mohly zásobit novým platidlem klienty, kteří euro potřebují ihned - například hotely a restaurace, kiosky a podobně. O veřejnost bude za bankovními přepážkami postaráno hned 2. ledna.
Jiří Loewy
</TEXT>
<HEADING>
Italové už nemají miliony
</HEADING>
<TEXT>
NEAPOL (od zvláštního zpravodaje LN v Itálii) - Zavedení eura zastihlo lidi v ulicích. Velkolepé oslavy ale byly v kontrastu s ranní realitou. Řada bankomatů nefungovala, jeden zmála byl v provozu na letišti. I když mnoho Italů je rádo, že už nemusí používat milionové bankovky, někteří ztráty liry litují.
Tomáš Vaněk
</TEXT>
<HEADING>
Belgičané trochu zmatkovali
</HEADING>
<TEXT>
BRUSEL (od zpravodaje Českého rozhlasu v Bruselu) - "Proč musí euro přijít zrovna v den, kdy jsou zavřené banky a obchody," lamentovala většina Belgičanů nad příchodem nové evropské měny, která v Bruselu vyvolávala zmatky. Jestli někdo čekal, že u bankomatů budou 1. ledna 2002 postávat stovky lidí, ten se mýlil. Lidé prostě neměli důvod vybírat peníze. Všechny obchody byly zavřené a u benzinové pumpy se platí většinou kartou. Ti, co však zamířili do centra Bruselu, se nestačili divit. První dva bankomaty, které jsem potkal, byly mimo provoz. Jiné to bylo u pojízdné prodejny grilovaných kuřat. "Ano, můžete platit belgickými franky. Bereme je až do konce února," vysvětloval postarší dámě ospalý muž s vůní pečeného masa za zády. Zatímco dříve stálo kuře 200 franků za kus, teď si chlapík účtoval 5 eur, což je trochu více. "Lidé mi sami říkali, ať ty setinky zaokrouhlím, že se to pak dobře počítá," omlouval se a pečlivě rozděloval bankovky do dvou šuplíků. V jediné otevřené pekárně v mé čtvrti to bylo horší. Lidé většinou šustili pouze franky, zatímco ceny byly v euru. Mladičká prodavačka měla s přepočítáváním problémy. Lidé ale neztráceli novoroční úsměvy.
Milan Fridrich
</TEXT>
<HEADING>
Na všechny Francouze se nedostalo
</HEADING>
<TEXT>
PAŘÍŽ (od dopisovatelky LN ve Francii) - "Litujeme, ale bankomat je mimo provoz." Těmito slovy uvítalo mnoho pařížských bankomatů zákazníky, kteří si po půlnoci zkusili vybrat zbrusu nové bankovky. Dokonce ani na Champs-Elysées, hlavní třídě francouzské metropole, nebylo tolik očekávané euro okamžitě k dispozici: několik fungujících bankomatů vydávalo klientům staré franky. Ti neskrývali své zklamání. "Franky. Zas jen franky," konstatoval zklamaně 26letý Bertrand Roumegoux, který si odběhl z novoročního večírku. Premiér Lionel Jospin se rozhodl jít příkladem a po ránu si vyšel nakoupit. V okolí jeho domu naštěstí bankomaty fungovaly, takže za čerstvě vybraná eura zakoupil dva pugéty růží pro svou ženu a pro starostku 18. obvodu, ve kterém bydlí. "Zdá se mi, že Francouzi přistupují k euru se směsí zvědavosti a humoru. Tak to má být," prohlásil. Kromě humoru ale lidé zachovávají také obezřetnost, neboť mnohým ceny v eurech nic neříkají. V pekařstvích se tvořily dlouhé fronty, neboť zákazníkům i prodavačům trvalo počítání drobných déle než obvykle. Kalkulačka se stala standardní součástí zákazníkovy výzbroje.
Laďka Bauerová
</TEXT>
<HEADING>
Britové "legrační peníze" zatím nemají
</HEADING>
<TEXT>
LONDÝN (od dopisovatele LN v Británii) - Příchod eura nechal Brity v klidu: Spojené království se totiž společně s dalšími dvěma členy EU - Švédskem a Dánskem - k nové měně nepřipojilo. To ale neznamená, že by oslavy Nového roku kvůli tomu utrpěly. Téma společné měny se však v Británii objevilo. Výhody eura zmínil v novoročním projevu britský premiér Tony Blair. Pro euro se už nyní otevřeně vyjadřuje řada politiků, mezi nimi i londýnský starosta Ken Livingstone. Na druhé straně proti euru brojí spolu s vedením konzervativců četné listy, v neposlední řadě Daily Mail. Ten označuje euro za "funny money from Frankfurt", tedy "legrační peníze z Frankfurtu". Britská vláda slíbila o otázce eura referendum. Podle názoru řady expertů se nyní budou značně stupňovat tlaky na Londýn, aby se k jednotné měně připojil. V tomto smyslu se hned včera vyjádřil i předseda Evropské komise Romano Prodi. Ten v rozhovoru pro BBC předpověděl, že úspěch eura "vláká" do systému společné evropské měny i Británii. Odmítl ale předpovědět, kdy se tak stane. "Jakékoliv vměšování se do britské politiky by bylo špatné," prohlásil Prodi.
Milan Kocourek
</TEXT>
</DOC>
<DOC>
<DOCID>LN-20020102008</DOCID>
<DOCNO>LN-20020102008</DOCNO>
<DATE>01/02/02</DATE>
<TITLE>
Miliardy eur stálo vlády zemí eurozóny a podnikovou sféru zavedení nové měny.
</TITLE>
<GEOGRAPHY>PRAHA</GEOGRAPHY>
<TEXT>
Nyní je potřeba dostat do oběhu 15 miliard nových bankovek a 50 miliard mincí. Šéf Evropské centrální banky Wim Duisenberg přiznal, že to vezme 0,3 až 0,8 procenta z letošního hrubého domácího produktu zemí Evropské měnové unie (EMU).
</TEXT>
<HEADING>
Lidé si zvykají pomalu
</HEADING>
<TEXT>
Lidé zatím nejsou navyklí v eurech platit, v obchodech stále složitě přepočítávají cenu zboží na staré měny. U pokladen se tak tvoří fronty, které mohou podle Euro commerce evropské organizace maloobchodníků - snížit obrat jeho členů až o 10 procent. Celkové náklady přechodu na jednotnou měnu se mají podle ekonomů z BNP Paribas vyšplhat na 160 až 180 miliard eur. Vyplatí se tak zemím EMU přechod na euro? O politickém přínosu nikdo nepochybuje. Evropa je zase o něco sjednocenější. Některé ekonomické výhody jsou také jisté. Podniky ani lidé už nemusejí platit bankám a směnárnám za výměnu jedné měny za druhou. Jednodušší srovnávání cen v jednotlivých státech EMU donutí firmy k větší efektivitě. Lze se spolehnout i na nárůst investic z jedné země eurolandu do druhé.
</TEXT>
<HEADING>
Euro všechny problémy nevyřeší
</HEADING>
<TEXT>
Na druhé straně například známý americký ekonom Robert J. Samuelson namítá, že euro jen stěží vyřeší hlavní problémy evropských ekonomik: vysokou nezaměstnanost a nákladné sociální systémy, které navíc ohrožuje stárnutí evropské populace. Podle Samuelsona by jednotná měna skvěle fungovala v oblasti, ve které žijí lidé schopní se bez problémů přemisťovat za prací. Američané to mají jednoduché. Když se například v Nevadě nedostává práce, není problém přestěhovat se do Kalifornie nebo na Floridu. Evropané jsou na tom hůře. Jen málo Španělů se vydá za prací do Irska, stejně tak Řekové nepojedou do Finska. Evropany budou ještě dlouho rozdělovat kulturní a jazykové bariéry. Podle odborníků by uvedení eurových bankovek a mincí do oběhu mohlo pomoci kursu eura. Lidé prý získají větší důvěru v novou měnu, jakmile si ji budou moci "osahat". "Vznik eura v papírové a kovové podobě je důležitý psychologicky. Pokud vzbudí ve finančních kruzích důvěru, což se ukáže v horizontu několika měsíců, může jeho kurs posilovat," řekl ČTK Pavel Sobíšek z HVB Bank.
</TEXT>
<HEADING>
Nová měna je slabá
</HEADING>
<TEXT>
V současnosti se euro prodává přibližně za 0,89 dolaru. Při jeho zavedení v roce 1999 přitom dosahovalo úrovně 1,18 dolaru. Někteří ekonomové sice říkali, že v té době bylo euro nadhodnoceno, většina z nich však hledá důvody pro jeho následný pád jinde. V minulé dekádě rostla americká ekonomika rychleji než evropská, americký Federální rezervní fond si proto mohl dovolit nasadit větší úrokové sazby než Evropská centrální banka (ECB). Díky tomu se většina investic přesouvala z Evropy do USA a dolar bez problému posiloval. Jedním z důvodů pro slabé euro byla i nedůvěra v novou měnu. Za tak krátkou dobu prostě euro nezískalo takový kredit jako dolar nebo britská libra. Navíc se ekonomům nelíbila jeho chabá podpora ze strany ECB, další instituce, která si musí svou důvěryhodnost teprve vybudovat. Jestliže nakonec euro dokáže využít svého potenciálu (vždyť jím bude platit více než 300 milionů lidí), mohlo by v budoucnosti částečně nahradit dolar jako bezpečnou měnu pro světové investory a centrální banky. Spojené státy by ztratily část svého vlivu na hospodářství dalších zemí. Své zájmy by musely ještě více sjednotit s evropskými, což by mohlo vést k utužení transatlantického spojenectví. Česká republika nepřejde na euro hned po svém vstupu do Evropské unie, který je nyní plánován na rok 2004. Podle představitelů České Národní banky by Češi mohli začít eurem platit v roce 2006 nebo 2007. To by už měla být česká ekonomika připravena i na plné členství v EMU.
V současnosti se euro prodává přibližně za 0,89 dolaru. Při jeho zavedení v roce 1999 přitom dosahovalo úrovně 1,18 dolaru. Někteří ekonomové sice říkali, že v té době bylo euro nadhodnoceno, většina z nich však hledá důvody pro jeho následný pád jinde. V minulé dekádě rostla americká ekonomika rychleji než evropská, americký Federální rezervní fond si proto mohl dovolit nasadit větší úrokové sazby než Evropská centrální banka (ECB). Díky tomu se většina investic přesouvala z Evropy do USA a dolar bez problému posiloval. Jedním z důvodů pro slabé euro byla i nedůvěra v novou měnu. Za tak krátkou dobu prostě euro nezískalo takový kredit jako dolar nebo britská libra. Navíc se ekonomům nelíbila jeho chabá podpora ze strany ECB, další instituce, která si musí svou důvěryhodnost teprve vybudovat. Jestliže nakonec euro dokáže využít svého potenciálu (vždyť jím bude platit více než 300 milionů lidí), mohlo by v budoucnosti částečně nahradit dolar jako bezpečnou měnu pro světové investory a centrální banky. Spojené státy by ztratily část svého vlivu na hospodářství dalších zemí. Své zájmy by musely ještě více sjednotit s evropskými, což by mohlo vést k utužení transatlantického spojenectví. Česká republika nepřejde na euro hned po svém vstupu do Evropské unie, který je nyní plánován na rok 2004. Podle představitelů České Národní banky by Češi mohli začít eurem platit v roce 2006 nebo 2007. To by už měla být česká ekonomika připravena i na plné členství v EMU.
</TEXT>
</DOC>
<DOC>
<DOCID>LN-20020102009</DOCID>
<DOCNO>LN-20020102009</DOCNO>
<DATE>01/02/02</DATE>
<TEXT>
Lidé v zemích Evropské měnové unie (EMU) sice už mají k dispozici nové eurobankovky a euromince, až do konce února však budou moci v obchodech platit zanikajícími platidly. V Nizozemsku tato lhůta končí 28. ledna, v Irsku 9. února a ve Francii 17. února. Centrální banky jednotlivých zemí ale budou staré bankovky a mince vykupovat po neomezenou dobu. Podobně i Češi se mohou přinejmenším do poloviny února zbavit starých peněz v českých bankách a směnárnách. Další výměna bude možná, ovšem už za poplatek ve výši až 50 procent z objemu transakce. Peněžní ústavy doporučují, aby si občané směnili menší hotovost na české koruny. V případě výměny na eura si banky budou většinou účtovat poplatek za dvě výměny (z cizí měny na koruny a z korun na eura). Pokud někomu zbyly staré mince, měl by si naplánovat ještě krátký výlet do zahraničí. České banky totiž většinou mince nevykupují. Větší hotovost by si lidé měli složit na euroúčet. Pokud měl někdo devizový účet vedený na některou ze zanikajících měn, byl mu na přelomu roku automaticky a bezplatně konvertován na eura. Banky by o tom měly klienty informovat ve výpisu o stavu účtu k 31. prosinci 2001. Cestovní šeky vedené na některou ze zanikajících měn budou v zemích EMU akceptovány také až do února. Mohou být však také vráceny některému z českých peněžních ústavů. Banky doporučují, aby čeští obchodníci už nepřijímali platby v šecích na staré měny ani tzv. eurošeky (EC šeky), které pozbyly mezinárodní záruky. V případě nezbytnosti však bude možné nechat si proplatit všechny typy šeků nejméně do poloviny února.
</TEXT>
</DOC>
<DOC>
<DOCID>LN-20020102010</DOCID>
<DOCNO>LN-20020102010</DOCNO>
<DATE>01/02/02</DATE>
<GEOGRAPHY>FRANKFURT</GEOGRAPHY>
<TEXT>
Měnové stability lze dosáhnout jen tehdy, když se do toho nebudou plést politici. Tímto pravidlem se řídí člověk, který zodpovídá za fungování eura - ředitel Evropské centrální banky (ECB) Willem Frederik Duisenberg. Dnes ale 66letý Nizozemec politikům nic nedaruje. Nezajímají ho politické obchody, které v létě roku 1998 - přes odpor Francie - umožnily jeho zvolení do čela ECB. Paříž prý nakonec s Duisenbergem souhlasila jen na základě "džentlmenské" dohody, podle níž ho v polovině mandátu, tedy po čtyřech letech, vystřídá francouzský kandidát. Přestože tento termín vyprší letos v létě, Duisenberg se k odchodu nechystá. Na Silvestra odpověděl na dotaz, zda v čele ECB zůstane do konce roku 2002, jednoduše: "Ó ano! Vzhledem ke svému věku neočekávám, že budu prezidentem banky celé funkční období, ale je jen na mém rozhodnutí, kdy odejdu," dodal. Ekonomičtí analytici už Duisenbergovi odpustili nešetrné vyjádření z října 2000 o tom, že nepodpoří tápající euro, jež způsobilo další prudký pád jeho kursu. Nizozemcovo odhodlání dále řídit ECB totiž okamžitě přivítali s tím, že se tak euro zase dostalo o kousek z dosahu politiků. Stejně nesmlouvavým postojem Duisenberg dosáhl v 80. a 90. letech jako prezident nizozemské centrální banky silného postavení nizozemského guldenu. Zpočátku byl sice viněn, že jen kopíruje kroky Bundesbanky, v polovině 90. let však nizozemská ústřední banka stála už krok před německou. I proto Nizozemsko vykazovalo skvělé ekonomické ukazatele, za což si Duisenberg vysloužil ocenění Evropský bankéř roku 1997. Svoji kariéru přitom odstartoval jako politik a pro své mládí i úspěch mu přezdívali "holandský Kennedy". Jeho nápady ho už v 38 letech vynesly do křesla ministra financí, někdy ale byly divoké. Chtěl například "rozproudit" hospodářství tím, že každému Nizozemci stát pošle deset guldenů, čímž se měla zvýšit spotřeba.
</TEXT>
</DOC>
<DOC>
<DOCID>LN-20020102011</DOCID>
<DOCNO>LN-20020102011</DOCNO>
<DATE>01/02/02</DATE>
<TITLE>
Kdo byl první? Právo na první transakci v nové evropské měně si přiřkly francouzský ostrov Réunion, ležící v Indickém oceánu, a Nový Zéland.
</TITLE>
<GEOGRAPHY>SAINT-DENIS/WELLINGTON</GEOGRAPHY>
<TEXT>
Událost historického významu, jakou bylo vypuštění eura do oběhu, provázel i závod o prvenství. Pomyslný souboj se ale paradoxně odehrál tisíce kilometrů od evropského kontinentu, pro který nová společná měna představuje historický mezník. Prvním místem, kde se začne eurem platit, se měl stát ostrov Réunion francouzská zámořská výspa, ležící v Indickém oceánu. Starosta ostrovního správního střediska Saint-Denisu, René-Paul Victoria, také hned několik vteřin po půlnoci zaplatil u jednoho ze stánků s ovocem a zeleninou zbrusu novou měnou. "Tady máte první minci," řekl prodavači, když si za 76 eurocentů kupoval svazek plodů liči, známých též jako "čínské švestky". Evropská měna byla na ostrov, vzdálený téměř deset tisíc kilometrů od Paříže, dopravena letadly a loďmi. Bylo uděláno maximum, aby přechod na euro - po zavedení francouzského franku v roce 1975 pro obyvatele Réunionu už druhá podobná transakce - proběhl hladce.
</TEXT>
<HEADING>
První transakce
</HEADING>
<TEXT>
Zahraniční dopisovatelé přesto hlásili, že po úderu půlnoci vydávaly euro jen tři z šesti bankomatů v centru Saint-Denisu. Představitelé místních úřadů i sami francouzští politici se ale pokoušeli jakékoliv pochyby obyvatel rozptýlit. "Věřím, že všechno bylo pečlivě připraveno a přechod proběhne v dobré náladě," vzkázal obyvatelům Réunionu v živém televizním přenosu francouzský ministr financí Laurent Fabius. Jeho poselství vyslyšel majitel jedné z restaurací, který čekal na prvního zákazníka platícího eurem. "Zatím všichni platili jen kreditní kartou," smutně prohlašoval krátce po půlnoci Jean-Pierre Plantey, vlastník podniku Saint Gilles. "Jakmile dostanu první platbu v euru - a je jedno, kolik to bude pověsím si tu bankovku nad bar," plánoval Plantey. "Myslím ale, že to bude trvat několik dní, než se ve větším začne objevovat euro v hotovosti," dodal. Radost obyvatel Réunionu z prvenství ale zřejmě byla předčasná. O své slovo v dějinách se totiž následně přihlásil poradce novozélandského ministra financí Trevor Mallard. Oznámil totiž, že to byl právě on, kdo provedl první transakci s eurem v hotovosti. Zatímco půlnoc na Réunionu odbila o tři hodiny dříve než ve Francii (a o dvě hodiny před Řeckem a Finskem, které jsou v jiném časovém pásmu než zbytek eurozóny), na Novém Zélandu přivítali nový rok a s ním i novou evropskou měnu ještě o dalších osm hodin dříve.
Zahraniční dopisovatelé přesto hlásili, že po úderu půlnoci vydávaly euro jen tři z šesti bankomatů v centru Saint-Denisu. Představitelé místních úřadů i sami francouzští politici se ale pokoušeli jakékoliv pochyby obyvatel rozptýlit. "Věřím, že všechno bylo pečlivě připraveno a přechod proběhne v dobré náladě," vzkázal obyvatelům Réunionu v živém televizním přenosu francouzský ministr financí Laurent Fabius. Jeho poselství vyslyšel majitel jedné z restaurací, který čekal na prvního zákazníka platícího eurem. "Zatím všichni platili jen kreditní kartou," smutně prohlašoval krátce po půlnoci Jean-Pierre Plantey, vlastník podniku Saint Gilles. "Jakmile dostanu první platbu v euru - a je jedno, kolik to bude pověsím si tu bankovku nad bar," plánoval Plantey. "Myslím ale, že to bude trvat několik dní, než se ve větším začne objevovat euro v hotovosti," dodal. Radost obyvatel Réunionu z prvenství ale zřejmě byla předčasná. O své slovo v dějinách se totiž následně přihlásil poradce novozélandského ministra financí Trevor Mallard. Oznámil totiž, že to byl právě on, kdo provedl první transakci s eurem v hotovosti. Zatímco půlnoc na Réunionu odbila o tři hodiny dříve než ve Francii (a o dvě hodiny před Řeckem a Finskem, které jsou v jiném časovém pásmu než zbytek eurozóny), na Novém Zélandu přivítali nový rok a s ním i novou evropskou měnu ještě o dalších osm hodin dříve.
</TEXT>
</DOC>
<DOC>
<DOCID>LN-20020102012</DOCID>
<DOCNO>LN-20020102012</DOCNO>
<DATE>01/02/02</DATE>
<TEXT>
ČESKÝ KRUMLOV - Jak se zbavit posledních drobných marek a šilinků, které nahradilo euro? Zatímco větší sumy lidé mění ve směnárnách nebo v bance, drobné mince nalezené na poslední chvíli po kapsách končí zejména v duty free shopech. Bezcelní obchody na hraničních přechodech vzali v posledních dnech a hodinách před koncem roku čeští zákazníci doslova útokem. "Lidé utrácejí veškeré mince, které se jim podařilo doma nalézt. Nosí nám sem zbývající drobné marky a šilinky třeba v papírových pytlících," řekla LN prodavačka z duty free shopu Devil v Dolním Dvořišti na Českokrumlovsku. Ještě na Nový rok se před bezcelními obchody tvořily dlouhé fronty zákazníků. Lidé přitom mohou v některých free shopech platit drobnými markami a šilinky ještě do poloviny ledna. "Dostali jsme pokyn, že mince, kterým končí platnost, můžeme brát až do 15. ledna," uvedla prodavačka z obchodu Devil. Většina zákazníků se však podle ní snaží utratit drobné marky a šilinky co nejdříve, ačkoliv i v Rakousku budou obchodníci přijímat starou měnu ještě dva měsíce. Ve free shopech, osvobozených od cla, tak lidé utrácejí především za levný alkohol, cigarety a cukrovinky. "Někdo si k nám přijede třeba jen pro čokoládu, aby ani jedna nalezená marka nepřišla nazmar," řekla LN prodavačka z dalšího jihočeského pohraničního free shopu. Stejnou zkušenost mají i všechny další bezcelní obchody v česko-německém a česko-rakouském příhraničí. Eurem, které začaly české bezcelní obchody už také přijímat, zatím platí jak čeští, tak zahraniční zákazníci jen výjimečně.
</TEXT>
</DOC>
<DOC>
<DOCID>LN-20020102013</DOCID>
<DOCNO>LN-20020102013</DOCNO>
<DATE>01/02/02</DATE>
<TITLE>
Od 1. ledna se nová měna používá také na Balkáně
</TITLE>
<GEOGRAPHY>PRIŠTINA/PODGORICA</GEOGRAPHY>
<TEXT>
Obyvatelé dvanácti zemí Evropské unie nebyli jediní, kdo přijal s příchodem Nového roku euro jako základní platidlo. Jednotnou evropskou měnu totiž spolu s nimi převzali za svou i Černohorci a Kosované. Jak Černá Hora, tak i Kosovo v roce 1999 nahradily tehdejší základní platidlo v zemi - jugoslávský dinár německou markou. Důvody byly ekonomické (dinár čelil inflaci) i politické (Černá Hora i Kosovo usilují o odtržení od Srbska). Se zavedením eura pomáhali v Kosovu i příslušníci mezinárodních mírových sil KFOR, včetně vojáků ze Spojených států, Británie, Ruska a dalších zemí, které samy jednotnou evropskou měnu s Novým rokem nezavedly. Zástupci KFOR rozváželi do všech vesnic letáky s obrázky eurových bankovek i mincí, informace o přepočítávacím kursu mezi markou a eurem atd.. Zatímco o zavedení marky a nyní i eura v Kosovu rozhodla civilní správa OSN v této srbské provincii, v Černé Hoře jde o aktivitu místní vlády. Evropská centrální banka černohorský postup sice nepodporuje, ale toleruje ho. I proto už byla do Černé Hory vyslána hotovost ve výši 30 milionů eur. Tyto bankovky a mince by alespoň pro začátek měly pomoci nahradit 180 milionů marek, jež v této zemi prokazatelně kolují. Odhady ale uvádějí, že Černohorci vlastní ještě mnohem více marek. Podle listu International Herald Tribune se mimo Německo pohybuje až sto miliard marek (v přepočtu více než 1,6 bilionu korun). To představuje okolo 40 procent celkové hotovosti v někdejší německé měně. Značná část těchto peněz se pohybuje právě na Balkáně a také v Turecku. Mnoho lidí z této oblasti totiž odešlo do Německa pracovat, značnou část vydělaných peněz ale posílají zpět svým rodinám, které zůstaly doma. Lidé ze zemí bývalého Sovětského svazu naopak vždy jednoznačně upřednostňovali americký dolar.
PRIŠTINA/PODGORICA - Obyvatelé dvanácti zemí Evropské unie nebyli jediní, kdo přijal s příchodem Nového roku euro jako základní platidlo. Jednotnou evropskou měnu totiž spolu s nimi převzali za svou i Černohorci a Kosované. Jak Černá Hora, tak i Kosovo v roce 1999 nahradily tehdejší základní platidlo v zemi - jugoslávský dinár německou markou. Důvody byly ekonomické (dinár čelil inflaci) i politické (Černá Hora i Kosovo usilují o odtržení od Srbska). Se zavedením eura pomáhali v Kosovu i příslušníci mezinárodních mírových sil KFOR, včetně vojáků ze Spojených států, Británie, Ruska a dalších zemí, které samy jednotnou evropskou měnu s Novým rokem nezavedly. Zástupci KFOR rozváželi do všech vesnic letáky s obrázky eurových bankovek i mincí, informace o přepočítávacím kursu mezi markou a eurem atd.. Zatímco o zavedení marky a nyní i eura v Kosovu rozhodla civilní správa OSN v této srbské provincii, v Černé Hoře jde o aktivitu místní vlády. Evropská centrální banka černohorský postup sice nepodporuje, ale toleruje ho. I proto už byla do Černé Hory vyslána hotovost ve výši 30 milionů eur. Tyto bankovky a mince by alespoň pro začátek měly pomoci nahradit 180 milionů marek, jež v této zemi prokazatelně kolují. Odhady ale uvádějí, že Černohorci vlastní ještě mnohem více marek. Podle listu International Herald Tribune se mimo Německo pohybuje až sto miliard marek (v přepočtu více než 1,6 bilionu korun). To představuje okolo 40 procent celkové hotovosti v někdejší německé měně. Značná část těchto peněz se pohybuje právě na Balkáně a také v Turecku. Mnoho lidí z této oblasti totiž odešlo do Německa pracovat, značnou část vydělaných peněz ale posílají zpět svým rodinám, které zůstaly doma. Lidé ze zemí bývalého Sovětského svazu naopak vždy jednoznačně upřednostňovali americký dolar.
</TEXT>
</DOC>
<DOC>
<DOCID>LN-20020102014</DOCID>
<DOCNO>LN-20020102014</DOCNO>
<DATE>01/02/02</DATE>
<TITLE>
Méně lidí v ulicích, méně vážných úrazů. Příchod nového roku 2002 slavili Češi střídměji než předchozí historické přelomy.
</TITLE>
<GEOGRAPHY>PRAHA</GEOGRAPHY>
<TEXT>
Minimum těžkých úrazů spojených s oslavami přelomu roku museli řešit zdravotníci a policisté o silvestrovské noci. Po bouřlivých ovacích příchodu kulatého roku 2000 a loni vstupu do nového milénia byly letošní oslavy mnohem střídmější. Pražská záchranná služba vyjížděla na Silvestra a do novoročního rána ke 194 případům, méně častěji než loni. I tak je to o polovinu vyšší počet než běžný průměr. Jen třetinu z výjezdů tvořily úrazy spojené s veselím, zbytek náhlé příhody či problémy po nadměrném požití alkoholických nápojů. "Ve všech případech byli zranění pod vlivem alkoholu. Ten se na silvestrovských statistikách podílí velmi výrazně," konstatoval mluvčí pražské záchranky Jan Škoula. Většinou šlo jen o lehká zranění. Jedinou výjimkou byl případ dvacetiletého mladíka na Čechově náměstí, který přišel při pokusu odpálit zábavní pyrotechniku devět minut před půlnocí o několik prstů na ruce. Podle Škouly bylo znát, že do pražských ulic tentokrát vyrazilo méně lidí než v minulých dvou letech. "Na množství naší práce se to ale nijak zvlášť neprojevilo," podotkl Škoula. K podobnému závěru dospěli i pracovníci úklidových firem, kteří Prahu včera ráno čistili od následků oslav. Nejvíce práce měli jako obvykle na Staroměstském a Hradčanském náměstí, celkově však měli méně práce než v předchozích letech. Také pražští hasiči měli jen drobnou práci se zhruba desítkou menších požárů, vesměs kontejnerů na odpadky a několika balkonů, kam zapadla neopatrně vypálená světlice.
</TEXT>
<HEADING>
Těžké úrazy byly výjimkou
</HEADING>
<TEXT>
Podobný průběh měly oslavy i v dalších českých městech a obcích. Hromadné akce se konaly jen v několika městech. Například v Hradci Králové přivítalo nový rok společně na 5000 lidí na Velkém náměstí. Většina radnic však letos na rozdíl od loňska na organizované akce a ohňostroje rezignovala. V Šumperku řešili lékaři případ mladíka, který si nešťastnou náhodou odpálil světlici přímo do obličeje. Lékařům se ale nejspíš podaří zachránit zasažené oko, a tak z celé příhody vyvázne postižený zřejmě jen s popáleninami. V Olomouckém kraji to byl jediný vážnější případ spojený s oslavami. Podobně relativně klidnou noc prožili i záchranáři na Jihlavsku. "Několikrát jsme vyjížděli, ale jen k běžným případům srdeční slabosti či epilepsie. Žádné klasické silvestrovské zranění jsme řešit nemuseli," uvedl ředitel jihlavské záchranky Jan Sedlák. Hlavní brněnské náměstí se sice s úderem půlnoci stalo jednou velkou startovací rampou pro petardy a rachejtle, ale ani tady nemuseli zdravotníci vážněji zasahovat. Podle tiskového mluvčího brněnské městské policie Víta Cvrčka zaznamenali strážníci jen jednu dívku s lehkou popáleninou nohy. Mimořádně klidný průběh oslav v jihomoravské metropoli potvrdil i podprůměrný provoz na místní záchytné stanici. Zatímco běžná denní "norma" čítá osm až devět příjmů za noc, o silvestrovské noci tu přijali pouze pět podnapilých. Na letošní oslavy naopak jen stěží zapomenou silvestrovští hosté hostince v Křižatkách na Mostecku. Asi hodinu po přelomu roku jim začala hořet střecha nad hlavou a nezachránil ji ani zásah mosteckých hasičů. Příčinou požáru však nebylo bujaré slavení, nýbrž vznícený trám v komíně. Asi nejvíce práce měli policisté a lékaři s řešením následků opileckých rvaček. Jednu takovou museli řešit jihočeští policisté v jedné ze šumavských obcí. Tržná rána na hlavě, kterou jeden z hostů utržil po ráně půllitrem, byla pravděpodobně nejvážnějším silvestrovským zraněním v celém Jihočeském kraji.
Podobný průběh měly oslavy i v dalších českých městech a obcích. Hromadné akce se konaly jen v několika městech. Například v Hradci Králové přivítalo nový rok společně na 5000 lidí na Velkém náměstí. Většina radnic však letos na rozdíl od loňska na organizované akce a ohňostroje rezignovala. V Šumperku řešili lékaři případ mladíka, který si nešťastnou náhodou odpálil světlici přímo do obličeje. Lékařům se ale nejspíš podaří zachránit zasažené oko, a tak z celé příhody vyvázne postižený zřejmě jen s popáleninami. V Olomouckém kraji to byl jediný vážnější případ spojený s oslavami. Podobně relativně klidnou noc prožili i záchranáři na Jihlavsku. "Několikrát jsme vyjížděli, ale jen k běžným případům srdeční slabosti či epilepsie. Žádné klasické silvestrovské zranění jsme řešit nemuseli," uvedl ředitel jihlavské záchranky Jan Sedlák. Hlavní brněnské náměstí se sice s úderem půlnoci stalo jednou velkou startovací rampou pro petardy a rachejtle, ale ani tady nemuseli zdravotníci vážněji zasahovat. Podle tiskového mluvčího brněnské městské policie Víta Cvrčka zaznamenali strážníci jen jednu dívku s lehkou popáleninou nohy. Mimořádně klidný průběh oslav v jihomoravské metropoli potvrdil i podprůměrný provoz na místní záchytné stanici. Zatímco běžná denní "norma" čítá osm až devět příjmů za noc, o silvestrovské noci tu přijali pouze pět podnapilých. Na letošní oslavy naopak jen stěží zapomenou silvestrovští hosté hostince v Křižatkách na Mostecku. Asi hodinu po přelomu roku jim začala hořet střecha nad hlavou a nezachránil ji ani zásah mosteckých hasičů. Příčinou požáru však nebylo bujaré slavení, nýbrž vznícený trám v komíně. Asi nejvíce práce měli policisté a lékaři s řešením následků opileckých rvaček. Jednu takovou museli řešit jihočeští policisté v jedné ze šumavských obcí. Tržná rána na hlavě, kterou jeden z hostů utržil po ráně půllitrem, byla pravděpodobně nejvážnějším silvestrovským zraněním v celém Jihočeském kraji.
</TEXT>
</DOC>
<DOC>
<DOCID>LN-20020102015</DOCID>
<DOCNO>LN-20020102015</DOCNO>
<DATE>01/02/02</DATE>
<TITLE>
Jak probíhaly poslední hodiny roku 2001
</TITLE>
<TEXT>
UHERSKÉ HRADIŠTĚ - Třináctiletý chlapec ze Zlechova na Uherskohradišťsku zemřel při explozi neznámé výbušniny, se kterou v neděli manipuloval doma v pokoji. Pyrotechnik zajistil na místě 40 různých vzorků chemikálií a pyrotechniku, kterou si mohou běžně koupit lidé starší 18 let, řekl mluvčí policie v Uherském Hradišti Jaroslav Krejčíř. "Zajistili jsme také návody na výrobu třaskavin a celou událost dále vyšetřujeme," uvedl. U chlapce byla nařízena soudní pitva.
</TEXT>
</DOC>
<DOC>
<DOCID>LN-20020102016</DOCID>
<DOCNO>LN-20020102016</DOCNO>
<DATE>01/02/02</DATE>
<TITLE>
Jak probíhaly poslední hodiny roku 2001
</TITLE>
<TEXT>
VELKÁ JAVOŘINA (okres Uherské Hradiště) - Mlha a silný vítr provázely silvestrovské setkání Čechů a Slováků na Velké Javořině na česko-slovenském pomezí. U hraničního kamene bratrství obou národů se přesto sešlo na 200 lidí. U pomníčku zakladatele akce Josefa Vavrouška poskládali malou mohylu z kamínků z celé republiky i ze zahraničních cest. Předseda společnosti Pavel Šremer je přesvědčen, že se Slováci, Češi a Moravané budou na Javořině scházet dál. "Doufám, že budeme dále spolupracovat bez ohledu na naše politiky, kteří si rozdělili hájemství. Věřím, že se zase velmi brzy sejdeme už ve společné Evropě," řekl.
</TEXT>
</DOC>
<DOC>
<DOCID>LN-20020102017</DOCID>
<DOCNO>LN-20020102017</DOCNO>
<DATE>01/02/02</DATE>
<TITLE>
Jak probíhaly poslední hodiny roku 2001
</TITLE>
<GEOGRAPHY>PLZEŇ</GEOGRAPHY>
<TEXT>
Silvestrovskou noc prožily v ulicích Plzně tisíce lidí. Na hlavním náměstí je pobavily hudební skupiny a půlnoční ohňostroj. Dav se pak přesunul k nábřeží u Domu kultury, kde asi půl hodiny po půlnoci vypukl ohňostroj. Na náměstí zůstalo po oslavách ve vrstvě umrzlého sněhu více než 20 metrů krychlových odpadků, zejména prázdných lahví od sektu, střepů, zátek a zbytků pyrotechniky.
PLZEŇ - Silvestrovskou noc prožily v ulicích Plzně tisíce lidí. Na hlavním náměstí je pobavily hudební skupiny a půlnoční ohňostroj. Dav se pak přesunul k nábřeží u Domu kultury, kde asi půl hodiny po půlnoci vypukl ohňostroj. Na náměstí zůstalo po oslavách ve vrstvě umrzlého sněhu více než 20 metrů krychlových odpadků, zejména prázdných lahví od sektu, střepů, zátek a zbytků pyrotechniky.
</TEXT>
</DOC>
<DOC>
<DOCID>LN-20020102018</DOCID>
<DOCNO>LN-20020102018</DOCNO>
<DATE>01/02/02</DATE>
<TITLE>
Jak probíhaly poslední hodiny roku 2001
</TITLE>
<TEXT>
BOUŘŇÁK V KRUŠNÝCH HORÁCH (okres Teplice) - Až po téměř pěti hodinách nalezli na Silvestra členové Horské služby v Krušných horách za pomoci pracovníků místních lyžařských vleků ztraceného desetiletého hocha. "Chlapec byl jen trochu podchlazený, ale jinak v pořádku, a tak si dáme skleničku šampaňského," řekl po skončení pátrací akce jeden z mužů v červených větrovkách na Bouřňáku. Chlapec, který přijel do tamního zimního střediska se svými rodiči z Prahy, dopoledne jezdil na jedné z místních sjezdovek. "Při jedné jízdě kolem desáté hodiny dopoledne však sjel mimo sjezdovku a začal bloudit," popsal začátek putování malého lyžaře člen horské služby.
</TEXT>
</DOC>
<DOC>
<DOCID>LN-20020102019</DOCID>
<DOCNO>LN-20020102019</DOCNO>
<DATE>01/02/02</DATE>
<TITLE>
Jak probíhaly poslední hodiny roku 2001
</TITLE>
<TEXT>
HRADEC KRÁLOVÉ - Více než 5000 lidí přivítalo společně příchod nového roku na královéhradeckém Velkém náměstí. Hradečtí se ke společné oslavě v historickém centru města sešli již sedmým rokem. Počtvrté se přitom pokusili o zápis do české Guinnessovy knihy rekordů. "Zda jsme rekord v přesně sečteném počtu lidí slavících na jednom místě příchod nového roku vytvořili, řekne až notář. Každopádně víme, kolik se nás ke společnému vítání roku na náměstí schází," řekl včera organizátor akce Pavel Kubát. Dodal, že tentokrát přišlo na náměstí před silvestrovskou půlnocí méně lidí než při vítání prvního roku nového tisíciletí.
</TEXT>
</DOC>
<DOC>
<DOCID>LN-20020102020</DOCID>
<DOCNO>LN-20020102020</DOCNO>
<DATE>01/02/02</DATE>
<TITLE>
Sněhová kalamita je stále vyhlášena na dvou místech - na Orlickoústecku a Jablonecku. Některé silnice III. třídy jsou uzavřeny.
</TITLE>
<GEOGRAPHY>PRAHA</GEOGRAPHY>
<TEXT>
Řidiči na Orlickoústecku a Jablonecku musejí nadále počítat s úseky silnic, které jsou kvůli sněhové kalamitě jen velmi obtížně sjízdné či dokonce nesjízdné. Na Semilsku silničáři včera v poledne kalamitní stav odvolali. Vydatné sněžení a silný nárazový vítr však dělají problémy i v dalších okresech. V semilském okrese platil kalamitní stav od neděle. "Kolem poledne se nám podařilo zprůjezdnit všechny úseky. Pomohlo nám hlavně to, že se konečně utišil prudký vítr," konstatoval ředitel okresní správy silnic Miroslav Mach. Na Jablonecku kalamita stále trvá, některé úseky hlavně kolem Horního Polubného a na Pustinách jsou nesjízdné. Kalamita je rovněž vyhlášena na Orlickoústecku v Královéhradeckém kraji. Kromě závějí tu silničáři bojují s únavou lidí i techniky, kterou kvůli nepřetržitému používání není možné udržovat. Především v horských oblastech musejí řidiči dál počítat se zavátými úseky, které lze projet jen s maximální pozorností a často jen za pomoci sněhových řetězů. Například v Krušných horách se silničářům daří udržovat pouze jeden průjezdný pruh a na zúžených úsecích se vytvářejí kolony aut. I přes velké úsilí zůstává několik silnic nesjízdných. Jde většinou o komunikace III. třídy.
PRAHA - Řidiči na Orlickoústecku a Jablonecku musejí nadále počítat s úseky silnic, které jsou kvůli sněhové kalamitě jen velmi obtížně sjízdné či dokonce nesjízdné. Na Semilsku silničáři včera v poledne kalamitní stav odvolali. Vydatné sněžení a silný nárazový vítr však dělají problémy i v dalších okresech. V semilském okrese platil kalamitní stav od neděle. "Kolem poledne se nám podařilo zprůjezdnit všechny úseky. Pomohlo nám hlavně to, že se konečně utišil prudký vítr," konstatoval ředitel okresní správy silnic Miroslav Mach. Na Jablonecku kalamita stále trvá, některé úseky hlavně kolem Horního Polubného a na Pustinách jsou nesjízdné. Kalamita je rovněž vyhlášena na Orlickoústecku v Královéhradeckém kraji. Kromě závějí tu silničáři bojují s únavou lidí i techniky, kterou kvůli nepřetržitému používání není možné udržovat. Především v horských oblastech musejí řidiči dál počítat se zavátými úseky, které lze projet jen s maximální pozorností a často jen za pomoci sněhových řetězů. Například v Krušných horách se silničářům daří udržovat pouze jeden průjezdný pruh a na zúžených úsecích se vytvářejí kolony aut. I přes velké úsilí zůstává několik silnic nesjízdných. Jde většinou o komunikace III. třídy.
</TEXT>
</DOC>
<DOC>
<DOCID>LN-20020102021</DOCID>
<DOCNO>LN-20020102021</DOCNO>
<DATE>01/02/02</DATE>
<GEOGRAPHY>PRAHA</GEOGRAPHY>
<TEXT>
Z českých vazebních věznic byli nejpozději 31. prosince propuštěni lidé, kteří jsou obvinění z majetkových trestných činů se škodou nedosahující 5000 korun. Podle novely trestního zákona se totiž z těchto skutků od 1. ledna stávají přestupky. Dosud představovala hranici mezi přestupkem a trestným činem částka 2000 korun. Zvýšení spodní hranice "škody nikoli nepatrné" se týká například krádeže, podvodu a zpronevěry, řekla jedna z pražských státních zástupkyň. Cely opustili například i recidivisté, kteří byli v minulosti za drobné krádeže odsouzeni. Propuštěni byli i narkomani, kteří ve vazbě skončili kvůli obavě, že budou pokračovat v krádežích, aby si sehnali peníze na drogy.
</TEXT>
</DOC>
<DOC>
<DOCID>LN-20020102022</DOCID>
<DOCNO>LN-20020102022</DOCNO>
<DATE>01/02/02</DATE>
<GEOGRAPHY>OSEČNÁ</GEOGRAPHY>
<TEXT>
Pětapadesátiletý muž uhořel v pondělí při požáru bývalé márnice v Osečné na Liberecku. "Příčinou požáru byla manipulace s otevřeným ohněm," řekl včera Michael Pelant z Hasičského záchranného sboru v Liberci. Oheň podle něj napáchal škodu za 170 tisíc korun. Několikrát trestaný muž přišel do Osečné asi přes rokem, aby si odpykal alternativní trest 180 hodin veřejně prospěšných prací. Zvládl to za měsíc a pak se rozhodl zůstat.
</TEXT>
</DOC>
<DOC>
<DOCID>LN-20020102023</DOCID>
<DOCNO>LN-20020102023</DOCNO>
<DATE>01/02/02</DATE>
<GEOGRAPHY>PRAHA</GEOGRAPHY>
<TEXT>
Nález dvou mrtvých, zřejmě umrzlých mužů zaznamenali včera pražští policisté. První tělo nalezl ráno chodec na Evropské ulici v Praze 6. Podle zevnějšku mrtvého muže středního věku je možné, že to byl bezdomovec. Další mrtvý zanedbaný muž středního věku bez dokladů byl objeven po poledni na nábřeží Edvarda Beneše. Přesnou příčinu smrti podle mluvčí pražské policie Ivy Knolové určí pitva, která také prokáže, zda byli muži pod vlivem alkoholu.
</TEXT>
</DOC>
<DOC>
<DOCID>LN-20020102024</DOCID>
<DOCNO>LN-20020102024</DOCNO>
<DATE>01/02/02</DATE>
<GEOGRAPHY>JIHLAVA</GEOGRAPHY>
<TEXT>
Téměř šestikilometrovou trasu tradičního Silvestrovského běhu v Jihlavě bez újmy na zdraví zdolali i dva členové vlády: místopředseda vlády Vladimír Špidla a ministr dopravy Jaromír Schling. "Terén byl těžký, běžel jsem docela na doraz," řekl Špidla, který dorazil do cíle až za Schlingem. Po čtyřech kolech cestičkami jihlavských Smetanových sadů doběhl Schling v kategorii 50 - 59 let osmý s časem 28:28. Špidla si ve stejné kategorii oproti minulému roku polepšil o jednu příčku, když dorazil předposlední, tedy jedenáctý. S časem 33:12 mu na vítěze scházelo necelých deset minut. Pátého ročníku Silvestrovského běhu se zúčastnilo celkem 60 mužů a žen v osmi kategoriích.
</TEXT>
</DOC>
<DOC>
<DOCID>LN-20020102025</DOCID>
<DOCNO>LN-20020102025</DOCNO>
<DATE>01/02/02</DATE>
<TITLE>
PRAHA - "Tak vážení, do startu zbývá deset vteřin! Pět, čtyři, tři, dva, jedna, start!" volá muž v kovbojském klobouku a paličkou udeří do připraveného gongu. Tři desítky závodníků vyrážejí na sněhem pokrytou trať. Startérem závodu není nikdo jiný než pětaosmdesátiletý docent Jaroslav Skála, nejznámější český bojovník proti alkoholismu. Areál léčebny v Apolinářské ulici, kde za jiných okolností lze spatřit spíše pacienty, kteří se podrobují odvykací kůře ze závislosti na drogách nebo alkoholu, ožívá na Silvestra svérázným závodem, který zde letos docent Skála připravuje již po dvaatřicáté. "Původně jsme běhávali o půlnoci, ale to bylo nebezpečné, protože trať nebyla osvětlená. Proto jsme později běh přeložili na desátou hodinu dopolední," vzpomíná Skála. Závodní pole je velmi pestré: Převažují lékaři, ošetřovatelé a jejich rodinní příslušníci. Mezi mužskou většinou probleskuje i několik dívčích tváří, nejmladší účastníci jsou dokonce ještě školou povinní, zatímco věk nejstarších se pohybuje okolo osmdesátky. Na start se staví i vyléčení alkoholici.
</TITLE>
<HEADING>
Vítěze určí gong
</HEADING>
<TEXT>
Ačkoliv teplota se drží pod nulou a ve vzduchu poletuje sníh, někteří odvážlivci běží oblečeni nalehko, jeden ze starších mužů má na sobě dokonce jen tílko a trenýrky. Letošní závod je ozdoben i slavnou sportovní tváří, do zdolávání sněhem pokryté trati se odvážně pouští i vítěz několika maratonů Václav Chudomel. Závodníci různým tempem obíhají po nedlouhém, ale náročném okruhu: Jedno kolo měří dvě stě deset metrů, převýšení je asi třicetimetrové. Nejlépe fyzicky připravení borci předbíhají ostatní i o několik kol. "Vtip je v tom, že to vlastně není skutečný závod," vysvětluje Skála, který stojí v úrovni cíle a probíhajícím běžcům hlásí, jak dlouho už běží. "Já mám v obálce napsaný čas, a ten když uplyne, tak znovu bouchnu do gongu." Vítězem se stává ten, který po zaznění gongu proběhne cílem jako první. Uplyne něco přes dvacet minut, když docent Skála do gongu podruhé udeří. Závodníci, kteří se nacházejí poblíž prostoru cíle, začínají finišovat. S různě dlouhými časovými odstupy za nimi doráží i zbytek startovního pole. Všichni včetně nejstarších dokončí závod bez újmy na zdraví. "Nepamatuji se, že by se během závodu někomu něco stalo," přemítá Skála. "Ale těm, kteří nemají natrénováno, to dá pořádně zabrat."
Ačkoliv teplota se drží pod nulou a ve vzduchu poletuje sníh, někteří odvážlivci běží oblečeni nalehko, jeden ze starších mužů má na sobě dokonce jen tílko a trenýrky. Letošní závod je ozdoben i slavnou sportovní tváří, do zdolávání sněhem pokryté trati se odvážně pouští i vítěz několika maratonů Václav Chudomel. Závodníci různým tempem obíhají po nedlouhém, ale náročném okruhu: Jedno kolo měří dvě stě deset metrů, převýšení je asi třicetimetrové. Nejlépe fyzicky připravení borci předbíhají ostatní i o několik kol. "Vtip je v tom, že to vlastně není skutečný závod," vysvětluje Skála, který stojí v úrovni cíle a probíhajícím běžcům hlásí, jak dlouho už běží. "Já mám v obálce napsaný čas, a ten když uplyne, tak znovu bouchnu do gongu." Vítězem se stává ten, který po zaznění gongu proběhne cílem jako první. Uplyne něco přes dvacet minut, když docent Skála do gongu podruhé udeří. Závodníci, kteří se nacházejí poblíž prostoru cíle, začínají finišovat. S různě dlouhými časovými odstupy za nimi doráží i zbytek startovního pole. Všichni včetně nejstarších dokončí závod bez újmy na zdraví. "Nepamatuji se, že by se během závodu někomu něco stalo," přemítá Skála. "Ale těm, kteří nemají natrénováno, to dá pořádně zabrat."
</TEXT>
</DOC>
<DOC>
<DOCID>LN-20020102026</DOCID>
<DOCNO>LN-20020102026</DOCNO>
<DATE>01/02/02</DATE>
<TITLE>
Definitivní verdikt o dalším osudu Aleše Rozehnala vynese až odvolací městský soud
</TITLE>
<TEXT>
Nový rok ve vazbě. I první dny nového roku tráví právník ředitele televize Nova Vladimíra Železného Aleš Rozehnal v cele pankrácké vazební věznice.
PRAHA - Pražský státní zástupce nesouhlasí s rozhodnutím obvodního soudu propustit právníka Aleše Rozehnala výměnou za již složenou pětimilionovou kauci na svobodu. V ideálním případě mohl být Rozehnal propuštěn již včera. Obvodní soud Prahy 1 totiž dospěl již 24. prosince k závěru, že obava z ovlivňování svědků u Rozehnala pominula, a přijal kauci jako záruku toho, že právník neuprchne do zahraničí. Městské státní zastupitelství však využilo na poslední chvíli své zákonné možnosti a podalo proti verdiktu soudu stížnost. O setrvání Rozehnala ve vazbě tak bude nyní rozhodovat odvolací městský soud. Ten také jako jediný může vynést definitivní verdikt o tom, zda je setrvání právníka ve vazbě nezbytné. "Státní zastupitelství nesouhlasí s názorem obvodního soudu, že pominul důvod vazby, spočívající v obavě z maření trestního řízení působením na svědky," uvedl včera k případu Rozehnal mluvčí městského zastupitelství Martin Omelka.
</TEXT>
<HEADING>
Výslechy dalších svědků pokračují zítra
</HEADING>
<TEXT>
Žádost o propuštění Rozehnala z vazby podal jeho obhájce Josef Monsport počátkem prosince. Ačkoli vyšetřovatel nedávno vyslechl svědky, kvůli nimž Rozehnal ve vazbě původně skončil, státní zástupce žádosti o propuštění nevyhověl. Podle státního zástupce totiž právě z výslechů příbramského právníka Michala Janíka a podnikatele v plynárenském průmyslu Karla Komárka mladšího a staršího vyplynula další dvě jména svědků-právníků, které by mohl Rozehnal na svobodě ovlivňovat. Podle Monsporta ale i obvodní soud uznal, že se na ně vztahuje mlčenlivost a zákaz výslechu. Rozehnalův obhájce Monsport včera řekl, že výslechy těchto dvou svědků jsou naplánované na 3. a 4. ledna. Podle něj by pak státní zastupitelství mohlo vzít stížnost k propuštění Rozehnala z vazby zpět. Monsport uvedl, že možnost kauce za "útěkovou" vazbu se zastupitelstvím předem konzultoval. Omelka se ale přímé odpovědi na dotaz, zda by zastupitelství souhlasilo s pětimilionovou kaucí náhradou za obavu z útěku, vyhnul. Existuje vazební důvod působení na svědky, proto není možno uvažovat o kauci, řekl mluvčí státního zastupitelství Omelka. Pokud jde o vazební důvod ovlivňování svědků, mohou obvinění ve vazbě podle novely trestního řádu strávit nejdéle tři měsíce. U Rozehnala by tato lhůta vypršela 7. února. Rozehnal a Železný jsou obviněni z pokusu o poškozování věřitele kvůli miliardové transakci s lichtenštejnskou nadací Astrona Foundation. Rozehnal byl od 7. listopadu ve vazbě kvůli obavě z ovlivňování svědků; později i pro nebezpečí útěku do ciziny, kde má údajně uloženo pět milionů korun. U Železného soud návrh na uvalení vazby zamítl.
Žádost o propuštění Rozehnala z vazby podal jeho obhájce Josef Monsport počátkem prosince. Ačkoli vyšetřovatel nedávno vyslechl svědky, kvůli nimž Rozehnal ve vazbě původně skončil, státní zástupce žádosti o propuštění nevyhověl. Podle státního zástupce totiž právě z výslechů příbramského právníka Michala Janíka a podnikatele v plynárenském průmyslu Karla Komárka mladšího a staršího vyplynula další dvě jména svědků-právníků, které by mohl Rozehnal na svobodě ovlivňovat. Podle Monsporta ale i obvodní soud uznal, že se na ně vztahuje mlčenlivost a zákaz výslechu. Rozehnalův obhájce Monsport včera řekl, že výslechy těchto dvou svědků jsou naplánované na 3. a 4. ledna. Podle něj by pak státní zastupitelství mohlo vzít stížnost k propuštění Rozehnala z vazby zpět. Monsport uvedl, že možnost kauce za "útěkovou" vazbu se zastupitelstvím předem konzultoval. Omelka se ale přímé odpovědi na dotaz, zda by zastupitelství souhlasilo s pětimilionovou kaucí náhradou za obavu z útěku, vyhnul. Existuje vazební důvod působení na svědky, proto není možno uvažovat o kauci, řekl mluvčí státního zastupitelství Omelka. Pokud jde o vazební důvod ovlivňování svědků, mohou obvinění ve vazbě podle novely trestního řádu strávit nejdéle tři měsíce. U Rozehnala by tato lhůta vypršela 7. února. Rozehnal a Železný jsou obviněni z pokusu o poškozování věřitele kvůli miliardové transakci s lichtenštejnskou nadací Astrona Foundation. Rozehnal byl od 7. listopadu ve vazbě kvůli obavě z ovlivňování svědků; později i pro nebezpečí útěku do ciziny, kde má údajně uloženo pět milionů korun. U Železného soud návrh na uvalení vazby zamítl.
</TEXT>
</DOC>
<DOC>
<DOCID>LN-20020102027</DOCID>
<DOCNO>LN-20020102027</DOCNO>
<DATE>01/02/02</DATE>
<GEOGRAPHY>PRAHA</GEOGRAPHY>
<TEXT>
Prezident Václav Havel nabízel před téměř deseti lety křeslo československého premiéra Vladimíru Mečiarovi. Alespoň to tvrdí Mečiar, který však nabídku - jak sám neopomene dodat - prozíravě odmítl. Celá věc se měla odehrát před dělením federace, kterou tehdejší slovenský premiér Mečiar dojednával s Václavem Klausem. Mečiar deníku Sme řekl, že od začátku se objevovaly tendence poštvat je proti sobě. "Byl pokus postavit nás proti sobě tím, že mi byla nabídnuta funkce předsedy federální vlády. Ale s tím, že Klaus nebude," tvrdí Mečiar. Mečiarovu verzi ovšem včera nikdo nepotvrdil. Prezidentův mluvčí Ladislav Špaček si dnes nevybavuje, že by Havel v roce 1992 přišel za Mečiarem s takovouto nabídkou. Ani jeho předchůdce, Michael Žantovský, o tom nic neví. "Rozhodně si nejsem ničeho takového vědom," řekl. Přitom podle Mečiarova líčení tehdy u toho byli i další představitelé ČR. "Pan Čalfa tam stál, říkám - Mariáne, ty si sedni, jako předseda federální vlády jsi přišel a jako předseda i odejdeš." Mečiar si dodnes cení Klausova přístupu a zároveň vyvrací mýty o tandemu Mečiar-Klaus coby konstruktérů rozvodu. "Klaus mě nikdy netlačil. Klaus byl jediný pragmatik mezi českými politiky," dodal. Mečiar je přesvědčený, že další pokračování společného státu nemělo vyhlídky na úspěch. "Dospěli jsme k závěru, že stát je už vlastně rozpadlý a nám zbývá uspořádat tyto vztahy tak, aby to odpovídalo vztahům českým i slovenským," řekl. Nic na tom podle něj nemění ani to, že se o rozdělení státu rozhodlo u stolu a nikoli v referendu. Mečiar říká, že je navrhoval, česká strana to však pokaždé odmítla. Ať si prý slovenská strana o referendu rozhodne samostatně. "Jsem přesvědčen, že by to prošlo a Slováci by se vyjádřili pro samostatný stát, ačkoliv důsledky mezi nimi by byly o trochu rozporuplnější," řekl Mečiar.
</TEXT>
</DOC>
<DOC>
<DOCID>LN-20020102028</DOCID>
<DOCNO>LN-20020102028</DOCNO>
<DATE>01/02/02</DATE>
<TITLE>
PRAHA - Již posedmé vydává česká armáda spolu s ministerstvem obrany příručku pro brance Vojna do kapsy aneb Průvodce vojenskou službou. Branci i jejich rodinní příslušníci tu naleznou informace o tom, co dělat po obdržení povolávacího rozkazu, jak se dopravit k příslušnému útvaru k nástupu a také doporučení, jak by se správný branec neměl při nástupu na vojnu chovat. "Alkohol (ani drogy) s sebou neberte a ani je při cestě nepožívejte bývají velmi špatným rádcem. Vyvarujete se tak toho, aby vaše první kroky nesměřovaly z nádraží namísto k útvaru na záchytnou stanici. Toto je jen dobře míněná rada, jak se neuvést hned první den špatně," píše se v příručce. Průvodce obsahuje i slovníček vojenského slangu. "Armádní profesní slang je často kritický, hanlivý, ale nejednou také vtipný, umně zkratkovitý, napomáhající všednímu životu i adaptaci na neznámé prostředí. V každém případě je však vojenská hantýrka natolik frekventovanou mluvou, že se jí nelze vyhnout," uvádí průvodce. Součástí příručky je i text náčelního generálního štábu armády o roli Česka v NATO.
</TITLE>
<HEADING>
Vojenský slang
</HEADING>
<TEXT>
* atombordel výstroj protichemické ochrany * buzerplac nástupiště a cvičiště pořadových cvičení * arma bufet * bidlo horní část palandy * pelech dolní část palandy * sapík samopal * mám stojku jsem pověřen strážní službou * bigoš příslušník motostřelectva * pípák příslušník spojovacího vojska * modrej příslušník letectva * déveťák důstojník ve službě dozorčího útvaru
* atombordel výstroj protichemické ochrany * buzerplac nástupiště a cvičiště pořadových cvičení * arma bufet * bidlo horní část palandy * pelech dolní část palandy * sapík samopal * mám stojku jsem pověřen strážní službou * bigoš příslušník motostřelectva * pípák příslušník spojovacího vojska * modrej příslušník letectva * déveťák důstojník ve službě dozorčího útvaru
</TEXT>
</DOC>
<DOC>
<DOCID>LN-20020102029</DOCID>
<DOCNO>LN-20020102029</DOCNO>
<DATE>01/02/02</DATE>
<TITLE>
Novoroční projev prezidenta České republiky Václava Havla
</TITLE>
<TEXT>
Dámy a pánové, milí spoluobčané, dovolíte-li, vyznám se vám z jednoho svého velmi osobního a dost silného pocitu: zdá se mi, že jsme dnes v noci vstoupili do roku, který by mohl být pro naši zemi v jistém smyslu přelomový. Nejde jen o to, že budeme mít celkem čtvery volby, ale především o to, že se v těchto volbách bude rozhodovat o velmi zásadních věcech. Mnoho různě se sbíhajících, navzájem se proplétajících a všelijak se doplňujících příčin totiž vede k tomu, že teprve teď dvanáct let po pádu komunismu - budeme zřejmě rozhodovat o budoucím charakteru naší společnosti a našeho státu, o typu našeho vzájemného soužití, o způsobu našeho včlenění do světa, který nás obklopuje, o klimatu, které bude převládat v našem veřejném životě, a dík tomu všemu vlastně nepřímo o životě každého z nás. Budeme společností vskutku občanskou a vskutku otevřenou, která umožňuje všem, aby na nejrůznějších rovinách a nejrůznějším způsobem ovlivňovali její osud a účastnili se tak politického života v tom nejširším slova smyslu, anebo se bude náš společenský systém zvolna, nenápadně, ale nezvratně uzavírat tak, až nakonec o tom nejpodstatnějším bude rozhodovat vždycky jen totéž poměrně úzké bratrstvo, v jehož rukách bude soustředěna hlavní moc ekonomická, politická i mediální a které se nebude bát ani samého pomezí kriminality? Budeme státem opravdu demokratickým, v němž všichni občané a jejich svobodně vznikající společenství mohou spoluurčovat běh věcí, anebo budeme demokracií spíš jen formální, technickou, institucionální, která se spokojuje s tím, že máme parlament, volby a politické strany? Budeme státem hrdých občanů, kteří se nebojí před nikým mluvit a nepotřebují nikomu nadbíhat, anebo budeme státem, v němž se nikomu nevyplácí přijít do sporu s vlivnými? Budeme státem slušných poměrů, vzájemné solidarity a společné péče o tvář našich sídel a naší krajiny, anebo státem, jehož veřejný život je poznamenán nenávistí, závistí, intrikami a manipulací? Obě možnosti jsou otevřeny. A je dost sil, které mohou vývoj zvolna nebo i rychle posouvat oběma směry. Máme mezi sebou moderní a kultivované normalizátory, kteří by nejraději tahali za nitky téměř od všeho velkými podniky počínaje, televizí a novinami pokračuje a zastupitelskými sbory konče. Ale jsou mezi námi i statisíce občanů, kteří bez ohledu na všechny byrokratické překážky poctivě podnikají, přičemž podnikání chápou především jako tvorbu konkrétních hodnot, jakož i statisíce těch, kteří jako zaměstnanci nedokáží pracovat jinak, než jak nejlépe umějí. Jsou mezi námi tisíce takových, kteří navzdory všem obtížím společně, a dokonce bez nároků na zisk či slávu usilují o dobré věci, od pomoci bližním až po záchranu přírody. A jsou mezi námi i desítky tisíc těch, kteří vedou v zájmu obrany našich hodnot a v našem zastoupení nelehký život vojáků či policistů, jakož i těch, kteří se dokážou - ať už jako kriminalisté, státní zástupci, soudci, odboráři či prostě stateční občané vzepřít moci oné menšiny lidí, kteří nemají sice žádné skrupule, ale o to víc podezřele nabytých peněz a z nich pramenícího vlivu.
</TEXT>
<HEADING>
Zkoumejme, zda nás politici nebalamutí
</HEADING>
<TEXT>
Záleží jen na míře odvahy a prozíravosti, jež každý z nás uplatní ve svém každodenním rozhodování, a na rozmyslu, jenž uplatníme ve volbách, které z těchto sil převládnou. Myslím si, že bychom se měli všichni a velmi otevřeně ptát politiků, kteří se budou ucházet o přízeň voličů, čemu dávají přednost, a zkoumat pečlivě, zda nás nebalamutí. Měli bychom vědět, jak chtějí čelit všem projevům mafiánství či mafiánského pojetí kapitalismu, jak konkrétně míní posilovat moc práva i vliv občanů, jejich sdružení i jejich samospráv, jak míní prosazovat obecnou úctu k mravnímu i právnímu řádu, aniž by sami sebe klamali fikcí, že jí lze dosáhnout jen dalšími tunami stále podrobnějších paragrafů, které nakonec nejen nejsou respektovány, ale v nichž se lze stále tíž vůbec vyznat. Myslím si také, že naši politici či politické strany musí mít vlastní názor na soudobý civilizační vývoj světa i naší země a musí být schopni svůj názor svým voličům srozumitelně vysvětlit, tím spíš, že tento vývoj prozrazuje stále víc rozmanitých nebezpečí a hrozeb. Myslím si konečně, že politické strany jsou povinny říct zavčas a náležitě zdůvodnit, jaké lidi budou navrhovat do nejrůznějších funkcí, včetně funkce prezidentské. Nelze přijmout tvrzení, že všechno ukáže čas. Takové tvrzení totiž může znamenat i to, že politici chtějí mít po volbách pokud možno volné ruce a různé funkce si pak rozdělovat už bez vlivu veřejnosti a tak, aby žádný z nich nevyšel zkrátka. Milí občané, Komenský kdysi napsal, že se jako Evropané podobáme cestujícím na jediné velké lodi. Je tomu opravdu tak, Evropa vždycky byla jedním jediným velikým, byť velmi složitě strukturovaným politickým tělesem. Její vnitřní řád byl však vždycky vnucován těmi silnějšími těm slabším a pokud si ti slabší uhájili důstojné postavení, pak obvykle za cenu nekonečných obětí. Padesát let evropské integrace je historicky prvním pokusem uspořádat Evropu vskutku spravedlivě a s plným respektem k vůli všech, kdo se ho účastní. Svými důsledky se tato integrace obrací ve prospěch všech Evropanů a dík jí převládá na našem kontinentu už tak dlouho mír.
</TEXT>
<HEADING>
Rok 2002 bude přelomový
</HEADING>
<TEXT>
Je reálná naděje, že v letošním roce budou ukončena příslušná jednání a bude připravena či dokonce podepsána smlouva o přistoupení České republiky k Evropské unii. I tato šance potvrzuje, že půjde o rok vskutku přelomový. Zřejmě poprvé ve své historii se staneme pevnou součástí solidárního a opravdu demokratického evropského svazku, což se postupně - a v některých ohledech i velmi rychle - promění nejen v bezpočet praktických výhod, ale což bude mít především naprosto převratný význam historický. Můžeme si o optimální budoucí podobě Evropské unie myslet cokoliv a jakkoliv se účastnit celoevropské diskuse na toto téma, nesmírně bychom však hazardovali s osudem vlastním i s osudem našich potomků, kdybychom sám tento proces problematizovali a naši účast na něm oddalovali. V podstatě jde o totéž rozcestí, o němž jsem mluvil před okamžikem: buď se jako vskutku otevřená společnost otevřeme i svému okolí a otevřeme toto okolí nám, anebo se uzavřeme do sebe v bláhové naději, že nejlepší bude, když nám nikdo nebude do ničeho mluvit, protože my přece víme všechno nejlépe. Buď necháme do své země proudit svobodného ducha, smysl pro právo a občanskou kulturu zemí, které je po desítiletí houževnatě pěstují, a rychle tím - mimo jiné pomůžeme k posílení slušnosti našich poměrů, anebo touto možností pohrdneme, a ještě víc tím usnadníme život všem našim tunelářům, šejdířům a vůbec lidem bez skrupulí. Buď se budeme v dnešním globálně propojeném světě rovnoprávně podílet na společném pěstování duchovních i materiálních hodnot našeho kontinentu, anebo se uzavřeme do sebe a dáme přednost iluzi, že je lepší být v zájmu údajných národních zájmů a blíže neurčené národní identity - jakýmsi do sebe zahleděným a lehce zahnívajícím skanzenem. Iv této věci by měli politici před volbami jasně říct, co chtějí. Vždyť málokdy v uplynulých dvanácti letech jsme stáli před volbou tak vážnou a důležitou. Při úvahách o tomto tématu bychom se přitom neměli nechat šálit řečmi o tom, že se naše česká národní identita v Evropské unii rozpustí. Rozpustit ji můžeme jen my sami, a denně to ostatně mnozí z nás dělají: tím, jak przní český jazyk, jak banalizují českou architekturu, jak ničí českou krajinu, jak přehlížejí - jakožto pouhou "nadstavbu" - českou kulturu a jak kopou do kotníků svobodné kritické myšlení. O národní identitě a jejím údajném ohrožení mluvívají nejčastěji ti, kteří si jí jsou v sobě nejméně jisti. Do evropských a světových souvislostí se včleňujeme tím, že jsme dobře sami sebou, totiž že si získáváme respekt svou výkonností, svými objevy, svými myšlenkami, svou statečností, typem své odpovědnosti za svět, druhem své péče o naše kulturní dědictví a své starosti o tvář naší země. Nikoli tedy tím, že o své identitě trvale mluvíme a trvale se strašíme, že nám ji chce někdo ukrást. Nevšiml jsem si, že by Evropská unie jakkoli ublížila identitě Finů, Portugalců či Irů. Spíš naopak: otevřela těmto národům prostor nového rozvoje a nově jim položila i otázku, čím osobitým přispějí k rozvoji společnému. Vážení přátelé, jeden můj americký přítel řekl, že oběti teroristických útoků z jedenáctého září minulého roku nebyly zbytečné. Ti lidé v jistém zvláštním smyslu padli za celou svou vlast a za celou naši soudobou civilizaci. Jejich hrůzná smrt a posléze utrpení jejich blízkých, jakož i šok, který prožil celý svět, nás všechny velmi tvrdým způsobem upozornily na zlo tohoto světa a na lehký přístup ke všem novověkým vynálezům, které se v rukách fanatiků tak snadno mohou stát nástroji obecné zkázy. Bylo to veliké varovné znamení, veliká výzva k činům, velký impuls k prohloubení lidské solidarity, schopnosti sebeomezení a ochoty bojovat za základní lidské hodnoty, velký podnět k nové reflexi světa, v němž žijeme, a všech ohrožení, jež se nad ním vznášejí. Lidé, kteří zahynuli jako cestující v unesených letadlech a byli zabiti v napadených budovách - což je smutně paradoxní - upozornili na problémy této civilizace víc, než statisíce a milióny lidí umírajících hladem, nemocemi nebo v nesmyslných lokálních válkách v různých chudých či zapomínaných končinách světa. Ale upozornili vlastně i na jejich osud. Věřme, že tato otřásající událost pomohla probudit k životu všechny dobré síly, jež v lidstvu dřímají.
</TEXT>
<HEADING>
Summit NATO bude mít celosvětový význam
</HEADING>
<TEXT>
Dovolím si malou metaforu: ta hrůza přilétla - v duchu Apokalypsy - z nebe. Kéž by nás všechny přiměla dívat se častěji a pozorněji vzhůru, nad nás, směrem, v němž je tradičně lidskými kulturami tušen zdroj tajemného daru, kterým je tento svět, život v něm a lidský duch! Myslím, že význam katarze má a bude mít tato událost i v našich poměrech: posílí v nás vědomí, že nejsme jen občany české republiky, obyvateli té či oné obce, odborníky v té či oné disciplíně, voliči té či oné politické strany, ale že jsme - a to nikoli na posledním místě - i obyvateli této planety, jejichž jednotlivé osudy nebyly snad nikdy tak silně svázány v osud jediný. Jestli by se donedávna mohla zdát věta, že eventuální útok na New York či Washington by byl i útokem na Prahu, jen otřepanou frází, pak dnes je to přesné pojmenování skutečného stavu věcí. Vážení spoluobčané, vtomto roce budeme mít větší příležitost tvořivě zasáhnout do osudu světa, než jsme měli v celých svých dosavadních dějinách: v Praze se bude konat summit Severoatlantické aliance, na němž se čeká nejméně čtyřicet šest hlav států a tisíce dalších účastníků. Bude to první velké setkání tohoto druhu za bývalou železnou oponou, navíc ve městě, kde byla kdysi zrušena Varšavská smlouva. Jsem z různých důvodů hluboce přesvědčen, že toto setkání může mít pro celý svět a tvorbu jeho budoucího mírového řádu nepoměrně větší význam, než jsme si schopni teď, ba i v dohledné době uvědomovat. Je možné, ne-li přímo pravděpodobné, že teprve koncem tohoto roku - třináct let po rozpadu bipolárního rozdělení světa a rok po událostech z jedenáctého září - a právě v Praze, tomto magickém průsečíku viditelných i skrytých dějinných pohybů, budou položeny rozhodující základy budoucího lepšího, bezpečnějšího a spravedlivějšího světového uspořádání, a tedy i lepšího soužití všech civilizačních okruhů i všech obyvatel dnešního světa. Byl-li teroristický útok na moderní civilizaci vpravdě temnou bránou do třetího tisíciletí, pak pražské setkání by mohlo být naopak světlem na cestě k jeho dobrému obsahu. A pro nás by mohlo mít ještě jeden veliký význam: pomohlo by nám uvědomit si lépe a ukázat lépe i světu, že nemyslíme jen na sebe, ale že přijímáme i svůj díl odpovědnosti za planetu Zemi a budoucnost všech, kdo na ní žijí. Milí přátelé, hluboce si vážím všeho dobrého, co jste v uplynulém roce vykonali pro naši společnost, pro sobě blízké i pro sebe, oceňuji trpělivost a nadhled, jimiž byla vaše práce provázena, a věřím pevně, že v tomto přelomovém roce se nám všem podaří zaznamenat významná vítězství nad těmi, kdo neblaze - společně s jinými zdroji emisí - zamořují naše ovzduší. Přeji vám, kteří jste mi naslouchali, jakož i vašim rodinám a přátelům mnoho štěstí, zdraví, vnitřní pohody a úspěchů v roce 2002! l
Mezititulky LN
</TEXT>
</DOC>
<DOC>
<DOCID>LN-20020102030</DOCID>
<DOCNO>LN-20020102030</DOCNO>
<DATE>01/02/02</DATE>
<TITLE>
Osud mully Muhammada Umara Afghánce příliš nevzrušuje, západní spojenci ale zahájili vlastní akci na jeho dopadení.
</TITLE>
<TEXT>
W ASHINGTON - Nejmenovaní představitelé amerického ministerstva obrany v pondělí neoficiálně potvrdili, že jednotky USA v Afghánistánu zahájily akci, jejímž cílem je dopadnout vůdce afghánského militantního hnutí Taliban Muhammada Umara. Ačkoliv pracovníci floridského štábu Pentagonu odmítli uvést jakékoliv podrobnosti, světová média předpokládají, že Američané soustředili své pátrání na afghánskou provincii Hílmand. Listy The Washington Post a The New York Times uvedly, že vojenskou operaci komplikují rozpory mezi afghánskými vůdci. Prozatímní premiér Hamíd Karzáí potvrdil, že jeho vláda usiluje o Umarovo zatčení. Někteří místní velitelé v Kandaháru ale dávají před přímou akcí přednost uzavření dohody s talibanským velitelem z okolí města Baghránu Abdulem Vahídem, který je stejně jako oni paštunského původu. Právě tento osobní druh talibanského vůdce nejspíš stále poskytuje Umarovi ochranu. Američané se pokusili zlomit váhavost afghánských spojenců zpravodajskými fotografiemi, na nichž jsou zachyceny silně vyzbrojené pozice Vahídových sil. Jejich celkový počet je odhadován asi na 2000 bojovníků. Se samotným Umarem přitom 7. prosince z jeho bašty v Kandaháru odešlo jen asi 500 mužů.
</TEXT>
<HEADING>
Mise startovala za soumraku
</HEADING>
<TEXT>
Nový velitel kandahárské rozvědky Hadži Gullalaj včera uvedl, že Umar se s největší pravděpodobností skrývá v jeskyních u Baghránu. Podle očitých svědků vyrazilo v pondělí za soumraku směrem k Hílmandu několik amerických vrtulníků s asi sedmdesáti vojáky a kolona vozidel americké a britské armády. Pentagon včera v oficiálním vyjádření uvedl, že úkolem příslušníků námořní pěchoty operujících v okolí Kandaháru je získat obecné zpravodajské informace a prohledat místa bývalých základen Talibanu a Al Kajdy. "Aktivní hledání Umara není jejich úkolem," sdělil armádní mluvčí Rick Thomas. Podle pozorovatelů se ale Američané ve skutečnosti v Afghánistánu soustředili na dva hlavní cíle - dopadnout Umara a teroristu Usámu bin Ládina. "Dopadení toho, kdo byl donucen k útěku, je jen otázkou času," uvedl prezident George W. Bush.
Nový velitel kandahárské rozvědky Hadži Gullalaj včera uvedl, že Umar se s největší pravděpodobností skrývá v jeskyních u Baghránu. Podle očitých svědků vyrazilo v pondělí za soumraku směrem k Hílmandu několik amerických vrtulníků s asi sedmdesáti vojáky a kolona vozidel americké a britské armády. Pentagon včera v oficiálním vyjádření uvedl, že úkolem příslušníků námořní pěchoty operujících v okolí Kandaháru je získat obecné zpravodajské informace a prohledat místa bývalých základen Talibanu a Al Kajdy. "Aktivní hledání Umara není jejich úkolem," sdělil armádní mluvčí Rick Thomas. Podle pozorovatelů se ale Američané ve skutečnosti v Afghánistánu soustředili na dva hlavní cíle - dopadnout Umara a teroristu Usámu bin Ládina. "Dopadení toho, kdo byl donucen k útěku, je jen otázkou času," uvedl prezident George W. Bush.
</TEXT>
</DOC>
<DOC>
<DOCID>LN-20020102031</DOCID>
<DOCNO>LN-20020102031</DOCNO>
<DATE>01/02/02</DATE>
<TITLE>
Byla to základna Al Kajdy, tvrdí Pentagon. Kameraman Reuters ale v afghánské vesnici viděl kaluže krve a těla roztrhaná na kusy.
</TITLE>
<GEOGRAPHY>KÁBUL/WASHINGTON</GEOGRAPHY>
<TEXT>
Přes sto lidí údajně zahynulo v neděli ráno při náletu USA na afghánskou vesnici Nijází Kalá. Uvedli to její obyvatelé. Americká armáda sice potvrdila, že provedla letecký útok v této oblasti, ale odmítla tvrzení o obětech. Obec Nijází Kalá leží severně od Gardezu, který je hlavním městem provincie Paktíja. Jedná se v posledních dvou týdnech už o třetí americký útok, při němž podle výpovědí svědků zahynuli civilisté. Jeden z vesničanů agentuře Reuters řekl. že v Nijází Kalá zahynulo až 107 lidí a dalších deset bylo zraněno. Kvůli ohromnému rozsahu škod je prý ale obtížné oběti identifikovat. Útoku se podle místních obyvatel účastnily dva americké vrtulníky a bombardér B-52. Mluvčí americké armády Matthew Klee připustil, že letectvo USA podniklo na východě Afghánistánu útok, jeho terčem ale podle něho byla vojenská základna používaná radikálem Usámou bin Ládinem. Odůvodnil to tím, že na dva americké bombardéry B-1B a jeden B-52, které se útoku účastnily, byly vypáleny dvě střely země-vzduch.
</TEXT>
<HEADING>
Vesničané nemají rakety
</HEADING>
<TEXT>
"Vesničané po nás protiletecké rakety nestřílejí," vysvětlil Klee. Podle něho bylo velitelské stanoviště teroristů při útoku zničeno. "Jestli tam byli zabiti nějací nevinní lidé, ten počet, který byl uveden, je neopodstatněný," dodal pro BBC Klee. Zástupci vesnické rady starších - šury - ale trvají na svém a pozvali na místo zástupce americké armády, aby si sami prohlédli škody způsobené náletem. Kameraman agentury Reuters uvedl, že viděl americké vojáky provázené představiteli afghánských protitalibanských sil ze Severní aliance na cestě do vesnice. Uvedl také, že nejméně 12 domů bylo srovnáno se zemí. Výbuchy zde podle něho zanechaly ohromné krátery, po vesnici nacházel kusy roztrhaných těl a kaluže krve. Na místním hřbitově bylo podle vesničanů pohřbeno už 50 obětí náletu. Mnozí mrtví ale byli údajně polokočovní farmáři, kteří v Nijází Kalá trávili zimu. Jejich pozůstalí odvezli těla pohřbít na tradiční pohřebiště v hornaté oblasti Chóst.
"Vesničané po nás protiletecké rakety nestřílejí," vysvětlil Klee. Podle něho bylo velitelské stanoviště teroristů při útoku zničeno. "Jestli tam byli zabiti nějací nevinní lidé, ten počet, který byl uveden, je neopodstatněný," dodal pro BBC Klee. Zástupci vesnické rady starších - šury - ale trvají na svém a pozvali na místo zástupce americké armády, aby si sami prohlédli škody způsobené náletem. Kameraman agentury Reuters uvedl, že viděl americké vojáky provázené představiteli afghánských protitalibanských sil ze Severní aliance na cestě do vesnice. Uvedl také, že nejméně 12 domů bylo srovnáno se zemí. Výbuchy zde podle něho zanechaly ohromné krátery, po vesnici nacházel kusy roztrhaných těl a kaluže krve. Na místním hřbitově bylo podle vesničanů pohřbeno už 50 obětí náletu. Mnozí mrtví ale byli údajně polokočovní farmáři, kteří v Nijází Kalá trávili zimu. Jejich pozůstalí odvezli těla pohřbít na tradiční pohřebiště v hornaté oblasti Chóst.
</TEXT>
</DOC>
<DOC>
<DOCID>LN-20020102032</DOCID>
<DOCNO>LN-20020102032</DOCNO>
<DATE>01/02/02</DATE>
<GEOGRAPHY>KÁBUL</GEOGRAPHY>
<TEXT>
Tisíc sto dolarů zaplatil reportér časopisu Wall Street Journal za počítač firmy IBM a laptop jednomu Afghánci v Kábulu. Ten používali dva úzcí spolupracovníci Usámy bin Ládina, Muhammad Átif a Ajman Zavahrí. Na disku je uložena řada tajemství organizace Al Kajdy: plány na výrobu chemických zbraní a vraždy politických odpůrců. Ukázalo se, že Al Kajda byla vedena jako koncern, v dokumentech je označována jako firma, vedení nazýváno "General Management". V některých souborech prosí spolupracovníci o dřívější vyplacení zálohy, jiným je připomínáno, aby na cestách neutráceli peníze. Další dokumenty zachycují návody na výrobu bomb, tabulky, jaké množství jedu zabije člověka. Jeden obrazový soubor zachycuje bin Ládina, jak mluví o muslimské křižácké válce proti Americe.
</TEXT>
</DOC>
<DOC>
<DOCID>LN-20020102033</DOCID>
<DOCNO>LN-20020102033</DOCNO>
<DATE>01/02/02</DATE>
<GEOGRAPHY>KÁBUL</GEOGRAPHY>
<TEXT>
Afghánští a britští představitelé v pondělí podepsali dohodu o rozmístění mezinárodních sil v Afghánistánu (ISAF), jejichž úkolem bude pomáhat při dodržování bezpečnosti. Dohodu ale ještě před finálním schválením musí posoudit všechny státy, které přispějí svými vojáky. Mise pod mandátem OSN má mít asi 3000 vojáků a svou účast v ní přislíbila i Česká republika.
</TEXT>
</DOC>
<DOC>
<DOCID>LN-20020102034</DOCID>
<DOCNO>LN-20020102034</DOCNO>
<DATE>01/02/02</DATE>
<GEOGRAPHY>WASHINGTON</GEOGRAPHY>
<TEXT>
Jednoho zraněného si vyžádal pondělní útok neznámých ozbrojenců na americké vojenské vozidlo přepravující příslušníky amerických speciálních sil v Afghánistánu. Podle mluvčího amerických ozbrojených sil Franka Merrimana se zmíněný incident odehrál poslední večer loňského roku poblíž východoafghánského města Dželálábádu.
</TEXT>
</DOC>
<DOC>
<DOCID>LN-20020102035</DOCID>
<DOCNO>LN-20020102035</DOCNO>
<DATE>01/02/02</DATE>
<TITLE>
Australské úřady včera nařídily obyvatelům okrajových částí hlavního města Sydney a dvou dalších oblastí ohrožených šířícími se lesními požáry, aby opustili své domovy. "Oheň byl 150 metrů od domu, když nám řekli, abychom odešli. Požár jsme neviděli, všude byl jenom kouř," uvedl jeden z obyvatel Pennant Hills, které je asi 20 kilometrů od centra města. Práci hasičům navíc ztěžuje silný vítr, který žene plameny dále na město.
</TITLE>
<TEXT>
Foto AP - Russell
</TEXT>
</DOC>
<DOC>
<DOCID>LN-20020102036</DOCID>
<DOCNO>LN-20020102036</DOCNO>
<DATE>01/02/02</DATE>
<TITLE>
"Novou republiku" a ne pouze nové hlavy státu ze staré garnitury požaduje stále více Argentinců.
</TITLE>
<TEXT>
BUENOS AIRES - Poslední den loňského roku prožila argentinská metropole Buenos Aires ve znamení mimořádných bezpečnostních opatření. Ta měla odradit občany od protestních demonstrací poté, co v noci na pondělí nečekaně odstoupil prozatímní prezident - peronista Adolf Rodríguez Sáa. Odstupující prozatímní prezident přiznal, že na nedělním mimořádném shromáždění získal podporu pouze šesti peronistických guvernérů ze 14. Mezi těmi, kteří ho nepodpořili, bylo údajně i několik nejvlivnějších. "Nezbylo mi tak nic jiného než rezignovat," vysvětlil. Sáa byl již třetí hlavou státu po demisi představitele Radikální strany Fernanda de la Rúy 21. prosince. Stejně jako jeho politický oponent byla Sáova vláda smetena vlnou demonstrací, jejichž účastníci obviňovali vládnoucí establishment ze zbídačení země a podpory korupce. Po demisi Rúy i Sáy byl vždy do nových voleb prezidenta poslanci parlamentu ustavena přechodná hlava státu z vedení horní, respektive dolní sněmovny. Funkční období poslední z nich, Eduarda Camaňa, mělo být podle předpokladů mimořádně krátké pouhý jeden den. Největší politické strany se totiž pod tlakem rozvášněné veřejnosti konečně dohodly na společném postupu. Největší podpoře se napříč politickým spektrem těší senátor Eduardo Duhalde, o jehož volbě a délce funkčního období včera rozhodoval parlament. Vůdčí osobnosti z řad peronistů i okruhu Radikální strany dospěly k závěru, že hluboká ekonomická krize i nedůvěra obyvatelstva si vyžadují okamžitou stabilizaci situace. Nový prezident by proto měl podle nich vládnout až do konce původního volebního období de la Rúy - do roku 2003. Největším aktuálním problémem země je kritický nedostatek likvidního bankovního kapitálu (banky mají k dispozici asi pětkrát méně volných prostředků, než kolik je vedeno na účtech). Rúova vláda proto musela limitovat výběry z osobních účtů na pouhých 1000 dolarů měsíčně (asi 35 tisíc korun). Toto opatření stálo post Rúu i Sáu, je však málo pravděpodobné, že by si ho nový vůdce země dovolil zrušit. Spekuluje se pouze o zvýšení limitu pro výběr na trojnásobek. Někteří pozorovatelé proto soudí, že ani pátý prezident se nemusí v křesle udržet dlouho.
</TEXT>
</DOC>
<DOC>
<DOCID>LN-20020102037</DOCID>
<DOCNO>LN-20020102037</DOCNO>
<DATE>01/02/02</DATE>
<TITLE>
Jaderné zbraně připravují k užití ozbrojené síly Indie iPákistánu bez ohledu na uklidňující slova politiků.
</TITLE>
<GEOGRAPHY>DILLÍ</GEOGRAPHY>
<TEXT>
Indický premiér Atal Bihárí Vádžpéjí ve svém novoročním projevu včera poprvé od vyostření krize ve vztazích s Pákistánem připustil, že je ochoten obnovit dialog s tímto sousedním státem. Podmínkou ale má být, že se Pákistánci "zbaví své protiindické mentality". Jisté zmírnění indického postoje bylo zřejmé již v pondělí, kdy Dillí přivítalo zatčení vůdce pákistánské islamistické organizace Laškare tajjaba jako "krok správným směrem". Indové jsou přesvědčeni, že právě tato mohutná extremistická organizace stojí spolu se skupinou Džajše Muhammad za prosincovým sebevražedným útokem proti indickému parlamentu. Dalším pozitivním krokem bylo, že i přes vzájemné napětí si včera oba státy jako každoročně vyměnily seznam jaderných objektů, proti nimž se zavázaly neútočit. Bez ohledu na tato opatrná pozitivní gesta ale zůstává situace napjatá. Islámábád totiž odmítá i přes vlnu zatýkání extremistů (má jít celkem o asi osm desítek zadržených) splnit ultimátum Dillí a vydat podezřelé osoby do Indie. Akci proti islamistům Islámábád oficiálně zdůvodňuje tím, že porušovali pákistánské zákony. Popírá však jejich teroristické aktivity. Ve skutečnosti je zřejmé, že hlavním důvodem se stal soustředěný tlak Británie a především Spojených států. První příležitostí k obnovení dialogu dvou rivalů by mohl být summit Jihoasijského sdružení pro oblastní spolupráci, který začíná tento pátek v Nepálu. Vádžpéjí sice včera možnost své oficiální schůzky s Mušarafem striktně vyloučil, ale podle oficiálních činitelů citovaných listem The Times of India existuje "šance" na neformální setkání na různých vládních úrovních.
</TEXT>
<HEADING>
Indové prý mohou zaútočit již v pátek
</HEADING>
<TEXT>
Situace přímo na pákistánsko-indických hranicích a především v oblasti Kašmíru, o který obě země v minulosti již bojovaly, zůstává kritická. List The Washington Times citoval zpravodajské informace, podle nichž ke krajně znepokojivým momentům patří skutečnost, že obě asijské mocnosti zahájily přípravy k nasazení jaderných zbraní. Indové i Pákistánci začali vyjímat ze skladů své rakety krátkého doletu. Ty mohou nést jaderné hlavice a jsou s to zasáhnout hlavní město sousedního státu. Pákistánská ministryně spravedlnosti Barrister Šahídová podle listu Dawn ujistila, že Islámábád plně kontroluje svůj jaderný arzenál. Varovala Indii, aby se "nepřepočítala", pokud by vycházela z informací, že Pákistán nekontroluje své jaderné zbraně. Reagovala tak na informace z tisku, podle kterých Indy údajně povzbudila skutečnost, že tyto prostředky hromadného ničení převzala pod vlastní kontrolu nejmenovaná třetí země. Islámábád současně obvinil Indii, že pokračuje v soustřeďování dalších vojsk v příhraniční oblasti. Indové sice tuto informaci odmítli, ale podle amerických odborníků budou mít nejpozději v pátek soustředěny již dostatečné síly k zahájení útoku.
Situace přímo na pákistánsko-indických hranicích a především v oblasti Kašmíru, o který obě země v minulosti již bojovaly, zůstává kritická. List The Washington Times citoval zpravodajské informace, podle nichž ke krajně znepokojivým momentům patří skutečnost, že obě asijské mocnosti zahájily přípravy k nasazení jaderných zbraní. Indové i Pákistánci začali vyjímat ze skladů své rakety krátkého doletu. Ty mohou nést jaderné hlavice a jsou s to zasáhnout hlavní město sousedního státu. Pákistánská ministryně spravedlnosti Barrister Šahídová podle listu Dawn ujistila, že Islámábád plně kontroluje svůj jaderný arzenál. Varovala Indii, aby se "nepřepočítala", pokud by vycházela z informací, že Pákistán nekontroluje své jaderné zbraně. Reagovala tak na informace z tisku, podle kterých Indy údajně povzbudila skutečnost, že tyto prostředky hromadného ničení převzala pod vlastní kontrolu nejmenovaná třetí země. Islámábád současně obvinil Indii, že pokračuje v soustřeďování dalších vojsk v příhraniční oblasti. Indové sice tuto informaci odmítli, ale podle amerických odborníků budou mít nejpozději v pátek soustředěny již dostatečné síly k zahájení útoku.
</TEXT>
</DOC>
<DOC>
<DOCID>LN-20020102038</DOCID>
<DOCNO>LN-20020102038</DOCNO>
<DATE>01/02/02</DATE>
<TITLE>
Šaron nechce nabídnout příměří. Izraelský premiér Ariel Šaron odmítá, aby se prezident Moše Kacav obrátil na Palestince s nabídkou příměří. Kacav možnost takového gesta naznačil v pondělí; o Šaronově postoji včera informovala agentura AP s odvoláním na představitele jeho úřadu. Šaron je přesvědčen, že tento krok by prý zmírnil mezinárodní tlak na palestinského vůdce Jásira Arafata, aby důrazně bojoval proti terorismu.
</TITLE>
<TEXT>
Koštunica chce letos nové volby. Jugoslávský prezident Vojislav Koštunica si přeje, aby letos byly uspořádány předčasné volby. V rozhovoru pro bělehradský list Politika prohlásil, že změny v srbské a jugoslávské ústavě "povedou nevyhnutelně k novým volbám". Koštunica tak potvrdil, že rozpory ve vládnoucí koalici se prohlubují. Srbský premiér Zoran Djindjić, Koštunicův bývalý klíčový spojenec a nyní politický šéf druhého tábora odmítá vypsání předčasných voleb a tvrdí, že "by ohrozily stabilitu politického systému".
Rakušané zadrželi 200 uprchlíků a českého převáděče. Od čtvrtka do neděle bylo v Dolních Rakousích zadrženo více než 200 běženců, kteří přešli ilegálně česko-rakouské hranice. Podle agentury APA policisté také zatkli českého převáděče. Uprchlíci pocházeli např. z Afghánistánu, Arménie, Ázerbájdžánu a Iráku.
Papež odsoudil násilí. Papež Jan Pavel II. v novoročním poselství prohlásil, že násilí ve jménu božím není nikdy oprávněné. Vyzval zároveň křesťany, židy i muslimy k hledání míru. "Po celém světě se ozývá pronikavý nářek dovolávající se míru," řekl papež u příležitosti Nového roku a současně Světového dne míru, který si včera připomněla římskokatolická církev.
</TEXT>
</DOC>
<DOC>
<DOCID>LN-20020102039</DOCID>
<DOCNO>LN-20020102039</DOCNO>
<DATE>01/02/02</DATE>
<TEXT>
Bývaly doby, kdy se na každý prezidentův projev vrhla smečka komentátorů, politologů i politiků a cupovala ho na kousky: Jak a proti komu bylo to které slovo myšleno? Dnes je to jinak. Předem je zřejmé, o čem a proti komu projev bude, a čeká se na jediné: Jak razantní styl a slovník Václav Havel zvolí? I to už ale postrádá napětí: vždy je to totiž posun o kus dál. Tradičně nejmenovaný prezidentův odpůrce byl již adresátem výrazů jako marxista, čecháček či vekslák. Včera prezident sérii opět rozšířil, když své oponenty označil za kultivované normalizátory a emise, zamořující naše ovzduší. Potměšilou radost z toho musel mít hlavně Miloš Zeman, který byl před časem vyhnán ze salonů, když nazval své odpůrce toxickými zplodinami. Čím to je, že se prezident mění (v duchu jeho vlastního příměru) z roztržitého vědce-ekologa v lítého aktivistu na příjezdové cestě k Temelínu? Je to zřejmé - roztržka mezi nejvyššími politiky se prohlubuje, hradní mandát zvolna končí a hlavně se blíží nedozírně významné parlamentní volby. Na jedné straně je dobře, že Havel nijak nekamufluje konflikt, který zde reálně existuje. Na straně druhé tak ale hrozí, že supervolební rok rozdělí tuto zemi mnohem víc, než je zdrávo.
</TEXT>
</DOC>
<DOC>
<DOCID>LN-20020102040</DOCID>
<DOCNO>LN-20020102040</DOCNO>
<DATE>01/02/02</DATE>
<TEXT>
Chmurné vize odvety teroristů zahnaných do slepé uličky chystané na oslavy nového roku se nenaplnily. Nebýt útoků proti křesťanským kostelům v Indonésii, působil uplynulý Silvestr poklidnějším dojmem než řada předchozích. Atmosféra na newyorském Times Square ale odhalila, že pod zdánlivou vyrovnaností stále vězí šok z tragického 11. září. "Takové ticho jsem zde nezažil," konstatoval jeden z mnohaletých organizátorů statisícové silvestrovské party. Nepřímo tak potvrdil slova George W. Bushe, že Američany přivedlo nebezpečí teroru k introspekci a úctě k tradičním hodnotám. V Evropě, stojící fronty na nové "voňavé" euro, ale nebyl tento posun příliš znát. V Praze sice ubylo Američanů, ale bohatě je nahradili Italové či Rusové. Rusové se ostatně dokázali snad nejvíc ze všech radovat i doma. Do ulic Moskvy jich prý vyrazilo díky propagačnímu triku se "zrcadlovým rokem" 2002 ne o mnoho méně než na magické milénium. Však jim Kreml naservíroval milý dárek - v Čečensku bylo zabito 73 "separatistů". "Američané si uvědomili, že máme novou kulturu - a k ní patří být bdělým," konstatoval Bush. Kultura Evropanů by v tom neměla zaostat.
</TEXT>
</DOC>
<DOC>
<DOCID>LN-20020102041</DOCID>
<DOCNO>LN-20020102041</DOCNO>
<DATE>01/02/02</DATE>
<TITLE>
Ad LN 8. 12. 2001: Krokodýlí slzy nad estébáky. Nebýt dvou vět, bral bych článek pana poslance Karase, uveřejněný nejprve v Lidových novinách a posléze i v MF Dnes, jako běžnou ukázku předvolebních tanečků, které jsou nedílnou součástí našeho politického folkloru. Stačí namíchat trochu polopravd, přidat pár lží, ale hlavně se nezatěžovat ověřováním informací a fakty. Recept je osvědčený a fungující. Věta Náš Úřad dokumentace a vyšetřování zločinů komunismu je převážně impotentní orgán, jehož výsledky vyšetřování se tají... působí dojmem, že se pan poslanec právě probudil, nečte noviny, nesleduje televizi a ještě k němu nedošla zpráva o existenci internetu. Zvláště na webových stránkách ÚDV (www.mvcr.cz/policie.html) si každý, kdo má zájem, může přečíst informace ke všem vyšetřovaným kauzám. Do jednoho pytle je hozen Gauckův úřad v Německu a polský Instytut Pamieci Narodowej, dvě instituce se zcela rozdílnými pravomocemi a datem vzniku. Projev této neznalosti už tolik nepřekvapí, neboť se objevila i v úvodu důvodové zprávy návrhu zákona zřízení Institutu pro dokumentaci totality: Po zřízení Spolkového úřadu pro podklady Stasi ve Spolkové republice Německo i polského Institutu národní paměti se zdálo, že proces překonávání neblahého komunistického dědictví u nás ztrácí dynamiku, či dokonce stagnuje. Stačí si uvědomit že, Gauckův úřad vznikl v roce 1991 a polský IPN začal pracovat na konci roku 2000, jejich zřízení tedy dělí dlouhých deset let. Otázka zní, komu a kdy se co zdálo. Lze to chápat tak, že v naší zemi mohou být navrhovány zákony na základě toho, že se někomu někdy něco zdálo? Je snadné z výšin politického olympu utrousit jedovatou slinu a jen tak, mezi řečí, pošpinit mnohaletou práci několika desítek slušných lidí. Chci panu poslanci poděkovat za ukázku křesťanské tolerance a pravdomluvnosti. Svým způsobem mi pomohl vyřešit otázku kam s ním, která mě již dlouho trápí. Nemám na mysli nerudovský starý slamník, ale volební hlas v příštích volbách.
</TITLE>
<TEXT>
Redakce děkuje za pochopení, že některé dopisy je třeba upravit a zkrátit.
</TEXT>
</DOC>
<DOC>
<DOCID>LN-20020102042</DOCID>
<DOCNO>LN-20020102042</DOCNO>
<DATE>01/02/02</DATE>
<TITLE>
Teror postihl od 11. září výlučně Spojené státy a Izrael
</TITLE>
<TEXT>
S velkým gustem opakujeme (s autory mnohdy značně renomovanými) omšelou frázi, že svět po 11. září už nikdy nebude takový, jako byl dřív. Jistěže nebude. Nikdy svět nebyl a nebude jako dřív - prostě proto, že se mění. Byl a zvláště dnes je plný rozporů. Od událostí v New Yorku se teroristé více než tři měsíce zdržovali dalších útoků - na Spojené státy i na ostatní západní země. Výjimkou byl Izrael, proti jehož území a obyvatelstvu se teroristické útoky stupňovaly, až vyústily v tragickou sobotu 1. prosince. Věcně vzato postihl teror od 11. září výlučně supervelmoc Spojené státy a Izrael; z protiteroristické aliance však byl právě Izrael předem vyloučen. Všichni vědí proč: jinak by nebylo možné vytvořit co nejširší "protiteroristickou" alianci (včetně těch muslimských států, které jsou v podezření, že podporují terorismus). To je jedna strana této pragmatické politiky. Druhou stranou je fakt, že Izrael není chápán zeměmi euroamerické civilizace jako její integrální součást. Pouze ne vždy důsledná podpora Izraele ze strany Spojených států je výjimkou. O tom, který stát je součástí západní civilizace, ovšem nerozhodují komentátoři, analytici a moderátoři, a dokonce ani vysoce postavení politici. O tom rozhoduje stav společnosti - její politický režim, hospodářství, úroveň a zaměření obyvatelstva. I když je to v dané situaci evropským socialistům nepříjemné, Izrael, jehož existence ve Svaté zemi je trnem v oku muslimským radikálům, součástí západní civilizace prostě je. Západu to nyní připomněl analytik nejpovolanější, Usáma bin Ládin: "Náš terorismus proti USA má za cíl donutit je, aby přestaly podporovat Izrael."
</TEXT>
<HEADING>
Bludné chápání lidských práv
</HEADING>
<TEXT>
To, co bin Ládin s úděsnou věcností nazývá pravým jménem, je třeba pochopit z hlediska času. Západní (euroamerická) kultura je už po desetiletí napadána terorismem. Že jde o terorismus vyrostlý na extremistické větvi islámu, je nepochybně důležité. Ještě důležitější je však okolnost, že navzdory tomu Západ chápe a rozumí jenom své státní, popřípadě kontinentální rozličnosti, ne však tomu, že tyto různé západní státy a společnosti tvoří ve svém celku naši civilizaci. Teroristům nejde jen o Izrael, ale, jak je patrné i ze slov bin Ládina, jejich hlavním cílem je zničení židovského státu. Evropská politika zřejmě nechápe, oč jde. Vychází z bludného chápání lidských práv a staví na roveň Izrael a Palestince. Samozřejmě, že je Palestinec jako individuum před Bohem a lidmi stejně hodnotný a cenný jako Žid. Ale jinak je tomu se státními a územními celky. Izraelský demokratický stát, založený na právním pořádku a západním chápání lidských práv, nelze klást na roveň s palestinskou samosprávou. Ta přece mocně podporuje teroristické organizace (Islámský džihád, Hamas), neuznává hodnotový systém západního světa a je v tomto rozpoložení v souladu s vlastním obyvatelstvem. Představa pana Pfaffa v LN 17. 12., že teď je pravý čas k vytvoření palestinského státu, je v pravém slova smyslu kontraproduktivní. Kdyby měl palestinský stát vzniknout nyní, byl by především perfektní organizační základnou terorismu. Útok Usámy bin Ládina proti Západu - jistěže nejen proti Izraeli - pokračuje a není zcela neúspěšný. Pokud jde o Izrael, nestačí mu, že se Evropa k židovskému státu staví macešsky. Kdyby snad měly vyjít bin Ládinovi vstříc i Spojené státy, dosáhl by, jak sám uvádí, dalšího vítězství. Západ přece v současnosti nemá příliš daleko k tomu, aby v něm převážily rozkladné tendence. Západní civilizace je na rozcestí. Má být neutrální k nestydatým požadavkům masového zločince, anebo konečně prozřít?
</TEXT>
<HEADING>
Velkoteroristovy teorie
</HEADING>
<TEXT>
Podstatná je okolnost, že tyto úvahy nejsou založeny rasově či konfesijně, nýbrž civilizačně. O to větší mají váhu. Už proto na Západě nemůže nikdo rozhodovat o tom, zda jsou muslimové agresivní, nebo tolerantní. Jsou zajisté obojí; to za ně nevyřešíme, to musí oni sami. A právě tak mohou o budoucím charakteru euroamerické civilizace rozhodnout jen evropské a americké státy, země a jejich obyvatelstvo. Neměly by zapomenout, že v Evropě a v Americe vznikly hodnoty tolerance, svobody, demokracie a občanských práv. Bylo by tragické, kdyby lidé na Západě pohlíželi na teorie hlavního velkoteroristy jinak než jako na jednu z nejbludnějších cest lidského myšlení.
Podstatná je okolnost, že tyto úvahy nejsou založeny rasově či konfesijně, nýbrž civilizačně. O to větší mají váhu. Už proto na Západě nemůže nikdo rozhodovat o tom, zda jsou muslimové agresivní, nebo tolerantní. Jsou zajisté obojí; to za ně nevyřešíme, to musí oni sami. A právě tak mohou o budoucím charakteru euroamerické civilizace rozhodnout jen evropské a americké státy, země a jejich obyvatelstvo. Neměly by zapomenout, že v Evropě a v Americe vznikly hodnoty tolerance, svobody, demokracie a občanských práv. Bylo by tragické, kdyby lidé na Západě pohlíželi na teorie hlavního velkoteroristy jinak než jako na jednu z nejbludnějších cest lidského myšlení.
</TEXT>
</DOC>
<DOC>
<DOCID>LN-20020102043</DOCID>
<DOCNO>LN-20020102043</DOCNO>
<DATE>01/02/02</DATE>
<TITLE>
...nemá-li povahu nekritického partajního stoupence? Za pár měsíců budou volby a s nimi známé dilema: se skřípějícími zuby bude občan volit nějaké "menší zlo".
</TITLE>
<TEXT>
Bude "muset" odevzdat hlas politikům, kteří ho štvou, aby ho nakonec ve druhém scrutiniu nedostali politici ještě horší? Demokracie se o praxi "menšího zla" opírá, stojí na základě zcela neslučitelném s jakýmkoli náznakem mravního absolutismu. Tradiční západní demokracie voličské rozhodování zpravidla usnadňují: díky stabilnímu systému, fungující regionální politice či státní správě lze volit osvědčené alternativy, které možná nepřichystají příjemné překvapení, ale také nezpůsobí totální kolaps.
</TEXT>
<HEADING>
Jaká je nabídka
</HEADING>
<TEXT>
V Česku se naopak účast ve volbách podobá účasti v hazardní hře. Vhodíte lístek do urny a pak už se jen třesete, zda jste se právě nestali spoluviníkem nepěkných věcí příštích. Jaká je tedy letošní nabídka? Kdysi démonizovaní sociální demokraté vládnou v některých oblastech mnohem efektivněji než "pravicové" kabinety. Dokázali splnit spoustu požadavků EU a pomohli dostat zemi z hospodářského propadu, byť zatím nikdo neumí říct, jak velká je vládní zásluha, zda jde o trvalý vzestup, nebo jen o dočasný rozběh. Pokud čekáte, že "vaši" politici budou poctiví, že projeví úctu k etickým normám, budou mít záporný vztah k totalitní minulosti, pochopí smysl svobodných médií a budou respektovat postavení církví, pak asi nemáte důvod ČSSD po dosavadních zkušenostech podporovat. A to je třeba si uvědomit, co se ČSSD navzdory opoziční smlouvě nepovedlo - třeba osekat volební systém do podoby, jež by vyřadila nepohodlné konkurenty. Poslední věta stoprocentně platí i pro ODS. Druhdy neúspěšná strana tahounů postkomunistické transformace prožila poslední volební období v mocensky účelovém spojenectví s údajně největším protivníkem a dostala se do neřešitelného rozporu. Hraje si na normální opozici, která občas kritizuje vládní kroky, ale nakonec svého partnera v zásadních otázkách vždycky podrží. Je-li pravda, že ČSSD neúnosně zadlužuje stát, nese za to ODS spoluzodpovědnost. Byla vládě silným oponentem jen ve chvílích, kdy byl ohrožen její stranický zájem. A nešlo o žádný střet pravicového a levicového pojetí politiky, nýbrž o záležitosti "přízemní" (vládní zásah ve spřátelené IPB nebo nejnověji vyšetřování činů ředitele TV Nova). ODS navíc vytvořila specifickou podobu euroskepticismu, opírajícího se o nerealistické vize a tradiční český šovinismus. Ačkoli je mezi jejími voliči nejvíc příznivců evropské integrace, dávají šéfové ODS najevo, že se tím nehodlají zatěžovat. Chcete-li tedy vstoupit do EU, můžete ODS podpořit jen se značným sebezapřením. A dává-li ČSSD určitou naději do budoucna díky novému vedení, pro občanské demokraty nic podobného neplatí. Třetí rozhodující síla, čtyřkoalice, strávila podstatnou část uplynulých tří let ve vnitřních konfliktech a krizích: neprůhledný výběr lídra, tahanice kolem stínové vlády, rezignace lídra, zvolení nového - to vše naznačuje, že kdyby se Čtyřkoalice ujala vlády a měla se o ní dohadovat s dalším partnerem, nastal by chaos, pokračující pak při každém zásadním rozhodování. Unie svobody a KDU-ČSL pochopily příliš pozdě, že malé strany (ODA a DEU) jsou nezvladatelnou zátěží. Čtyřka se konstituovala jako seskupení výjimečných mravních zásad, neslučitelných s politikou ČSSD a ODS. Odsoudila se tím k povolební blamáži - buď zůstane v opozici, nebo provede veletoč podobný tomu, jaký udělala ODS v roce 1998. Pro čtyřkoalici platí heslo "rétorika grandiózní, politika minimalistická".
</TEXT>
<HEADING>
Voliči, rozhodněte se!
</HEADING>
<TEXT>
Volba "menšího zla" na český způsob tedy bude tedy letos nepředstavitelně obtížná. Programy stran mohou posloužit jen k hrubé orientaci, neboť povolební koalice stejně způsobí, že jejich obsah bude prosazován jen tam, kde to nebude vadit partnerovi. Tak se tedy, voliči, svobodně rozhodněte. S jistotou, že váš hlas pro "menší zlo" bude příští čtyři roky prezentován jako vaše bezvýhradná podpora všech kroků, jichž se ono "menší zlo" dopustí.
Volba "menšího zla" na český způsob tedy bude tedy letos nepředstavitelně obtížná. Programy stran mohou posloužit jen k hrubé orientaci, neboť povolební koalice stejně způsobí, že jejich obsah bude prosazován jen tam, kde to nebude vadit partnerovi. Tak se tedy, voliči, svobodně rozhodněte. S jistotou, že váš hlas pro "menší zlo" bude příští čtyři roky prezentován jako vaše bezvýhradná podpora všech kroků, jichž se ono "menší zlo" dopustí.
</TEXT>
</DOC>
<DOC>
<DOCID>LN-20020102044</DOCID>
<DOCNO>LN-20020102044</DOCNO>
<DATE>01/02/02</DATE>
<TITLE>
Unikátní projekt LN: on-line román na pokračování
</TITLE>
<TEXT>
Lidové noviny se vracejí ke své slavné tradici - k románu na pokračování. Tento literární žánr patřil k "Lidovkám" od jejich samého počátku. Nejdříve se ke čtenářům dostávaly překlady známých autorů, později se ale legendární šéfredaktor Arnošt Heinrich postaral o to, aby LN uveřejňovaly původní romány českých spisovatelů. Klasické romány jako Čapkova Válka s Mloky, Krakatit, Továrna na absolutno, Klapzubova jedenáctka Eduarda Basse či Liška Bystrouška Rudolfa Těsnohlídka mají jedno společné: nejdříve vycházely na pokračování v LN a teprve poté se dočkaly knižního vydání. Ode dneška najdete každý den na této straně jeden díl on-line románu Ondřeje Neffa Ostrov pokladů. Je třeba si uvědomit, že navázat na slavnou tradici nestačí. Žijeme v 21. století, v době superrychlých médií. Čtenáři měli před sedmdesáti lety daleko méně možností výběru a daleko více trpělivosti. Proto bude mít Neffův román jeden rozměr navíc. Čtenáři mu prostřednictvím internetu budou moci radit, jak se má příběh vyvíjet dále. (Vzpomínáte na slavný český Kinoautomat?)
Jak můžete on-line román ovlivnit i vy:
1. Každý den v 11 hodin najdete na adrese www.lidovky.cz/neff nový díl on-line románu spisovatele Ondřeje Neffa.
2. Pro každý díl bude zřízeno diskusní fórum. Do tohoto fóra budete vstupovat vy i Ondřej Neff. Na základě vašich námětů bude autor rozvíjet či upravovat děj románu.
3. Na adrese www.lidovky.cz/neff najdete všechny díly románu.
Slavní spisovatelé, jejichž romány vycházely na pokračování v LN:
* Karel Čapek: Továrna na absolutno, Válka s Mloky, Hordubal, Matka, Krakatit *Eduard Bass: Klapzubova jedenáctka * Rudolf Těsnohlídek: Liška Bystrouška
V LN dále publikovali: Antonín Sova, Fráňa Šrámek, Karel Toman, Viktor Dyk, Alois Jirásek, K. V. Rais, Petr Bezruč, S. K. Neumann, Karel Poláček, Vladimír Holan, Konstantin Biebl, Jaroslav Seifert, Vítězslav Nezval, Vilém Závada, Egon Ervín Kisch, Jaroslav Hašek, Jakub Deml, Olga Scheinpflugová aj.
</TEXT>
</DOC>
<DOC>
<DOCID>LN-20020102045</DOCID>
<DOCNO>LN-20020102045</DOCNO>
<DATE>01/02/02</DATE>
<TITLE>
říká spisovatel Ondřej Neff, autor on-line románu na pokračování Ostrov pokladů
</TITLE>
<TEXT>
Známý autor sci-fi zvolil pro svou novou prózu Ostrov pokladů jiný žánr.
LN: Jako spisovatel jste známý především coby autor science fiction. Zmíněná novinka však do tohoto žánru nepatří.
Ostrov pokladů není ani trochu sci-fi. Je to návrat do doby mého dětství, do druhé poloviny 50. let. Dezerce to ovšem není. Už šest let píšu na internetu příběhy o svém psu, o své rodině a přátelích. Příběhy vycházejí i knižně, právě teď vychází sedmý svazek. Takže jediné, co je pro mě na tom neobvyklé, je to, že příběhy nebudou vycházet v mém Neviditelném psu, ale v Lidovkách.
LN: Vracíte se do svého dětství. Kde jste je prožíval?
Narodil jsem se v Praze na Žižkově. Z mého dnešního pohledu to bylo romantické místo: zbořeniště někdejší plynárny v místech, kde je teď sportovní areál žižkovské Viktorky, Rajská zahrada. Celý prostor od Olšanského náměstí až po nákladové nádraží byla tenkrát divočina, ve které jsme objevovali naše "ostrovy pokladů".
LN: To, co říkáte, zní až idylicky. S padesátými lety ale málokdo spojuje idylu.
Není pochyb, že to nebyla idyla. V románu se snažím postihnout především dětský pohled. Jako děti jsme samozřejmě vnímali realitu. Vzpomínám například na přímý rozhlasový přenos z procesu se Slánským, na měnovou reformu, na zvláštní vydání Rudého práva s drastickými fotografiemi z Budapešti roku 1956. Pro dítě to ale patřilo k jakémusi vnějšímu světu, méně důležitému.
LN: Název jste převzal ze slavného Stevensonova románu. Proč?
Román hraje v mém textu důležitou úlohu. Svět 50. let byl k zoufání nudný, byla to taková šedá orwellovská robotárna. Dítě reaguje po svém - vytvoří si vlastní barevný, zábavný svět. Velmi často přitom narazí na přísná pravidla světa dospělých.
LN: Vy jste si Ostrov pokladů vysnili někde u nákladového nádraží?
Můj on-line román je do značné míry autobiografický. Vše, o čem v něm píšu, jsem tak či onak zažil. Jenomže ne všechno jsem nutně zažil na jednom místě - jde o kombinaci různých zážitků. Ale jinak máte pravdu, Ostrov pokladů leží někde v těch místech, kde nyní sídlí jiný pirát než Dlouhý John Silver. Jmenuje se Český Telecom.
LN: Proč se vracíte do dětství právě teď? Nenechal jste se strhnout módní vlnou?
Asi každý občas vzpomíná na dětství. Já v něm objevuji významy, které jsem pochopitelně tenkrát nemohl vnímat.
</TEXT>
<HEADING>
LN: Například?
</HEADING>
<TEXT>
Jeden z motivů je kupříkladu školní výlet do Terezína. Tam jsem skutečně s ostatními dětmi byl, vzala nás tam naše paní třídní učitelka Jedličková. Ona sama byla bývalý vězeň v Terezíně. Ukazovala nám místnost, kde spala se sedmdesáti jinými ženami. Ukazovala nám číslo vytetované na ruce. Až jako dospělý jsem si uvědomil, co to pro ni muselo být. My jsme věděli, že tam byla s námi poprvé od svého osvobození. Jenže jsme samozřejmě nechápali, že v životě dospělého je deset let pouhý mžik.
</TEXT>
<HEADING>
LN: Řekl jste paní učitelka. Snad soudružka učitelka?
</HEADING>
<TEXT>
To je zvláštní... V té žižkovské škole se nijak moc nesoudruhovalo. Takové to "souško" jsme neznali. Říkali jsme "pančitelko". Vzpomínám si, jak se paní učitelka Hendrychová, naše matematikářka, naštvala, když jsem ji oslovil "paní učitelová".
LN: Tomu se nechce věřit. Žižkov přece byla "rudá čtvrť", žižkovské ženy zahajovaly májové průvody...
Moje žena je stejně stará jako já. Vyrůstala v nóbl čtvrti, v Dejvicích. A tam se v 50. letech soudruhovalo, až se hory zelenaly. Ona sama měla "kádrový škraloup", protože její strýc seděl v kriminále - nejdřív v nacistickém, pak v komunistickém. Něco podobného by se asi na naší škole na Žižkově nemohlo stát.
</TEXT>
<HEADING>
LN: Ale o tom váš on-line román není.
</HEADING>
<TEXT>
Samozřejmě že ne. Ten je především o romantickém dětském světě Ostrova pokladů. Je to příběh o snu. Skutečný svět byl neuvěřitelně šedivý, museli jsme si do něho vestavět svůj, abychom v něm mohli žít. V tom je, myslím, taky tak trochu prokletí mé generace a snad i generací pozdějších.
</TEXT>
<HEADING>
LN: Jak to myslíte?
</HEADING>
<TEXT>
Život v umělém světě, to je návyková droga. Opojná. Prostě se to naučíte. A uniknou vám souvislosti reálného světa. Ten zůstane něčím sekundárním. V dospělém věku si už člověk nehraje na Johna Silvera, ale na chalupáře, a svoji práci a komunikaci s jinými lidmi, svůj reálný osud sice chápe jako cosi nezbytného, ale formálního a ani ne moc důležitého ve srovnání s tím pseudoreálným soukromým světem. A to je, jak se domnívám, prokletí.
</TEXT>
<HEADING>
LN: Jakou čekáte odezvu?
</HEADING>
<TEXT>
Jsem na ni zvědavý, hlavně na internetovou komunikaci. Proto se dívám na knihu jako na "mrtvé maso". Mě zajímá internet, chci být se čtenáři on-line. Jejich odezva mě zajímá víc než to, co jsem sám napsal.
Jsem na ni zvědavý, hlavně na internetovou komunikaci. Proto se dívám na knihu jako na "mrtvé maso". Mě zajímá internet, chci být se čtenáři on-line. Jejich odezva mě zajímá víc než to, co jsem sám napsal.
</TEXT>
</DOC>
<DOC>
<DOCID>LN-20020102046</DOCID>
<DOCNO>LN-20020102046</DOCNO>
<DATE>01/02/02</DATE>
<TITLE>
On-line román
</TITLE>
<TEXT>
Kniha, o jejímž pokračování rozhodujete sami
</TEXT>
<HEADING>
Díl 1: Nový kluk
</HEADING>
<TEXT>
Když jdu ulicemi pražské čtvrti Žižkov, nepoznávám to tu. Připadá mi neuvěřitelné, že jsem tady žil. Však taky to, na co vzpomínám, je za mořem čtyřiceti let. V něm někde leží můj Ostrov pokladů. Chybí mi k němu mapa.
"Už jde!" zvolal strážný, který vyhlížel dírkou provrtanou do dveří příchod paní učitelky Ptáčkové. "Ale nejde..." Třída šesté B byla umístěna na konci chodby v prvním patře pravého křídla někdejšího reálného gymnázia na Sladkovského náměstí. Chodba se v půli lomila a od ohybu ke dveřím do třídy to bylo nějakých dvacet metrů. Pokud strážný vyhlížel dírkou pozorně a vyhlásil poplach včas, žactvo se stačilo včas vrátit na svá místa v lavicích. Přestávka, tedy čas vyhrazený pro svobodu, byla o pár vteřin delší. Dnes hlídal kvalitní, mnohokrát osvědčený strážný, jeden z nejlepších. Kdyby si ho někdo mohl bedlivěji prohlédnout, napadlo by ho, že strážný spatřil něco neobvyklého. Něco chtěl sdělit, bylo to bezpochyby důležité, mával rukama a zapomněl na zásadu - doběhnout k lavici včas. Místo aby běžel s ostatními, zůstal na místě, pár kroků od dveří. Nikdo ho však nevnímal. Všichni spěchali na svoje místo ve školní lavici. Tak se stalo, že strážný, byl to Deml, ještě stál nedaleko stupínku, když paní učitelka Ptáčková vešla. Jindy by ho Ptáčková na stupínek zahnala a proprala ho ze znalostí, dejme tomu, přírodního bohatství Uruguaye. Tentokrát jen mávla velitelsky rukou vykázala ho na místo. Nepřišla totiž sama, a právě to věděl Deml dřív než ostatní, a to se pokusil sdělit ostatním. Po boku jí stál kluk. Byl pomenší, trochu při těle, i když zdaleka ne tak jako Syrový. Vlasy neurčitě slámové barvy měl učesané na pěšinku. Na sobě měl hubertus, zelený kabát z filcové tkaniny. Většina kluků ze třídy by raději zemřela, bez hubertusu. V ruce držel bleděmodrý baret. Přesně baret, nikoli rádiovku, kulicha nebo kšiltovku. Rádiovka se stopkou neboli anténou, na okrajích vyrolovaná, byla pokládána za hlavokryt poněkud křupanský, a naopak - kšiltovka s prošívaným stínítkem tvaru kastrolovitého, obtížená množstvím sportovních odznaků zdobila hlavu mladého muže, která si ji dovedl uhájit. Každému jinému by ji servali a pošlapali - ne proto, že by proti čepici jako takové něco měli, ale aby vyzkoušeli, jestli si ji ten, kdo ji nosí, zaslouží. Řadoví členové tlupy nosili kulicha s bambulí. Baret nikdo. Zpod hubertusu čouhaly nohavice kalhot s pukem. Ten kluk měl dlouhé vyžehlené kalhoty, ne manšestráky nebo tepláky! Pak nebylo divu, že měl vyleštěné boty. Učitelka Ptáčková pokynula a třída usedla. Kluk přešlapoval po jejím boku. Bylo mu horko, rozpálená kamna stála v rohu místnosti nedaleko dveří a zjevně nevěděl, jestli si může rozepnout kabát. "Tak se zklidníme," řekla Ptáčková, "zklidní se i Sekera a Petránková přestane žvanit s Jirkovou. Představuju vám nového spolužáka. Jmenuje se Salač," zvedla trochu hlas. "Salač...je sráč..." sykl někdo zezadu. Ptáčková dělala, že to neslyšela. "Josef Salač. A tohle, Salači, je šestá bé. Se všemi se seznámíš o přestávce." "Ano," řekl Salač chabě. Učitelka Ptáčková zvedla obočí. "Salač je tu nový. Úplně nový. Tady u nás na Žižkově, dokonce v Praze. Od malička žil s rodiči v Sofii. Pracovali tam na velvyslanectví. Víte, co je to velvyslanectví? Janda, víš co je to velvyslanectví?" "Je to v cizině," řekl Janda. Třída pochvalně zamručela. Janda je chytrá hlava. Dovede nakreslit Hurvínka a ví, co je to velvyslanectví. "Správně, Jando. Velvyslanectví je v cizině." Tlustá Fikáčková však zvedla ruku. Ptáčková pokynem vybídla premiantku třídy. "Já ale myslím, že velvyslanectví není v cizině. V Praze jezdí auta a mají kulatou značku CD. To znamená, že jsou to auta z velvyslanectví." Její slova vyvolala nevlídnou odezvu. Fikáčková, jakožto premiantka, byla úplně blbá, kdežto Jandu měl každý rád. "Ticho!" třískla Ptáčková pravítkem o katedru. "Jindy si řekneme, jak to je s velvyslanectvím. Podstatné je, že váš nový spolužák chodil do zvláštní školy při velvyslanectví se slušnými hochy a děvčaty. Není zvyklý na... vaše hrubé způsoby. Proto vám nakazuji, abyste se k němu chovali slušně, a kdo mu bude ubližovat, toho exemplárně, opakuji - exemplárně potrestám." Nový žák byl už rudý v tváři. Učitelka si toho všimla. "Běž, svlékni si kabát a běž se posadit místo Martínka vedle Říhy. Martínek si sedne do šesté lavice." Odebrala se ke katedře, aby zapsala všechny náležitosti do třídní knihy. Salač si svlékl kabát. To už nikoho nepřekvapilo, že má na sobě svetr angorák, jaký nosí jenom holky. Věšáky byly přeplněné a tak se stalo, že shodil bundu právě Demlovi. Nejen shodil, přetrhl mu poutko! Deml si toho všiml a když Salač usedal, naklonil se kupředu - seděl o lavici dál, za Říhou, a ostře mu sykl do ucha: "To si vodsereš, Žide!"
Chcete ovlivnit děj románu? Na adrese www.lidovky.cz/neff o něm můžete diskutovat s jeho autorem Ondřejem Neffem. Na téže adrese najdete i všechny předchozí díly. Pokračování zítra
</TEXT>
</DOC>
<DOC>
<DOCID>LN-20020102047</DOCID>
<DOCNO>LN-20020102047</DOCNO>
<DATE>01/02/02</DATE>
<TITLE>
Ve dvanácti zemích EU se oslavy nesly v duchu eura, Američané si připomněli oběti útoků z 11. září
</TITLE>
<TEXT>
NEW YORK/MOSKVA - Miliony lidí vyšly pondělního večera do ulic, aby oslavily Silvestra. Ve dvanácti zemích EU se veselí neslo v duchu zavedení jednotné měny eura. V německé metropoli Berlíně se v ulicích sešel asi jeden milion lidí. Baštou oslav se stal i Frankfurt nad Mohanem, kde sídlí "strážkyně" euroměny - Evropská centrální banka. První uvítání eura s ohňostrojem se konalo v belgickém Bruselu již odpoledne, hlavní podívaná vypukla půl hodiny před půlnocí. O hodinu dřív vstoupila oficiálně do oběhu měna euro v Řecku a Finsku. V Aténách se s půlnocí strhla podívaná v podobě "euromonumentu" vytvořeného z ohňostrojů a laserů Ve Francii proběhly pouze skromné oslavy, Londýňané tradičně oslavili příchod nového roku na Trafalgarském náměstí. V New Yorku lidé vzpomínali na oběti útoku z 11. září. Příchod roku 2002 přivítalo na náměstí Times Square na 500 000 lidí. S půlnocí byla nad náměstím vyzdvižena křišťálová koule a z amplionů se ozvala píseň Franka Sinatry New York, New York. Bouřlivé oslavy zažila i ruská metropole. Desetitisíce Moskvanů přivítaly nový rok u Kremelské zdi nebo na jednom z náměstí. Dvě hodiny před půlnoci bylo centrum Moskvy uzavřeno pro dopravu - po městě se mohlo jezdit jen v koňských povozech či na velbloudech.
</TEXT>
</DOC>
<DOC>
<DOCID>LN-20020102048</DOCID>
<DOCNO>LN-20020102048</DOCNO>
<DATE>01/02/02</DATE>
<TEXT>
Letos jsem v adventu a o Vánocích ani nebyl v kostele. Prodělával jsem jakýsi náchlad, který jsem chytl předtím na cestách: do Budějovic na čtení v kavárně Měsíc ve dne, do Ostravy na vánoční koncert s cimbálovou hudbou Jana Rokyty. Všecko jsem dělal v jakémsi úpadu energie, což mě zajímalo. Vánoční obchodní lomoz byl letos horší než loni. Já jsem od svého slibu před několika roky do obchodního domu Kotva nevešel ani pro pásku do stroje. Na ulicích bylo husto lidu, jenž nohama netečně šlapal v koledách. Při jedné z nich mi napadlo, že si musím konečně promyslet článek víry o početí z Ducha svatého a narození z Panny. Stromek borovici máme nevídaně bujný, hustý, takže skoro v něm zaniká, co jsme do něj navěsili. Mrzelo mě, že mu nebude přáno růst v lese. Ale on pochází ze záměrné pěstby vánočních stromků, přivezl nám ho náš Jan od svého kamaráda, rolníka z Chýně. Taková pěstba je rozumná věc, ale cosi mi na tom vadí: že ten vánoční stromek vznikl a dostal se k nám způsobem hlávky zelí. Ze svého rohu hledím na jeho zadní stranu a nechávám si běžet hlavou, co mi napadá, abych z toho vybral něco do tohoto svého článku. "Ej, strome, tobě už od semene chyběla možnost růst v lese!" Je to s ním jak s umělou pěstbou lidských orgánů, jež nebudou mít naději stát se člověkem. Čím jsem starší, tím víc se mi početí z Ducha svatého zdá možnější, a narození z Panny až přirozené: proč ne? Můj mozek se tomu vzpírá čím dál míň, ba snad si na tom i odpočívá od neuvěřitelně přirozených hrozných věcí mezi národy. No pěkného a dobrého může nastat a přijít k nám už jenom mimořádnou cestou? Zpíváme a slyšíme: čistá panna porodila... Kdo o tom přemýšlí, nikdo. Je to vyřízeno jak povolený nesmysl. Je to dnes už jen zvuk kdysi opravdické ochoty uvěřit zázraku. Nebo se tu, jako vzácná rostlina na nedostupné skále, udržela poezie a nadsázka nevinnosti? Není v tom i přání? Připusťme, že panna nemůže mít dítě: žena však už ano, a ten rozdíl mezi nimi, obsahující, co se má stát, aby ho měla, stojí on tolik za řeč? Vždyť to pomalu už nic ani není! To nemůže zkazit původ a poslání toho děcka. Já v tom pobožném klišé čtu, jelikož jsou zrovna Vánoce, přání, aby ženy čekaly děcko jako požehnání, jako matky aby byly šťastné, děcko aby řídily k dobrému, no a jeho osud... ten je normální, všichni ho kousek musíme nést. A také, čím jsme starší, tím menší váhu mají dárky, které dostáváme: víc nám záležívá na tom, jak bude přijato, co dáváme my. Jsou dárky všedně pravidelné jako košile a kravata, jejichž hlavní ideou je: aby za rok zas...
</TEXT>
</DOC>
<DOC>
<DOCID>LN-20020102049</DOCID>
<DOCNO>LN-20020102049</DOCNO>
<DATE>01/02/02</DATE>
<TITLE>
Ceny některých výrobků ve městech EU po přechodu na euro
</TITLE>
<HEADING>
Frankfurt Paříž Řím Madrid Brusel Londýn
</HEADING>
<TEXT>
Dvě procenta lidí v Evropské unii jsou zrakově postižení. Na přípravě euromincí a eurobankovek se proto podílela iEvropská slepecká unie.
Po obvodu mince je specifické vroubkování
Číslovky na mincích a bankovkách plasticky vystupují
Některé grafické části mincí a bankovek jsou zvýrazněny, aby se daly poznat hmatem
Podél okrajů bankovek 200 a 500 eur jsou specifické vzory, aby bylo zjednodušeno jejich rozpoznávání
Slabozrakým mají při rozpoznávání bankovek pomoci jejich výrazné barvy a velké číslovky
Ochranné znaky eurobankovek
Nové evropské bankovky mají řadu ochranných znaků, které by měly ztížit falšování
1. Vodoznak, bezpečnostní proužek a soutisková značka (vedle vlajky EU) jsou viditelné pouze proti světlu
2. Eura jsou tištěna na papíru z čisté bavlny, který se na omak odlišuje od běžného papíru
3. Bankovky v hodnotách 50, 100, 200 a 500 mají speciální fólii. Jestliže se bankovka natáčí, objeví se buď hodnota bankovky, nebo architektonický motiv vyobrazený na bankovce jako hologram v měnící se barvě.
Bankovky v hodnotě 50, 100, 200 a 500 eur jsou opatřeny opticky proměnlivou barvou. Hodnota bankovky zobrazená v pravém dolním rohu rubové strany se při dopadu světla jeví jako purpurově červená a při jiném úhlu pohledu jako olivově zelená nebo hnědá.
Eurobankovky
Velikost
Barva
Motiv z architektury
Vytisknuto
5 eur
120x62 šedá
klasicismus
3,155 miliardy kusů
10 eur
127x67 červená románský sloh
3,221 miliardy kusů
20 eur
133x72 modrá gotika
3,406 miliardy kusů
50 eur
140x77 oranžová renesance
3,283 miliardy kusů
100 eur
147x82 zelená baroko a rokoko
1,231 miliardy kusů
200 eur
153x82 žlutohnědá ocel a sklo
223 milionů kusů
500 eur
160x82 purpurová
20. století
371 milionů kusů
</TEXT>
</DOC>
<DOC>
<DOCID>LN-20020102050</DOCID>
<DOCNO>LN-20020102050</DOCNO>
<DATE>01/02/02</DATE>
<TITLE>
Ačkoli se Česko nejspíše přidá k euru až za nějakou dobu, "český živel" už vlastně v projektu eura přítomen je. Na jedné z nových euromincí se totiž objevuje portrét Berthy von Suttner, která se narodila v Praze.
</TITLE>
<GEOGRAPHY>PRAHA</GEOGRAPHY>
<TEXT>
Pokud se oprostíme od představy, že Čech znamená jen ten, jehož mateřským jazykem je čeština, pak lze od dneška ve 12 zemích Evropské unie platit mincí, na níž je vyobrazena Češka. Bertha von Suttner zobrazená na jedné z euromincí se totiž narodila v Praze, ve vedlejším křídle paláce Kinských na Staroměstském náměstí: stalo se tak roku 1843, kdy byly české země součástí rakouské monarchie. Její dívčí jméno přitom neslo jméno rodu, který se řadí k české zemské šlechtě. Bertha von Suttner se narodila jako hraběnka Berta Kinská.
</TEXT>
<HEADING>
Zchudlá šlechtična a Nobelova sekretářka
</HEADING>
<TEXT>
Jak a proč se ale dostal portrét této ženy až na euromince? Bertha von Suttner se objevuje na rubu dvoueurových mincí, jejichž ražbu zajišťuje rakouská centrální banka (každá z 12 zemí, které přistoupily k euru, má totiž na rubu euromincí svůj vlastní motiv, zatímco líc je všude stejný a v celé eurozóně platí všechny mince). Portrét Berthy von Suttner na rakouských euromincích má - jak zní oficiální zdůvodnění - symbolizovat "po desetiletí trvající úsilí Rakouska o mír". Pražská rodačka totiž patří v Rakousku mezi nejvýznamnější historické celebrity. Její portrét se už dříve objevil na rakouských šilinkových bankovkách. Jako dcera slavného rakouského polního maršála vyrůstala Bertha v typickém prostředí rakouské aristokracie. Tenčící se rodinné fondy však donutily hraběnku změnit životní styl: začala učit ve Vídni ve šlechtické rodině von Suttnerů. Člena této rodiny, barona Arthura von Suttnera, si také nakonec vzala.
</TEXT>
<HEADING>
Pacifistka a laureátka Nobelovy ceny míru
</HEADING>
<TEXT>
Krátce předtím ovšem Bertha odpověděla na inzerát "staršího muže hledajícího osobní sekretářku". Tímto starším mužem byl vynálezce dynamitu Alfred Nobel. Bertha pro něj pracovala pouze několik dnů: podle historiků však výrazně ovlivnila Nobelovy názory. A Alfred Nobel později vyjádřil této ženě vděčnost tím, že vyplnil jedno její přání - aby se mezi Nobelovými cenami objevila i zvláštní cena míru. Sama Bertha von Suttner také nakonec v roce 1905 Nobelovu cenu míru získala. Tomuto ocenění předcházela její neúnavná agitace za mír. Její protiválečná kniha - vydaná v roce 1889 a do češtiny překládaná pod názvem Odzbrojte! - vzbudila v západním světě mimořádný ohlas. S úspěchem prosazovala myšlenku na vytvoření Stálého arbitrážního soudu (který dodnes existuje jako Mezinárodní soudní tribunál v Haagu). Jisté berlínské noviny zveřejnily v roce 1903 průzkum, z něhož vyšla Bertha von Suttner jako jedna z nejslavnějších žen té doby. Bertha von Suttner zemřela roku 1914, jen dva měsíce před začátkem první světové války, války, jež fakticky znamenala konec všeho, za co bojovala. Věhlas této pražské rodačky ale - jak ukazuje právě její portrét na eurominci - tuto válku určitě přežil.
Krátce předtím ovšem Bertha odpověděla na inzerát "staršího muže hledajícího osobní sekretářku". Tímto starším mužem byl vynálezce dynamitu Alfred Nobel. Bertha pro něj pracovala pouze několik dnů: podle historiků však výrazně ovlivnila Nobelovy názory. A Alfred Nobel později vyjádřil této ženě vděčnost tím, že vyplnil jedno její přání - aby se mezi Nobelovými cenami objevila i zvláštní cena míru. Sama Bertha von Suttner také nakonec v roce 1905 Nobelovu cenu míru získala. Tomuto ocenění předcházela její neúnavná agitace za mír. Její protiválečná kniha - vydaná v roce 1889 a do češtiny překládaná pod názvem Odzbrojte! - vzbudila v západním světě mimořádný ohlas. S úspěchem prosazovala myšlenku na vytvoření Stálého arbitrážního soudu (který dodnes existuje jako Mezinárodní soudní tribunál v Haagu). Jisté berlínské noviny zveřejnily v roce 1903 průzkum, z něhož vyšla Bertha von Suttner jako jedna z nejslavnějších žen té doby. Bertha von Suttner zemřela roku 1914, jen dva měsíce před začátkem první světové války, války, jež fakticky znamenala konec všeho, za co bojovala. Věhlas této pražské rodačky ale - jak ukazuje právě její portrét na eurominci - tuto válku určitě přežil.
</TEXT>
</DOC>
<DOC>
<DOCID>LN-20020102051</DOCID>
<DOCNO>LN-20020102051</DOCNO>
<DATE>01/02/02</DATE>
<TEXT>
Pesimistická očekávání se nesplnila a miliony lidí po celé eurozóně se po půlnoci vrhaly k bankomatům, aby získaly první eura. V Helsinkách stála ještě před půlnocí v zimě dlouhá fronta lidí, kteří čekali na otevření banky, aby mohli směnit marky za nová eura. I přes drobné problémy se zdá, že největší logistická operace v dějinách probíhá bez problémů. Postupně dojde k výměně celkově 15 miliard bankovek a více než 50 miliard mincí. Podlahy v centrálních bankách byly už zpevněny, aby vydržely váhu bankovek a mincí. Ty byly do bank po celém světě rozváženy už minulý rok. Příchod eura však nebyl pouze logistickou noční můrou pro Evropskou centrální banku. Změna bude mít i krátkodobé negativní dopady. Dlouhodobě však její "zhmotnění" bude podle expertů pozitivní - mělo by zvýšit důvěru Evropanů v trh, zjednodušit obchodování a hlavně pomoci dalšímu sjednocování Evropy. Zjednoduší život všem obyvatelům členských zemí eurozóny. Nebudou muset složitě přepočítávat, aby zjistili cenu zboží v Portugalsku či ve Finsku. Značně se zjednoduší cestování - namísto dvanácti měn v kapse nyní stačí jediná. Zadní stranu mincí si volila každá členská země sama. Tyto mince se prakticky od počátku začnou promíchávat. V Řecku tak může člověk například dostat v obchodě zpět "francouzské" euro, dva "německé" deseticenty a pět centů "portugalských". Promíchání národních symbolů bude mít svůj pozitivní psychologický dopad lidé si uvědomí velikost, sílu a různorodost nové Evropy. Krátkodobě se dají očekávat určité negativní dopady. Než si obchodníci zvyknou na novou měnu, prodlouží se zřejmě doba každé transakce, což sníží maloobchodní obrat. Vysoké budou i výdaje na přeměnu národních měn na euro a propagaci jednotné evropské měny. Přesto je od prvních minut roku 2002 nová měna přijímána obyvateli eurozóny velice pozitivně. "Naše libra byla vždy bezvýznamná, nedůvěryhodná a neuznávaná po světě," říká Ir Gerry Duggan. "Tohle (euro) nás dostane na mapu." S eurem se velice rychle smířili i Němci, kteří mají skutečně co oplakávat: tradičně silnou a uznávanou marku. Zhmotnění eura je nevratný krok a podle prvních reakcí bude snad mít kladný dopad na starý kontinent v historii věčně rozhádaný. Nyní dostal šanci stát se prosperující, mírovou, důležitou a silnou oblastí, jinými slovy lepším místem pro život.
</TEXT>
</DOC>
<DOC>
<DOCID>LN-20020102052</DOCID>
<DOCNO>LN-20020102052</DOCNO>
<DATE>01/02/02</DATE>
<TITLE>
rubová strana nových euromincí se v jednotlivých zemích liší
</TITLE>
<HEADING>
EU
</HEADING>
<TEXT>
2eurová: na středu jsou 3 vrstvy z mědi, niklu a zinku; mezikruží je z mědi a niklu, 1eurová: na středu jsou tři vrstvy z mědi a niklu; mezikruží tvoří niklová mosaz
10, 20, 50 centů: jsou ze severského zlata, slitiny mědi, zinku a cínu
1, 2, 5, centů: ocel pokovená mědí
</TEXT>
<HEADING>
Belgie
</HEADING>
<TEXT>
Na zadní straně je král Albert II., který nastoupil na trůn v roce 1993; obklopuje ho dvanáct hvězd, které má EU na své vlajce, spolu s korunkou a sjeho monogramem
Finsko
Na "dvoueuru" je větvička arktické moruše, rostliny příbuzné ostružině, "jednoeuro" zdobí labutě, které v létě přilétají na finská jezera
Lev, od 16. století symbol Finska, stojí zadními končetinami na zahnuté šavli ruských kozáků
</TEXT>
<HEADING>
Francie
</HEADING>
<TEXT>
Strom jako symbol svobody spolu s revolučním heslem: "liberté, egalité, fraternité" (svoboda, rovnost, bratrství); za stromem je šestiúhelník, který má připomínat tvar Francie
Mince zdobí žena, která seje, což symbolizuje plodnost země; tento motiv zdobí také staré francké mince
Marianne zosobňuje Francouzům svobodu i jejich zemi a je národním symbolem
</TEXT>
<HEADING>
Irsko
</HEADING>
<TEXT>
Na mincích je keltská harfa, která je tradičním symbolem země a od dob anglického krále Jindřicha VIII. je považována za znak irského národa
</TEXT>
<HEADING>
Itálie
</HEADING>
<TEXT>
Italové si na "dvojeuro" vybrali svého největšího básníka Danta Alighieriho, na "jednoeuru" je kresba od Leonarda da Vinci, ideální rozměry lidského těla
50 centů - bronzová socha římského císaře Marka Aurelia, 20 centů - plastika Umberta Boccioniho, teoretika uměleckého směru futurismu, 10 centů - Venuše od Botticelliho.
5 centů - Koloseum v Římě, 2 centy - věž Mole Antonelliana, symbol Turína, 1 cent - hrad Castel del Monte v Apulii
Lucembursko
Velkovévoda Jindřich I. (narozený v roce 1955), který nastoupil na trůn v roce 2000; vedle toho označení země "Lëtzebuerg"
</TEXT>
<HEADING>
Německo
</HEADING>
<TEXT>
Německá orlice symbol Německa, obklopený dvanácti hvězdami, které má EU na své vlajce; orlice byla doposud na všech markových mincích
Braniborská brána v Berlíně (vybudovaná v letech 1788 1791), která je symbolem rozdělení a pozdějšího znovusjednocení Německa
List dubu je od 19. století považován za ozdobu vítězů; již od dob antiky je dub díky tvrdosti svého dřeva symbolem síly; doposud byl na německých fenicích
Nizozemsko
Královna Beatrix (narozena 1938), která se stala hlavou státu v roce 1980
</TEXT>
<HEADING>
Portugalsko
</HEADING>
<TEXT>
Pečeť krále Alfonse I. Dobyvatele z roku 1144, který s pomocí křižáků porazil v roce 1139 Maury a prosadil nezávislost Portugalska na Kastilském království
Královská pečeť z roku 1142 je symbolem vrcholných období portugalské minulosti
První královská pečeť z roku 1134 jako symbol hrdosti národa
</TEXT>
<HEADING>
Rakousko
</HEADING>
<TEXT>
Na "dvoueuru" je nositelka Nobelovy ceny Bertha von Suttner, Wolfgang Amadeus Mozart, který přispěl k pověsti Rakouska jako země hudby, zdobí "jednoeuro"
50 centů - vídeňská budova Secese, 20 centů - zámek Belvedere, kde byla uzavřena smlouva, díky níž Rakousko získalo zpět svou suverenitu, 10 centů - Dóm sv. Štěpána ve Vídni
5 centů - alpský petrklíč, 2 centy - protěž alpská, 1 cent - hořec; Prostřednictvím alpské flóry chce Rakousko zdůraznit nutnost ochrany přírody
</TEXT>
<HEADING>
Řecko
</HEADING>
<TEXT>
Na "dvoueuru" unáší Zeus v podobě býka Evropu, na "jednoeuru" je zobrazena sova která, jako symbol moudrosti, zdobila jednu minci antických Atén
50 centů - sociální reformátor Venizelos, 20 centů - vladař Kapodistrias, zavražděný v roce 1831, 10 centů - Velestinlis-Fereos, jeden z předchůdců řeckého osvícenství
5 centů - tanker jako symbol moderního loďařství, 2 centy korveta, 1 cent - triréma, největší antická válečná loď, jako symbol síly tehdejších Atén
</TEXT>
<HEADING>
Španělsko
</HEADING>
<TEXT>
Král Juan Carlos I., která po smrti generála Franka stal v roce 1975 hlavou státu a který se zasloužil o vybudování parlamentní demokracie ve Španělsku
Mince zdobí spisovatel Miguel de Cervantes (1547-1616), jehož román Don Quijote patří k vrcholům evropské literatury
Katedrála ve městě Santiago de Compostela, vedle Jeruzaléma a Říma nejdůležitější poutní cíl křesťanů
Měny, které zaniknou 28. února 2002
</TEXT>
<HEADING>
Německá marka DM
</HEADING>
<TEXT>
* vznik: 20. června 1948 * měna začala platit v americké, britské a francouzské zóně (tzv. Trizónii) i v západních sektorech Berlína
veřejnost se může předzásobit euromincemi
</TEXT>
</DOC>
<DOC>
<DOCID>LN-20020102053</DOCID>
<DOCNO>LN-20020102053</DOCNO>
<DATE>01/02/02</DATE>
<TITLE>
V květnu 1945 byla Evropa zničená válkou. Všude to sice nevypadalo jako v Kolíně nad Rýnem, ale ekonomická obnova kontinentu byla nejdůležitějším úkolem.
</TITLE>
<TEXT>
19. září 1946 se ve švýcarském Curychu při projevu na místní univerzitě vyslovil Winston Churchill pro ustavení jakýchsi "Spojených států evropských"
Podpisem smlouvy 4. dubna 1949 vznikla Severoatlantická aliance (NATO). Na snímku je první setkání zástupců jednotlivých zemí 25. července 1950. NATO zajistilo Evropu po stránce bezpečnostní.
</TEXT>
<HEADING>
Foto NATO
</HEADING>
<TEXT>
9. května 1949 navrhl francouzský ministr zahraničí Robert Schuman založení Evropského společenství uhlí a oceli. Tento den je mnohými považován za začátek evropské integrace.
</TEXT>
<HEADING>
Foto EU
</HEADING>
<TEXT>
Pařížská smlouva podepsaná 18. dubna 1951 šesti státy (takzvanou "šestkou" Belgií, Francií, Itálií, Lucemburskem, Německem a Nizozemskem) zakládala společenství uhlí a oceli
</TEXT>
<HEADING>
Foto EU
</HEADING>
<TEXT>
Římské dohody - 23. května 1957 byly v Římě podepsány dohody o založení Evropského hospodářského společenství a evropského atomového společenství Euratom
</TEXT>
<HEADING>
Foto EU
</HEADING>
<TEXT>
Na tiskové konferenci 13. ledna 1963 oznámil francouzský prezident Charles de Gaulle francouzské veto přistoupení Británie k EHS. Velká Británie podala žádost v roce 1961, druhou, tentokrát již úspěšnou, v roce 1967.
V červnu 1979 se konaly přímé první volby do Evropského parlamentu. 410 členů se sešlo na první schůzi ve dnech 17. až 20. července ve Štrasburku.
</TEXT>
<HEADING>
Foto EU
</HEADING>
<TEXT>
Pádem berlínské zdi a následným sjednocením Německa se připojilo pět nových spolkových zemí, bývalá Německá demokratická republika, k Evropskému společenství
7. února 1992 vznikla podpisem maastrichtských dohod Evropská unie. Tuto smlouvu ratifikovaly parlamenty a v některých státech o ní hlasovali lidé v referendu.
</TEXT>
<HEADING>
Foto ČTK
</HEADING>
<TEXT>
28. března 1995 přestaly fungovat mezi některými státy hraniční kontroly osob. K takzvané Schengenské dohodě se připojily: státy Beneluxu, Francie, Německo, Španělsko a Portugalsko.
</TEXT>
<HEADING>
Foto ČTK
</HEADING>
<TEXT>
1. ledna 2002 se do oběhu dostala jednotná evropská měna euro. Evropská měnová jednotka (ecu), její předchůdce, vznikala od roku 1979, k jejímu přejmenování na euro došlo v prosinci 1995 na summitu EU v Madridu.
1. ledna 2002 se do oběhu dostala jednotná evropská měna euro. Evropská měnová jednotka (ecu), její předchůdce, vznikala od roku 1979, k jejímu přejmenování na euro došlo v prosinci 1995 na summitu EU v Madridu.
</TEXT>
</DOC>
<DOC>
<DOCID>LN-20020102054</DOCID>
<DOCNO>LN-20020102054</DOCNO>
<DATE>01/02/02</DATE>
<TITLE>
Mzdy porostou i v roce 2002, tak výrazně jako loni to však nebude * Na výplatní pásce přibude téměř tisíc korun
</TITLE>
<TEXT>
Maximálně 10procentní růst mezd mohou letos očekávat zaměstnanci. Ale jenom ti "šťastnější", v průměru totiž podniky chystají zvyšování mezd kolem 7 až 8 procent. Průměrná mzda je nyní 14 400 korun a v příštím roce by se mohla přiblížit 16 tisícům.
PRAHA - Průměrná hrubá měsíční mzda v České republice vzrostla do třetího čtvrtletí loňského roku o 9,2 procenta. Dosáhla tak 14 410 korun. Odborníci se shodují na tom, že letos zřejmě porostou platy o něco méně. Tomu nasvědčují výsledky dosud uzavřených kolektivních smluv i chystaného zvyšování platů ve státní sféře. Státním zaměstnancům by se podle předpokladů vlády a parlamentu měly letos zvýšit platy o 8 procent. Nárůst však bude pravděpodobně odsouhlasen až od dubna, takže roční růst mezd úředníků, učitelů či soudců se bude pohybovat v průměru kolem 6,5 procenta. Ve státním rozpočtu je na mzdy státem placených zaměstnancům pro příští rok vyčleněno 7,6 miliardy korun, a pozdržením zvyšování mezd tak vláda ušetří 1,5 miliardy korun.
</TEXT>
<HEADING>
Evropské ochlazení může snížit růst mezd
</HEADING>
<TEXT>
Kvůli nesouhlasu s krácením prostředků odevzdali představitelé odborů rozpočtových a příspěvkových organizací poslancům petici za zvýšení mezd a úpravu kolektivního vyjednávání. O něco jasnější je situace ohledně růstu mezd v podnikatelské sféře. Samozřejmě platí, že firmy svým zaměstnancům přidávají zejména s ohledem na prosperitu konkrétní společnosti, nicméně ve velkých firmách se již odboráři se zaměstnavateli na určitých podmínkách shodli v kolektivních smlouvách. V Českomoravských dolech například mzdy porostou tempem 5,5 procenta, stejně porostou výplaty zaměstnancům sklářské firmy Glaverbel, ve strojírenském gigantu Vítkovice by se platové podmínky pracovníků měly zlepšit v průměru o 7,5 procenta, v ČEZ vzrostou mzdy o 8 procent a železničáři dostanou přidáno 7 procent. Mzdové požadavky odborářů ve výši 7 až 8 procent konzultoval s guvernérem České národní banky (ČNB) Zdeňkem Tůmou šéf Českomoravské konfederace odborových svazů Richard Falbr. Tůma soudí, že mzdové představy odborářů jsou sice na horní hranici udržitelnosti vzhledem k inflaci, nicméně že se v zásadě shodují s představou ČNB. Námitky proti takovému růstu mezd by však mohli mít zaměstnavatelé, zejména pokud na tuzemské výrobce dolehne hospodářské oslabení v eurozóně, hlavně v Německu. Tůma proto odboráře upozornil, že pokud ale ekonomika poroste nižším tempem, než jsou tři procenta, růst mezd by měl být pomalejší. ČNB spatřuje ekonomické riziko hlavně v nižší inflaci a nižším růstu.
</TEXT>
<HEADING>
Horních a dolních 10 procent
</HEADING>
<TEXT>
Podle prognózy centrální banky by se inflace koncem letošního roku měla pohybovat kolem 3,75 procenta a produktivita práce by se měla zvýšit zhruba o 4,7 procenta. Růst mezd by tak podle ekonomů neměl převýšit 8 procent. Inflační cíl ČNB a růst produktivity práce stanovují horní hranici pro růst mezd, který ještě neohrožuje ekonomickou rovnováhu. Průměrný plat na konci 3. čtvrtletí roku 2001 činil podle Českého statistického úřadu 14 410 korun. Podle ministerstva práce a sociálních věcí dosáhl ve stejném období průměrný výdělek v podnikatelské sféře 16 678 Kč. Pouze deset procent zaměstnanců pobírá hrubou měsíční mzdu vyšší než 25 126 korun a stejný podíl má měsíční výplatu nižší než 8603 korun.
</TEXT>
<HEADING>
Co v roce 2002 ovlivní růst mezd
</HEADING>
<TEXT>
Vládní politika. Pokud vláda zvyšuje minimální mzdu, firmám se zvýší náklady na pracovní sílu a mzdy nepříliš kvalifikovaných zaměstnanců mohou stagnovat. Naopak pokud vláda zvyšuje sociální dávky na úkor minimální mzdy, snižuje se nabídka těchto pracovníků. To ale zpravidla firmy neřeší zvyšováním mezd, ale například zaměstnáváním levnější pracovní síly z ekonomicky méně vyspělých zemí.
Růst hrubého domácího produktu. Pokud ekonomika stagnuje či je dokonce v recesi, platy obvykle téměř nerostou. Mzdové náklady jsou totiž většinou tím prvním z nákladů, co firmy omezují, když kvůli slabší poptávce přicházejí o výnosy.
Inflace. Příliš rychlý růst mezd může nebezpečně zvyšovat inflaci a centrální banka pak musí zpřísňovat měnovou politiku. Pokud mzdy rostou tempem jako produktivita práce a inflace, ekonomika není ohrožena. To, jak skutečně rostly mzdy, lze spočítat odečtením roční míry inflace.
Produktivita práce. Pokud roste produktivita práce, mohou mzdy růst o toto číslo plus o výši inflace a ekonomice to neškodí. Pokud rostou mzdy rychleji než produktivita práce, je ohrožena měnová stabilita.
Nezaměstnanost. Pokud se zvyšuje nezaměstnanost, znamená to, že pro firmy se zlevňuje pracovní síla a mzdy nemusejí příliš rychle růst. To se ale nedotýká specializovaných profesí, kde i při vysoké nezaměstnanosti nehrozí převis nabídky.
</TEXT>
</DOC>
<DOC>
<DOCID>LN-20020102055</DOCID>
<DOCNO>LN-20020102055</DOCNO>
<DATE>01/02/02</DATE>
<TITLE>
říká pro LN Jan Turek z personální agentury S.T.UNITE recruitment
</TITLE>
<TEXT>
Obchodník, počítačový expert a řemeslník jsou podle experta na lidské zdroje Jana Turka profese, které v blízké budoucnosti nebudou rozhodně strádat.
LN: Jak se od revoluce vyvíjí na trhu práce zájem o různé profese?
Po roce 1989 si všichni pamatují obrovskou poptávku po ekonomickém zaměření. Absolventi Vysoké školy ekonomické v Praze byli na vrcholu každý chtěl být ekonom nebo finanční analytik. Kolem roku 1996 se zjistilo, že ekonomů je už dost a těchto lidí je na trhu práce přetlak. A praxe to potvrzuje. Ve chvíli, kdy přes internet hledáme například účetního, okamžitě reaguje spousta zájemců. Na druhou stranu panuje během posledních deseti let chronický nedostatek řemeslníků.
LN: Proč? Počet vzdělaných lidí přece nijak výrazně nestoupá.
Protože dnes už nikdo nechce pracovat rukama, každý se chce živit "hlavou". Slečny už například nebaví chodit do výroben limonád a rovnat tam láhve, ale touží být asistentky nebo sekretářky - adekvátní vývoj je i u mužů. Je to logický trend. Předpokládá se, že během příštích deseti let odejde přes padesát procent lidí do sektoru služeb.
</TEXT>
<HEADING>
LN: Které kvalifikace chybějí konkrétně?
</HEADING>
<GEOGRAPHY>Řemesla</GEOGRAPHY>
<TEXT>
třeba instalatéři, nástrojáři a podobné kvalifikace ve strojírenství - skomírají na úbytě. Chybějí dělníci všeho druhu. A vláda tomu navíc ještě dodala, protože zavedla vízovou politiku pro bývalé země Sovětského svazu. Což ve výsledku znamená jediné: lidé s nižším vzděláním a kvalifikací jsou neuvěřitelně protěžovaní. Volného pohybu osob je v každém směru škoda, protože třeba kvalitních IT odborníků je v Rusku nadbytek a dalo by se z nich dobře vybírat. To by samozřejmě pomohlo uspokojit i zájem českého trhu.
</TEXT>
<HEADING>
LN: Zájem o počítačové experty tedy stále trvá?
</HEADING>
<TEXT>
Recese v této oblasti, která začala už téměř před rokem v USA, kdy krachovalo mnoho internetových firem a technologické giganty propouštěly, se šíří samozřejmě i do Česka. Ve stejné situaci je nyní Německo. Proto zahraniční počítačové firmy, které tady mají filiálku, už stáhly svoje nabídky. Například Sun Microsystem propustil jen v Česku přibližně deset procent zaměstnanců. O programátory nebo IT manažery se vystupňoval neuvěřitelný zájem, který už teď sice není tak horentní, přesto stále trvá. V příštím roce bych si ale troufl odhadnout, že jejich platy začnou stagnovat.
</TEXT>
<HEADING>
LN: Která profese si loni platově nejvíc polepšila?
</HEADING>
<TEXT>
Standardně bankovnictví. Podle Českého statistického úřadu vzrostly platy v tomto sektoru za poslední období dokonce o 17,6 procenta. Je to samozřejmě trochu paradox - banky se restrukturalizují a propouštějí. Jen v České spořitelně, Komerční bance a ČSOB/IPB se to týká nejméně 3000 zaměstnanců. Platový nárůst tedy ve smyslu statistických čísel ovlivnila i výše vypláceného odstupného. Ale také fakt, že pro uklidnění zaměstnanců, kteří ve firmě zůstávají, je běžné, že se jim po skončení propouštění zvedají platy.
LN: Jde odhadnout, o které obory bude zájem v příštích pěti letech? To je jak věštění z křišťálové koule.
Vsadil bych se ale - nehledě na recesi že zájem o informační a telekomunikační specialisty a manažery bude rozhodně i za pět let. Je to obor s perspektivou. A samozřejmě už zmíněné řemeslné profese. Skepse mladých lidí živit se rukama je prostě už daný fakt. Žádaní budou i dobří obchodníci. To je permanentně ceněná profese, protože obchodníci přinášejí firmě to nejdůležitější - zisk. Ovšem vzhledem k rozvoji všelijakých podomních prodejců má slovo obchodník dost hanlivý zvuk. Rozvíjet se bude podle mého názoru také konzultantská a poradenská činnost a bude zde potřeba stále většího počtu lidí. Poradenství se za pár let bude týkat čehokoli, na co si člověk dneska vzpomene.
LN: Jaké vzdělání bude vzhledem k vývoji na trhu práce perspektivní?
Z vlastní profesní zkušenosti vím, že nejdůležitější je, aby člověka práce bavila. Pak ji totiž dělá dobře. Zájem byl, je a bude o úzce specializované odborníky, kteří o své oblasti vědí všechno a o lidi s manažerskými dovednostmi, kteří dokáží vést tým. Ideální je pochopitelně kombinace obou faktorů. Krásně to dokládá právě vývoj v IT oblasti. Před pěti lety firmy za každou cenu chtěly programátory - a to i ty nervózní superodborníky, kteří při jakékoli otázce opovržlivě obraceli oči v sloup a seděli za počítačem s umaštěnými vlasy. Dnes? Programátory chtějí stále, ale nezapomínají zdůraznit, aby "proboha uměli mluvit s lidmi". Protože tito lidé poskytují často i servis klientům a spokojený klient nese firmě peníze.
</TEXT>
</DOC>
<DOC>
<DOCID>LN-20020102056</DOCID>
<DOCNO>LN-20020102056</DOCNO>
<DATE>01/02/02</DATE>
<TITLE>
Ředitel velké firmy
</TITLE>
<TEXT>
průměrná hrubá mzda: 86 009 Kč odhadovaný nárůst: 10 procent
Odhadovaný nárůst pro letošní rok je u vrcholových manažerů pouze orientační: šéfové totiž většinou pracují na bázi tzv. mandátních smluv s dohodnutou odměnou, která se zpravidla nemění. Manažeři pak bývají odměňováni podle výkonu společnosti, obvykle formou mimoplatových bonusů jednorázových odměn, příplatků či akcií.
Finanční ředitel
průměrná hrubá mzda: 62 745 Kč odhadovaný nárůst: 10 procent
Finanční ředitelé jsou podobně jako vrcholoví manažeři placeni podle poněkud jiného klíče než "obyčejní" zaměstnanci. Růst jejich výplat je tedy jen velmi hrubý odhad, finanční ředitelé se mohou spíše spoléhat na odměny či mimoplatové bonusy.
Právník
průměrná hrubá mzda: 32 009 Kč odhadovaný nárůst: 6,5 až 10 procent
Šestiapůlprocentního zvýšení platů se s největší pravděpodobností dočkají právníci ve státních službách - což ale při jejich vysokém platovém základu často bude několikatisícová položka. Největší příjmy jsou v advokacii, kde ale konkrétní odměny záleží na aktuálních zakázkách, koncipienti si ale přijdou jen na o něco málo více než 10 tisíc hrubého.
Programátor
průměrná hrubá mzda: 30 170 Kč odhadovaný nárůst: 10 procent
Počítačoví odborníci jsou pořád žádaným "zbožím". Firmy stále potřebují odborníky na výpočetní techniku a jsou samozřejmě i ochotny je dobře zaplatit (pokud chtějí špičkového programátora, musejí). Pro ně totiž není problém sehnat práci kdekoli v zahraničí. Mzdový nárůst o minimálně 10 procent zde proto rozhodně nebude problém.
Novinář
průměrná hrubá mzda: 26 275 Kč odhadovaný nárůst: 7 procent
Průměrný plat novináře se v zahraničí pohybuje zhruba na úrovni dvojnásobku průměrného celorepublikového platu. Toho se již téměř v České republice nyní podařilo dosáhnout. Takže mzda většiny novinářů nejspíše poroste jen lehce nad úroveň plánované inflace.
Ekonom
průměrná hrubá mzda: 25 950 Kč odhadovaný nárůst: 10 procent
Situace u ekonomických odborníků je podobná jako u jiných vysokoškolsky vzdělaných odborných pracovníků - platy porostou podle toho, jak se bude dařit mateřské firmě i ekonomice vůbec. V průměru desetiprocentní zvýšení mezd je však zcela jistě realistický předpoklad.
Lékař
průměrná hrubá mzda: 23 590 Kč odhadovaný nárůst: 8 procent
Za uplynulý rok vzrostly platy lékařů jen zhruba o pět procent. Zatím je těžké odhadnout, o kolik se výplaty zvýší letos. V poslední době se odborový svaz snaží prosadit alespoň vyšší příplatky lékařům za odpracované dobrovolné přesčasy.
Stavební inženýr
průměrná hrubá mzda: 22 274 Kč odhadovaný nárůst: 8 procent
Stavařům se velmi dobře dařilo v uplynulém roce - tuzemská ekonomika utěšeně rostla a o nové zakázky se postaral rekordní příliv zahraničních investic. Letos již není vyhlídka natolik růžová, zpomalení se České republiky ještě sice nedotkne, ale již nyní je jisté, že investic i zakázek z oslabené eurozóny ubude. Přesto platy porostou skoro tak, jak loni.
Horník
průměrná hrubá mzda: 21 319 Kč odhadovaný nárůst: 7 procent
Horníci mají tradičně silné odbory, a tak podobně jako v minulých letech i letos zde výplaty poměrně slušně porostou. Nicméně i letos bude pokračovat propouštění stovek horníků, takže starosti mnoha zaměstnanců dolů půjdou hlavně tímto směrem. Z kolektivních smluv vyplývá, že mzdy by měly reálně vzrůst zhruba o 3 až 4 procenta.
Chemik
průměrná hrubá mzda: 20 867 Kč odhadovaný nárůst: 10 procent
Podle názoru personalistů patří chemici v poslední době mezi atraktivní - a proto i slušně placené profese, jenom nástupní platy absolventů vysokých škol s chemickým zaměřením se pohybují kolem 20 tisíc korun. Platy kvalitních chemických inženýrů by proto mohly v letošním roce i nadprůměrně růst.
Železničář
průměrná hrubá mzda: 15 100 Kč odhadovaný nárůst: 7 procent
Mzdy železničářů letos vzrostou v průměru o 7 procent. Mzdové tarify, které tvoří 60 až 70 procent příjmů pracovníků, přitom vzrostou o šest procent. Podle uzavřené kolektivní smlouvy mají železničáři dokonce nárok na šestitýdenní dovolenou a pracovníci určitých profesí mají navíc po stanovené době nárok na ozdravné pobyty, které hradí zaměstnavatel.
Sekretářka
průměrná hrubá mzda: 14 374 Kč odhadovaný nárůst: 7 procent
U této a podobných administrativních profesí bude v příštím roce záležet zejména na tom, jak se bude dařit konkrétní firmě, či zda je alespoň v dané společnosti silná odborová organizace. Což znamená, že růst mezd sekretářek by měl zhruba kopírovat celorepublikový vývoj - tedy v průměru sedm procent.
Učitel
průměrná hrubá mzda: 13 526 Kč odhadovaný nárůst: 6,5 procent
Skutečná částka, o kterou se pedagogickým pracovníkům letos zvýší mzda, závisí na jednání odborů s představiteli vlády a parlamentu. Pokud se platy pracovníků v rozpočtové sféře zvednou od dubna o plánovaných osm procent, skutečné průměrné roční zvýšení platu učitelů bude zhruba 6,5 procenta.
Recepční
průměrná hrubá mzda: 13 374 Kč odhadovaný nárůst: 7 procent
Podobně jako sekretářka patří recepční k tzv. středním profesím. Růst jejich mezd by tedy opět měl zůstat zhruba na úrovni celorepublikového průměru. Logicky pak záleží i na tom, jak se bude dařit mateřské firmě, ale průměrně sedmiprocentní růst mezd by vzhledem k poměrně optimistickému výhledu ekonomiky nemusel být problém.
Zedník
průměrná hrubá mzda: 12 580 Kč odhadovaný nárůst: 5 procent
U zedníků je podobná situace jako u stavebních inženýrů stavebnictví se letos asi bude dařit o něco hůře než loni. Platy zedníků podobně jako u podobných méně kvalifikovaných profesí proto příliš neporostou. Záležet ale samozřejmě bude na konkrétních sjednaných zakázkách firmy, kde dotyčný pracuje.
Číšník
průměrná hrubá mzda: 11 084 Kč odhadovaný nárůst: 6 procent
Údaje o platech v této profesi jsou velmi zavádějící: je běžnou praxí, že v mnoha restauracích číšníci pobírají jen minimální mzdu a zbytek dostávají od majitele "na ruku", kterému se tato praxe vzhledem k nižším odvodům vyplatí. Značnou část příjmů číšníků rovněž tvoří spropitné. Výše platu bude odvislá hlavně od solventnosti zákazníků.
Kuchař
průměrná hrubá mzda: 10 741 Kč odhadovaný nárůst: 6 procent
U této profese je velmi těžké odhadnout, jak se budou mzdy vyvíjet - existují zde totiž obrovské rozdíly ve výplatách, které závisejí na druhu firmy, kde kuchař pracuje. Ve školní jídelně si vydělá jen o trochu více, než je minimální mzda, v prestižní restauraci si mistr kuchař přijde na několik desítek tisíc. Podobně bude vypadat i mzdový nárůst - asi jako ve zbytku země.
Švadlena
průměrná hrubá mzda: 9083 Kč odhadovaný nárůst: 4 procenta
Textilní průmysl si již několik let drží smutný primát místa s nejnižšími výdělky. Ženám obecně neroste plat tolik jako mužům, švadleny navíc nemají příliš vysoké vzdělání, takže lze domyslet, že platové podmínky v této profesi, která je doménou žen, se ani letos příliš nezmění. Růst mezd by měl ale alespoň pokrýt míru inflace.
</TEXT>
</DOC>
<DOC>
<DOCID>LN-20020102057</DOCID>
<DOCNO>LN-20020102057</DOCNO>
<DATE>01/02/02</DATE>
<TITLE>
Zatímco v Česku stojí hamburger Big Mac 56 korun, v USA přijde skoro na osmdesát
</TITLE>
<HEADING>
Co si za svůj plat můžeme koupit?
</HEADING>
<TEXT>
Dva plátky hovězího obložené velkou houskou: oblíbená pochoutka návštěvníků celosvětové sítě restaurací McDonald's prodávaná pod názvem Big Mac funguje i jako populární ekonomický index. Takzvaná burgerekonomie pomáhá jednoduše spočítat, jak na tom která měna je.
PRAHA - Big Mac index je víceméně zábavný způsob, jak nezávisle na jiných přesnějších ekonomických pomůckách vypočítat nebo vysvětlit princip parity kupní síly, se kterým se v ekonomických článcích často pracuje. Oba indexy jsou v podstatě srovnáním měn několika zemí nejen pomocí kusového přepočtu, ale rovněž pomocí cenové hladiny v daných zemích. Pokud tedy populističtí politici namítají, že v Německu mají lidé úplně jiné platy než v tuzemsku, je nasnadě otázka, jestli náhodou nezapomněli právě na paritu kupní síly. Jinými slovy: hovořit o vysokých platech v Německu a nezapočítat k tomu výši cen ve srovnání s Českem je bohapustá demagogie.
</TEXT>
<HEADING>
Dolar za 22 korun
</HEADING>
<TEXT>
Zatímco parita kupní síly se počítá pomocí složitých statistických výpočtů a spotřebních košů, Big Mac index je velmi jednoduchý. Jako základní komodita je zde brán Big Mac, který je díky globalizaci po celém světě stejný. Pokud se tedy vydělí cena Big Maku v USA cenou v Británii, získá se parita kupní síly podle ceny tohoto jídla. Toto číslo je tedy 2,54 dolaru děleno 1,99 libry, tedy 1,28. Protože normální kursový přepočet je 1,45 dolaru za libru, podle teorie Big Mac indexu je libra o 13 procent přeceněná vůči dolaru. Zajímavé je, jak si v tomto pohledu stojí různé země. Nejvíce podceněnými měnami jsou jihoafrický rand s minus 68 procenty a ruský rubl s minus 55 procenty. Naopak nejvíce nadhodnocenou měnou je švýcarský frank s plus 48 procenty. Česká koruna si při tomto pohledu nevede špatně. Ještě v dubnu letošního roku byla podhodnocená o 44 procent. Dnes je podhodnocená "pouze" o 36 procent. Pokud by se koruna směňovala podle Big Mac indexu, zaplatili by Češi za dolar pouze 22 korun. Výrazný rozdíl je samozřejmě způsoben tím, že nikdo nezná cenovou politiku firmy McDonald's a navíc tato firma nemůže měnit ceny svých výrobků každý den. Pokud by tak činila a její cenová politika by byla veřejná, byl by Big Mac index zajímavý nejen jako víkendové čtení. Vynález Big Mac indexu se připisuje časopisu The Economist, na jehož stránkách se přepočty měn také čas od času aktualizují.
Big Mac index*
země cena cena v USD rozdíl v ceně oproti USA (%)
Čína 9,90 jüanu 1,20 -51
Maďarsko 299 forintů 1,26 -48
Rusko 33,50 rublu 1,35 -44
Polsko 5,50 zlotého 1,38 - 43
Česko 56 korun 1,56 - 36
Austrálie 2,65 dolaru 1,66 -32
Brazílie 2,95 realu 1,71 -30
Kanada 2,99 dolaru 1,98 -19
Mexiko 19,9 pesa 2,09 -14
</TEXT>
<HEADING>
USA 2,43 dolaru 2,43 0
</HEADING>
<TEXT>
* jde o srovnání kursů pomocí ceny dvojitého hamburgeru, který pod názvem Big Mac nabízejí restaurace McDonald's ve 115 zemích světa. Velmi přibližně tak lze srovnat ceny v různých zemích. Porovnání se odvíjí od cen hamburgerů v USA, tedy o kolik jsou hamburgery oproti americkým jinde levnější či dražší.
Pramen: www.mcdonalds.cz
</TEXT>
</DOC>
<DOC>
<DOCID>LN-20020102058</DOCID>
<DOCNO>LN-20020102058</DOCNO>
<DATE>01/02/02</DATE>
<TITLE>
1) Jste spokojen(a) s výší svého současného platu?
</TITLE>
<TEXT>
2) Očekáváte, že se váš plat v roce 2002 zvýší?
David Bauman lékař 30 let
1) Moc spokojený nejsem.
2) Doufám, že ano.
Zdena Sirotková občanská zaměstnankyně 54 let
1) To víte, že ne.
2) Bohužel ne.
Luděk Veselý údržbář 55 let
1) Spokojený nejsem.
2) Věřím, že mi plat zvýší.
Marián Majerník mechanik leteckých motorů, 59 let
1) Ne.
2) Neočekávám.
Helena Dubová spojovatelka v bance, 56 let
1) Moc ne.
2) Něco by tam mělo být.
Eva Kopecká zaměstnankyně vojenské správy, 44 let
1) Nejsem.
2) Ano, mám slíbeno zvýšení platu.
Andrea Klímová bankovní úřednice 28 let
1) Ano, jsem.
2) Předpokládám, že ano.
Bohuslav Fiala zámečník a opravář kolejových vozidel 56 let
1) Já myslím, že spokojen není nikdo, byl jsem přeřazen na pracoviště, kde beru méně. Nadšený nejsem, ale na světě jsou na tom lidé hůř.
2) Je pravidelná valorizace někdy v dubnu, tak to asi ano.
</TEXT>
</DOC>
<DOC>
<DOCID>LN-20020102059</DOCID>
<DOCNO>LN-20020102059</DOCNO>
<DATE>01/02/02</DATE>
<TITLE>
PŘÍBĚH
</TITLE>
<TEXT>
Na vsi o dobře placenou práci nezavadíte, je to problém. Na této větě se shoduje řada obyvatel českého venkova.
Pětatřicetiletý zámečník Jiří Kalousek z malé obce na Táborsku mezi nespokojené nepatří. V loňském roce vydělával měsíčně okolo patnácti tisíc korun. S jeho výplatou je ovšem jiný problém. "S majitelem firmy jsem se dohodl na tom, že mi bude oficiálně platit zhruba šest tisíc a zbytek mi doplácí na černo," říká Jiří s tím, že jinou možnost ani neměl a na podmínky svého zaměstnavatele přistoupil.
</TEXT>
<HEADING>
Zdánlivě lukrativní nabídka
</HEADING>
<TEXT>
Z jeho známých tak prý pracuje každý druhý, proto o tom ani moc nepřemýšlel a na zdánlivě lukrativní nabídku kývl. "Samozřejmě jsem si finančně polepšil, protože v továrně jsem vydělal sotva dvanáct tisíc," říká Jiří o svém novém zaměstnání. O tom, jak zdánlivé to bylo polepšení, se přesvědčil před Vánocemi. "Chtěl jsem rodině pořídit televizor a video na splátky, ale když jsem přinesl do obchodu potvrzení o své oficiální šestitisícové mzdě, tak mi nákup nepovolili. Nakonec si elektroniku koupil za ušetřené peníze. "Vydělával jsem dost, tak to nebyl až takový problém. Ale v tu chvíli jsem si vůbec nepomyslel na to, co se může stát," vzpomíná na uplynulé měsíce.
</TEXT>
<HEADING>
Raději nebýt nemocný
</HEADING>
<TEXT>
Další rozčarování přišlo, když Jiří onemocněl. "Nebyl jsem nemocný snad pět let a najednou mě skolil zápal plic. Proležel jsem skoro měsíc a nemocenská, kterou mi poslali byla doslova almužna," vzpomíná Jiří na to, jak mu na živobytí pro manželku a ročního syna zůstalo něco přes dva tisíce, navíc měsíc před Vánocemi. "Do té doby jsem se o nějakou nemocenskou vůbec nezajímal, ale na úřadě mi řekli, že podle platu nemám na víc peněz nárok," říká s tím, že by se snad vyplatilo být nezaměstnaný a brát podporu. Po těchto špatných zkušenostech Jiří pochopil, jak je pro něj smlouva nevýhodná. "Samozřejmě jsem si platově polepšil, ale od letoška chci novou smlouvu, abych měl oficiální plat, už nechci žádné černoty, konec roku mě dokonale vyškolil," plánuje zámečník. Jeho rodina pak bude dostávat nižší sociální dávky, ale s tím se prý Jiří vyrovná. "Od státu dostává manželka mateřskou a tu jí asi sníží, když budu vydělávat víc, ale těch pár stovek už rodinný rozpočet stejně příliš neovlivní," říká.
Další rozčarování přišlo, když Jiří onemocněl. "Nebyl jsem nemocný snad pět let a najednou mě skolil zápal plic. Proležel jsem skoro měsíc a nemocenská, kterou mi poslali byla doslova almužna," vzpomíná Jiří na to, jak mu na živobytí pro manželku a ročního syna zůstalo něco přes dva tisíce, navíc měsíc před Vánocemi. "Do té doby jsem se o nějakou nemocenskou vůbec nezajímal, ale na úřadě mi řekli, že podle platu nemám na víc peněz nárok," říká s tím, že by se snad vyplatilo být nezaměstnaný a brát podporu. Po těchto špatných zkušenostech Jiří pochopil, jak je pro něj smlouva nevýhodná. "Samozřejmě jsem si platově polepšil, ale od letoška chci novou smlouvu, abych měl oficiální plat, už nechci žádné černoty, konec roku mě dokonale vyškolil," plánuje zámečník. Jeho rodina pak bude dostávat nižší sociální dávky, ale s tím se prý Jiří vyrovná. "Od státu dostává manželka mateřskou a tu jí asi sníží, když budu vydělávat víc, ale těch pár stovek už rodinný rozpočet stejně příliš neovlivní," říká.
</TEXT>
</DOC>
<DOC>
<DOCID>LN-20020102060</DOCID>
<DOCNO>LN-20020102060</DOCNO>
<DATE>01/02/02</DATE>
<TITLE>
Pražské hotely byly na přelomu roku obsazené, nejvíce turistů přijelo z Německa, Ruska a Itálie
</TITLE>
<TEXT>
Konec roku 2001 oslavili v Praze především turisté z Evropy. V důsledku loňských teroristických útoků přijelo totiž do České republiky podstatně méně Američanů.
PRAHA - Mezi hosty pražských hotelů převažovali Evropané, především pak Rusové, Italové a Němci. "Byli jsme plně obsazeni. Částečně se však teroristické útoky na Ameriku odrazily na klientele," potvrzuje Eliška Brettschneiderová, zaměstnankyně hotelu Cassa Marcello. Podle ní ubylo oproti loňskému roku hostů z USA. "Ubytovávali se u nás především zákazníci z Ruska, Itálie, Španělska a Německa," dodává. Hotel U Krále Karla, který byl z devadesáti procent orientován na americkou klientelu, rovněž zaznamenal velký úbytek hostí z USA. "Projevilo se to už v průběhu běžné sezony. Nejvíce pak právě od září loňského roku," vysvětlila recepční Kateřina Koukalová. Většinu klientů tak nyní tvoří Evropané. "To se odrazilo i na Silvestra. Nejčastěji jsme ubytovávali turisty z Francie a Belgie, kteří tvořili téměř dvě třetiny našich zákazníků," doplnila Koukalová. Hotel Adria na pražském Václavském náměstí byl vyprodán až na tři jednolůžkové pokoje. "Silvestra lidé většinou chtějí trávit se svými blízkými. Jednolůžkové pokoje se tedy v tomto období prodávají hůře," řekl manažer hotelu Roman Talman. V hotelu Olympik nahradili úbytek amerických hostů především Rusové. Na ruskou klientelu se hotel přeorientoval již loni. Podle generálního ředitele Vlastislava Šose totiž cestovní kanceláře s ruskou klientelou hotel často využívaly. Ten jim proto nabídl výhodnější nákupní podmínky. Kromě Rusů jsou nyní v Olympiku ubytováni hlavně Němci a Italové. Čtyřhvězdičkový Olympik byl plně obsazen a tříhvězdičkový Tristar (dříve Olympik Garni) měl prodáno 98 procent pokojů. "Každoročně máme na Silvestra plno a ani Silvestr 2001 nebyl výjimkou," řekla Radana Zechovská z hotelu Tristar s tím, že hotel byl plný i přesto, že například jednolůžkové pokoje se obsazují mnohem hůř než dvoulůžkové. V hotelu Palace Praha nahradili americké hosty především Italové. "Kromě deseti volných pokojů, což je běžné obsazení jako v minulých letech, byl hotel obsazen," uvedl zaměstnanec hotelu Martin Jendrek. Stejně jako loni byla plně využita ubytovací kapacita hotelu Inter.Continental. Proti předešlým rokům však hotel v důsledku teroristických útoků na USA rovněž zaznamenal změnu ve struktuře hostů. "Dříve převažovali Američané a Kanaďané. Tentokrát tvořili převážnou většinu našich klientů hosté z Evropy," potvrdil recepční hotelu. Plně obsazený byl také Top Hotel Praha a počet zákazníků zhruba stejný jako v předešlých letech. "Neorientujeme se přímo na americké turisty. Přes sezonu patří mezi časté zákazníky Japonci a Korejci.
</TEXT>
</DOC>
<DOC>
<DOCID>LN-20020102061</DOCID>
<DOCNO>LN-20020102061</DOCNO>
<DATE>01/02/02</DATE>
<GEOGRAPHY>PRAHA</GEOGRAPHY>
<TEXT>
V novém sazebníku České spořitelny platném od 1. ledna banka zvyšuje ceny některých služeb. Cílem zdražení je podle banky přimět zákazníky, aby co nejvíce využívali alternativní distribuční kanály jako elektronické či telefonní bankovnictví či sběrné boxy. Za výběr hotovosti na pokladně klient ČS nově zaplatí 15 korun proti dosavadním devíti korunám. Při výběru hotovosti z bankomatu zaplatí klienti banky čtyři koruny jako dosud. Platba kartou u obchodníků zůstává zdarma. Platební příkaz provedený u přepážky nově stojí 30 korun, tedy o deset korun více. Při transakcích prostřednictvím přímého bankovnictví nebo sběrného boxu banka účtuje pouze čtyři koruny. ČS zároveň zavádí poplatek deset korun měsíčně za správu a vedení kontokorentního účtu.
</TEXT>
</DOC>
<DOC>
<DOCID>LN-20020102062</DOCID>
<DOCNO>LN-20020102062</DOCNO>
<DATE>01/02/02</DATE>
<GEOGRAPHY>PRAHA</GEOGRAPHY>
<TEXT>
UPC ČR a TES Media ukončí 3. ledna podle České asociace kabelových komunikací (ČAKK) vysílání kabelových televizí bezdrátově, tedy v systému MMDS. V Praze bude vysílání MMDS z technických důvodů ukončeno již 2. ledna. Důvodem ukončení MMDS je nutnost uvolnit frekvence pro mobilní sítě nové generace UMTS. UPC dodávala televizní signál prostřednictvím MMDS 40 tisícům a TES Media devíti tisícům domácnostem v ČR. Odpojení zákazníci budou moci k příjmu signálu využívat kabelové vysílání operátora, jehož síť má v dosahu. Může také využít alternativního řešení pomocí digitálního satelitního vysílání, které nabízí UPC Direct. Příjem signálu může nahradit také jiným způsobem, jako je satelit či individuální anténa.
</TEXT>
</DOC>
<DOC>
<DOCID>LN-20020102063</DOCID>
<DOCNO>LN-20020102063</DOCNO>
<DATE>01/02/02</DATE>
<GEOGRAPHY>PRAHA</GEOGRAPHY>
<TEXT>
Přibližně 25 milionů krátkých textových zpráv SMS odeslali na Silvestra zákazníci tří tuzemských mobilních operátorů. Ve stejný den předchozího roku to bylo více než 17 milionů SMS. Na letošní Štědrý den však lidé poslali přes 30 milionů SMS. Sítě neměly problémy, sdělili mluvčí firem. Zatímco síť Eurotelu zažila největší nápor odesílaných vzkazů hodinu po půlnoci, Paegas byl nejvyužívanější před půlnocí a Oskar měl špičku mezi 22 a 23 hodinou a hodinu po půlnoci. V síti Eurotel podle mluvčího Jana Kučmáše uživatelé odeslali od tří hodin ráno 31. prosince do tří hodin ráno 1. ledna celkem 13,8 milionu SMS zpráv. Proti běžnému všednímu dni jde o několikanásobný nárůst, řekl Kučmáš s tím, že ve všední dny odešlou zákazníci Eurotelu v průměru čtyři až pět milionů SMS.
</TEXT>
</DOC>
<DOC>
<DOCID>LN-20020102064</DOCID>
<DOCNO>LN-20020102064</DOCNO>
<DATE>01/02/02</DATE>
<GEOGRAPHY>LONDÝN</GEOGRAPHY>
<TEXT>
Britové stejně jako další národy letos na Vánoce utráceli rekordní množství peněz. Jak však nyní varoval britský Úřad pro finanční služby, prudce roste dluh vzniklý prostřednictvím kreditních karet. Už v listopadu to bylo podle Britské bankovní asociace (BBA) 329 milionů liber - zatímco průměr posledních měsíců býval kolem 130 milionů. Britové se nyní těší mimořádně nízkým úrokovým sazbám - které jsou nejnižší za 40 let - a tak své hypotéky a další dluhy splácejí relativně snadno. Přesto považoval úřad za nutné vydat ještě na výprodeje v závěru roku varování, aby lidé nechali své kreditní karty už doma. Úřad má totiž vážné obavy z toho, že miliony domácností už vydaly více, než si mohou dovolit. Letošní nákupy jsou na úrovni konce 80. let, kdy vše skončilo velkými finančními bolestmi a zpomalením ekonomiky. I někteří obchodníci upozornili na to, že vánoční nákupy nasvědčovaly místy filozofii: "Po nás potopa" než obvyklému vánočnímu šílení. "Lidé se rozhodli utrácet s přístupem: Jezme, pijme, veselme se, a to je varující," řekl Jeremy Batstone z NatWest Stockbrokers. Podobné obavy vyslovil i Denis Turner, hlavní ekonom banky HSBC. Celková čísla ukazují, že britští spotřebitelé si v listopadu vypůjčili 3,72 miliardy liber. Podle některých odhadů dluží nyní britské domácnosti v průměru 107 procent svého disponibilního příjmu jen za nákupy kartami. Vzhledem k tomu, že v mnoha případech nebudou s to dluh splatit do doby, než banky začnou účtovat úroky, budou mít domácnosti problémy s vyrovnáním svých účtů. Podle některých odhadů bude 17 procent držitelů kreditních karet splácet své vánoční nákupy ještě v červnu.
</TEXT>
</DOC>
<DOC>
<DOCID>LN-20020102065</DOCID>
<DOCNO>LN-20020102065</DOCNO>
<DATE>01/02/02</DATE>
<GEOGRAPHY>PRAHA</GEOGRAPHY>
<TEXT>
České dráhy by letos poprvé měly od státu získat úhradu rozdílu mezi regulovaným jízdným a náklady na osobní dopravu, kterou podnik provozuje ve veřejném zájmu. Tuto povinnost státu ukládá s účinností od začátku letošního roku nový zákon o drahách. Právní změny tak České dráhy přiblížily k rovnějším podmínkám mezi železniční a autobusovou dopravou, kde tento systém funguje již několik let, uvedla mluvčí drah Martina Benešová. Návrh smlouvy, která má závazek státu vůči ČD zakotvit, schválila v prosinci vláda. Podle ministra dopravy a spojů Jaromíra Schlinga to bude pro stát znamenat výdaj mezi pěti a sedmi miliardami Kč ročně. Termín podpisu smlouvy však zatím podle mluvčí drah není znám. Koncem minulého roku začal proces uzavírání smluv o závazku veřejné služby v regionální drážní dopravě se všemi okresy ČR. Smlouvu o celostátní dopravě však musí uzavřít stát. Letos i přes dotaci státu 7,2 miliardy korun očekávají dráhy nekrytou ztrátu zosobní dopravy 6,2 miliardy korun.
</TEXT>
</DOC>
<DOC>
<DOCID>LN-20020102066</DOCID>
<DOCNO>LN-20020102066</DOCNO>
<DATE>01/02/02</DATE>
<GEOGRAPHY>LONDÝN</GEOGRAPHY>
<TEXT>
Britská letecká společnost British Airways nevede žádná jednání o možné spolupráci s nizozemskou KLM. Řekl to mluvčí britské společnosti pro agenturu Reuters. Reagoval tak na zprávu listu Sunday Express, podle níž je sloučení těchto dvou dopravců na spadnutí. "S KLM o fúzi nejednáme," řekl mluvčí. Dodal, že společnosti sice jednání vedly, avšak pouze o krátkodobé koordinaci svých letových programů. List Sunday Express již dříve uvedl, že dohoda British Airways s KLM ohledně sloučení letových řádů by v příštím roce mohla vést k úplné fúzi těchto dopravců. Výkonný ředitel British Airways Rod Eddington v listopadu uvedl, že s KLM a ostatními aerolinkami diskutuje o trendu evropské letecké dopravy, u níž se očekává silná konsolidace. Loni v září KLM a British Airways po téměř čtyřměsíčním vyjednávání ukončily rozhovory o možné fúzi. Bylo to již potřetí, co se obě aerolinie pokoušely o vzájemné sloučení.
</TEXT>
</DOC>
<DOC>
<DOCID>LN-20020102067</DOCID>
<DOCNO>LN-20020102067</DOCNO>
<DATE>01/02/02</DATE>
<TITLE>
Mezinárodní počítačová síť, internet, se rychle stává součástí našich životů, stejně jako dříve fotografie, rozhlas nebo televize. V řadě oborů si už lidé vůbec nedokáží svou práci představit bez možnosti získávat informace prostřednictvím celosvětové počítačové sítě. Každý den roste počet uživatelů "komunikační dálnice".
</TITLE>
<TEXT>
Připravili jsme pro Vás seriál, který Vám usnadní práci s internetem. Dozvíte se to, jak internet vznikl, co ho čeká, jak funguje, jak se k němu dostat i jak sním pracovat. Ukážeme Vám nejlepší internetové portály, naučíme efektivně používat vyhledávače a zavedeme Vás na spoustu zajímavých internetových adres. V poslední části Vás naučíme, jak si vyrobit jednoduchou vlastní webovou prezentaci.
Souběžně se seriálem, který bude vycházet v novinách, najdete jeho on-line verzi na internetové adrese http://www.lidovky.cz/ikurs.
Příjemnou zábavu!
</TEXT>
</DOC>
<DOC>
<DOCID>LN-20020102068</DOCID>
<DOCNO>LN-20020102068</DOCNO>
<DATE>01/02/02</DATE>
<TITLE>
1. lekce: historie WWW
</TITLE>
<TEXT>
Na internetu (viz slovníček) mnozí obdivují a jiní zatracují jeho jistou anarchičnost - globální síť nikdo neřídí. O to víc je překvapující, že u zrodu internetu stála armáda, tedy instituce s přísnou hierarchií. A co víc, to že síť nebude mít žádné "řídící centrum", stálo přímo v zadání na její vytvoření. V době studené války zadala americká armáda firmě RAND úkol. Vymyslet, jak by mohly jednotlivé vládní úřady komunikovat i po jaderném úderu. Dosavadní komunikační systémy měly vždy řídící centrum, jehož zničení by vyřadilo celou síť. A tak v roce 1964 firma RAND zveřejnila základní koncepci - síť nebude mít žádné centrum a bude fungovat, i když některá její část bude zničena. A tak vznikl ARPANET předchůdce internetu. Ten byl složen z jednotlivých uzlů (dnešní servery), které jsou na sobě nezávislé a mezi sebou si vyměňují informace, rozdělené do balíčků (paketů), z nichž každý putoval svou vlastní cestou. Do sítí byly záhy zapojovány dnes prehistorické, ale v té době nejvýkonnější sálové počítače na univerzitách v USA. Důvodem bylo především to, aby s těmito stroji mohli pracovat i vědci z jiných pracovišť. Záhy se ale ukázalo, že vědci spíše než k tomuto cíli, síť využívají ke konzultacím, výměně poznatků, hlavně však k předávaní osobních vzkazů. A tak se dostal internet ke své hlavní náplni. Síť se postupně rozrůstala a brzy překročila hranice USA a stala se mezinárodní. To už dávno nepatřila armádě, ale spíše vědeckým pracovníkům. Komerční sektor však stále neprojevoval zájem. To se změnilo v roce 1989. Tehdy Tim Berners-Lee z Evropské organizace pro jaderný výzkum CERN vymyslel hypertext. Ten umožňuje umístit v dokumentu odkaz na další dokumenty umístěné kdekoliv na internetu a prakticky se k nim okamžitě přenést (v praxi to znamená, že pokud byste napsali: "prezident Havel ve svém projevu řekl" - můžete čtenáři této věty umožnit, aby si pouhým kliknutím myší na slovo "prezident" zjistil např. status prezidenta v ČR, kliknutím na slovo "Havel" si přečetl životopis Václava Havla a kliknutím na slovo "projev" získal text projevu) Zároveň jeho vynález dokáže zajistit, aby si, velmi zjednodušeně řečeno, všechny počítače na světě rozuměli. Jak, to si vysvětlíme později. Tento způsob komunikace umožňuje World Wide Web, zkráceně www, a spolu s masovým rozšířením osobních počítačů přivedl k internetu miliony uživatelů. Po roce 1989, pak i obyvatele ČR.
Zítra: Co je to internet
</TEXT>
<HEADING>
Web slovníček pro dnešní den
</HEADING>
<GEOGRAPHY>Internet</GEOGRAPHY>
<TEXT>
obecně množství počítačů (serverů a klientů) vzájemně propojených do tzv. sítě. Dnes se tímto slovem často obecně označuje největší světová síť i balík všemožných služeb, které jsou na ní přístupné.
Server - počítač, umístěný v rámci sítě, poskytující různé služby klientům (např. umístění webových stránek, databází, ukládání vlastních dat obrázků, textů, hudby...).
Hypertext - text obsahující hyperlinky, aktivní odkazy. Označené části textu či grafiky na internetové stránce, které vás navigují na jiné místo v textu nebo jinou stránku.
WWW - World Wide Web (celosvětová pavučina), původní označení služeb největší světové sítě, o které se dnes většinou mluví jenom jako o internetu.
Internetovou verzi kursu najdete na adrese www.lidovky.cz/ikurs
Mikroanketa
Otázka: Jak dlouho, často a k čemu používáte internet?
</TEXT>
<HEADING>
Patrik BERGER fotbalista FC Liverpool
</HEADING>
<TEXT>
Asi tři roky. Mám svou vlastní stránku a jednou, dvakrát týdně na ní doplňuji, co je nového. Po internetu se ke mně také dostávají české noviny. A pravidelně si vybírám poštu.
</TEXT>
<HEADING>
Hana MARVANOVÁ předsedkyně Unie svobody
</HEADING>
<TEXT>
Od roku 1998. V pracovních dnech jej používám denně k vyhledávání informací na stránkách parlamentu a různých institucí. Podívám se na něj, i když chci vědět, co dávají v kině.
</TEXT>
<HEADING>
Jiří X. DOLEŽAL reportér týdeníku Reflex
</HEADING>
<TEXT>
Od rozvodu v únoru 2000. Kolega z Reflexu mne naučil HTML a já začal hax()rovat. K tomu užívám internet často, o čemž svědčí i zájem policie o můj server koukat.cz.
Barbora NESVADBOVÁ šéfredaktorka časopisu Playboy
Internet používám už asi tři roky, v současnosti denně. Vyhledávám na něm informace a samozřejmě využívám elektronickou poštu.
</TEXT>
<HEADING>
Ivan LANGER místopředseda ODS
</HEADING>
<TEXT>
Intenzivně od roku 1997, kdy jsem si jako první český politik pořídil vlastní webovou stránku. Pracuji s ním denně, a to zvláště od té doby, co jsem si pořídil příslušný notebook.
Intenzivně od roku 1997, kdy jsem si jako první český politik pořídil vlastní webovou stránku. Pracuji s ním denně, a to zvláště od té doby, co jsem si pořídil příslušný notebook.
</TEXT>
</DOC>
<DOC>
<DOCID>LN-20020102069</DOCID>
<DOCNO>LN-20020102069</DOCNO>
<DATE>01/02/02</DATE>
<TITLE>
Kurs osobních financí
</TITLE>
<TEXT>
Bývalo to jednoduché. Česká státní spořitelna svými úrokovými sazbami nehýbala celá léta a jediným jejím produktem, o který stálo za to se ucházet, byla novomanželská půjčka. Dnes už si naštěstí můžeme vybírat. Před námi je řada možností, jak se svými penězi naložit. Jenže vzrostlo i riziko a zodpovědnost. Jak poznám, že své peníze nesvěřuji podvodníkovi? Pro jakou banku se mám rozhodnout? Jak ochráním svou platební kartu? Kde mi půjčí nejvýhodněji? Nemám zkusit koupit akcie? Jak udělat, aby požadavky dětí nezruinovaly rodinný rozpočet? Pro ty, kteří se chtějí aktivněji pohybovat ve světě peněz, je připraven nový kurs LN. Nazvali jsme jej Osobní finance. Zkušená ekonomická redaktorka Eva Martínková vám poradí, jaké jsou výhody a nevýhody stavebního spoření, na jaké sociální dávky máte nárok anebo třeba jak výhodně prodat byt.
Je po svátcích, vydali jsme se z peněz, nakoupili spoustu zbytečností. Drahý telefonní aparát s mnoha funkcemi udělal sice pod stromečkem všem radost, ale investice to byla neuvážená. Že jsem radši nekoupila pořádné žaluzie do oken... Žaluzie mohou naštěstí počkat. Stane se ale, že se zčistajasna vynoří investice skutečně naléhavá. Například doslouží automatická pračka. Hrůza z praní na valše ovlivnila mé hospodaření už za "totáče" natolik, že jsem se snažila mít vždy na kontě tolik peněz, aby se za ně okamžitě dala pořídit pračka nová. Dnes tyto nepředvídané události řeším kontokorentem. Domnívám se, že je to nejlepší způsob krátkodobého úvěru a překvapuje mě, že se vůbec někdo bez něho může obejít.
</TEXT>
<HEADING>
Kdo má nárok na kontokorent
</HEADING>
<TEXT>
Kontokorent je úvěr na sporožirovém účtu na dobu neurčitou. Čerpá se kdykoli, buď prostým výběrem hotovosti, nebo bezhotovostním zaplacením z účtu. Pravidelné splácení úvěru není stanoveno, je ale třeba ho vyrovnat nejpozději do jednoho roku od prvního čerpání. Ihned po vyrovnání závazku však můžete čerpat úvěr znovu. Kontokorent poskytují všechny banky, které vedou žirové účty. Sjednáte si ho na pobočce, která váš účet spravuje. Roční úročení kontokorentu se v současné době pohybuje mezi 10 - 19 procenty. Nutno upozornit, že cesta ke kontokorentu není úplně jednoduchá. Musíte totiž banku přesvědčit, že jste bonitní klient. Znamená to, že na váš účet přicházejí pravidelné platby, které nepřečerpáváte. Výše plateb ovlivňuje výši kontokorentu, který vám banka poskytne. Nemusí to být jen příjem ze zaměstnání, ale i z pronájmu, výživné na děti apod. Pokud splňujete podmínku bonitního klienta, stačí vám občanský průkaz. Většina bank dnes k otevření kontokorentu již nevyžaduje ručitele. Po administrativní stránce je tedy tento druh půjčky nenáročný. Sama jsem kdysi u České spořitelny začínala desetitisícovým kontokorentem. Časem mi povolili zvýšit ho na 30 tisíc a před dvěma lety jsem dostala od spořitelny písemnou nabídku na jeho další zvýšení. Zašla jsem na přepážku a během deseti minut jsem měla vyřízený stotisícový kontokorent, a to prosím bez ručitele. Od té doby jsem v klidu. Když se vyskytnou mimořádné výdaje, nemusím obtěžovat sousedy s prosbou o půjčku. Prostě zajedu na účtu do minusu. Mají-li lidé kontokorent zhruba ve výši platu, mohou žít celá léta v dluhu, protože úvěr se jim každý měsíc v okamžiku, kdy na účet dojde plat, vyrovnává. Jen musejí počítat s tím, že v lednu jim banka strhne z účtu úroky. Čtrnáctiprocentní úrok, který si účtuje například Česká spořitelna, se zdá vysoký, ale musíme si uvědomit, že platby, které na účet přicházejí a část měsíce na něm leží, úrok výrazně snižují.
</TEXT>
<HEADING>
Pozor u studentů
</HEADING>
<TEXT>
Získáte-li kontokorent vyšší, než je váš příjem, pak si musíte ohlídat, aby byl do roka vyrovnán. Nemáte-li v termínu potřebné peníze k dispozici, není to tragédie. Taková situace se vyřeší krátkodobou půjčkou od příbuzných nebo kamarádů. Stačí, když vám na 24 hodin půjčí částku, která na vašem účtu chybí. Vy s její pomocí kontokorent vyrovnáte, a protože tím získáte okamžitou možnost dalšího čerpání úvěru, můžete nejpozději druhý den peníze vrátit. Nejednou jsem takto vypomohla svým dětem. Spořitelna totiž velkoryse nabízí desetitisícový kontokorent i studentům. U nich činí výjimku a pravidelný příjem nevyžaduje. Možná že existují zodpovědní mladíci a slečny, kteří vyrovnávají kontokorent příjmy z brigád, ale já takové neznám. U nás se peněz z kontokorentu vesele užívalo, a když přišel čas vyrovnání, potomci se tvářili překvapeně. Nevím, zda bezstarostnost, kterou studentský kontokorent umožňuje, je to pravé. Na druhou stranu vím, že studentské půjčky jsou ještě v plenkách, takže díky alespoň za takovou možnost. Myslím, že kdyby měl každý k dispozici kontokorent, zkrachovaly by společnosti, které nabízejí malé půjčky za lichvářský úrok. Jistě ty inzeráty znáte. Jejich agent vám sice přinese požadovaných pět deset tisíc až do domu, ale nezbavíte se ho, dokud mu nesplatíte téměř dvojnásobek. Na něco podobného bych přistoupila, jen kdyby šlo o život. Kontokorent je vlastně společné konto pro vaše vklady a úvěry. Každá koruna, kterou vyděláte, okamžitě snižuje výši dluhu. Nejlevnější totiž je půjčovat si sám od sebe. A právě na tomto principu kontokorent stojí.
Mikroanketa
Otázka: Používáte kontokorent?
David MAREK ekonom Patria Finance
Kontokorent jsem si vyřídil, ale ještě jsem jej nepoužil. Zatím ho tedy mám jako určitou rezervu na nepředvídané situace.
</TEXT>
<HEADING>
Vladimír BYSTROV šéfredaktor týdeníku Strategie
</HEADING>
<TEXT>
Kontokorent používám. Je to velmi šikovná věc, jak přežít hubené dny před výplatou. Také díky němu nakupuji věci, které nutně rychle potřebuji a nemohu tedy na ně šetřit.
Pavel CAPOUCH ekonom Venture Investors
Kontokorent nepoužívám. Své prostředky si organizuji tak, aby k tomu nemuselo dojít.
Lidové noviny Vám na tomto místě každý den nabízejí dva praktické kursy. Seznámíme Vás se základy používání internetu. Staneme se Vašimi pomocníky i ve světě domácích financí.
Jaký kontokorent vybrat
Přehled podmínek kontokorentních úvěrů u jednotlivých bank
Banka Max. výše úvěru Úročení
</TEXT>
</DOC>
<DOC>
<DOCID>LN-20020102070</DOCID>
<DOCNO>LN-20020102070</DOCNO>
<DATE>01/02/02</DATE>
<TITLE>
LN zjišťovaly, za jak dlouho po požití alkoholu může řidič bez obav usednout za volant
</TITLE>
<TEXT>
Nepřiměřená sebedůvěra, tendence riskovat, horší odhad vzdálenosti. Takové jsou hlavní projevy, které řidiče provázely při požití i malého množství alkoholu.
PRAHA - Česká republika je jednou zmála evropských zemí, kde řidiči před jízdou nesmějí požít žádný alkohol. Maximální přípustná hodnota obsahu alkoholu v krvi se přitom v řadě evropských států pohybuje od 0,2 do 0,8 promile. To prakticky znamená, že v těchto zemích se řidičům tolerují jedna až dvě sklenky vína či piva. Ve Francii, Španělsku či Chorvatsku je povoleno při řízení 0,5 promile alkoholu v krvi, ve Švýcarsku a Itálii je tato hranice dokonce stanovena až na 0,8 promile, což u dospělého muže odpovídá třem vypitým pivům a jednomu panáku. V souvislosti s možným vstupem České republiky do Evropské unie se tak i mezi českými motoristy začínají stále více ozývat hlasy, aby i u nás bylo malé množství alkoholu při jízdě tolerováno. Strávit příjemný večer v restauraci a dát si k večeři pivo přece není nic strašného - zní většinou jejich argumenty. Policisté ani lékaři však o jakémkoliv množství alkoholu za volantem nechtějí slyšet. "Český řidič není z morálního hlediska připraven na jakoukoliv benevolenci v této oblasti. Po uvolnění striktního zákazu zůstane málokterý Čech pouze u jednoho piva," varuje vedoucí Dopravního inspektorátu plk. Zdeněk Bezouška. Václav Špička z Autoklubu ČR k problému dodává: "Počet dopravních nehod, které řidiči zaviní pod vlivem alkoholu, se v Česku blíží deseti tisícům ročně, což by mělo být číslo samo o sobě dosti alarmující. Tvrzení, že povolená hladina 0,5 promile alkoholu v krvi odpovídá směrnicím či požadavkům Evropské unie, není pravdivé. Příkladem je Švédsko nebo Španělsko, kde se snížila povolená hladina alkoholu v krvi na 0,3 promile pro profesionální řidiče a pro ty, kteří mají řidičské oprávnění kratší dobu než dva roky. Evropská unie nebrání žádné členské ani kandidátské zemi zakázat řízení pod vlivem alkoholu. V Evropě je naopak patrný trend povolenou hladinu alkoholu v krvi snižovat (v posledních letech Německo, Belgie, Španělsko), což vedlo v řadě zemí i ke snižování počtu smrtelných dopravních nehod. V mimoevropských zemích platí naprostý zákaz požívání alkoholu např. v Japonsku, dopravní nehoda pod vlivem alkoholu tam zpravidla znamená doživotní odebrání řidičského oprávnění." Proti tolerování alkoholu při řízení hovoří i argumenty lékařů. Z materiálů, které zpracovali PhDr. Ladislav Csémy a MUDr. Karel Nešpor plyne, že alkohol prokazatelně zhoršuje schopnost řízení motorového vozidla i při hladinách alkoholu v krvi nižších než 0,5 promile. Zhoršení schopnosti řídit se přitom projevilo již po dávkách pohybujících se kolem 10 g alkoholu, což odpovídá vypití půl litru 10° piva. Řidiči měli horší odhad vzdálenosti, zhoršila se schopnost rozeznat pohybující se světla, také se u nich začala projevovat nepřiměřená sebedůvěra a tendence riskovat.
</TEXT>
<HEADING>
Jedno pivo detektory většinou neodhalí
</HEADING>
<TEXT>
Za řízení pod vlivem alkoholu u nás hrozí pokuta až 15 tisíc korun a zákaz řízení na dva roky. Při kontrole policejní hlídkou je každý řidič povinen podrobit se orientační dechové zkoušce. Pokud zkoušku odmítne, vystavuje se stejnému postihu, jako kdyby řídil ve stavu úplné opilosti. Policie při dechové zkoušce používá detekční trubičky (tzv. balonek) nebo digitální dechové analyzátory, které jsou daleko citlivější a určí hladinu alkoholu v krvi s přesností na dvě desetinná místa. "Vypovídací schopnost těchto detektorů je omezená, v případě pozitivní dechové zkoušky musí vždy následovat ještě rozbor krve. Dvě vypitá piva by měly bezpečně odhalit i detekční trubičky, jednu 'desítku' však nemusí odhalit ani digitální analyzátor," informuje MUDr. Aleš Müller. Pokud policisté při dechové zkoušce zjistí pouze nepatrné množství alkoholu (většinou do 0,3 promile), není krevní rozbor nutný. Dechová zkouška se opakuje po 20 minutách, a pokud se naměřená hodnota zmenší, je vše většinou vyřešeno pokutou a řidič může pokračovat v jízdě. V opačném případě či v případě řidičova nesouhlasu s výše uvedeným postupem následuje rozbor krve. Zvláštní pozornost by měli motoristé věnovat době, během níž se alkohol v těle vstřebá. To i u zdravého člověka trvá několik hodin, podle lékařů je například po požití jednoho piva krevní test negativní až po 150 minutách. Řada řidičů tak usedá po probdělé noci ráno za volant s pocitem střízlivosti, ačkoliv by testy požití alkoholu jasně prokázaly ještě během celého dne.
Maximální přípustná hladina alkoholu v krvi (v promile)
0,0 - Česko, Maďarsko, Rumunsko, Slovensko
0,2 - Norsko, Polsko, Portugalsko, Švédsko
0,5 - Belgie, Bulharsko, Dánsko, Finsko, Francie, Chorvatsko, Jugoslávie, Německo, Nizozemsko, Rakousko, Řecko, Slovinsko, Španělsko, Turecko
0,8 - Irsko, Itálie, Švýcarsko, Velká Británie, Lucembursko
Pramen: ÚAMK
Přehled účinků alkoholu na řízení vozidla (v promile)
0,2 až 0,5 Zhoršení schopnosti řídit a rozeznat pohybující se světla. Horší odhad vzdálenosti. Tendence riskovat, nepřiměřená sebedůvěra.
0,5 až 0,8 Výrazně zhoršený postřeh. Dále roste přeceňování vlastních schopností, oči se obtížně přizpůsobují přechodu ze světla do tmy a naopak, horší vnímání barev. Zhoršená schopnost soustředění. Poruchy rovnováhy. Zhoršuje se odhad vzdálenosti.
0,8 až 1,2 Navíc se zhoršuje schopnost vnímat okraje zorného pole (tzv. tunelové vidění), další zhoršování soustředění, je ještě více prodloužen reakční čas, roste bezohlednost při řízení.
více než 1,2 Řidič představuje pro sebe i okolí obrovské riziko. Nadále se zhoršují poruchy soustředění, reakčního času, rovnováha i nekritičnost. Často i špatná orientace. I velmi zkušený řidič se v tomto stavu může dopustit hrubých chyb, jako je zašlápnutí plynu místo brzdy.
Za jakou dobu může řidič usednout za volant po požití alkoholu
Pivo 10° Pivo 12° Počet nápojů A T1 T2 A T1 T2
</TEXT>
<HEADING>
Muž 85 kg
</HEADING>
<TEXT>
A = hladina alkoholu v krvi v promile, T1 = doba nutná k vystřízlivění, T2 = doba, po jejímž uplynutí by měl být test dýchací trubičkou negativní
Pramen: Internet
</TEXT>
</DOC>
<DOC>
<DOCID>LN-20020102071</DOCID>
<DOCNO>LN-20020102071</DOCNO>
<DATE>01/02/02</DATE>
<TITLE>
test auta
</TITLE>
<TEXT>
Bezkonkurenční prostor a vysokou užitnou hodnotu nabízí ve třídě kompaktních velkoprostorových vozů Fiat Dobló.
Víceúčelové velkoprostorové vozy na bázi kombi se v současné době těší značnému zájmu a zdá se, že mají i slibné výhledy do budoucna. Své zákazníky si získávají především díky vysoké užitné hodnotě a přijatelné ceně, mimořádnou nabídkou místa oslovují obzvláště mladé aktivní rodiny a menší firmy. Perspektivní segment v podstatě otevřely automobilky Peugeot a Citroën, když v roce 1996 představily modely Partner a Berlingo. Šanci na úspěch vycítili také Italové a letošním uvedením Fiatu Dobló na trh se rozhodli skoncovat s francouzskou nadvládou. Po modelech Multipla a Ulysee je dobló již třetím velkoprostorovým vozem v nabídce Fiatu. Co se designu týče, zvítězila praktičnost nad elegancí. Italové se ovšem opět nenechali ničím svazovat a dokázali, že ani vůz "krabicovitého" tvaru nemusí vypadat nudně. Naopak působí moderním a originálním dojmem. Podíl na tom má i to, že místa, která nejvíce trpí při parkovaní - nárazníky, maska chladiče i panely s koncovými svítilnami - jsou vyrobeny z pružného plastu a chrání tak vozidlo před poškozením. Plastové ochranné lišty nechybějí ani na bocích. První, co po usednutí do Fiatu Dobló příjemně překvapí, je obrovský vnitřní prostor. Vozu nečiní žádný problém přepravit pět cestujících a i lidé vysokého vzrůstu mají dostatek místa v oblasti kolenou, ramen i hlavy. Dostatečně pohodlná přední sedadla poskytují i slušnou boční oporu, řidič snadno najde optimální polohu i díky sedáku seřiditelnému ve dvou osách. Přední dveře se otevírají v širokém úhlu, nastupování na zadní sedadla usnadňuje i ve velice zúžených místech dvojice posuvných dveří.
</TEXT>
<HEADING>
V kufru se dá i přespat
</HEADING>
<TEXT>
Italská nespoutanost a invence se projevila i na zpracování interiéru. I ty nejjednodušší prvky jsou vyřešeny originálně a vtipně. Členitá přístrojová deska je přehledná a ovládací prvky se nacházejí ve snadném dosahu řidiče. Řidič uvítá jistě i to, že si řadicí páka našla své místo ve střední části přístrojové desky. Velkou předností dobló je řada odkládacích prostor. Přihrádky najdeme na přístrojové desce, v konzole mezi předními sedadly, dveře ukrývají velké kapsy s držáky na nápoje a praktická je obrovská podstropní police nad čelním sklem. Zavazadlový prostor o základním objemu 750 litrů jasně kraluje segmentu. Po sklopení děleného zadního sedadla se dostaneme dokonce na neuvěřitelných 3000 litrů a v dobló tak lze snadno i přenocovat. Jedničku si zaslouží i přístup k zavazadelníku. Výklopná stěna se otevírá pod úhlem větším než 90° a neohrožuje ani hlavy lidí vysokých postav. Zcela rovná podlaha nemá žádný vyvýšený práh a nakládací hrana se nachází nízko nad vozovkou. Vyčnívající nárazník se dá navíc použít jako stupátko. Fiat Dobló byl na trh uveden se dvěmapohonnými jednotkami - zážehovým čtyřválcem o objemu 1,2 litru (48 kW) a dieselovým agregátem 1,9 l. V říjnu přibyl do nabídky další benzinový agregát 1,6 l - 76 kW a v současné době si mohou zájemci objednat i přeplňovaný vznětový motor 1,9 JTD - 74 kW. Námi testovaný vůz poháněl nepřeplňovaný vznětový čtyřválec 1,9 l s nepřímým vstřikem nafty. Ten vyžadoval častější řazení. Aby vůz neztrácel potřebnou dynamiku, nesměl řidič nechat klesnout otáčky pod hodnotu 2500 1/min. Pochválit je třeba dobré odhlučnění motoru. Průměrná spotřeba se během testu ustálila na hodnotě 8,1 l/ 100 km. Řazení ani odstupňování převodovky nebylo co vytknout. Jízdní vlastnosti dobló jsou dalším příjemným překvapením. I přes vysoko položené těžiště si vůz při ostrém průjezdu zatáčkou zachovává překvapivou stabilitu, zaznamenat lze jen nepatrné tendence k nedotáčivosti. Jistotu vůz neztrácí ani ve vysokých rychlostech, k čemuž přispívá i přesné a strmé řízení. Brzdová soustava se vyznačovala rychlým nástupem. Fiat Dobló se prodává ve dvou výbavách, v nabídce je i užitková verze. V základní ceně dražšího provedení ELX jsou např. druhé posuvné boční dveře, výklopné víko zavazadelníku, dálkové centrální zamykání a dělená zadní sedadla.
Fiat Dobló ELX 1.9 D
Pětidveřový velkoprostorový vůz s pohonem předních kol
Rozměry: 4159x1714x1800 mm
Hmotnost (pohotovostní/celková): 1290/2000 kg
Motor: vznětový čtyřválec o objemu 1910 cm 3
Maximální výkon: 46 kW (63 k) při 4500 1/min
Max. točivý moment: 118 N.m při 2500 1/min
Nejvyšší rychlost: 141 km/h
Zrychlení (0 - 100 km/h): 20,9 s
Spotřeba paliva (město/mimo/kombinace): 9,2/ 6,0/ 7,2 l/100 km
Objem zavazadlového prostoru: 750/3000 l
Objem palivové nádrže: 60 l
Cena zákl. provedení 1.9 D ELX 465 300 Kč
</TEXT>
</DOC>
<DOC>
<DOCID>LN-20020102072</DOCID>
<DOCNO>LN-20020102072</DOCNO>
<DATE>01/02/02</DATE>
<TITLE>
Podle odborníků se míra nezaměstnanosti nebude dramaticky zvyšovat. Poroste počet dlouhodobě nezaměstnaných
</TITLE>
<TEXT>
Odhadovat vývoj trhu práce je tak trochu jako věštit z kávové sedliny. Přesto jsme se pokusili vytvořit prognózu, co se dá v letošním roce očekávat.
Nejvíce asi všechny zaměstnané lidi zajímá, jestli jim nehrozí riziko ztráty místa. Vývoj nezaměstnanosti závisí na řadě faktorů. V první řadě je to ekonomická situace. Pokud hospodářství vykazuje růst, nezaměstnanost klesá. V posledních měsících ovšem ekonomové upozorňují na hrozící ekonomickou recesi především v Německu. Pro naši ekonomiku to v každém případě znamená riziko - tedy nárůst počtu lidí propuštěných z práce. Podle ekonoma Marka Davida ze společnosti Patria Finance v souvislosti s případným poklesem výkonu ekonomiky lze očekávat růst nezaměstnanosti na úroveň až 9,3 %, a to v lednu, kdy úřady práce tradičně evidují nejvíce žadatelů. Je to však ten nejvíce katastrofický scénář. "Pokud všechno půjde jako dosud, tedy za předpokladu udržení současného výkonu hospodářství, dá se koncová míra nezaměstnanosti pro příští rok odhadnout na interval 7,4 až 7,9 %," uvádí Eva Procházková, vedoucí oddělení statistiky, analýz a prognóz Správy služeb zaměstnanosti při ministerstvu práce a sociálních věcí. Podle Procházkové měla za poslední dva roky míra nezaměstnanosti tendenci klesat. "Předvídaná současná nezaměstnanost je plus minus 8,5 %, na začátku roku ale můžeme očekávat mírný nárůst," dodává Procházková. Kromě ekonomických faktorů, jako je politika ČNB, vývoj cen ropy a podobně, má na zaměstnanost vliv i "roční období". Vždy na počátku roku míra nezaměstnanosti přechodně vzroste. Důvodem je nejenom přerušení sezonních prací, ale především fakt, že řada lidí má pracovní smlouvy datované ke konci roku. Krizovým obdobím je také září, kdy si začínají hledat práci i absolventi. Za poslední dva roky se příliš neprojevil vliv sezonních prací, především z oboru stavebnictví. Podle Procházkové byly například oproti jiným rokům stavební sezony delší. A jak se bude vyvíjet pracovní trh v budoucnu? Dušan Šimek, vedoucí katedry sociologie práce Univerzity Palackého v Olomouci odhaduje, že za předpokladu plynulého vývoje bude vzrůstat poptávka po expertech v klíčových oblastech vědeckotechnického rozvoje. V kratším horizontu pak bude přetrvávat poptávka po technických profesích. Zároveň ale bude nadále docházet k poklesu poptávky po profesích s jednoduchým obsahem práce. Dělnické profese ve strojírenství se budou přesouvat spíše do oblasti údržby, oprav a seřizování. Počet dělníků ve výrobě mírně poklesne. Šimek očekává snížení počtu pracovníků v zemědělství a v primárním sektoru vůbec. "Bylo by krásné, kdyby došlo ke kýženému zvýšení počtu expertů ve vědě a výzkumu. Vědění se stane v globálním světě bezpochyby nejcennější komoditou."
</TEXT>
<HEADING>
Zapomeňte na práci "od - do"
</HEADING>
<TEXT>
Socialismus přinesl nikoli právo, ale povinnost pracovat. Zaměstnanci byli zvyklí mít nejenom celoživotní zaměstnání, ale i celoživotní povolání. V praxi to znamenalo hned po škole nastoupit do jednoho podniku a tam na různých pozicích zůstat až do odchodu do penze. Dnes je ale situace zcela odlišná. Řada lidí jen s obtížemi přivyká myšlence, že se během svého života musí učit vykonávat zcela odlišné povolání v jiném oboru. Tento problém je nejtíživější u takzvané strukturální nezaměstnanosti. I několik set lidí ze stejného oboru najednou přijde o místo, přičemž ve svém regionu mají jen minimální šanci získat zaměstnání na podobné pozici. Tito lidé pak mají jen dvě možnosti: buď projít rekvalifikacemi a pokusit se najít nové uplatnění, nebo spadnout do sociální sítě jako dlouhodobě nezaměstnaní. Ačkoli se celková míra nezaměstnanosti nezvyšuje, roste právě počet dlouhodobě nezaměstnaných. Podle Miroslava Přibyla, ředitele odboru strategie zaměstnanosti a rozvoje lidských zdrojů, je právě to nejzávažnější problém na trhu práce. Dušan Šimek upozorňuje v této souvislosti na vztah mezi mírou nezaměstnanosti a kvalifikovaností práce. "V regionech jako Mostecko či Ostravsko dříve převažovaly pracovní příležitosti s nižšími nároky na kvalifikaci zaměstnanců," uvádí Šimek. Pro ilustraci: podle posledních údajů ministerstva práce a sociálních věcí byla na Mostecku nezaměstnanost ve třetím čtvrtletí minulého roku vyšší než 20 %. Okres Praha-západ (nejnižší nezaměstnanost v republice) pak vykazoval nezaměstnanost téměř desetkrát nižší. Mít smlouvu na dobu neurčitou znamená mít přece jen jistotu. Ne každý má ovšem takové štěstí, uzavírání pracovních smluv na dobu určitou se značně rozšířilo. Podle Evy Procházkové ze Správy služeb zaměstnanosti se jejich počet v uplynulém roce stabilizoval a dále již neroste. "I když to není nic příjemného, je dobré mít alespoň nějakou práci než být v evidenci úřadu práce," poznamenává Procházková. Miroslav Přibyl (MPSV) odhaduje, že zaměstnavatelé si budou i nadále udržovat schopné kmenové pracovníky. Podle něj je jen otázka času, kdy si personalisté firem uvědomí výhody zaměstnaneckých poměrů na dobu neurčitou. Jejich zánik nehrozí - jen se budou paralelně rozvíjet další typy pracovněprávních vztahů. Především takzvané fondy, tedy předem stanovený počet hodin, který zaměstnanec odpracuje. Fondy jsou uplatňovány především u sezonních prací. Dalším trendem na trhu práce je rozšíření uzavírání pracovních kontraktů v případech špičkových odborníků. "Třeba počítačoví experti tak mohou dosáhnout výrazně výhodnějších platových podmínek, aniž by byli u firmy vázáni. A společnosti ušetří, pokud si najmou na konkrétní práci odborníka, kterého by jinak nemohly plně využít," uvádí Přibyl. Výrazný též je posun k volné pracovní době, kdy zaměstnanci mají v podstatě volnou ruku v tom, v kolik hodin do práce přijdou. Nicméně zvyknout si na to, že přijít později do práce znamená z práce později odejít, přestavuje pro mnohé téměř nepřekonatelný problém. Klasická pracovní doba "od - do" tak zůstane v budoucnu zachována jen v případě výrobních činností.
</TEXT>
<HEADING>
Učit se, učit se, učit se
</HEADING>
<TEXT>
Kdo chce v budoucnu uspět na trhu práce, musí být především připraven na to, že mu jeho současné znalosti a dovednosti v budoucnu nevystačí.
Kdo chce v budoucnu uspět na trhu práce, musí být především připraven na to, že mu jeho současné znalosti a dovednosti v budoucnu nevystačí.
</TEXT>
</DOC>
<DOC>
<DOCID>LN-20020102073</DOCID>
<DOCNO>LN-20020102073</DOCNO>
<DATE>01/02/02</DATE>
<TITLE>
1. Nahrazování množství lidí kvalitou
</TITLE>
<TEXT>
Pro zaměstnance to znamená jediné - šanci získat stálé a dobré místo budou mít v budoucnu jen ti schopní. Při rozhodování, koho propustit a koho dále zaměstnat, dá zaměstnavatel přednost těm, kteří jsou vůči němu loajální a ochotní pracovat i nad rámec svých základních povinností.
</TEXT>
<HEADING>
2. Zvyšování potřeby přizpůsobivosti
</HEADING>
<TEXT>
Tento trend s sebou přináší nutnost být takzvaně flexibilní a umět se přizpůsobit jiné práci, než jakou jste dosud vykonávali. Kromě ochoty stěhovat se za prací to znamená i chuť a schopnost celoživotně se vzdělávat. Pokud k tomu někdo nemá předpoklady, měl by se o to alespoň pokusit.
3. Stále vyšší stupeň automatizace ve všech oblastech práce
Zaměstnanci musejí být schopni udržet krok s technologiemi, které jsou do podniků zaváděny.
4. Pokles podílu rutinních stereotypních činností
Cení se schopnost pracovat pod tlakem a řešit krizové situace.
</TEXT>
<HEADING>
5. Postupné propojování činností
</HEADING>
<TEXT>
V poslední době je stále více uplatňován komplexní přístup k řízení, hlavně díky narůstající komplexnosti informačních systémů. Výhodu mají ti, kteří jsou schopni se na svou práci dívat i z jiných úhlů.
6. Nárůst podílu mezilidské komunikace v pracovních činnostech
Umět jednat s lidmi, schopnost jim naslouchat a diskutovat.
7. Nárůst významu i podílu cizojazyčné komunikace
Kromě znalosti jednoho světového jazyka je stále více požadována znalost nejméně dvou.
</TEXT>
<HEADING>
8. Nárůst významu i podílu týmové práce
</HEADING>
<TEXT>
Individualisté nemají až na konkrétní obory příliš šanci se uplatnit. Schopnost týmové práce je stále více ceněna. Prvním předpokladem samozřejmě je, aby firemní personalisté byli schopni sestavit funkční tým.
</TEXT>
<HEADING>
9. Nárůst podílu i významu práce s informacemi
</HEADING>
<TEXT>
Vyžaduje schopnost používat ke své práci výpočetní techniku (mluví se o takzvané počítačové gramotnosti). Nutná je také schopnost nenechat se množstvím dat zahltit a rozpoznat podstatné informace.
10. Snižování podílu výrobních činností
Zvyšuje se podíl činností řídicích, obchodních, plánovacích a kontrolních.
</TEXT>
<HEADING>
11. Uplatňování moderních vědeckých metod
</HEADING>
<TEXT>
Platí to zejména pro logistiku či matematické metody (např. statistiku). Lidé s technickým odborným vzděláním mají v tomto směru výhodu a jsou na trhu práce žádáni.
12. Nárůst významu ekologické stránky výrobních i nevýrobních činností
Zpracováno podle podkladů Správy služeb zaměstnanosti MPSV
</TEXT>
</DOC>
<DOC>
<DOCID>LN-20020102074</DOCID>
<DOCNO>LN-20020102074</DOCNO>
<DATE>01/02/02</DATE>
<TITLE>
David Marek Patria Finance,
</TITLE>
<TEXT>
ekonom P ro příští rok očekáváme stabilizaci nezaměstnanosti na úrovni 8,8 % (za celý rok). Důvodem je očekávané mírné zpomalení hospodářského růstu. Navíc se zdá, že se mírně snížily počty osob vyřazených z registrů úřadů práce z jiných důvodů než nalezení zaměstnání. Do této skupiny patří také předčasné odchody do důchodu. Využívání této možnosti snižovalo míru nezaměstnanosti loni i předloni. Počet pracovních míst již neroste tak rychle jako na začátku roku 2001. Nejpravděpodobnějším scénářem se jeví stabilizace míry nezaměstnanosti. V závislosti na sezonních fluktuacích na trhu práce můžeme v průběhu příštího roku očekávat hodnoty od 8 do 9,3 % (v lednu).
</TEXT>
<HEADING>
Jan Turek S.T.UNITE recruitment
</HEADING>
<TEXT>
Lze předpokládat, že recese nyní postihující USA a Německo dolehne i na nás, tudíž je pravděpodobné, že roky 2002 a 2003 budou spíše stagnující. Mzdy v IT neporostou tak rychle, jako tomu bylo ve dvou předešlých letech platy v oblasti IT nemají nic společného s republikovým průměrem, protože minulé dva roky rostly mnohem více. Stejně jako v západní Evropě a USA zkrachuje i v ČR celá řada technologických firem. Mnoho firem rovněž začne zeštíhlovat, proto se možná dočkáme i relativního dostatku pracovníků v tomto oboru. Vznikne na ně tlak a sníží se mnohdy přemrštěné nároky na platy, a zároveň budou muset investovat více svého času do sebevzdělávání.
Miroslav Přibyl vedoucí oddělení prognóz trhu práce a lidských zdrojů, MPSV
Situaci bych neviděl dramaticky. Lidé se prací vždycky živili a živit budou. Budeme se ale muset vyrovnat s tím, že neexistuje celoživotní zaměstnání. Stejně jako jinde ve světě musíme počítat s tím, že během života možná nastane nutnost vykonávat povolání úplně jiné. Vážným problémem je strukturální nezaměstnanost. Lidé z oblastí zaměřených na těžbu nerostných surovin, hutnictví, ocelářství či těžký průmysl v souvislosti s restrukturalizací přicházejí o práci. V regionech, jako je Ostravsko či Mostecko jsou dlouhodobě nezaměstnaní, kteří hledají práci jen s obtížemi. Musí změnit pracovní orientaci, absolvovat kursy. Někomu to nejde a tito lidé pak rezignují.
</TEXT>
<HEADING>
Zdeněk Somer prezident hospodářské komory ČR
</HEADING>
<TEXT>
Některé prognózy říkají, že ekonomika zemí Evropské unie bude v následujícím období stagnovat. Já se však domnívám, že u nás se nic dramatického odehrávat nebude. Vypadá to, že i v tomto roce budou do České republiky plynout investice. Také export v současnosti vykazuje slibná čísla. Z tohoto pohledu neočekávám v oblasti zaměstnanosti nijak velké výkyvy. To, co by podle mého názoru mohlo nejvíce ohrozit stabilitu na trhu práce, je výrazný nedostatek zaměstnanců určitých oborů, především pak technických. Právě tento problém může být totiž výraznou brzdou růstu hospodářství. Nejvíce to pociťují zatím investoři.
</TEXT>
<HEADING>
Richard Falbr předseda Českomoravské komory odborových svazů
</HEADING>
<TEXT>
Podle našich odhadů bude nezaměstnanost v několika příštích letech na úrovni 8 až 9 %. Podstatné zhoršení nečekáme. Pokud jde o prognózu charakteru práce, odpověděl bych oparněji. Samozřejmě chceme, aby většina pracovních poměrů byla sjednána za základě pracovních smluv a počet prací na dobu určitou či na zkrácenou pracovní dobu se snižoval. Tendence, které se ve světě nazývají snahou o flexibilní pracovní dobu, jdou opačným směrem. Myslíme, že to není dobré. O pracovních poměrech na kratší pracovní dobu bychom rádi slyšeli jen tehdy, pokud to budou chtít sami pracovníci.
Podle našich odhadů bude nezaměstnanost v několika příštích letech na úrovni 8 až 9 %. Podstatné zhoršení nečekáme. Pokud jde o prognózu charakteru práce, odpověděl bych oparněji. Samozřejmě chceme, aby většina pracovních poměrů byla sjednána za základě pracovních smluv a počet prací na dobu určitou či na zkrácenou pracovní dobu se snižoval. Tendence, které se ve světě nazývají snahou o flexibilní pracovní dobu, jdou opačným směrem. Myslíme, že to není dobré. O pracovních poměrech na kratší pracovní dobu bychom rádi slyšeli jen tehdy, pokud to budou chtít sami pracovníci.
</TEXT>
</DOC>
<DOC>
<DOCID>LN-20020102075</DOCID>
<DOCNO>LN-20020102075</DOCNO>
<DATE>01/02/02</DATE>
<TITLE>
Závěr roku na televizní obrazovce přinesl jen málo kvalitní zábavy, zato spoustu vyčichlých schémat a kýče
</TITLE>
<TEXT>
TELEVIZE
Depresi a pocity marnosti vzbuzovala většina silvestrovského programu. Naštěstí se našlo i několik slušných výjimek.
Závod televizních stanic již odpoledne nadějně rozběhla Prima polským filmem z roku 1984 Sexmise. Česká televize sice nakonec neuvedla skupinu Beatles, kterou bůhvíproč ve svých upoutávkách divákům slibovala, ale ani snímek Bestián s Rowanem Atkinsonem nebyl k zahození. Komedie o putování v čase, tak trochu něco mezi Monty Pythonem a Červeným trpaslíkem, opět po čase ukázala "pana Beana" v druhé linii jeho rolí - spojitost Bestiána se seriálem Černá zmije, který se před časem vysílal i v Česku, zůstala ovšem silvestrovským divákům vinou odlišného překladu utajena. Za opětovné zhlédnutí stál pochopitelně i podvečerní Mrazík na Nově. Česká televize jej své komerční soupeřce dokonce záviděla natolik, že dopoledne v Pohádkové půdě uvedla alespoň sestřih některých scén, podbarvený směsí původních písní v prapodivné diskotékové úpravě. Pro večerní finále si každý z celoplošných okruhů vybral vlastní disciplínu, v níž se hodlal vytáhnout. Prima, tak jako běžci, jejichž úkolem je pouze dát závodu tempo, večer již jen vyklusávala s reprízami vybraných pasáží ze svých zábavných pořadů. Nova vsadila na maraton s masovou účastí, ČT 1 zvolila štafetu kratších pořadů a ČT 2 orientační běh Pavla Anděla chodbami Kavčích hor.
</TEXT>
<HEADING>
Hyper-second-hand Nova
</HEADING>
<TEXT>
Vtipy z druhé ruky v podání Petra Rychlého, infantilní sourozenecké strkanice Adély a Dalibora Gondíkových a historky Petra Novotného, jimž nevěří ani on sám - tak vypadala většina moderátorských vstupů velké zábavné show na Nově. Úroveň nastavenou slaboduchou úvodní písní dua Těžkej Pokondr tu a tam mírně převýšila snad jen Bára Štěpánová. V bujaré estrádě se opět sešli téměř všichni, které kdy hřálo horské slunce české popularity. Záblesky vtipu v některých skečích (například telenovela Pepinda Josefa Náhlovského) střídaly křečovité dialogy a žerty vybízející spíše k pláči. Tak tomu bylo například ve scénce Karla Šípa a Jiřiny Bohdalové, čerpající ze staré (a mnohem lepší) etudy z Televarieté s nešťastnou učitelkou Anežkou Lídlovou. Největší plochu ovšem zalehly dlouhé, velmi často k uzoufání nudné bloky letitých písní. Diváci se například mohli jen divit, kdo všechno v českém showbyznysu je vlastně tramp - a skuteční staří trampové se zase museli obracet v hrobě při pohledu na to, jak jejich písničky dělají kulisu milionům paďourů u obrazovek. Nechyběla samozřejmě ani oblíbená kostýmní taškařice, když se zpěvu ujali nováčtí moderátoři, zpravodajové a publicisté. Zatímco pěvecké vystoupení Nicol Lenertové, Radka Johna či Pavla Zuny mohlo být ještě považováno za pouhý očistec, v následující předpůlnoční sérii duetů Lucie Bílé již bylo cosi absolutního. Nebe, místo věčného smíření (anebo peklo, v němž se ruku v ruce smaží všichni, kdo kdy zhřešili proti dobrému vkusu?): zpěvačka si notuje s Martinem Maxou, Jiřím Suchým, Danielem Hůlkou, Miroslavem Žbirkou - a všichni se evidentně mají srdečně rádi. K nejpozoruhodnějším okamžikům večera na Nově patřily střihy do publika. Diváky v sále zřejmě popadaly křeče po jakkkoli slaboduchém náznaku vtipu; po slovech jako "baba" či "exponát" následovaly salvy smíchu a což teprve když přišlo něco peprnějšího. Pokud byly vstřižené reakce v detailních záběrech autentické, je to zarážející - pokud ne, je to ze strany postižených žalovatelné jako urážka na cti.
</TEXT>
<HEADING>
Nevyrovnaná štafeta
</HEADING>
<TEXT>
Trapnost je široká kategorie a velmi záleží na tom, jak se uchopí. Nova bohatě nabízela především její krystalickou podobu. Od té nebyl příliš vzdálen ani silvestrovský Kufr na ČT 1 plný více méně slavných rodičů a jejich dětí. Na pováženou byla i show Heleny Vondráčkové Po kolenou za Helenou. Pořad, který měl být pravděpodobně vtipný, prokázal především to, že Helena Vondráčková je profesionální zpěvačka, nikoli však herečka. Přihrávání Martina Dejdara či Pavla Zedníčka kontrast jen zvýraznilo. Znovuzrozené hvězdě mnohem lépe svědčil regulérní koncert v Lucerně, jehož záznam vysílala o den dříve Prima. Ten mimochodem přinesl i některá překvapivá odhalení - diváci teď již například vědí, že největším vzorem Báry Basikové byla vždy právě Helena. Jednoznačně nejlepším pořadem na ČT 1 byl o silvestrovském večeru kabaret Jana Krause a Jiřího Ornesta Silvestrovská omeleta. I zde se vyskytla slabší místa, jako výstup Davida Vávry a Jiřího Burdy na politické téma, větší díl skečů však představoval osvěžení a přinášel naději, že ještě existuje jiná představa o humoru, než je nalepení legračních fousů či předvádění opilců. Výše zmiňované trapno dokázal znamenitě uchopit a přetvořit v opak neodolatelný Viktor Preiss v roli zpěváka, kterému se nepodaří strefit do rytmu a melodie písně Ivana Mládka. K vrcholům Omelety patřila rozehraná anekdota o Smrtce, v níž se zaskvěli Bohumil Klepl, Eva Holubová a Chantal Poullain; působivé bylo i přání k novému roku, které Chantal Poullain na závěr pronesla právě v masce Smrtky. Silvestrovské trapno se pokusili parodovat i Oldřich Kaiser a Jiří Lábus v následující Zeměkouli. Také zde se slabá místa střídala s poměrně zdařilými, mezi než patřila do krajnosti dovedená parodie recyklace hereckých výstupů a vzpomínek. Pořad Na palmě Zdeňka Izera a Marka Dobrodinského si podržel svou obvyklou úroveň - své odpůrce si patrně nenaklonil a příznivce neodradil. Sotva se ovšem mohl líbit těm, kdo si myslí, že slovo "přičmoudlá" by se v televizi, natož veřejnoprávní, nemělo objevit ani na Silvestra. Vzpomenout na Balet Československé televize pak dala předpůlnoční půlhodinka, po níž následoval působivý a moudrý proslov Josefa Kinského.
</TEXT>
<HEADING>
Anděl se neutopil
</HEADING>
<TEXT>
Velmi odlišnou alternativu dával i letos program ČT 2. Osmihodinový pořad Ponorka s Pavlem Andělem a řadou hudebních hostů nesl všechny klady i zápory přímého přenosu. K pozitivům rozhodně patřila autenticita, která při srovnání o to více chyběla předtočeným estrádám. Cenné bylo také porušení mýtu o tom, že na Silvestra se všichni musejí bujaře bavit jako o život. Na druhé straně v některých momentech by Ponorce stříhací pult určitě prospěl například sledovat, jak si jeden každý člen dvou přítomných kapel představuje večeři za dvě stě korun, popravdě řečeno zase tak zábavné nebylo. Navzdory všem výhradám, které lze celkově k silvestrovskému večeru vyslovit, měl jednu významnou přednost: po většinu večera bylo poznat, který z programů je právě zapnut. To je zejména veřejnoprávní televizi nutno připsat k dobru.
Velmi odlišnou alternativu dával i letos program ČT 2. Osmihodinový pořad Ponorka s Pavlem Andělem a řadou hudebních hostů nesl všechny klady i zápory přímého přenosu. K pozitivům rozhodně patřila autenticita, která při srovnání o to více chyběla předtočeným estrádám. Cenné bylo také porušení mýtu o tom, že na Silvestra se všichni musejí bujaře bavit jako o život. Na druhé straně v některých momentech by Ponorce stříhací pult určitě prospěl například sledovat, jak si jeden každý člen dvou přítomných kapel představuje večeři za dvě stě korun, popravdě řečeno zase tak zábavné nebylo. Navzdory všem výhradám, které lze celkově k silvestrovskému večeru vyslovit, měl jednu významnou přednost: po většinu večera bylo poznat, který z programů je právě zapnut. To je zejména veřejnoprávní televizi nutno připsat k dobru.
</TEXT>
</DOC>
<DOC>
<DOCID>LN-20020102076</DOCID>
<DOCNO>LN-20020102076</DOCNO>
<DATE>01/02/02</DATE>
<TITLE>
V brněnském Domě umění vystavuje fotograf Clyde Butcher
</TITLE>
<TEXT>
Američan Clyde Butcher není "novým mužem" na scéně české fotografie. Své snímky vystavoval již v Litvínově, Mladé Boleslavi a v Národní galerii v Praze. Nyní se s jeho tvorbou setkáváme v Brně.
Butcher hledá a nalézá majestát krajiny, je mu z hlediska fotografie cílem, z citové stránky součástí zápasu o záchranu velkolepé přírody ohrožované nenasytným pokořováním. Umělci nejde o fotografické experimenty a tvaroslovné výboje, velkoplošný formát snímků autorovu myšlenku zdůrazňuje palčivěji, než by to mohl autor dosáhnout na menších formátech. Diváka upozorňuje, že v našich rukách stále ještě zůstává výběr: kvetoucí, anebo odraná krajina. V katalogu poznamenává: "Chci dát lidem najevo, že naše Země je zcela zvláštní místo a že právě způsob, jakým budeme o něj pečovat, určí budoucí kvalitu života naší společnosti." Clyde Butcher (1942) vystudoval v Kalifornii architekturu. Brzy však začal vystavovat černobílé fotografie na uměleckých festivalech. Úspěch se dostavil. Dnes je Butcher držitelem významných ocenění. Krátce se věnoval také barevné fotografii, své hlavní myšlenky však realizuje především černobíle. Autorem projektu, který byl realizován za přispění evropské Nadace R.M.R., je Jiří Kostelecký.
Clyde Butcher: Vize nového milenia/ Vision of the New Millenium
Dům umění města Brna Do 27. ledna
</TEXT>
</DOC>
<DOC>
<DOCID>LN-20020102077</DOCID>
<DOCNO>LN-20020102077</DOCNO>
<DATE>01/02/02</DATE>
<GEOGRAPHY>PRAHA</GEOGRAPHY>
<TEXT>
Česká filharmonie vybrala pro podvečerní silvestrovský koncert tradičně populárnější program včetně valčíku Johanna Strausse, i když se už druhým rokem obešla bez pochodů vojenského kapelníka Julia Fučíka. Zcela vyprodaná Dvořákova síň pražského Rudolfina, plná zahraničních turistů, byla svědkem vystoupení mladého dirigenta Františka Preislera. Host - známý z působení v Národním divadle i z odlehčených koncertů hvězd na Žofíně - vybral kratší skladby klasiků. Byla mezi nimi Gershwinova hudba, Slavíkův koncert nebo humorný Žabák od Václava Trojana.
</TEXT>
</DOC>
<DOC>
<DOCID>LN-20020102078</DOCID>
<DOCNO>LN-20020102078</DOCNO>
<DATE>01/02/02</DATE>
<TITLE>
Známá prozaička Marie Kubátová vydala novou prózu v nakladatelství Primus.
</TITLE>
<TEXT>
Na pozadí důvěrně známého podkrkonošského městečka, kde strávila velkou část života, kreslí autorka svět zestárlých manželů. Muž je těžký diabetik, žena je jeho strážným andělem. Do poklidného soužití vpadá náhle dcera s dítětem (holčičkou, rovněž diabetičkou), jíž se rozpadlo manželství. Naštěstí se objeví další dobrá bytost, dceřin bývalý spolužák a nápadník - nyní úspěšný podnikatel. Tento druhý "anděl" napraví skřípající mechanismus každodenního provozu domácnosti a uvede ji do normálního chodu. Próza může působit i osvětově, neboť v ní jsou zahrnuty i recepty na dietní cukroví.
</TEXT>
</DOC>
<DOC>
<DOCID>LN-20020102079</DOCID>
<DOCNO>LN-20020102079</DOCNO>
<DATE>01/02/02</DATE>
<TITLE>
DABING
</TITLE>
<TEXT>
V sobotu uvedla ČT 1 americkou komedii o zákrutách lásky komentovanou rozverným nemluvnětem.
Film Kdopak to mluví se dočkal již druhého dabingu: ten první za mnoho nestál, a ani nová verze nevyvolává zvláštní nadšení. Překlad i úprava "rodinného" tandemu Ivany Breznenové a Věry Pokojové jsou jako vždy fádní, blíží se seriálovému standardu, do něhož zabředl i režisér Zdeněk Štěpán. Uspěl jedině v obsazení Ivana Trojana, jenž mluví dětského hrdinu. Trojan se doslova laská s mazlivě škodolibými průpovídkami i udiveně žvatlavou dikcí, aniž by se zbytečně pitvořil. Jenže matné výkony ostatních dabérů (Ševčíková, Rychlý, Vašut atd.) svědčí spíše o lhostejnosti a spěchu, šantánově přepjaté vyřvávání se míjí účinkem.
</TEXT>
</DOC>
<DOC>
<DOCID>LN-20020102080</DOCID>
<DOCNO>LN-20020102080</DOCNO>
<DATE>01/02/02</DATE>
<TITLE>
VIDEO
</TITLE>
<TEXT>
Velkoryse inscenovanou rekonstrukci "kubánské krize" natočil režisér Roger Donaldson. V roce 1962 odhalí americký
špionážní letoun sovětské raketové základny na Kubě. Prezident John F. Kennedy (Bruce Greenwood) proto přistoupí k blokádě Castrova ostrova. Během vyjednávání se Sovětským svazem musí prezidentův tým (poradce hraje i Kevin Costner) čelit bojechtivým armádním špičkám. Ty mohou USA zavléct do třetí světové války... Divák ocení, že na tomto brilantním politickém thrilleru se ničím nešetřilo (rozpočet 80 milionů dolarů). Maličko zamrzí jen kouzlení s barevností obrazu, které nadužíval již Oliver Stone ve filmech Nixon nebo JFK.
</TEXT>
</DOC>
<DOC>
<DOCID>LN-20020102081</DOCID>
<DOCNO>LN-20020102081</DOCNO>
<DATE>01/02/02</DATE>
<GEOGRAPHY>PRAHA</GEOGRAPHY>
<TEXT>
Pod názvem Miluji tě k sežrání bude v českých kinech od zítřka uváděn francouzský film režisérky Claire Denisové. Podtitul snímku zní Láska prochází žaludkem a někdy může i bolet. V případě hlavních hrdinů totiž tvůrci spojili sex s kanibalskými sklony. Čeští diváci ho uvidí v necenzurované verzi. Distributor proto na plakátu upozorňuje, že dílo obsahuje drastické scény. "Jeho projekce v červnu 2001 na festivalu v Cannes způsobila menší skandál. Několik diváků dokonce omdlelo," prozradila zástupkyně českého distributora Klára Beverly. Premiéra v USA se připravuje na konec února, přičemž americké publikum horor pravděpodobně zhlédne ve zkrácené verzi. Deník Libération tento autorský film vysoce vyzdvihl, zároveň ale napsal, že je bezpochyby krajní zkušeností podobně jako Crash režiséra Davida Cronenberga nebo Saló aneb 120 dní Sodomy italského tvůrce Piera Paola Pasoliniho. Přestože hrdinové přecházejí od sexu k pojídání svých partnerů, režisérka odmítá slovo kanibalismus. Snažila se prý zůstat na pomezí "poetické formy hororu". "Tohle nejsou obyčejné líbánky a sladkou June čeká šokující objev, koho si vlastně vzala," uvádějí distribuční materiály. Film líčí zážitky amerických novomanželů, kteří podniknou svatební cestu do Paříže. Mladý muž přitom vyhledá svého dávného kolegu, s nímž v minulosti pracoval na nebezpečných experimentech s lidským libidem. Jako první nalézá jeho ženu, krčící se nad krví potřísněným tělem mladého souseda. Poté se mu vybaví vzpomínky na výzkum sexuálních úchylek spojených s kanibalismem. Hlavní role ve filmu Miluji tě k sežrání ztvárnili Vincent Gallo, Tricia Vesseyová a Béatrice Dalleová. Hudební doprovod obstarává britská skupina Tindersticks.
</TEXT>
</DOC>
<DOC>
<DOCID>LN-20020102082</DOCID>
<DOCNO>LN-20020102082</DOCNO>
<DATE>01/02/02</DATE>
<TITLE>
říká Albert Hughes, jeden z bratrské dvojice režisérů hororu Z pekla
</TITLE>
<TEXT>
Největší filmovou atrakcí loňského léta bylo natáčení amerického snímku Z pekla s Johnnym Deppem v hlavní roli. Kriminálně laděné dílo vstupuje zítra do českých kin.
PRAHA - Film Z pekla máme šanci vidět dříve než většina Evropy, například ve skutečném dějišti příběhu, Londýně, bude snímek uveden až v únoru. Na předpremiéru filmu Z pekla přicestoval do Prahy i jeden ze dvou režisérů Albert Hughes.
</TEXT>
<HEADING>
Londýn za půldruhého milionu dolarů
</HEADING>
<TEXT>
Americká produkce se původně domnívala, že snímek z viktoriánské Anglie natočí přímo v exteriérech české metropole. "Na místě jsme ale zjistili, že Praha je sice krásné město, ale Londýnu se skutečně nepodobá," vysvětluje režisér, "samotný Londýn je pro natáčení historických filmů dnes už nepoužitelný." Důvodem, proč se nakonec film Z pekla realizoval u nás, byly peníze. "Na okraji Prahy jsme postavili repliku londýnské čtvrti Whitechapel," vzpomíná Hughes a dodává, že v USA by taková stavba přišla na osm milionů dolarů, zatímco tady stála jen milion a půl. Ulice "Londýna" byly vydlážděny skutečnými stoletými dlažebními kostkami, které pocházely z jednoho pražského pivovaru. Stavbu navrhl držitel Oscara za film Zamilovaný Shakespeare, výtvarník Martin Childs, a podařilo se ji realizovat za pouhých dvanáct týdnů, ačkoli zcela bezbolestně to nešlo. "Zpočátku byla velkou komplikací jazyková bariéra," stěžuje si režisér. "V Hollywoodu si o něco řeknete a hned to dostanete, to tady nefungovalo. Ale zvykli jsme si," dodává. Natáčelo se také v Kutné Hoře, na zámku Kačina, v Národním muzeu, Strahovské knihovně, Hrádku u Nechanic, Opočně, Mníšku pod Brdy a na Olšanském hřbitově. "Film se převážně natáčel v Česku, výjimkou je závěrečná scéna, kvůli která jsme se museli přesunout k moři do Irska," shrnuje český podíl na filmu Albert Hughes. Režisér také připouští, že například exteriér Kutné Hory může ve filmu odehrávajícím se v Londýně působit legračně: "Diváci v Česku to jistě budou pečlivě sledovat, ale věřte, že třeba Angličanům to vůbec divné nepřipadalo." Scénář filmu, který se režisérským dvojčatům dostal do ruky už před pěti lety, vznikl na základě šestisetstránkového kultovního komiksu Alana Moorea. Jeho hypotéza rozluštění případu Jacka Rozparovače je v mnohých ohledech velmi odvážná, nicméně podložená mnoha historickými fakty. "Nebyli jsme komiksu důsledně věrní," připouští režisér, "ale to podstatné snad zůstalo." Důvod, proč si pro svůj film bratři vybrali zrovna toto krvavé téma, vysvětluje Albert Hughes slovy: "Myslím, že každého musí fascinovat setkání s vraždou, zvlášť nevyřešenou. Navíc teorie, kterou nabídl scénář, nám připadala zábavná a na rozdíl od těch ostatních i velmi vhodná k natočení." Obsazení Johnnyho Deppa do role inspektora Abberlinea, který se pokouší Rozparovačovy vraždy rozluštit, se ukázalo jako přínos. "Depp se o případ už léta zajímá, na první schůzku přišel s hromádkou pečlivě nastudovaných knih," říká režisér.
</TEXT>
<HEADING>
Obavy z násilí stále přežívají
</HEADING>
<TEXT>
Albert Hughes, který se při natáčení stará především o kameru a technické záležitosti, zatímco jeho dvojče Allen pracuje s herci, neskrýval jisté rozčarování ze startu filmu v USA. "Tržby za první víkend byly jedenáct a půl milionu dolarů, doufali jsme, že by to mohlo být až dvacet." Podle něj film doplatil podobně jako řada dalších na události 11. září. "Teď se v Americe daří hlavně rodinným a dětským snímkům, diváci se stále zdráhají chodit na filmy, v nichž je přítomno násilí," vysvětluje Albert Hughes a dodává, že film Z pekla není přehnaně krvavá podívaná. "Lepší pozici snad budou mít válečné filmy, které se teď chystají do kin. Třeba Za nepřátelskou linií - tam je tolik patosu, že to vyváží strach z násilí," tvrdí režisér, který odmítl příběh ukončit úplným happy endem. Albert a Allen Hughesové už prý mají nápad na film, který by se dobře hodil do pražských exteriérů: "Všechno závisí na scénáři. Po pěti letech strávených s Jackem Rozparovačem bychom chtěli natočit něco reálného a méně popcornového," říká Albert.
Albert Hughes, který se při natáčení stará především o kameru a technické záležitosti, zatímco jeho dvojče Allen pracuje s herci, neskrýval jisté rozčarování ze startu filmu v USA. "Tržby za první víkend byly jedenáct a půl milionu dolarů, doufali jsme, že by to mohlo být až dvacet." Podle něj film doplatil podobně jako řada dalších na události 11. září. "Teď se v Americe daří hlavně rodinným a dětským snímkům, diváci se stále zdráhají chodit na filmy, v nichž je přítomno násilí," vysvětluje Albert Hughes a dodává, že film Z pekla není přehnaně krvavá podívaná. "Lepší pozici snad budou mít válečné filmy, které se teď chystají do kin. Třeba Za nepřátelskou linií - tam je tolik patosu, že to vyváží strach z násilí," tvrdí režisér, který odmítl příběh ukončit úplným happy endem. Albert a Allen Hughesové už prý mají nápad na film, který by se dobře hodil do pražských exteriérů: "Všechno závisí na scénáři. Po pěti letech strávených s Jackem Rozparovačem bychom chtěli natočit něco reálného a méně popcornového," říká Albert.
</TEXT>
</DOC>
<DOC>
<DOCID>LN-20020102083</DOCID>
<DOCNO>LN-20020102083</DOCNO>
<DATE>01/02/02</DATE>
<TITLE>
Mimořádná obsahem i formou je útlá knížka Elišky Pilařové s výmluvným titulem Co vy na to, pane Rais? Dvě stě číslovaných výtisků na ručním papíře vyšlo jako šestý svazek edice Ethos nakladatelství Bonaventura.
</TITLE>
<TEXT>
Osm "krkonošských črt" (ozdobených třemi dřevořezy Jana A. Pacáka) z novinářčina pera až zaskočí krásnou češtinou, jíž autorka vypráví o lidech a místech, kde ještě čas minulý kontinuálně prosvítá do současnosti, kde svéráz není podivínstvím ani koloritem, ale přirozeností. Eliška Pilařová nepíše "kerkonošské poudačky", i když základem pro její postřehy nepochybně vyprávění horalů bylo. Jejich jazyk, jadrný a sympaticky zkratkovitý, nelze nezaznamenat. Autorka však našla schůdný kompromis - do své čisté a bohaté spisovné řeči občas přimísí citát coby koření, sama se někdy poddá a vyjadřování těch, o kterých píše, nakrátko přijme, a pak se vrátí k vyprávění spisovnému (sem tam se jí ovšem vytratí nějaká ta čárka). A "pro ty, co by kale nerozuměli", přidává přece jen malý slovníček. O zvláštní výrazivo jí však opravdu nejde. Je obdařena schopností s odstupem pozorovat i zaujatě naslouchat (k její především rozhlasové profesi to ostatně patří), takže záznamy neulpěly na jazykových a etnografických zvláštnostech kraje. Od nich se autorka vždy jen "odpíchne", směřuje však k podstatě - k dosud nezapomenuté kvalitě života. Kromě toho nabízí množství informací o horách, lyžařích i lyžování, o hospodách s neuvěřitelnými jmény a osudy, o horáckých ctitelích Thálie i o muzikantech, o ženských, jež žijí na samotě... Jestli někdy do vyprávění unikne kapka sentimentu, bohatě ho vynahradí humor popisovaných lidí i situací. Eliška Pilařová tvrdí, že směs, ze které jsou "horáci" ustrojeni, je léčivá: sečtělost i sebeironie, nadsázka i květnatý buditelský a zároveň peprně kořeněný jazyk...
</TEXT>
</DOC>
<DOC>
<DOCID>LN-20020102084</DOCID>
<DOCNO>LN-20020102084</DOCNO>
<DATE>01/02/02</DATE>
<TITLE>
Pražské komorní divadlo uvádí The Bandits, českou novinku podle klasické předlohy
</TITLE>
<TEXT>
I když se produkce Dušana Davida Pařízka pod názvem The Bandits přihlašuje k dramatu Friedricha Schillera Die Räuber (Loupežníci) a dvojici s neuvěřitelnými jmény David Potwar a Georg Dorn (Pařízek a Trnka?) přisuzuje pouze překlad a úpravu textu, má ve skutečnosti s německým klasikem málo společného.
Z původních Loupežníků zbyly aktualizované dialogy žadonivého Franze s odmítavou, značně zvulgárněnou Amálií (lépe vládnoucí nohama než jazykem), jež občas zaznívají z vyvýšeného pokojíku a svou únavnou monotonií působí parodisticky. A ovšem parta desperátů v čele s Karlem Moorem, jimž přísluší rozlehlá dolní plocha jeviště. Schillerův souvislý příběh zrady a pomsty vystřídalo pásmo variací na obligátní aktuální témata a romantické prostředí lupičských výprav - rozhlasové studio. Odtud se vysílají exhibice psychologických nebo spíše fyziologických stavů a pocitů - odbojnictví i zoufalství, agresivity i pudové touhy po takzvané svobodě. Z hlediska vnitřní dramatické logiky je to vlastně bouře ve sklenici vody, protože namísto nosné dramatické situace a motivace funguje pouze princip vnějškově imitativní demonstrace.
</TEXT>
<HEADING>
Řádění a "hra na pravdu"
</HEADING>
<TEXT>
Ne náhodou tvoří jádro první půle představení zběsilé řádění zfetované bandy a druhá začíná "hrou na pravdu", zpověďmi zprostituované bufetářky, pravicově extremistického násilníka a maniakálního internetisty - tedy děje, které s vlastním jádrem souvisí jen jako volné ilustrace. Výrazové prostředky přesně odpovídají zvolené metodě: všemi možnostmi produkovaný hluk (bušení a bubnování do stolu, sudu, vlnitého plechu a všeho, co je po ruce, pěstmi, kladívky, tyčemi, hlavami), komunikační šumy (překrývané hlasy, rozhovory a monology stupňované od šepotu do stejně nesrozumitelného křiku), mikrofonové herectví připomínající projev moderátorský, hlasatelský, diskžokejský. Nesmí chybět ani svíjející se nahé mužské tělo, oblíbená rekvizita německého divadla. Při vší hybridnosti výrazu nelze vykonavatelům upřít značnou dávku temperamentu a zlobné autenticity vedle představitelů Karla Moora (Marek Matějka) a Spiegelberga (Martin Hofmann) se nápadně prosazuje zkušená profesionálka Marie Spurná coby bufetářka Marie Kroužková. Chcete-li, můžete tuto postmoderní směs vztahovat k řadě různorodých extrémních jevů soudobého života, jak radí všestranně orientovaný článek v programu. Není to můj čaj, ale vůbec nepochybuji, že si mediální bandité najdou dostatek na stejnou notu naladěných příznivců.
</TEXT>
<HEADING>
The Bandits podle dramatu Friedricha Schillera Die Räuber
</HEADING>
<TEXT>
Překlad a úprava: David Potwar a Georg Dorn Inscenování: Dušan David Pařízek Scéna: Jan Štěpánek Kostýmy: Andrea Králová Hudba: Roman Zach, Radek Němejc Pražské komorní divadlo - Divadlo Ponec Premiéra 20. 12. 2001
Překlad a úprava: David Potwar a Georg Dorn Inscenování: Dušan David Pařízek Scéna: Jan Štěpánek Kostýmy: Andrea Králová Hudba: Roman Zach, Radek Němejc Pražské komorní divadlo - Divadlo Ponec Premiéra 20. 12. 2001
</TEXT>
</DOC>
<DOC>
<DOCID>LN-20020102085</DOCID>
<DOCNO>LN-20020102085</DOCNO>
<DATE>01/02/02</DATE>
<TITLE>
Mistrovství světa do 20 let: čeští obhájci titulu prohráli ve čtvrtfinále s Finskem
</TITLE>
<TEXT>
Velkým debaklem skončilo pro české hokejisty mistrovství světa do 20 let. Mistři světa z posledních dvou let prohráli ve čtvrtfinále s Finskem. Dosavadní bilance Česka na šampionátu je přitom tristní čtyři porážky a jediné vítězství nad outsiderem z Běloruska.
</TEXT>
<HEADING>
Česko - Finsko 1:3
</HEADING>
<GEOGRAPHY>PARDUBICE</GEOGRAPHY>
<TEXT>
Nepříliš šťastně začal nový rok pro český hokej. Hráči do 20 let nenapodobili seniorskou reprezentaci a třetí zlato v řadě nezískají. Místo semifinále je dnes čeká pouze boj ve skupině o 5. - 8. místo proti Americe. V semifinále se utká Finsko s Ruskem a Kanada se Švýcarskem. Největší problém českého mužstva byl již tradiční: neproměňování ani těch nejvyloženějších šancí. "Znovu musím zopakovat, že nemáme tak schopné útočníky jako v minulosti. Obrana ještě ušla, ale útok je problém. Útočníkům chybí víc osobní statečnosti, myslím, že se dost báli," nešetřil již tradičně kritikou zklamaný kouč Jaroslav Holík. Českému týmu se vůbec nepodařila především úvodní třetina. Finové byli důraznější a svého soupeře nepustili téměř k ničemu. Jedinou šanci měl útočník Hořava až v 17. minutě, ale pálil zblízka jen do gólmana Lehtonena. "Naše střelba je fakt hrozná," přiznal sebekriticky Hořava, syn slavného československého reprezentanta. Do tlaku Finům navíc domácí tým výrazně pomohl i vlastní nedisciplinovaností. Hned dvakrát totiž Seveřané hráli přesilovku kvůli špatnému střídání českého týmu. "Taková blbost se vám nesmí stát za zápas ani jednou a my ji uděláme dvakrát za třetinu. To je hrůza," kroutil hlavou Hořava. Vedoucí gól pak Finové vstřelili 71 sekund před první sirénou. To útočník Yli-Torkko zavezl puk za branku, zpoza ní přihrál nekrytému Pihlmanovi, který se trefil nad Hronkovu lapačku. Český brankář za gól nemohl a jen díky jeho skvělým zákrokům vedlo Finsko jen o jednu branku. Ve II. třetině pomohly Česku k vyrovnání intuice českých trenérů, zbytečné fauly soupeře a zvýšený důraz domácích hráčů. Kapitán Seveřanů Miko Koivu, mladší bratr slavného útočníka Montrealu Canadiens, se totiž nechal vyloučit ve chvíli, kdy už jeden z jeho spoluhráčů na trestné lavici pykal. Domácí výběr tak hrál 86 sekund přesilovku 5 proti 3. Podobnou výhodu již měl na turnaji v předešlých zápasech čtyřikrát, ale ani jednou ji nevyužil. I tentokrát hrál český tým přesilovku dost staticky, ale nakonec jí využil. Po Plekancově ráně dorážel puk do branky Průcha. Tohoto útočníka přitom trenéři do sestavy zařadili místo Lukeše až v průběhu zápasu. Jenomže do kabin odcházel český tým opět s mankem. Nenápadnou střelu útočníka Immonena totiž tečoval Krajíček bruslí tak nešťastně, že kotouč prošel Hronkovi mezi betony do sítě. V závěrečném dějství se výběr trenéra Holíka nadechl k náporu, ale stejně jako v předchozích duelech ho totálně zradila koncovka. Novotný neměl dostatek klidu při dvou individuálních průnicích, to samé platilo o Hemském. Asi největší šanci ale měl Sklenář. Objevil se úplně sám před Lehtonenem, ale střílel mimo. Dvě minuty před koncem se trenéři rozhodli pro power play, ale křečí svázaní hráči ani jednou nevystřelili na branku. Devět sekund před koncem naopak Mäki definitivně rozhodl o postupu Finů.
HRADEC KRÁLOVÉ (skupina o 5. -8. místo) 15.30: Slovensko - Švédsko, 19: Česko - USA. PARDUBICE (semifinále) - 17: Švýcarsko Kanada, 20.30: Finsko -Rusko.
</TEXT>
</DOC>
<DOC>
<DOCID>LN-20020102086</DOCID>
<DOCNO>LN-20020102086</DOCNO>
<DATE>01/02/02</DATE>
<TITLE>
PARDUBICE - Hokejové zkušenosti sbírá za mořem, zlato z loňského šampionátu však neobhájí. Na rozdíl od mladších spoluhráčů udržel slzy, když včera po zápase postával v kšiltovce štítkem dozadu pár kroků od radující se finské šatny. Kapitán české hokejové reprezentace do 20 let Libor Ustrnul strávil čtvrtfinálovou porážku rychle.
</TITLE>
<TEXT>
LN: V čem byl největší rozdíl mezi loňským zlatým týmem a letošním mužstvem?
To je jednoduché: v gólech. Loni jsme je dávali, letos ne.
LN: Proč?
Co já vím, zeptejte se útočníků. Kdybych to věděl, poradil bych jim.
LN: Trenér Holík říkal, že mužstvu scházejí osobnosti. Souhlasíte?
Já myslím, že osobnosti jsme měly. Hemský, Hudler, to jsou přece velcí hráči.
</TEXT>
<HEADING>
LN: Neměly by tyhle osobnosti také rozhodovat zápasy?
</HEADING>
<TEXT>
To je pravda, to by měly. Čert ví, proč jim to nejde. Soupeři jsou stejně silní jako loni, jenom ty góly chybějí. Dát o jeden víc, tak jsme tam my a ne Finové.
</TEXT>
<HEADING>
LN: Snesli jste kritiku trenéra?
</HEADING>
<TEXT>
V kabině nás tak tvrdě nekritizoval a noviny nečtu. Jestli nás v novinách kritizoval, má na to právo. Je to přece trenér.
V kabině nás tak tvrdě nekritizoval a noviny nečtu. Jestli nás v novinách kritizoval, má na to právo. Je to přece trenér.
</TEXT>
</DOC>
<DOC>
<DOCID>LN-20020102087</DOCID>
<DOCNO>LN-20020102087</DOCNO>
<DATE>01/02/02</DATE>
<TITLE>
Nepříjemný pád z pozice šampionů, promarněná šance na zlatý hattrick, to vše před domácím publikem. Nebylo divu, že se mladým českým hokejistům po prohraném čtvrtfinále za zvuků finské hymny křivily tváře v grimasách zklamání. Vždyť na hranici neúspěchu je srazila jediná nešťastná teč Immonenovy polostřely. Ta dokonala celý pokažený turnaj.
</TITLE>
<GEOGRAPHY>PARDUBICE</GEOGRAPHY>
<TEXT>
Zatímco z finské šatny zněla po zápase vítězná rocková hudba, čeští hráči jen po očku smutně koukali po úspěšnějších soupeřích.
</TEXT>
<HEADING>
Hudler: Na jeden gól potřebujeme sto šancí
</HEADING>
<TEXT>
"Dneska to rozhodl nešťastný gól. Navíc jsme hráli ustrašeně, byli svázaní, pořádně jsme si nenahráli puk. Český hokej byl vždy o tom, že na jeden gól potřebujete minimum šancí. My jich ale potřebujeme sto," zoufal si vsetínský útočník Jiří Hudler. "Nemám slova, jsem strašně zklamaný," vyprávěl asistent trenéra Holíka Pavel Hynek, jehož hlavní kouč vyslal mezi novináře. "Přitom jsme se po celý turnaj postupně zvedali. A čtvrtfinále byl z naší strany asi nejlepší zápas. Všichni jsme věřili, že vyhrajeme," litoval Hynek. "V zápase nám prostě nebylo souzené dát víc jak jeden gól," kroutil smutně hlavou.
</TEXT>
<HEADING>
Během mistrovství se kanonýr nenašel
</HEADING>
<TEXT>
Góly, góly a zase góly. Těch se českému týmu zoufale nedostávalo. Během turnaje se nenašel žádný kanonýr. "Před mistrovstvím jsme věděli, že nemáme žádného šutéra. Ale že to bude tak špatné, to mě ani ve snu nenapadlo. V koncovce jsme se hrozně trápili," říkal Hynek, jehož svěřenci nastříleli ve čtyřech zápasech se silnými soupeři jen tři góly. Katastrofální českou produktivitu umocnila navíc ve čtvrtfinále perfektní finská defenziva, nejlepší ze všech účastníků mistrovství světa. "Bylo to vítězství naší obrany. Neudělali jsme žádnou vážnější chybu," radoval se Tuomo Ruutu, nejlepší hráč zápasu z finské strany. Po dvou zlatech teď mohou být junioři nejlépe pátí, naposledy takový propadák zažil český hokej před třemi lety na juniorském šampionátu v Kanadě, kde skončil sedmý.
</TEXT>
<HEADING>
Domácí prostředí týmu již tradičně nepomohlo
</HEADING>
<TEXT>
Svůj díl tentokrát ale mělo i domácí prostředí, již potřetí za sebou hostitelé v juniorském šampionátu propadli. Předloni Švédsko, loni Rusko, letos Češi. "Já věřil, že tenhle trend zlomíme, ale ukázalo se, jak je v této kategorii citlivá psychika hráčů. Prostě doma tlak neunesou, zvlášť když ještě zápasy přenáší televize," tvrdil asistent Pavel Hynek, jenž však sliboval důstojné dohrání turnaje a dosažení alespoň pátého místa. "Nechceme dopadnout jako Švédové nebo Rusové, kteří doma nakonec skončili až sedmí," horlil. "Bude teď hodně těžké motivovat se na další zápasy," soudil však útočník Aleš Hemský před dnešním zápasem o umístění s Američany v Hradci Králové (19. hodin). "Na letošním mistrovství moc gólů nepadá, hodně se brání. Rozhoduje i nezbytná dávka štěstí, a tu jsme zatím vůbec neměli," posteskl si.
Svůj díl tentokrát ale mělo i domácí prostředí, již potřetí za sebou hostitelé v juniorském šampionátu propadli. Předloni Švédsko, loni Rusko, letos Češi. "Já věřil, že tenhle trend zlomíme, ale ukázalo se, jak je v této kategorii citlivá psychika hráčů. Prostě doma tlak neunesou, zvlášť když ještě zápasy přenáší televize," tvrdil asistent Pavel Hynek, jenž však sliboval důstojné dohrání turnaje a dosažení alespoň pátého místa. "Nechceme dopadnout jako Švédové nebo Rusové, kteří doma nakonec skončili až sedmí," horlil. "Bude teď hodně těžké motivovat se na další zápasy," soudil však útočník Aleš Hemský před dnešním zápasem o umístění s Američany v Hradci Králové (19. hodin). "Na letošním mistrovství moc gólů nepadá, hodně se brání. Rozhoduje i nezbytná dávka štěstí, a tu jsme zatím vůbec neměli," posteskl si.
</TEXT>
</DOC>
<DOC>
<DOCID>LN-20020102088</DOCID>
<DOCNO>LN-20020102088</DOCNO>
<DATE>01/02/02</DATE>
<TITLE>
NEW YORK - Po mdlých výkonech z úvodu sezony, kdy hokejista Jaromír Jágr bojoval více než se soupeři sám se sebou a svými zraněními, nastal zřejmě konečně obrat k lepšímu. V posledních dnech starého roku fenomenální útočník vedl ofenzivu Washingtonu stejně jako v nejlepších dobách své pittsburské kariéry. Již v předchozím utkání s Dallasem měl velký podíl na vítězství 3:2 v prodloužení, v neděli pak při remíze 5:5 s Carolinou zařídil tři góly. Dva pro ruského obránce Gončara a jeden při přesilovce pro Slováka Bondru. Rozhodčí Jágrovi navíc neuznali branku, kterou zaznamenal sám. Při přesilové hře pět na tři usměrnil do sítě pravou bruslí jedno z nahození od spoluhráčů. "Nemyslím si, že bych puk do branky záměrně kopl, ten gól měl platit," řekl Jágr. Jágrovy zlepšené výkony možná souvisejí i s tím, že první pětka mužstva našla ideální podobu. Na centru má Jágr vedle sebe excelentního nahrávače Oatese, na levém křídle bojuje mladý Halpern a z druhé vlny excelentně pálí Rus Gončar. Defenzivu pak v elitní pětici spolehlivě jistí František Kučera, kterého přitom Capitals na začátku sezony vyřadili z mužstva jako neperspektivního. V kanadském bodování NHL již Jágr dostihl nejproduktivnějšího českého hokejistu Radka Bonka a s 34 zápisy do statistik ztrácí na vedoucího Kanaďana Iginlu 13 bodů. Na třetího Dazeho ale už jen 6 bodů.
</TITLE>
<TEXT>
Výsledky zámořské NHL
</TEXT>
</DOC>
<DOC>
<DOCID>LN-20020102089</DOCID>
<DOCNO>LN-20020102089</DOCNO>
<DATE>01/02/02</DATE>
<TITLE>
Turné čtyř můstků: český tým znovu neuspěl, Jaroslav Sakala odjel domů
</TITLE>
<TEXT>
Domácího prostředí využil německý skokan na lyžích Sven Hannawald a v Garmisch - Partenkirchenu vyhrál druhý díl Turné čtyř můstků. Češi Jakub Janda a Michal Doležal se ani tentokrát neprobojovali mezi finálovou třicítku.
GARMISCH-PARTENKIRCHEN - Sven Hannawald má na Turné čtyř můstků skvělý start. Včera porazil o necelé dva body Rakušana Andrease Widhölzla, třetí skončil vedoucí muž Světového poháru Adam Malysz z Polska. "Nemohu uvěřit tomu, co se děje," jásal Hannawald, jenž si může dělat naději na celkové vítězství v seriálu. To se naposledy podařilo před šesti lety Jensi Weissflogovi. "Nepamatuju se, že bych kdy byl v takové formě. Každý skok, který udělám, mi přijde velkolepý," rozplýval se Hannawald. Poté, co své pokusy absolvovala úvodní desítka závodníků včetně Jandy, snížili rozhodčí nájezd a úvodní kolo začalo znovu. Doležal v něm prohrál o tři metry s Andreasem Kuettelem ze Švýcarska a skončil jedenačtyřicátý. Janda pak ani na druhý pokus nezdolal Japonce Hideharu Mijahiru a skok dlouhý 111 metrů pro něho znamenal rovněž nepostupové 33. místo. Rozhodčí 1. kolo přerušili poté, co si Švýcar Ammann při doskoku sedl na lyže, a snížili nájezd. Janda musel první kolo zopakovat a skok pokazil. "Nevím, proč kolo anulovali. Ammann skočil pár metrů a pouze hrabal, bylo to úplně zbytečné," mínil trenér David Jiroutek. Jandovi se zkušební kolo i zrušený skok podařily, ale třetí pokus mu nevyšel. "Neudržel si nájezdové postavení a měl pozdní odraz," vysvětlil Jiroutek. Doležal naopak začal odraz závodního skoku o něco dříve a jeho tělo se při skoku dostalo moc dopředu, čímž ztratil potřebné metry. "To mě mrzí, protože v kvalifikaci měl výborný den, a teď to z důvodu přehecovanosti uspěchal," posteskl si český trenér. Turné čtyř můstků pokračuje po dni volna na rakouské straně v Innsbrucku čtvrteční kvalifikací a pátečním závodem. Janda a Doležal mají místo v českém týmu jisté. O dalších dvou členech družstva se trenér Jiroutek rozhodne ve středu odpoledne na základě výsledků závodu Kontinentálního poháru v Innsbrucku. Z týmu vypadl Jaroslav Sakala, který už odcestoval domů. Na jeho místo se pravděpodobně dostane Jan Matura, čtvrtý ze závodu Kontinentálního poháru v Engelbergu. Trojice Jakub Jiroutek, Jiří Parma a junior Jan Mazoch svede boj o zbývající čtvrté místo.
Výsledky
</TEXT>
</DOC>
<DOC>
<DOCID>LN-20020102090</DOCID>
<DOCNO>LN-20020102090</DOCNO>
<DATE>01/02/02</DATE>
<GEOGRAPHY>PRAHA</GEOGRAPHY>
<TEXT>
Po sedmi letech vyhráli fotbaloví veteráni Sparty tradiční Silvestrovské derby. Na novém umělém trávníku v Edenu deklasovali svého odvěkého rivala 5:0. Bývalí hráči Slavie fanouškům v poslední den roku obvykle zlepšují náladu, neboť se jim daří to, o co ligový tým v duelech se Spartou usiluje marně. Tentokrát to však vypadalo úplně jinak, i když Letenští nastoupili téměř ve stejném složení jako loni. Jediným nováčkem byl Kočí, a ten také soupeře hned v první minutě zaskočil gólem. Slavia měla na soupisce všechna esa, vytvořila si několik šancí, ale brankáře Sovu nepřekonala. Po změně stran rozpoutali sparťané nevídanou kanonádu, na druhé straně se Řehák neprosadil ani z pokutového kopu. Sparta tak vyhrála derby potřetí v šestnáctileté historii.
</TEXT>
</DOC>
<DOC>
<DOCID>LN-20020102091</DOCID>
<DOCNO>LN-20020102091</DOCNO>
<DATE>01/02/02</DATE>
<TEXT>
NEW YORK - Basketbalista Michael Jordan z Washingtonu pokračoval v NBA ve vynikajících střeleckých výkonech i v pondělí. K sobotním 51 bodům v utkání proti Charlotte tentokrát přidal 45 bodů a tým Wizards doma porazil vedoucí celek Východní konference New Jersey výrazným rozdílem 98:76. Zatímco při střelbě z pole měl Jordan poloviční úspěšnost (16 košů z 32 pokusů), z 13 trestných hodů minul pouze jednou. Navíc deset míčů doskočil a na sedm košů svým spoluhráčům přihrál. "Chytil jsem rytmus a pak už to šlo skoro samo," usmíval se legendární basketbalista.
</TEXT>
</DOC>
<DOC>
<DOCID>LN-20020102092</DOCID>
<DOCNO>LN-20020102092</DOCNO>
<DATE>01/02/02</DATE>
<TITLE>
Na africký kontinent vstoupili včera účastníci Rallye Total Dakar.
</TITLE>
<TEXT>
MADRID/AL-RAŠÍDÍJA, Maroko - Pouze šestikilometrová rychlostní zkouška, ale poté téměř tisícikilometrový přejezd z Madridu do marockého Rabatu čekaly účastníky maratonu v silvestrovské čtvrté etapě. Jenže špatné počasí nepustilo na start měřeného úseku kamiony, což se už stalo v druhé etapě. Jediný český motocyklista Josef Macháček obsadil ve 4. etapě se svou čtyřkolkou Yamaha 18. místo a celkově byl na 81. pozici. Šestinásobný vítěz kamionů Karel Loprais klesl po včerejší 5. etapě ze 4. na 5. místo. Naopak Tomáš Tomeček se s další tatrou probojoval z desáté na třetí pozici. Etapu vyhrál bývalý vítěz soutěže Nizozemec de Rooy, celkově vede Rus Čagin. Do vedení klasifikace motocyklistů se dostal Fin Tiainen. Macháček obsadil 81. místo s více než dvacetiminutovou ztrátou. Celkově se však posunul o sedm pozic vpřed.
</TEXT>
</DOC>
<DOC>
<DOCID>LN-20020102093</DOCID>
<DOCNO>LN-20020102093</DOCNO>
<DATE>01/02/02</DATE>
<TEXT>
SAO PAULO - Etiopský závodník Tesfaye Jifar vyhrál 77. ročník silvestrovského běhu v Sao Paulu, jehož se zúčastnilo kolem 15 000 atletů. Vítěz listopadového newyorského maratonu byl na patnáctikilometrové trati rychlejší o 17 vteřin než Keňan Guibert Okari, o dalších pět sekund později přiběhl do cíle John Yudda z Tanzánie. Jifar o svém triumfu rozhodl po dvou třetinách trati, kdy se mu povedl úspěšný trhák z tříčlenné skupinky. "Běžel jsem tady poprvé a jsem velice šťastný, že se mi povedlo vyhrát," řekl v cíli Jifar. Mezi ženami byla nejrychlejší domácí Maria Zeferina Balldaiaová. V cíli byla o 11 vteřin dříve než loňská newyorská vítězka, Keňanka Margaret Okayaová.
</TEXT>
</DOC>
<DOC>
<DOCID>LN-20020102094</DOCID>
<DOCNO>LN-20020102094</DOCNO>
<DATE>01/02/02</DATE>
<TITLE>
UCHÁZEJÍCÍ SE O POSKYTNUTÍ PODPORY VÝVOZU JATEČNÝCH BÝKŮ A Z NICH VYROBENÉHO HOVĚZÍHO MASA
</TITLE>
<TEXT>
V souladu s ustanovením § 1 odst. 2 nařízení vlády č. 81/2001 Sb., kterým se stanoví podmínky a zásady k podpoře vývozu jatečných býků a z nich vyrobeného hovězího masa, ve znění pozdějších předpisů (dále jen "NV 81"), Státní zemědělský intervenční fond (dále jen "Fond") stanovuje:
1. období od 1. ledna do 31. března 2002 pro uskutečnění subvencovaného vývozu jatečného skotu,
2. maximální výši subvence pro vývoz býků na 9, - Kč/kg živé hmotnosti, maximální výši subvence pro vývoz uskutečněný v kompenzovaných čtvrtích chlazených a vykostěném hovězím mase chlazeném na 11, - Kč/kg přepočtené živé hmotnosti, pro vývoz uskutečněný v kompenzovaných čtvrtích mrazených a ve vykostěném hovězím mase zmrazeném na 21, - Kč/kg přepočtené živé hmotnosti, přičemž záloha na subvenci bude poskytnuta ve výši maximální subvence. Skutečná výše subvence bude vypočtena po skončení vývozního období podle NV 81.
3. povinnost příjemce subvence uhradit dodavateli nákupní cenu za každý dodaný kg živé hmotnosti ve výši nejméně 39, - Kč, přičemž pouze u živých býků nakoupených za účelem vývozu je možno při nákupu od dodavatelů uplatnit srážku na nakrmenost, která může činit nejvýše 10 % hmotnosti,
4. konečný termín pro podání přihlášek na úterý 8. ledna 2002 do 10.00 hod.
Žádost o poskytnutí subvence může podat Fondu fyzická nebo právnická osoba (dále jen "žadatel"), pokud
a) má sídlo nebo trvalý pobyt na území České republiky a jde-li o zahraničního žadatele, doloží, že oprávněně podniká na území České republiky,
b) požádá o subvenci při vývozu nejméně 250 000 kg živé hmotnosti
c) čestně prohlásí, že má ke dni podání žádosti vypořádány splatné závazky k Fondu, Ministerstvu zemědělství České republiky, Pozemkovému fondu České republiky, Fondu národního majetku České republiky, dále závazky vzniklé v souvislosti s podporami poskytnutými do zemědělství a má vypořádány splatné závazky za dodaný jatečný skot se všemi dodavateli,
d) není v likvidaci a na jeho majetek nebyl prohlášen konkurs.
V žádosti uvede žadatel celkové množství živé hmotnosti v členění na jednotlivé kategorie, při jehož vývozu požaduje subvenci. Kategorie jatečného skotu, na něž může Fond poskytnout subvenci při vývozu, a koeficienty přepočtu na živou hmotnost stanovuje NV 81 takto:
1) Jateční býci s průměrnou nákupní hmotností nejméně 480 kg přepočtení na živou hmotnost koeficientem 1 ,
2) kompenzované hovězí čtvrtě z býků zchlazené přepočtené na živou hmotnost koeficientem 1,92 ,
3) kompenzované hovězí čtvrtě z býků zmrazené přepočtené na živou hmotnost koeficientem 1,96 ,
4) hovězí maso z býků vykostěné zchlazené přepočtené na živou hmotnost koeficientem 2,56 ,
5) hovězí maso z býků vykostěné zmrazené přepočtené na živou hmotnost koeficientem 2,60.
Fond neposkytne subvenci v případě uskutečnění vývozu do Slovenské republiky. K žádosti bude přiložena platná, úředně ověřená kopie výpisu z obchodního rejstříku, popřípadě platná, úředně ověřená kopie živnostenského listu. Vzory žádosti o poskytnutí subvence při vývozu jatečného skotu, vzor tabulky pro přihlášené množství jatečného skotu, na něž je požadována subvence a vzor čestného prohlášení žadatele při podání žádosti o poskytnutí subvence jsou uvedeny v příloze NV 81 a zároveň jsou k dispozici na Fondu. Přihlášky žadatelů musí být doručeny v zapečetěných obálkách s označením "Subvencovaný vývoz jatečného skotu" na adresu Státní zemědělský intervenční fond, Ve Smečkách 33, 110 00 Praha 1 do sekretariátu ředitele. Na neoznačené nebo jinak doručené přihlášky nebo přihlášky neúplné nebude brán zřetel. Bližší informace k subvencovanému vývozu jatečného skotu poskytne Ing. Jana Myšáková, tel. 02/22871524, Ing. Josef Běhal, CSc., tel. 02/22871540.
Ing. Jan Höck ředitel SZIF
</TEXT>
</DOC>
<DOC>
<DOCID>LN-20020102095</DOCID>
<DOCNO>LN-20020102095</DOCNO>
<DATE>01/02/02</DATE>
<TITLE>
Představenstvo společnosti Jihočeské lesy České Budějovice, a.s. se sídlem v Nových Hradech, Zahradní čtvrť 385, zapsané v Obchodním rejstříku Krajského soudu v Českých Budějovicích, oddíl B, vložka 547 svolává NÁHRADNÍ VALNOU HROMADU, která se bude konat dne 22. ledna 2002 v 9.00 hodin v administrativní budově společnosti v Rudolfovské ul. 88-202 v Českých Budějovicích
</TITLE>
<TEXT>
Pořad jednání náhradní valné hromady:
1. Zahájení - schválení jednacího a hlasovacího řádu náhradní valné hromady
2. Volba orgánů náhradní valné hromady
3. Projednání a schválení změn stanov
4. Projednání a schválení návrhu na změny v orgánech společnosti
</TEXT>
<HEADING>
5. Závěr valné hromady
</HEADING>
<TEXT>
Registrace akcionářů proběhne v místě konání náhradní valné hromady od 8.00 do 9.00 hodin v den konání valné hromady. Právo účastnit se náhradní valné hromady mají akcionáři společnosti Jihočeské lesy České Budějovice, a.s., kteří budou uvedeni ve výpisu z registru emitenta k rozhodnému dni 15. ledna 2002 (případné změny po tomto datu je třeba prokázat platným výpisem z majetkového účtu ve SCP). Akcionáři se při prezenci prokážou platným průkazem totožnosti. Zástupci akcionářů se prokážou úředně ověřenou plnou mocí a platným průkazem totožnosti. Zástupce právnické osoby se prokáže platným průkazem totožnosti, úředně ověřeným výpisem z obchodního rejstříku a úředně ověřenou plnou mocí, v níž bude uveden rozsah zmocnění.
Změna stanov navrhovaná ke schválení valné hromadě se týká změn vyplývajících z novely obchodního zákoníku a doplnění předmětu podnikání o:
* Lesnictví, těžba dřeva a poskytování služeb v myslivosti * Pronájem a půjčování věcí movitých
Akcionář má právo vyžádat si na svůj náklad a nebezpečí zaslání kopie návrhu stanov, návrh stanov je ve lhůtě stanovené pro svolání valné hromady akcionářům k nahlédnutí v sídle společnosti v pracovních dnech vždy od 8.00 do 14.00 hod. Akciová společnost nehradí náklady spojené s účastí na valné hromadě.
Představenstvo Jihočeské lesy České Budějovice, a.s.
</TEXT>
</DOC>
<DOC>
<DOCID>LN-20020102096</DOCID>
<DOCNO>LN-20020102096</DOCNO>
<DATE>01/02/02</DATE>
<TITLE>
Minulý rok přinesl kromě nádherných gólů, skvělých rekordů a výjimečných výkonů i nespočet kuriozit
</TITLE>
<TEXT>
Fotbalový zápas, který se dohrával na tři pokusy, dobytek spásající trávu na supermoderním stadionu nebo lyžař, kterému na nohy pomáhali diváci. I takový byl sportovní rok 2001.
Trenér chce slyšet heslo. Dobrý vtípek se vydařil britské rozhlasové stanici. Najatý imitátor kouče Kevina Keegana důkladně v přímém přenosu vyzpovídal Švéda Svena-Görana Erikssona, Keeganova nástupce u anglické fotbalové reprezentace. Eriksson si s falešným trenérem dokonce smluvil schůzku. Dnes již hovoří údajně jen s těmi, kdo se prokážou správným heslem.
Oslava kousnutím. Zajímavou oslavu gólu předvedl fotbalový záložník Francisco Gallardo ze španělské Sevilly svého spoluhráče a autora branky kousl přímo do penisu. Bizarní projev radosti se nelíbil disciplinární komisi, která jej později předvolala ke slyšení kvůli "poškození důstojnosti sportu".
Procenta z úplatků. Fanoušek Brašova hodlal vyřešit svou ekonomickou situaci tak, že požadoval od týmového vedení podíl na úplatcích.
Krávy na Ajaxu. Kvalita trávníku Ajaxu Amsterdam se fandům natolik nelíbila, že se rozhodli protestovat. Do supermoderní Areny, jež se potýká se špatným podkladem, vehnali dvě kravky, které se tam vykálely.
Zápas na osm dnů. Neskutečné komplikace provázely utkání řecké fotbalové ligy mezi PAS Ioannina a Panionios Atény. Zápas se hrál natřikrát, trval dohromady 136 minut a byl rozdělen do osmi dnů.
Bylo nás pět. V listopadu se nedohrál přátelský zápas mezi Portugalskem a Angolou, neboť čtyři Angolané byli vyloučeni a pátý se zranil. Kouč tvrdě hrajících hostí hřímal, že "sudí je zaujatý proti Afričanům".
Irokéz Beckham. David Beckham, hvězda fotbalového Manchesteru United, opět zvýraznil image. V květnu šokoval sestřihem v irokézském stylu. Pamatoval na studii listu Daily Mirror, že nejtrestanější jsou zcela holohlaví hráči. Možná právě proto si nechal alespoň proužek své kštice.
Na velikosti nezáleží. K soudu dospěl i spor, který vedl slavný brazilský fotbalista Garrincha. Jeho dcery se šest let bránily neautorizované autobiografii svého otce. V té byl zesnulý dvojnásobný mistr světa vylíčen jako rozkošník, jenž se chlubil pyjem o délce 25 centimetrů. Soudce Joao Diba však rozhodl, že "tvrzení o velikosti údu není žádnou urážkou a v knize smí být ponecháno".
Lyžař: Lidé na mě byli milí. V rakouském St. Antonu předvedl lyžař W in-Jack Pai z Tchaj-wanu jednu z nejpomalejších jízd v historii sjezdového MS a zcela vysílen dojel o pět minut po vítězném Noru Aamodtovi. Pai jen stěží vytáčel oblouky a nevyvaroval se pádů, při nichž mu na nohy pomohli i diváci. "Ti lidé na trati byli opravdu milí," nesmutnil z diskvalifikace Tchajwanec. "Jen ten sníh, s ním mám ještě trochu problémy," přiznal asijský architekt.
Baseballista trefil hrdličku. Smůlu měla hrdlička, která vlétla do rány nadhazovače Randy Johnsona. M íček o rychlosti 152 km/h ji na místě zabil. Hráč měl pak opletačky s ochránci zvířat.
Mrtvý boxer postoupil. V únorovém boxerském žebříčku WBO poskočil rohovník Darrin Morris na pátou příčku. V té době byl ovšem tento americký reprezentant již čtyři měsíce mrtev.
</TEXT>
</DOC>
<DOC>
<DOCID>LN-20020102097</DOCID>
<DOCNO>LN-20020102097</DOCNO>
<DATE>01/02/02</DATE>
<TITLE>
Nejlepší český hokejový obránce Roman Hamrlík si poranil koleno a čeká ho artroskopický zákrok
</TITLE>
<TEXT>
Špatnou zprávou začal nový rok pro kouče hokejové reprezentace Josefa Augustu. Ten se totiž dozvěděl, že nejlepší český obránce v NHL Roman Hamrlík si poranil koleno. Jeho účast na olympiádě v Salt Lake City je tak ohrožená, i když sám hráč věří, že bude včas v pořádku.
NEW YORK/PRAHA - Smůla se lepí na paty českých hokejistů, kteří by měli již za měsíc a půl obhajovat v Salt Lake City olympijské prvenství. Po střelci zlaté branky z Nagana Petru Svobodovi, který měl být navíc kapitánem, a útočníkovi Martinu Strakovi, neúnavném dříči a dobré duši mužstva, je ohrožen i start nejlepšího českého beka Romana Hamrlíka. Obránce New York Islanders si v sobotním utkání s Montrealem zranil pravé koleno a dnes se bude muset v New Yorku podrobit artroskopické operaci. Podle odhadů klubových lékařů bude Hamrlík mimo hru tři až šest týdnů. Olympijský turnaj přitom pro český tým začíná přesně za 43 dnů. "Nemělo by to snad být nic vážného. S bráchou jsem včera mluvil a rozhodně není skleslý. Je přesvědčený, že olympiádu stihne," prozrazoval včera Hamrlíkův bratr Martin, elitní obránce extraligového Zlína. I on ale připustil, že malé nebezpečí ještě existuje. "Čeká ho jen menší zákrok, při kterém mu koleno vyčistí. Komplikace by mohly nastat jen v případě, že by se při zákroku ukázalo, že je zranění větší, než se zdá. Ale ono to bude v pořádku. Brácha tomu pevně věří," dodal přesvědčivě. Kouč olympijského týmu Josef Augusta chce počkat na lékařskou zprávu po chirurgickém zákroku. "A až potom uvidíme jak vážné to zranění bude a jak se Roman bude cítit," řekl.
</TEXT>
<HEADING>
Kdyby nehrál šest týdnů, přijde o olympiádu
</HEADING>
<TEXT>
Nakolik je tedy Hamrlíkova účast na olympiádě ohrožená? Pokud se obránce do sestavy Islanders vrátí do konce ledna, do Salt Lake City určitě pojede. Pokud by se však Hamrlíkova absence od dnešní operace protáhla na více než měsíc, je jeho start téměř vyloučený. "Nemáme sice nějaký jasný termín, do kdy se musí vrátit na led, aby mohl na olympiádě hrát, ale na druhou stranu nechceme riskovat, že přijede na poslední chvíli a úplně nerozehraný," vysvětloval další z trenérů olympijského týmu Vladimír Martinec. "To by byl moc velký risk. Pokud by byl mimo opravdu těch šest týdnů, dovedu si dost těžko představit, že v Salt Lake City bude hrát. Ale já doufám, že to stihne." Pokud by se Hamrlíkova léčba protahovala, nahradí ho v týmu jiný hráč. Soupisku mohou trenéři uzavřít až 14. února. "Druhého hráče jako je Hamrlík sice k dispozici nemáme, ale nějaké obránce samozřejmě v záloze máme. Typově podobné a výkonem se mu blížící. Ale velká ztráta by to rozhodně byla," přiznal Augusta.
</TEXT>
<HEADING>
Pro Martínka už sezona skončila
</HEADING>
<TEXT>
Mnohem vážnější zranění než to Hamrlíkovo postihlo také dalšího českého beka ve službách Islanders Radka Martínka. Ten si opakovaně poranil kolenní vazy a stejně jako Hamrlík jde dnes na operaci. Po ní by si však měl od hokeje odpočinout až sedm měsíců, což znamená jediné: premiérová sezona v NHL pro něj skončila hodně předčasně. "Je to pro tým obrovská ztráta," řekl na adresu hokejového mistra světa kouč Islanders Peter Laviolette. "Marty hrál jako nováček v NHL velmi dobře hned od začátku sezony. Dokázal, že je v NHL velmi platným obráncem." Martínek nastupoval dokonce v elitní obranné dvojici Islanders právě s Hamrlíkem a trenéři reprezentace dlouho zvažovali, že ho pozvou i do olympijského výběru. Místo toho ale bude snažení svých kamarádů sledovat jen v televizi.
O koho již trenér Augusta přišel
Martin Straka (Pittsburgh) na konci října si zlomil holenní kost, na led se vrátí nejdřív po olympiádě
Petr Svoboda (Tampa) po několika otřesech mozku nehraje již téměř celý rok
Jiří Šlégr (Atlanta) o nominaci ho připravily chronické bolesti zad
Josef Beránek (Slavia) po zlomenině ruky má stále bolesti a ve Slavii hraje se sebezapřením
František Kučera (Washington) vzdal se reprezentace z rodinných důvodů
Kdo by případně mohl Hamrlíka nahradit
Filip Kuba (Minnesota) šance 50 % František Kaberle (Atlanta) šance 40 % Jaroslav Modrý (Los Angeles) šance 10 %
</TEXT>
</DOC>
<DOC>
<DOCID>LN-20020102098</DOCID>
<DOCNO>LN-20020102098</DOCNO>
<DATE>01/02/02</DATE>
<GEOGRAPHY>PRAHA</GEOGRAPHY>
<TEXT>
Více než 6000 branců nastoupí 3. ledna 2002 svou roční základní vojenskou službu. Malá část z nich absolvuje jen tři měsíce náhradní vojenské služby. Uvedl to Miroslav Šindelář z tiskové služby ministerstva obrany. Branci do armády nastupují čtyřikrát do roka: v lednu, dubnu, červenci a říjnu. Minulého 1. října jich nastoupilo do základní a náhradní vojenské služby asi 6400. Mladí muži, kteří nastoupili minulý rok v lednovém termínu, byli do zálohy propuštěni 20. prosince. Do civilu se tehdy vrátilo na 4700 vojáků.
</TEXT>
</DOC>
<DOC>
<DOCID>LN-20020102099</DOCID>
<DOCNO>LN-20020102099</DOCNO>
<DATE>01/02/02</DATE>
<GEOGRAPHY>WASHINGTON</GEOGRAPHY>
<TEXT>
Šesti obviněním, z nichž čtyři s sebou nesou možnost trestu smrti, čelí první obžalovaný v souvislosti se zářijovými teroristickými útoky v USA. Francouz marockého původu Zacarias Moussaoui má předstoupit před federální soud v Alexandrii v americkém státě Virginia již dnes. Do 29. března musí americká vláda rozhodnout, zda pro něj bude, proti vůli Francie, požadovat trest smrti.
</TEXT>
</DOC>
<DOC>
<DOCID>LN-20020102100</DOCID>
<DOCNO>LN-20020102100</DOCNO>
<DATE>01/02/02</DATE>
<TEXT>
Kristovo společenství v USA pálilo knihy o Potterovi. Knihy o čarodějnickém učni Harrym Potterovi, které si získaly přízeň dětí i dospělých po celém světě, pálilo v neděli ve městě Alamogordo v americkém státě Nové Mexiko několik set členů církve Kristovo společenství. Podle jejího pastora Jacka Brocka jsou tyto knížky satanské a urážejí Boha.
</TEXT>
</DOC>
<DOC>
<DOCID>LN-20020102101</DOCID>
<DOCNO>LN-20020102101</DOCNO>
<DATE>01/02/02</DATE>
<TITLE>
Čtvrtfinále MS do 20 let: Rusové deklasovali Spojené státy
</TITLE>
<TEXT>
První semifinalisty už zná mistrovství světa hokejistů do 20 let. Až v páté sérii samostatných nájezdů se rozhodlo, že jedním z nich budou na úkor favorizovaných Slováků Švýcaři. Naopak Rusové neměli v dalším utkání větší problémy.
PARDUBICE/HRADEC KRÁLOVÉ - Do semifinále kráčí světový šampionát do 20 let, který pořádá Česká republika. Domácí hokejisté sehráli své utkání s Finskem až po uzávěrce tohoto vydání, stejně jako Kanaďané se Švédy. Vítěz utkání Česko-Finsko narazí na Rusko. V úvodním utkání o udržení porazili Francouzi Bělorusko 3:2.
</TEXT>
<HEADING>
Slovensko - Švýcarsko 2:3 po sam. nájezdech
</HEADING>
<TEXT>
Švýcaři byli Slovákům, vítězům základní skupiny, více než vyrovnaným soupeřem. Dvakrát šli do vedení, ale soupeř vždy dokázal vyrovnat. První trefa slovenského týmu byla kuriózní: Nüssli trefil pukem najíždějícího Svatoše do ramena, od něhož se kotouč odrazil za záda překvapeného Stephana. V desetiminutovém nastaveném čase gól nepadl, a tak musely přijít ke slovu nájezdy. Kopecký sice dostal výběr trenéra Šuplera elegantním blafákem do vedení, ale jeho další spoluhráči Svatoš, Macho, Koložváry ani kapitán mužstva Skladaný už na švýcarského brankáře nevyzráli. Švýcaři hledali recept na Hamerlíka až do čtvrté série, kdy se trefil Camenzind, a hned vzápětí je Helfenstein poslal do semifinále.
První třetina přinesla vyrovnanou hru, s nejtěsnějším vedením však šli do kabin Rusové. Rozhodující úder uštědřili soupeři v druhém dějství, když v rozmezí 27. a 31. minuty třikrát skórovali, z toho dvakrát při přesilovce. Jejich druhý a třetí gól dokonce dělilo pouhých osm sekund. Naději Američanů vykřesal až Eaves, ovšem poslední slovo v prostředním dílu hry patřilo opět Rusům, kteří potrestali páté vyloučení protivníka v této třetině. Američané se již na obrat nezmohli, Rusko s přehledem kontrolovalo čtyřbrankový náskok a šetřilo síly. Skóre uzavřel opět při přesilovce Trubačev.
Bělorusové se sice ujali vedení, ale Francouzi dokázali třemi góly otočit vývoj utkání a cennou výhru ubránili i v závěrečném náporu soupeře. Konečnou podobu dal výsledku 49 sekund před koncem Zacharov. Odvetný zápas je na programu 3. ledna v Pardubicích.
</TEXT>
</DOC>
</CZE>