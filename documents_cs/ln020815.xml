<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020815001</DOCID>
<DOCNO>LN-20020815001</DOCNO>
<DATE>08/15/02</DATE>
<TITLE>
Vltava zaplavila metro * Sever čeká na katastrofu * Voda zabila již jedenáct lidí
</TITLE>
<HEADING>
Povodeň se valí na severní Čechy
</HEADING>
<GEOGRAPHY>PRAHA</GEOGRAPHY>
<TEXT>
Drama, které v České republice způsobily katastrofální povodně, včera vrcholilo. Zřejmě největší přírodní pohroma v dějinách země si během dne vyžádala další lidské životy: na Písecku se ve svém domě utopil 81letý muž, který odmítl výzvy k evakuaci a v Kralupech voda smetla auto i s řidičem. Kritická situace panovala v hlavním městě. Rozvodněná Vltava zalila oba břehy. Stoupající hladina se zastavila až odpoledne těsně pod vrcholem kovových zátarasů, které oddělovaly živel od Starého města. Včera večer se hladina Vltavy v Praze ustálila, ale nikdo si nebyl jistý, zda povodeň neprotrhne zátarasy a nezalije Staroměstské náměstí. Voda zcela zalila šest stanic metra. Velká část města byla i další noc bez elektřiny a plynu. V zaplavených městech na jihu a západě země začala voda během dne opadávat. Obavy naopak zavládly ve středních a severních Čechách. V Ústí nad Labem dosáhla večer hladina Labe výše devíti metrů a nadále stoupala. Na mnoha místech začaly hrozit ekologické problémy: rozvodněné Labe zalilo areál Spolany v Neratovicích, odkud hrozí únik rtuti a dioxinů. Voda ohrožovala i továrnu Kaučuku Kralupy. Ve Strakonicích z podniku ČZ uniklo do obytných čtvrtí města množství oleje.
VÝŠKA VODY
Český Krumlov - historické jádro města 1,3 m
Kralupy - sídliště Hůrka 2,0 m
Neratovice - Spolana 1,7 m střed města 1,4 m
Karlín až 4,0 m
Smíchov až 1,5 m
Staré Město 0,5 m
Nové Město 1,0 m
</TEXT>
</DOC>
<DOC>
<DOCID>LN-20020815002</DOCID>
<DOCNO>LN-20020815002</DOCNO>
<DATE>08/15/02</DATE>
<TITLE>
PRAHA - Jedním ze symbolů, který včera neunikl divoké vodě, se stalo pražské Národní divadlo. Hrozbu pro něj představovala především kanalizace, přeplněná vodou z rozbouřené Vltavy. Záplava se dostala do suterénu slavné historické budovy, zaplavila místo, kde jsou uloženy základní kameny stavby a okolo poledne se začala přelévat i do dalších místností divadla. "Netuším, jak se situace vyvine," řekl včera ředitel Národního divadla Daniel Dvořák, který se netajil obavami z vývoje situace. Hladina Vltavy sice v tu chvíli nadále mírně stoupala, ale pronikající vodu už několik hodin odčerpávali hasiči i dobrovolníci. Živel, který kromě suterénu částečně pronikl i do přízemních administrativních prostor, ale nakonec nezpůsobil vážnější škody. Pracovníci divadla, jejichž včerejší akci sledoval a komentoval i ministr kultury Pavel Dostál, totiž většinu cenných věcí vynesli už v úterý do vyšších pater.
</TITLE>
<TEXT>
Zatím nejdramatičtější je situace v Divadle pod Palmovkou v Libni a Hudebním divadle v Karlíně. Podle ředitele libeňské scény Petra Kracika je voda ve foyeru, v suterénu a ohrožuje jeviště. "V pořádku je zatím světelný park, počítače, které jsme přesunuli do vyšších pater. Bezmocně jsme přihlíželi, jak voda divadlo zaplavuje, protože jsme neměli pytle s pískem," řekl Kracik. Ředitel a krizový štáb divadla se přesunul do Divadla na Vinohradech. Podle Kracika je vyloučené, aby sezona začala v září, a škody odhaduje zhruba na dvacet milionů korun. "Zahájíme nejdřív listopadu a není vyloučeno, že budeme hrát až od nového roku," doplnil. "Před naším divadlem jezdí hasiči na člunech. K tomu není co dodat," řekl ředitel Hudebního divadla v Karlíně Ladislav Županič. V divadle bylo zaplaveno vše - dílny, foyer, voda se přelévá přes jeviště. "Stačili jsme odvézt některé dekorace mimo Prahu. Co zbylo, jsme uskladnili na jevišti, a přesto to příliš nepomohlo," popsal situaci. Pod vodou je sklepní scéna, na které hraje Semafor, zkušebny, zvukový pult. Podle Županiče se hasiči snažili vodu odčerpat. "Vlastní čerpadla jsme takřka nemohli použít, protože jsme zůstali bez proudu," dodal ředitel.
</TEXT>
<HEADING>
Začátek sezony nejistý
</HEADING>
<TEXT>
Soubor jeho divadla se nedávno vrátil ze zájezdu z Japonska, a tak měl zahájit sezonu později - 1. října. Županič nedokáže odhadnout, zda to bude možné. "Budeme muset vysoušet historická sedadla. Problémy budou i s elektrickým vedením a zvukovými kabely pro mikroporty a mikrofony," řekl Županič. "V pondělí dlouho do noci jsme z přízemí přenášeli všechno, co není připevněné," řekla ředitelka Divadla Na zábradlí Doubravka Svobodová na Starém Městě. Dobrovolníci demontovali sedadla, zařízení ze zadního foyeru, bar a odnesli je do Elliadovy knihovny ve druhém patře. "V úterý v noci jsme ale museli divadlo opustit. Včera ráno se ještě pokoušel zjistit stav šéf jevištní techniky, ale policie ho již nevpustila. Divadlo zatím zaplavené není, ," doplnila Svobodová. Dodala, že se pravděpodobně nepodaří zahájit sezonu k plánovanému datu 11. září. Voda protékala i do sklepního Studia Švandova divadla. Divadlo je nyní v rekonstrukci, práce jsou před dokončením. "Prosakuje tam prasklá kanalizace, proti tomu se příliš dělat nedá," řekl ředitel Daniel Hrbek. Je pravděpodobné, že začátek divadelní sezony se v některých pražských divadlech odsune, a dokonce není jisté, zda se je podaří do zimy plně zprovoznit.
Soubor jeho divadla se nedávno vrátil ze zájezdu z Japonska, a tak měl zahájit sezonu později - 1. října. Županič nedokáže odhadnout, zda to bude možné. "Budeme muset vysoušet historická sedadla. Problémy budou i s elektrickým vedením a zvukovými kabely pro mikroporty a mikrofony," řekl Županič. "V pondělí dlouho do noci jsme z přízemí přenášeli všechno, co není připevněné," řekla ředitelka Divadla Na zábradlí Doubravka Svobodová na Starém Městě. Dobrovolníci demontovali sedadla, zařízení ze zadního foyeru, bar a odnesli je do Elliadovy knihovny ve druhém patře. "V úterý v noci jsme ale museli divadlo opustit. Včera ráno se ještě pokoušel zjistit stav šéf jevištní techniky, ale policie ho již nevpustila. Divadlo zatím zaplavené není, ," doplnila Svobodová. Dodala, že se pravděpodobně nepodaří zahájit sezonu k plánovanému datu 11. září. Voda protékala i do sklepního Studia Švandova divadla. Divadlo je nyní v rekonstrukci, práce jsou před dokončením. "Prosakuje tam prasklá kanalizace, proti tomu se příliš dělat nedá," řekl ředitel Daniel Hrbek. Je pravděpodobné, že začátek divadelní sezony se v některých pražských divadlech odsune, a dokonce není jisté, zda se je podaří do zimy plně zprovoznit.
</TEXT>
</DOC>
<DOC>
<DOCID>LN-20020815003</DOCID>
<DOCNO>LN-20020815003</DOCNO>
<DATE>08/15/02</DATE>
<TITLE>
PRAHA - Desetitisíce obyvatel postižených území včera zažívaly poprvé v životě zkušenost evakuace. Se strachem a depresemi včera bojovali i vystěhovaní občané pražského Starého města. Jindřišká ulice, dvě hodiny po středečním poledni, třída 3. B zdejší základní školy. Místnost je už osm a půl hodiny provizorním domovem i pro manžele Vladykovy z nedaleké Rybné ulice. "Věřím tomu, že se ještě dnes vrátím," kyne rukou směrem ke svému domovu dvaasedmdesátiletý Jiří Vladyka. Jeho o rok mladší žena Dagmar chová v náručí dlouhorstého jezevčíka Fina. "Asi v pět ráno nás vzbudily houkačky. O půl hodiny později už tloukli na dveře," popisuje starší paní záchrannou akci. "Nejdřív jsem jim říkala, že nikam nepůjdeme, protože jsme v pátém patře," vzpomíná babička několika vnuků, která si ještě před příchodem velké vody stihla nakoupit zásobu potravin. "Teď se mi to kazí v mrazáku," stýská si paní Dagmar. Vzápětí dodává, že "chlapci od armády" se k evakuovaným lidem chovají "moc dobře".
</TITLE>
<TEXT>
Manželé Vladykovi chtěli najít útočiště u příbuzných, všechny ale voda odřízla od života. "My jsme chtěli k synovi, ale ten je teď na kopci na Zbraslavi," vysvětluje Jiří Vladyka. "Já jsem nic takového nezažila, leda za války, když jsem byla v Německu jako nuceně nasazená, ale to byla jiná katastrofa než přírodní," přidává se k Vladykovým jejich sousedka z Benediktské ulice, paní Černá, která s poměrně spokojeným výrazem pokuřuje před školou. Ani manželé Vladykovi navzdory extrémní situaci nepropadají beznaději Škola v Jindřišské nabídla azyl starým lidem, nepohyblivým a nemocným. Chodbami probíhá asi čtyřicetiletá žena. "Já hledám maminku, nevím, do které školy ji odvezli," vysvětluje. Její matka mezi evakuovanými není. "Zkuste ještě Vodičkovu," radí jedna z patnácti dobrovolnic. O pár set metrů dál je centrum v základní škole ve Vodičkově ulici. Sem novináři nemají přístup. "Nezlobte se, ale dovnitř nesmíte, jsou tam staří lidé, a těm určitě nebudou vaše otázky příjemné," zůstává nekomromisní dobrovolík u vchodu. Evakuovaným, zvláště starším lidem, tady pomáhá desítka vojáků z Dejvic. Na Uhelném trhu statečně stoupá do schodů školní budovy Marie Samuelová. "Tak jsem se vám přišla přihlásit," oznamuje. Pro téměř osmdesátiletou ženu musí evakuace znamenat velký zásah do jinak poklidného života. Přesto nevypadá, stejně jako manželé Vladykovi, že by situaci nezvládala. "Šla jsem si jen nakoupit a už mě vedla policie. Domů jsem se už nesměla vrátit a poslali mě sem," vypráví stařenka. Mezi lidi, které evakuace postihla, se dostala náhodou. Televizi ani rádio nemá, noviny čte jen občas. V pondělí v noci sice slyšela sirény, ale nepřikládala jim pozornost. "Turisté, auta, klaksony a hudba vás naučí nevnímat hluk z venku," vysvětlovala. Přesto, že od své babičky slyšela o hrůzách povodně v roce 1890, velké vody se nebojí. "Strach nemám. On je to stejně jen humbuk, aby se z naší čtvrti odstěhovaly všechny podniky," předkládá originální vysvětlení paní Samuelová. "Nemám už nikoho, kdo by se o mě postaral, ale přežila bych doma, přežiju to i tady," tvrdí s dojemným odhodláním stará žena.
</TEXT>
</DOC>
<DOC>
<DOCID>LN-20020815004</DOCID>
<DOCNO>LN-20020815004</DOCNO>
<DATE>08/15/02</DATE>
<TITLE>
V minulých dnech jsem z pozice předsedy vlády této země oslovil spoluobčany v situaci, která je pro všechny mimořádně náročná. Ani dnes se zdánlivě nezměnilo nic na stavu způsobeném přírodní katastrofou, přesto vnímám, jak se den ze dne mnohé mění. Viděl jsem a ještě uvidím zatopená území, vesnice a města pod vodou, záchranáře, kteří s nasazením vlastního života pomáhají jiným přežít. Viděl jsem a ještě uvidím zdravotníky, kteří bez ohledu na čas pomáhají nemocným i všem ostatním překonat fyzické a psychické potíže. Viděl jsem a ještě bezpochyby uvidím tisíce lidí, kteří, ač sami v těžké situaci, pomáhají sousedům a známým překonat to nejtěžší - pocit bezradnosti a osamocení.
</TITLE>
<TEXT>
Byl bych rád, kdyby ti, o kterých jsem se zmínil, ale i všichni ostatní, věděli, že si velmi vážím jejich odvahy, že za ně děkuji a přeji jim, aby je neopustila. Budou ji ještě velmi potřebovat. Až voda opadne a lidé se vrátí domů. Domov znamená také dům nebo byt, kde žijí, ale pro některé to bude znamenat jen místo, kde žili.
</TEXT>
<HEADING>
Vláda udělá maximum
</HEADING>
<TEXT>
Rád bych všechny, kteří se vrátí, požádal, aby neztráceli víru. Aby přes všechny ty prožité těžkosti zmobilizovali znovu své síly a především - aby se řídili pokyny krizových štábů, záchranářů a starostů obcí. Mohu slíbit, že vláda dělá a udělá všechno, co bude v jejich silách. Hledáme a nacházíme nejen finanční zdroje, ale i technické prostředky, náhradní ubytování, lékařskou péči, možnost sociální pomoci, prostě všechno, co budou lidé potřebovat, aby se jejich život vrátil do normálních kolejí. Věřím, že najdou tolik potřebnou sílu a začnou znovu. Protože to má smysl, a proto je tato zem potřebuje.
Rád bych všechny, kteří se vrátí, požádal, aby neztráceli víru. Aby přes všechny ty prožité těžkosti zmobilizovali znovu své síly a především - aby se řídili pokyny krizových štábů, záchranářů a starostů obcí. Mohu slíbit, že vláda dělá a udělá všechno, co bude v jejich silách. Hledáme a nacházíme nejen finanční zdroje, ale i technické prostředky, náhradní ubytování, lékařskou péči, možnost sociální pomoci, prostě všechno, co budou lidé potřebovat, aby se jejich život vrátil do normálních kolejí. Věřím, že najdou tolik potřebnou sílu a začnou znovu. Protože to má smysl, a proto je tato zem potřebuje.
</TEXT>
</DOC>
<DOC>
<DOCID>LN-20020815005</DOCID>
<DOCNO>LN-20020815005</DOCNO>
<DATE>08/15/02</DATE>
<TITLE>
V životě nastávají situace, které přesahují naše síly. Nejen lidské schopnosti, ale i všechny naše technické možnosti. Taková je naše zkušenost i v této přítomné chvíli. Nyní není čas na spekulování o tom, proč takové situace nastávají, jestli jsme na ně byli dobře připraveni atd. Nyní je chvíle, která vyžaduje naději. To je síla, která pomáhá přežít. Zvláště ti, kteří jsou postiženi a vůbec všichni zodpovědní potřebují perspektivu: přežijeme a překonáme tuto katastrofu! Odborníci říkají, že v krizových okamžicích vyvine člověk mnohonásobně víc energie než v obyčejných chvílích života. Takovou jiskřičku světla nám dávají i naše vlastní zkušenosti - např. záplavy na Moravě v roce 1997 - i zkušenosti našich předků.
</TITLE>
<TEXT>
Novou naději nám vlévá i solidarita tolika dobrých lidí v této chvíli, ochota ke vzájemné pomoci a starost o druhého i jakoby nové vzájemné vztahy. Nabízí se pomoc z mnoha stran ze zahraničí... To vše posiluje naši naději: přežijeme, překonáme! Podobné katastrofální situace v nás uvolňují prostor pro vědomí, že si sami nestačíme a potřebujeme i pomoc "shůry". V nás, lidech dneška, v naší životní zkušenosti, je toto "vztahování se vzhůru" stejně nějak přítomné. I když mnohdy zacházíme velmi macešsky se svým životním prostředím, s přírodou. Přesto s jistotou své životní zkušenosti chci říci: Bůh má člověka rád. Věřím, že právě v takovéto situaci inspiruje - On, láska - mnoho lidí k pomoci a vlévá do našich vzájemných vztahů svého "ducha lásky". I tohle přináší naději. Podtrženo a sečteno: je mnoho důvodů k naději a optimismu. S novou nadějí se znovu vrháme do bojů s nepřízní této chvíle...
</TEXT>
</DOC>
<DOC>
<DOCID>LN-20020815006</DOCID>
<DOCNO>LN-20020815006</DOCNO>
<DATE>08/15/02</DATE>
<TITLE>
Až stoupající voda vyhnala obyvatele Smíchova z domovů. Shromaždiště po úterních výzvách policie využilo jen 70 lidí. Zbytek se včera musel brodit zaplavenou ulicí Svornosti.
</TITLE>
<GEOGRAPHY>SMÍCHOV</GEOGRAPHY>
<TEXT>
Tři hodiny ráno. Ulice Smíchova byly liduprázdné, jen dobrovolníci stavěli vodě do cesty nové a nové hráze. Několik hasičů se snažilo pomocí vysokozdvižné plošiny zabránit, aby několikapatrový botel Admirál vplul do ulic. A právě v tomto okamžiku se nesmělé proudy vody začaly do smíchovských ulic valit prosáknutými hrázemi pod Železničním mostem. Sotva se začalo rozednívat, rozezvučely se na levém břehu Vltavy sirény. "Stav ohrožení. Vyzýváme obyvatele k okamžité evakuaci," znělo z tlampačů. Do tmy se začala rozsvěcovat první okna a z nich vykukovaly rozespalé obyvatelky. "Ne, paní Novotná, nás se to netýká. Viděla jsem povodňové mapy. Karmelitská není ve stoletém záplavovém pásmu," uklidňovaly se navzájem. O několik bloků dál proti proudu, na Smíchově, už na úvahy nebyl čas. U Železničního mostu začala voda zaplavovat nábřeží a pronikala do ulice Svornosti. Lidé si uvědomili, že ijejich domovy mohou být zaplaveny. Začali se balit a opouštěli domovy, většinou velmi neochotně. "Vyhnali nás i se psem - máme po kolena vody chtěla jsem jít domů, ale už mě tam nepustí," ozývá se v ulicích. Na rozdíl od jiných částí města, byl Smíchov plný lidí. "Včera neodešli a teď rebelujou," říká policista, který uzavírá ulici. Za chvíli se evakuovaní rozptýlili v davech diváků, které zaplaveným ulicím přiváželi ještě fungující tramvajové linky. Policisté střeží přístupy k vodě. Povodňové turisty" policie pustí jen na dohled. Do zatarasených ulic mohou jen lidé, kteří prokáží, že tam bydlí. "Zapomněl jsem si léky," říká muž a vchází do domu, ke kterému za chvíli dorazí hladina rozvodněné řeky. Jak hladina stoupá lze pozorovat od minuty k minutě. Nejkritičtější situace je v ulici Svornosti, kam voda vystoupala tak rychle, že se lidé brodili po kolena ve vodě. Pro ty, co odmítali z domovů odjet, přijeli motorové čluny. Stometrovým zatopeným úsekem projížděly sanitky, téměř celé pod vodou. "Evakuujou staré lidi, co nechtěli odejít a zabarikádovali se," říká voják hlídající vchod do ulice.
</TEXT>
<HEADING>
Dobrovolníci si chválí organizaci práce
</HEADING>
<TEXT>
Ve všech přilehlých ulicích navyšují hráze. Policisté, hasiči a dobrovolníci pracují v dokonalé souhře. "Nikdo nic neorganizuje, ale všichni vědí, co je potřeba udělat a vše funguje. Když někdo zakřičí, že se blíží voda, všichni se přesunou," říká dobrovolník Zbyněk Strnad. Právě staví hráz v ulici Na Valentince. "Dnes náš podnik nepracuje, dělat nemůžeme, tak jsme šli sem," dodává. Kolem jedenácté přivážejí auta desítky dalších dobrovolníků k Palackému mostu. Přes rozbahněnou hráz se sem z koryta Vltavy valí voda. Plní pytle s pískem a vodu se jim na několik hodin podaří zastavit. Odpoledne už ale hráze valící se vodě nedokážou zabránit. Kolem poledne se voda dostává ke Karmelitské ulici na Malé Straně. V budově ministerstva školství hasiči odčerpávají vodu ze sklepa. "Všechny dokumenty už odnesli do prvního patra," říká hlídkující policista. Většina malostranských paláců je pod vodou.
Smíchov - hladina Vltavy v ulicích: 30 cm až 1,5 m
</TEXT>
</DOC>
<DOC>
<DOCID>LN-20020815007</DOCID>
<DOCNO>LN-20020815007</DOCNO>
<DATE>08/15/02</DATE>
<TEXT>
Vzhledem k záplavám a dopravním omezením se do řady míst České republiky nepodařilo přivézt Lidové noviny. Všem předplatitelům budou noviny doručeny v nejbližším možném termínu. Děkujeme za pochopení.
</TEXT>
</DOC>
<DOC>
<DOCID>LN-20020815008</DOCID>
<DOCNO>LN-20020815008</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Zaměstnanci vazební věznice v Praze - Ruzyni včera čistili odtok nedalekého rybníka, aby zabránili zaplavení areálu. Povodeň již v úterý zatopila sklepy věznice v Českých Budějovicích, řekla mluvčí vězeňské služby Miloslava Havlíčková. Ve věznicích v zatopených oblastech začala fungovat pracoviště krizového řízení, která vyhodnocují situaci.
</TEXT>
</DOC>
<DOC>
<DOCID>LN-20020815009</DOCID>
<DOCNO>LN-20020815009</DOCNO>
<DATE>08/15/02</DATE>
<TITLE>
Evakuace. Tuto situaci zatím znali obyvatelé pražského Starého Města jen z televizních záběrů. Včera časně nad ránem postihla i je.
</TITLE>
<GEOGRAPHY>PRAHA</GEOGRAPHY>
<TEXT>
Krátkou, ale o to rušnější noc měli ráno za sebou obyvatelé historického jádra Prahy. Kvůli stále stoupající hladině Vltavy museli policisté rozsáhlou oblast Starého Města evakuovat. O předčasný budíček se v uličkách mezi Národní třídou, Josefovem a Revoluční postaraly sirény a megafony. Lidé narychlo balili alespoň základní věci a odcházeli na shromaždiště. "Podařilo se vystěhovat tak devadesát procent občanů," odhadl situaci jeden z policistů. "Zbylí se asi opevnili ve vyšších patrech a na naše výzvy nereagovali. Když neotvírají, nemůžeme nic dělat," konstatoval. Křivolaké uličky, obvykle plné turistů, zůstaly zcela bezprizorně. Staré Město se změnilo v "město duchů". Zapovězenou zónu, vymezenou zátarasy a páskami, policisté postupně rozšiřovali o další a další ulice. Turisté museli odejít ze širokého pásma poblíž řeky, kam by mohla záplavová vlna dosáhnout. Podle odhadů měla v případě protržení protipovodňové bariéry dosáhnout záplavová vlna například na Anenském náměstí výšky tří metrů.
</TEXT>
<HEADING>
Policisté: Budeme utíkat
</HEADING>
<TEXT>
Zůstali jen hlídkující policisté a vojáci. "Máme informace, že kritické úrovně by měla hladina dosáhnout po druhé hodině odpoledne. Na tuto dobu je připravený plán evakuace naší i vojenské techniky, takže pokud to stihneme, zachráníme vozidla," svěřil se policista ze zásahové jednotky, sloužící na rohu Karlovy a Husovy ulice. Technika odjede a co lidé? "Pro nás evakuační plán neplatí. Zůstaneme, dokud nás nestáhnou. Prostě až uslyšíme hukot vody, dáme se na útěk. Kudy? No to nevím. Prý to sem může vtrhnout ze dvou stran," přiznal bez zábran. Na ústup z ohrožené oblasti se dal i dosud neohrožený krizový štáb. Ještě v úterý zasedal v ochromené a vyklizené budově magistrátu na Mariánském náměstí. Včera se přestěhoval výš - na Vinohrady. Okolí pražské radnice obsadili vojáci, policisté a hasiči, kteří už museli z podzemí radnice čerpat vodu. Poté, co policisté uzavřeli kompletně ulice Revoluční i Dlouhou a zabrali i Malé a Betlémské náměstí, zůstalo poslední výspou civilizace v této části města na dlouhé hodiny Staroměstské náměstí. Velká voda však teoreticky hrozila i tady. Pokud by se vyplnily chmurné prognózy, zůstal by z celého náměstí suchý pouze Jan Hus na podstavci... Lidé se přesto nenechali odradit a na lavičkách užívali prvních paprsků slunce po dlouhých deštích. Zdánlivě běžnou idylu "kazily" jen pytle s pískem rozmístěné u většiny vchodů do obchodů i budov. A samozřejmě - orloj. Na tradiční procesí světců tentokrát turisté čekali ale marně. Věžní hodiny Staroměstské radnice se zastavily na údaji pět minut po půl třetí a z pootevřených oken vykukovaly dřevěné postavičky svatých. Stejně jako Pražané a návštěvníci města byli i oni asi zvědavi, zda Vltava dorazí až sem.
Staré Město - hladina Vltavy v ulicích: až 0,5 metru
</TEXT>
</DOC>
<DOC>
<DOCID>LN-20020815010</DOCID>
<DOCNO>LN-20020815010</DOCNO>
<DATE>08/15/02</DATE>
<TITLE>
Rozbouřenou Vltavu na dosah ruky měli zvědavci z řad Pražanů i turistů poblíž Národního divadla. Přísná policejní opatření na tuto část nábřeží pozapomněla.
</TITLE>
<GEOGRAPHY>PRAHA</GEOGRAPHY>
<TEXT>
V celém hlavním městě platila už několik desítek hodin přísná bezpečnostní opatření a přístup do uzavřených oblastí k vzedmuté Vltavě měli jen policisté, hasiči a záchranáři. K ohroženému břehu neměla proniknout ani nepovolaná myš. Přesto celou dobu existoval přímo v centru města prostor, kde se bylo možné běsnící řeky doslova dotknout. Mezi mostem Legií a křižovatkou u Mánesa zůstal z nepochopitelných důvodů zcela volný přístup ke břehu v místě, kde vltavská voda devastovala ostrov Žofín a jen pár centimetrů zbývalo k tomu, aby se vydala na druhé straně vstříc Národnímu divadlu. Na zhruba stometrovém úseku se tísnily stovky zvědavců. Řeku přitom v těchto místech držela v obvyklém směru už jen kovová protipovodňová bariéra. Přes hranu nábřeží se už časně ráno hladina přehoupla a přelila i můstek vedoucí k Žofínu. Situaci navíc vyhrotila bariéra z trosek, které se zachytily za zatopený můstek. Za zády přihlížejících se už valila voda z kanálů a zaplavovala i sklepní pros-tory Národního divadla. Nic z toho lidem lovícím na kamery a fotoaparáty "životní" záběry ani trochu nevadilo. Jejich důvěra v kovové traverzy držící ohromný tlak vody byla zjevně bezmezná. Zarážející však bylo, že tato situace nevadila ani zásahovým jednotkám. Zatímco všude jinde, kde měla řeka nad sebou ještě metry volného prostoru, byl vstup na nábřeží přísně zakázán a nekompromisně střežen, v tomto evidentně kritickém úseku nebyl jediný uniformovaný policista. Ulicí sice projel policejní vůz i hasiči, o lidi na břehu však neprojevili žádný zájem. Policejní vedení informace přitom mělo. "Několikrát jsme na toto místo upozorňovali, ale zatím nic," přiznal policista střežící zátaras u Mánesa. Jeho kolega na druhé straně u mostu Legií také jen bezmocně pokrčil rameny. "Také si myslím, že to místo mělo být už vyklizeno. Já o tom ale nerozhoduji. Na nebezpečí, které u Žofína lidem hrozí, jsme upozorňovali," prohlásil.
</TEXT>
<HEADING>
Snímek na rozloučenou
</HEADING>
<TEXT>
Až v jedenáct hodin se na místě objevili policisté s odznaky Služby kriminální policie a vyšetřování. Zvědavce ale zatím nechali na pokoji, pouze zkontrolovali pevnost bariér. Zatím drží, i když voda jimi na několika místech prosakuje. "Opatření už se dělá," konstatoval jeden z nich. Proč až tak pozdě? "Nemáme dost lidí. Abychom mohli někoho poslat sem, museli bychom je stáhnout odjinud. " vysvětlil. Posily přijely až před půl dvanáctou. Jeden z policistů, zjevně velitel zásahu, konečně vyzval občany, aby prostor kvůli hrozícímu nebezpečí vyklidili. Z megafonu sice jeho hlas doprovázely podivné zvuky, takže slovům nebylo rozumět, lidem přesto muselo být jasné, co po nich ochránce zákona chce. Svá lukrativní místa s nádherným výhledem na živel, most i Hradčany opouštěli neochotně. Ochránci zákona však po několika minutách slavili opožděné vítězství. Tak ještě jedna fotka a poslední pohled zblízka na řeku. Poslední bašta zvědavců v bezprostřední blízkosti Vltavy definitivně padla..
Nové Město - hladina Vltavy v ulicích: až 1 metr
</TEXT>
</DOC>
<DOC>
<DOCID>LN-20020815011</DOCID>
<DOCNO>LN-20020815011</DOCNO>
<DATE>08/15/02</DATE>
<TITLE>
PRAHA - V plavební kanály se včera proměnily ulice Karlína. Hladina řeky v Sokolovské či Křižíkově ulici odpoledne dosahovala nejméně dvou metrů, pod vodou zmizely telefonní budky, zastávky tramvají. Kvůli velké vodě v Karlíně nefungovalo metro. Už od úterka je zavřeno zdejší autobusové nádraží Florenc. Včera odpoledne bylo na některých nástupištích minimálně po pás vody. Nedaleké Masarykovo nádraží je pusté, vlaky nejezdí. I zde komplikovali práci hasičům lidé, kteří nechtěli opustit svá obydlí. "Proč jste neodešla v úterý? Jo, vy jste nevěřila, že voda vystoupá až k vám. A dneska abychom pro vás jezdili, co?" zlobí se policista na starší ženu, kterou záchranáři právě na nafukovacím člunu přivezli z jednoho z polozatopených domů v Křižíkově ulici. Dvaašedesátiletá Eva Peštová, svírající dvě tašky s nejnutnějšími věcmi, se přívalu výčitek příliš nebrání. Policista se uklidní a jeden z jeho kolegů dokonce nabízí evakuované ženě cigaretu. Paní Peštová si zapaluje, odhání několik dotěrných fotografů a i přes původní proklamovanou neochotu nakonec popisuje svůj příběh. "Když jsem večer šla spát, naše ulice ještě byla relativně v pořádku. Ale pak jsem se v devět ráno vzbudila a barák byl do půli schodů zatopený," říká. Vltava už v úterý pronikla pod blízkým viaduktem do ulice Prvního pluku a během noci a rána zaplavila i ulice sousední. Na parkovišti před hotelem Hilton zalila několik osobních aut a kompletně zaplavila stanici metra Florenc. "Jíst jsem měla co, ačkoliv bych si musela dělat jen studená jídla, protože nešel proud. Ale to je to nejmenší. Bez televize se obejdu, svítila bych svíčkou a tranzistorák na baterky by mi fungoval," vypočítává paní Peštová. V celém domě zůstala sama. Její odhodlání přečkat povodeň doma však narušili dva mladíci ze sousedního domu. "Viděli mě z okna, a když pro ně přijeli hasiči, řekli jim o mně," vysvětluje. Policisté ji sice uvedli, kde může najít dočasné bydliště, ale společný úkryt paní Peštová odmítá. "Řekla jsem jim, že jsem nemocná a nemůžu bydlet v nějaké škole," uvádí. Nakonec se rozhoduje odjet za příbuznými do Liberce, bere své dvě tašky a odchází směrem k nejbližší funkční tramvajové zastávce.
</TITLE>
<GEOGRAPHY>Karlín</GEOGRAPHY>
<TEXT>
hladina Vltavy v ulicích: až 4 metry
Karlín - hladina Vltavy v ulicích: až 4 metry
</TEXT>
</DOC>
<DOC>
<DOCID>LN-20020815012</DOCID>
<DOCNO>LN-20020815012</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Praha má nadbytek dobrovolníků. Lidí, kteří chtějí zdarma pomoci obětem záplav, je tolik, že pro ně téměř není uplatnění. "Dobrý den, my bychom rádi pomáhali jako dobrovolníci. Můžeme tu něco dělat?" ptal se včera okolo čtrnácté hodiny na vrátnici ubytovny pro evakuované na Uhelném trhu osmnáctiletý student gymnázia Jindřich Jokl. S "dobrovolnictvím" má zkušenosti už z úterka - tehdy plnil před budovou pražského magistrátu pytle pískem a utěsňoval jimi obchody. Třiadvacetiletá Daniela - další dobrovolnice - jej i jeho kamaráda musí odmítnout. "Je nás tu dost, není co dělat. Zkuste to u Kačerova, tam se prý plní pytle pískem," dozvídá se Jindřich. On i jeho kolega odcházejí. Když Daniela v televizi zahlédla záběry zatopené Prahy, začala volat na krizové linky a nabízet pomoc. Nakonec vyrazila na Uhelný trh. "Zpočátku neměli zájem, ale nabídla jsem, že budu překládat cizincům. Umím totiž anglicky, německy a holandsky a v ubytovně je určitě hodně turistů," líčí Daniela. Lidé nenabízejí jen fyzickou pomoc. Nosí i osušky, hygienické potřeby či deky. "Je jich šest párů. Dejte je hlavně starým lidem," nabízí asi padesátiletý muž ponožky zabalené v tašce. "Děkujeme moc," říká Daniela a ponožky skládá na hromadu dalších věcí. Příchozí dobrovolníky prý musejí odmítat i jinde. "Praha 1 je dobrovolníky přeplněná," říká. Její slova potvrdil i náměstek primátora Jiří Paroubek. "Všem dobrovolníkům velmi děkujeme, přihlásilo se jich až nečekaně mnoho, což nás velmi těší," uvedl. "Doufáme, že jich bude tolik i v době, kdy bude třeba čistit město od bahna a věcí, které na ulicích zůstanou po velké vodě," dodal náměstek primátora. To, že by se jeho přání mohlo vyplnit, naznačil i student gymnázia Jindřich Jokl. "Když to bude potřeba a budu moci, určitě na pomoc vyrazím," slíbil. "Samozřejmě že já taky. Přeci nebudu nečinně ležet a na to neštěstí koukat jen v televizi," doplňuje Joklův kamarád.
</TEXT>
</DOC>
<DOC>
<DOCID>LN-20020815013</DOCID>
<DOCNO>LN-20020815013</DOCNO>
<DATE>08/15/02</DATE>
<TEXT>
PRAHA Stejně rychle jako v úterý po prvních evakuacích obyvatel rabování začalo, také skončilo. Včera policisté ani zaměstnanci pražského magistrátu nezaznamenali na území hlavního města případ, kdy by někdo raboval cizí majetek nebo se o to alespoň pokoušel. "Na ústředí nikdo z obvodů žádný podobný případ nehlásil," řekla včera odpoledne mluvčí pražské policejní správy Kamila Styblíková. "Nic takového strážníci nezaznamenali," doplnil pražský radní pro bezpečnost Rudolf Blažek. Policie už propustila muže, který podle svědků včera raboval v Praze 8-Karlíně. Osmadvacetiletého mladíka s plnými igelitovými taškami policisté chytili krátce poté, co podle svědků opouštěl jeden z evakuovaných domů. "Policisté muži žádný trestný čin neprokázali, a tak jej propustili," sdělila Styblíková.
</TEXT>
</DOC>
<DOC>
<DOCID>LN-20020815014</DOCID>
<DOCNO>LN-20020815014</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Záplavy hrozí Ústavu jaderné fyziky v Řeži u Prahy v okrese Praha-východ. Hráze vystavěné kolem areálu ústavu mají kapacitu už jen 12 centimetrů, řekl včera středočeský hejtman Petr Bendl. Předsedkyně Státního úřadu pro jadernou bezpečnost Dana Drábová ujistila, že byla provedena všechna opatření, která mají vyloučit radiační a chemické nebezpečí. "Okolí ani areálu nehrozí žádné akutní nebezpečí. Bylo učiněno vše proto, aby možnost ekologické havárie, a to jak radiační, tak chemické, byla minimalizována," řekla Drábová. Ústav je evakuován a telefonické spojení nefunguje.
</TEXT>
</DOC>
<DOC>
<DOCID>LN-20020815015</DOCID>
<DOCNO>LN-20020815015</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Japonský diplomat mává na pražském Klárově, kousek nad hranicí zaplaveného území, svou průkazkou do okénka automobilu městské policie a živě se dožaduje přístupu do zakázaného území. Daleko na druhém konci Malé Strany je totiž Maltézské náměstí, kde stojí japonské velvyslanectví. Když se dozví, že na náměstí je nyní metr vody, viditelně ho to zasáhne. "Metr vody v ambasádě?" nevěřícně se ptá anglicky. Nakonec se rozhodne, že se musí přesvědčit na vlastní oči. Musí jít velkou oklikou. Nižší části Malé Strany jsou pod vodou. Pohled na tuto část Prahy pod hladinou Vltavy je ale nezvyklý nejen pro Japonce, ale i pro Pražany. Povodeň přesahuje hranici stoleté vody a na nábřeží Kampy už hladina zakryla značku, kam až dosáhly záplavy z let 1784 a 1845.
</TEXT>
</DOC>
<DOC>
<DOCID>LN-20020815016</DOCID>
<DOCNO>LN-20020815016</DOCNO>
<DATE>08/15/02</DATE>
<TITLE>
PRAHA - Rozlité řeky napáchaly na památkách značné škody. Pod vodou se ocitla centra řady historických měst. Nejvíce pamětihodností povodeň poškodila zřejmě v Českém Krumlově. Záplavy zde poničily historické domy, které se opravovaly posledních 12 let, včetně Galerie Egona Schieleho. Otava se přelila přes jednu z nejvýznamnějších památek Písku historický most z konce 13. století. Tento nejstarší dochovaný kamenný most v Čechách, vyzdobený barokními plastikami, je národní kulturní památkou. Voda zaplavila i historické centrum města. Podobně dopadly také Strakonice, kde se voda vlila i do hradu. Evakuován byl například také zámek Kratochvíle u Netolic. V Praze rozbouřená Vltava odnesla od Sovových mlýnů venku instalovanou obří židli od Magdaleny Jetelové, chloubu umělecké sbírky Muzea Kampa. Cena tohoto díla se odhaduje nejméně na milion korun. Voda zasáhla i Lichtenštejnský palác ani ten není před padesátiletou či stoletou vodou chráněn. Důležité dokumenty zde byly uklizeny. V ohrožení se ocitl také Karlův most, který v minulosti velká voda několikrát vážně poškodila - naposledy v roce 1890, kdy se zřítily tři mostní oblouky. V roce 1890 voda pronikla až na Staroměstské náměstí, které patří mezi kritické lokality i nyní. Vyklizen musel být mimo jiné zámek ve Veltrusech na Mělnicku. Pracovníci zámku vystěhovali historické exponáty do vyšších pater a jiných památkových objektů a uzavřeli objekt pro veřejnost. Zámecký park s několika romantickými stavbami zalila voda. Voda rovněž zaplavila zámek v Liběchově na Mělnicku, kde jsou soustředěny expozice asijských kultur z pražského Náprstkova muzea. Exponáty se podařilo včas přestěhovat do vyšších pater.
</TITLE>
<HEADING>
UNESCO pomůže Českému Krumlovu
</HEADING>
<TEXT>
Prostřednictvím českého honorárního konzulátu ve Florencii nabízejí italské kulturní instituce vyslání svých restaurátorů na pomoc při opravě poškozených památek. Po-dle českého velvyslanectví v Římě by šlo nejprve zřejmě o Anežský klášter a Klementinum. Tisková mluvčí sekretariátu UNESCO v Paříži Johana Sulivanová včera sdělila ČTK, že tato instituce může finančně pomoci Českému Krumlovu na základě oficiální žádosti české vlády. Vzhledem k tomu, že žádost musí obsahovat přesné vyčíslení škod, nelze ji zatím podat.
Prostřednictvím českého honorárního konzulátu ve Florencii nabízejí italské kulturní instituce vyslání svých restaurátorů na pomoc při opravě poškozených památek. Po-dle českého velvyslanectví v Římě by šlo nejprve zřejmě o Anežský klášter a Klementinum. Tisková mluvčí sekretariátu UNESCO v Paříži Johana Sulivanová včera sdělila ČTK, že tato instituce může finančně pomoci Českému Krumlovu na základě oficiální žádosti české vlády. Vzhledem k tomu, že žádost musí obsahovat přesné vyčíslení škod, nelze ji zatím podat.
</TEXT>
</DOC>
<DOC>
<DOCID>LN-20020815017</DOCID>
<DOCNO>LN-20020815017</DOCNO>
<DATE>08/15/02</DATE>
<TITLE>
O tom, jak se záplavy dotkly uměleckých sbírek, hovořil včera sLN ředitel Národní galerie Milan Knížák.
</TITLE>
<TEXT>
LN: Co způsobila voda v Anežském klášteře a ve Valdštejnské jízdárně?
Anežský klášter a Zbraslav byla prioritně ohrožená místa, zabezpečovali jsme i palác Kinských a dokonce i Veletržní palác, kterého se stoletá voda nedotkla. Do Anežského kláštera pronikla voda z kanalizace a od ministerstva. Byl zatopen dvorek a suterén. V přízemí sbírky nejsou, příruční depozitář a haptickou stezku jsme vyklidili už minulý týden. V této chvíli si troufám říct, že Anežka odolala. Ve Valdštejnské jízdárně je trochu vody ve sklepě, i odtamtud jsme všechna díla včas odstěhovali.
LN: Jak odolal zbraslavský zámek a expozice asijského umění?
Voda protekla sklepní stěnou a zatopila část starého depozitáře, ale přízemí je suché. Krom toho exponáty jsou v prvním patře. Podle restaurátorů krátkodobé zatopení sklepa plastikám neublíží.
</TEXT>
<HEADING>
LN: Jak je Národní galerie proti záplavám pojištěna?
</HEADING>
<TEXT>
Proti přírodním katastrofám není pojištěna vůbec, protože tak vysokou pojistku - jde o exponáty v sumární ceně několika miliard dolarů - nemůžeme zaplatit a nemůže ji zaplatit ani stát.
LN: Kdybyste rozsah záplav tušili, postupovali byste jinak?
Připravovali jsme se pečlivě, ale některé věci jsme předpovědět neuměli. Bylo to velké ponaučení.
</TEXT>
</DOC>
<DOC>
<DOCID>LN-20020815018</DOCID>
<DOCNO>LN-20020815018</DOCNO>
<DATE>08/15/02</DATE>
<TITLE>
PRAHA - Viděli jste včera lachtany v rozbouřené Vltavě? Nic nemožného. Několik lachtanů z pražské zoo se totiž kvůli povodni dostali na svobodu. Záchranáři se nyní snaží vrátit je do zoologické zahrady. "Jeden z nich už je zpět, dva má pod kontrolou tým zoologů a policistů. Na všechno dohlíží rovněž ředitel zoologické zahrady," řekl o největším současném problému pražské zoo v Troji vedoucí oddělení pro styk s veřejností Vít Kahle. "Pokoušíme se lachtany přilákat do zahrady. Doufám, že se nám to podaří," řekl. O tom, že by se lachtani mohli dostat na svobodu, podle Kahleho zaměstnanci zahrady předem věděli. "Raději jsme ale zachraňovali zvířata, kterým by voda mohla ublížit - gorily, hrochy. Voda lachtanům tolik nehrozila. Z vodních zvířat jsme stihli evakuovat například tučňáky," brání se podcenění situace Kahle. Přiznal, že během celého včerejšího dne čelil mnohdy rozzlobeným telefonátům občanů, kteří se ptali, proč se nepodařilo zachránit slona Kádira. "Většinou se mi volající podaří uklidnit. My jsme opravdu do poslední vteřiny dělali pro záchranu toho zvířete maximum. Proti nám byla ale rychle stoupající voda a také tma. Poslední pokus nám také zmařila jedna z hrošic," dodal Vít Kahle. V pražské zoologické zahradě se ztratili kvůli záplavám i dva hrošíci liberijští, pohřešována je jedna hrošice. "Situaci nám pomáhají řešit i potápěči, zatím ale bezvýsledně," poznamenal Kahle. Podle svých slov členové krizového štábu nepřetržitě sledují stoupající vodu, domnívají se ale, že víc už se zaměstnanci zoo pro zvířata udělat nemohl. "Odstěhovali jsme plameňáky. Také jednáme o přesunu některých zvířat do jiných zahrad, gorily jsou převáženy do Dvora Králové," upřesnil Kahle. Vedení zoologické zahrady neví, zda po opadnutí vody otevře brány pro veřejnost. "Nevíme, jaké škody voda ve spodní části zoo napáchala. Ten, kdo si ale myslí, že to bude za pár dní, je na omylu," řekl Kahle. Okolí zoo v současné době hlídá policie, propustkou do oblasti je pouze občanský průkaz s trvalým bydlištěm v této oblasti.
</TITLE>
<TEXT>
LN ve včerejším prvním vydání uvedly, že slona se podařilo zachránit. Tato informace pocházela z jiných informačních zdrojů a v čase uzávěrky tohoto vydání se ji nepodařilo ověřit.
</TEXT>
</DOC>
<DOC>
<DOCID>LN-20020815019</DOCID>
<DOCNO>LN-20020815019</DOCNO>
<DATE>08/15/02</DATE>
<TITLE>
Škody půjdou zřejmě do stovek milionů, na plné zprovoznění si Pražané počkají
</TITLE>
<TEXT>
Krytý bazén připomínala včera stanice metra Palmovka. Pod vodou se ocitly i další stanice.
PRAHA - Zcela pod vodou bylo včera šest zastávek pražského metra. To proto jezdilo jen velmi omezeně na zkrácených trasách, navíc jen na okrajích metropole. Tramvají se včera Pražané dostali přibližně na stejně míst jako den předtím. Šéf Dopravního podniku Milan Houfek dosavadní škodu v metru odhadl na několik "desítek až stovek milionů korun". "Jsou to ale jen první odhady, konečná částka se může značně lišit," podotkl Houfek. Doplnil, že úplná oprava jednotlivých stanic a tím i kompletní zprovoznění metra může trvat "až několik týdnů". Podle primátora Igora Němce bude provoz metra obnovován postupně. "Připravujeme brzké obnovení provozu na trase A. V některých částech je ale metro vodou natolik poškozeno, že jeho obnova bude velmi dlouhá," uvedl Němec. Pod vodou se včera ocitly stanice Palmovka, Nádraží Holešovice, Vltavská, Invalidovna, Křižíkova a Florenc. "Nejčastějšími závadami jsou problémy s elektrickou instalací. Ale třeba na Palmovce byly podle dostupných informací vodou proraženy části zdí," líčil Houfek. Na Palmovce skutečně metro připomínalo krytý bazén. Lidé postávali u zabezpečených vchodů do podzemní dráhy a fotili si vodu, která dosahovala až na schody vedoucí z podzemí. Totálně zalitá vodou byla rovněž stavba nových stanic metra od Nádraží Holešovice do Kobylis. "Je to zatopené, ale není to žádný zásadní problém, který by stavbu nových stanic zbrzdil," míní Houfek.
</TEXT>
<HEADING>
Tramvaje jezdily, kudy to šlo
</HEADING>
<TEXT>
Jízda tramvají byla včera sázkou do loterie. Většina jich projížděla mimo obvyklé trasy, aby se vyhnula zatopeným úsekům. Jejich řidiči ochotně vysvětlovali cestujícím, kam je tramvaj doveze. Klíčová byla otázka, jestli jedou přes řeku. Tramvaje totiž představovaly jeden z mála možných prostředků, jak se pohybovat mezi oběma vltavskými břehy. Ve chvíli, kdy byly mosty přes řeku zavřené i pro pěší, tramvaje transportovaly stovky lidí z jedné strany Vltavy na druhou. Další šancí pro lidi uvězněné na pravém nebo levém břehu byl železniční most. České dráhy totiž včera ráno zavedly kyvadlovou vlakovou dopravu mezi Hlavním nádražím a nádražím Smíchov.
</TEXT>
<HEADING>
Doprava v Praze
</HEADING>
<GEOGRAPHY>Metro</GEOGRAPHY>
<TEXT>
Na trase B byl na několik hodin přerušen provoz, protože na trati nebyl dostatek elektrického napětí. Z porušeného tlakového uzávěru na již uzavřené stanici Invalidovna proniklo do vnitřních prostor stanice velké množství vody. Pravděpodobně odtud odtekla do dalších stanic - Invalidovna, Křížíkova, Nádraží Holešovice, Vltavská, Florenc. Na trase C jezdilo metro z Pražského povstání do stanice Háje, mezi Pražských povstáním a Muzeem pendlovala jedna souprava. Na trase A jezdilo ze Skalky na náměstí Míru, některé vlaky navíc pendlovaly mezi náměstím Míru a stanicí Muzeum.
Tramvaje a autobusy - Omezen byl provoz řady tramvajových a autobusových linek. Tramvaje nejezdily po celém pravém břehu Vltavy až po Modřany. Z Kačerova do Modřan začala jezdit autobusová linka 117, která má být v provozu 24 hodin denně. Bez tramvajové dopravy je i Klárov, Karlín, Libeň, tramvaje nejezdí ani mezi zastávkami Palmovka a Střelničná a Výstaviště a U elektrárny. nejezdí ani petřínská lanová dráha.
Mosty - Dopravní situaci komplikují uzavírky mostů, tramvaje jezdí přes most Legií, Palacného a Štefánikův. Autem přes Vltavu se lidé včera dostali po Barrandovském, Hlávkově a Štefánikově mostě, po kterém mohli chodit i pěší. Voda, která pronikla na silnici pod Barrandovským mostem směrem z Modřanské na Jižní spojku, byla odčerpána. Magistrála a průmyslový okruh byly průjezdné dobře.
Železnice - České dráhy zavedly kyvadlovou železniční dopravu mezi pražským Hlavním nádražím a stanicí Praha-Smíchov. Částečně zprovoznily Masarykovo nádraží.
Městská hromadná doprava je až do odvolání zdarma.
</TEXT>
</DOC>
<DOC>
<DOCID>LN-20020815020</DOCID>
<DOCNO>LN-20020815020</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Vše je v pořádku, žádná katastrofa nehrozí. Podobnými slovy ještě v pondělí hodnotil situaci v hlavním městě pražský primátor Igor Němec. V průběhu včerejška - stejně jako předevčírem - opět neinformoval Pražany přesně. Stalo se i to, že Němec do médií vykládal vyloženou nepravdu. Tak tomu bylo například v dopoledních hodinách, kdy primátor do rádia tvrdil, že některými ulicemi se dá projít jen "mokrou stopou". Jmenoval i Petrskou a Senovážnou ulici, ve kterých však nebyla po povodni ani stopa. Rozpaky ale budily i předchozí Němcovy výroky. V úterý v poledne například tvrdil, že "situace v Praze je nadmíru výtečná" a že městu velká voda v noci nehrozí. V rozhovoru pro MfD dokonce primátor prohlásil: "Nechci se chlubit, ale vše zvládáme". Jen o pár desítek minut později museli být evakuováni obyvatelé Starého Města. Optimistický tón - nic se neděje vydržel Igoru Němcovi až do včerejška. "Když vane silný vítr, voda občas vyšplouchne přes zábrany. Ale v Praze stále nepanuje katastrofální situace," tvrdil přesvědčeně primátor po zasedání krizového štábu. Němec věděl, o čem hovoří. Předtím se totiž nad Prahou dvě hodiny prolétal ve vrtulníku. "Když jsem to viděl z výšky, byl jsem překvapen, s jakými škodami se setkáme. Situace je asi vážná," podotkl dramaticky Němec a upozornil přitom na škody v pražském metru. Některých nepřesných či přímo nepravdivých primátorových výroků si byli vědomi i další Němcovi kolegové z krizového štábu. "Jsme kolegové, a proto řeknu, že je toho na něj moc. On se snaží, ale příliš mu to nejde," řekl na Němcovu adresu jeden z nich, který si z pochopitelných důvodů nepřál uvést své jméno. "Další tiskovka je v sedm hodin, budu tady, tak se stavte. Povím vám aktuality. Nestojím o to, abyste mě citovali, ale chci, aby měli Pražané přesné informace. Ty od primátora Němce někdy bohužel nedostávají," dodal.
</TEXT>
</DOC>
<DOC>
<DOCID>LN-20020815021</DOCID>
<DOCNO>LN-20020815021</DOCNO>
<DATE>08/15/02</DATE>
<TITLE>
Všechny tabulky vodohospodářů překonal včera průtok Vltavy v Praze. Jakmile se řeka vylije z koryta, lze měřit jen výšku její hladiny.
</TITLE>
<GEOGRAPHY>PRAHA</GEOGRAPHY>
<TEXT>
Množství vody, které včera protékalo Prahou, si nikdo neodvážil odhadnout. Jisté bylo jen jedno - průtok překonal nejen hranici stoleté vody z roku 1890, která byla 3700 metrů krychlových za sekundu, ale také magickou hranici 5000 metrů krychlových. Jakého průtoku nakonec řeka dosáhla, spočítají vodohospodáři až zpětně. Odpověď na otázku, proč nelze zjistit přesnou hodnotu průtoku Prahou, je jednoduchá. Vodohospodáři dokáží spočítat množství protékající vody, jen pokud se řeka udrží v korytě. "Na jinou možnost nejsou křivky připravené," řekla LN vedoucí vodohospodářského dispečinku Povodí Vltavy Blanka Brožková. "Jakmile se voda vylije mimo koryto a zaplaví rozsáhlejší území, lze zjistit jen výšku její hladiny," doplnila. Společně s rostoucím množstvím protékající vody se neustále posouvaly odhady výše, jaké dosáhne hladina, a doby, kdy kulminace nastane. Řeka měla kulminovat v úterý odpoledne, pak v noci, nad ránem, a nakonec se odhad ustálil až na středečním odpoledni. "Odhadovat něco takového je velmi obtížné v době, kdy v povodí řeky neustále prší," vysvětlovala Brožková. "Když přestane pršet, dokážeme určit, kdy by hladina již neměla stoupat." Podobné obtíže podle odborníků nastanou při odhadech odtoku vody ze zatopených území. "Část vody, která vytekla ven, se také do koryta vrátí," uvedla Brožková. "Kolik jí bude a jak dlouho to potrvá, ale zatím nikdo nedokáže přesně říct."
PRAHA - Množství vody, které včera protékalo Prahou, si nikdo neodvážil odhadnout. Jisté bylo jen jedno - průtok překonal nejen hranici stoleté vody z roku 1890, která byla 3700 metrů krychlových za sekundu, ale také magickou hranici 5000 metrů krychlových. Jakého průtoku nakonec řeka dosáhla, spočítají vodohospodáři až zpětně. Odpověď na otázku, proč nelze zjistit přesnou hodnotu průtoku Prahou, je jednoduchá. Vodohospodáři dokáží spočítat množství protékající vody, jen pokud se řeka udrží v korytě. "Na jinou možnost nejsou křivky připravené," řekla LN vedoucí vodohospodářského dispečinku Povodí Vltavy Blanka Brožková. "Jakmile se voda vylije mimo koryto a zaplaví rozsáhlejší území, lze zjistit jen výšku její hladiny," doplnila. Společně s rostoucím množstvím protékající vody se neustále posouvaly odhady výše, jaké dosáhne hladina, a doby, kdy kulminace nastane. Řeka měla kulminovat v úterý odpoledne, pak v noci, nad ránem, a nakonec se odhad ustálil až na středečním odpoledni. "Odhadovat něco takového je velmi obtížné v době, kdy v povodí řeky neustále prší," vysvětlovala Brožková. "Když přestane pršet, dokážeme určit, kdy by hladina již neměla stoupat." Podobné obtíže podle odborníků nastanou při odhadech odtoku vody ze zatopených území. "Část vody, která vytekla ven, se také do koryta vrátí," uvedla Brožková. "Kolik jí bude a jak dlouho to potrvá, ale zatím nikdo nedokáže přesně říct."
</TEXT>
</DOC>
<DOC>
<DOCID>LN-20020815022</DOCID>
<DOCNO>LN-20020815022</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Delta pekárny ani Odkolek nemají údajně navzdory záplavám problémy se zásobováním. "Všechny obchody jsme zavezli, s výjimkou prodejen zatopených a těch, které se nacházejí v uzavřených oblastech," řekl výkonný ředitel Delta Pekáren Jan Jedlička. V postižených regionech podle něj firma spolupracuje s krizovými štáby a armádou. "Pekárny běží naplno," uvedl Jedlička s tím, že Delta pekárny jsou schopny uspokojit i zvýšenou poptávku. Objednávky se zvýšily asi o polovinu. Také zásobovací auta společnosti Odkolek dojela podle generálního ředitele Ivana Fleka kromě evakuovaných oblastí všude. "Pokud projedeme, zboží dovezeme," uvedl. Firma stíhá vyrábět i přes zvýšení objednávek, redukovala sortiment chleba.
</TEXT>
</DOC>
<DOC>
<DOCID>LN-20020815023</DOCID>
<DOCNO>LN-20020815023</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Zkušenosti ze záplav na Moravě v roce 1997 velí, aby se občané z postižených oblastí již teď zásobili repelenty proti komárům, vzkazuje podle mluvčí ministerstva vnitra Gabriely Bártíkové ústřední krizový štáb občanům. Výzvou může být tento vzkaz také pro ty, kteří chtějí nějak lidem ze zaplavených měst a obcí pomoci." Žádná infekce ani havárie není zatím hlášena," řekla Bártíková.
</TEXT>
</DOC>
<DOC>
<DOCID>LN-20020815024</DOCID>
<DOCNO>LN-20020815024</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Krizovému štábu Prahy 7 scházely včera čluny. "I když záchranářů má tato městská část dostatek, nemůže je do zatopených oblastí nasadit," řekl vedoucí krizového štábu Roman Vurm. "Lidí máme dostatek. K dispozici jsou také automobily, které nám poskytují podnikatelé i soukromníci bez nároku na jakékoliv vracení nákladů. Pro čluny si můžeme i přijet," uvedl Vurm. Podle Vurma se krizovému štábu hlásí desítky mladých lidí, kteří chtějí pomáhat postiženým záplavami.
</TEXT>
</DOC>
<DOC>
<DOCID>LN-20020815025</DOCID>
<DOCNO>LN-20020815025</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Lidé, kteří museli být evakuováni z ohrožených oblastí Prahy, se do svých domovů hned tak nevrátí. Pokud půjde vše hladce, mohlo by se tak stát podle zastupujícího primátora Igora Němce nejdřív v sobotu. "Je pravda, že voda už nestoupá, nicméně také neklesá. Nadále tedy trvá nutnost vyklizení oblastí včetně těch, které ještě zatopeny nebyly. Nebezpečí, že se tak stane, totiž stále trvá," prohlásil Němec. Základní podmínkou pro návrat je podle primátora kromě absolutní bezpečnosti také zajištění elektrické energie a funkční kanalizace. "V nejpříznivějších případech by se lidé mohli vrátit snad už v sobotu," odhadl Němec. Optimistický odhad se ale týká pouze oblastí, které byly vyklizeny preventivně a voda je nezasáhla. V ulicích, které povodeň zatopila, bude určující rychlost, s jakou voda ustoupí. V tuto chvíli prý není možné ještě ani s jistotou říci, že protipovodňové hráze odolají. "Mohu to říci s jistotou, kterou nabízí tento postmoderní svět," pronesl Němec neurčitě. Pokles hladiny je zatím minimální, ale předpověď je podle ředitele závodu Dolní Vltava Povodí Vltavy Pavla Uhera příznivá. Odtok vody ze zaplavených míst ovšem bude záviset na charakteru krajiny. "Nejrychleji by měla odtéci voda z míst blízko řeky. Příznivě se jeví Smíchov, Kampa, Libeň, trochu horší to bude v Troji, déle se udrží ve Stromovce," vypočítal některé oblasti Uher. Nejmenší naději na rychlý návrat mají podle něj obyvatelé Karlína. "Tady bude trvat minimálně týden, ale nejspíš týdny, než dojde k výraznému poklesu," usoudil hydrolog.
</TEXT>
</DOC>
<DOC>
<DOCID>LN-20020815026</DOCID>
<DOCNO>LN-20020815026</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Psychická i fyzická únava. Vyčerpání. Na těle promočená uniforma a jistota, že na stejném místě musí stát i několik dalších hodin. Hlad a žízeň. To všechno zažívají policisté postávající na březích rozvodněné řeky. Jejich úkol je prostý - zadržet lidi, kteří se chtějí dostat do bezprostřední blízkosti rozvodněné Vltavy. "Stojím tu už od osmnácté hodiny celou noc bez přestávky. Nejsou lidi, kteří by nás mohli vystřídat," stěžoval si LN jeden z policistů. Muži zákona mají od pondělka pohotovost. "Koordinují si to jednotlivé policejní správy. Je možné, že někteří policisté slouží déle, než je obvyklé, ale to k mimořádným opatřením patří," uvedla mluvčí pražské policejní správy Kamila Styblíková. "Centrum je na pražské policejní správě. Máme i kuchaře, kteří pro jednotlivé útvary vaří. Například včera dělali řízky, které se pak rozvážely," podotkla policejní mluvčí. Dodala, že policisté by v ulicích neměli být déle, než je nutné. "Je jisté, že zvláště některé útvary by měli mít pohotovost, ale v podstatě je v pohotovosti celá Praha i posily z okolních obcí," sdělila Styblíková. Muži v policejních uniformách v pražských ulicích však celou situaci viděli jinak. "Měli bychom dostat posily z venkova. Ale vzhledem k rozsahu katastrofy by asi nebylo, kde je vzít," podotkl jeden z hlídkujících policistů. "Kolegové, kteří vyjeli Praze na pomoc, prý často zůstali na neprůjezdných silnicích. Snad se sem dostanou," doufal jeden z promočených policistů.
</TEXT>
</DOC>
<DOC>
<DOCID>LN-20020815027</DOCID>
<DOCNO>LN-20020815027</DOCNO>
<DATE>08/15/02</DATE>
<TITLE>
VLTAVA
</TITLE>
<TEXT>
* Horní toky opadávají. * Na dolním toku řeka kulminovala včera a dnes ráno.
</TEXT>
<HEADING>
LABE
</HEADING>
<TEXT>
* Ohroženy jsou obce od soutoku Vltavy s Labem v Mělníku. * Labe bude kulminovat v Ústí nad Labem v pátek.
JIZERA
* Záplavy včera dosáhly úrovně pěti - až desetileté vody. Řeka by neměla dál stoupat.
LUŽNICE
* Řeka se znovu rozlévá. Nebezpečí hrozí i obcím pod rybníkem Rožmberk.
DYJE
* Řeka zaplavila Znojmo. Velká voda mířila na hraniční přechody s Rakouskem.
</TEXT>
</DOC>
<DOC>
<DOCID>LN-20020815028</DOCID>
<DOCNO>LN-20020815028</DOCNO>
<DATE>08/15/02</DATE>
<TITLE>
Voda z Vltavy zaplavila chemičky Spolana Neratovice, Kaučuk Kralupy a Česká rafinérská
</TITLE>
<TEXT>
Jen na člunech včera bylo možné proniknout na většinu území neratovické chemičky. Voda se dostala až k budovám s dioxiny a rtutí.
NERATOVICE - Jedna z hlavních vstupních bran do areálu chemičky Spolana v Neratovicích se včera odpoledne zrcadlila na vodní hladině rozčeřené jen záběry pádel projíždějící podnikové hlídky. Ještě po ránu málokdo předpokládal, že podnik, na jehož území je několik objektů s vysoce toxickými látkami, zaplaví zpětná vlna z Labe do takové výše. "A kdo je sem vlastně poslal? Já je přeci nemůžu pustit - je to uzavřený objekt," rozeběhla se nervózní členka podnikové ostrahy k hasičským vozům, které právě dorazily až ze Sokolova. "Jen je nepusť, a ukamenují tě," reagovala její kolegyně. Hasiči, vybavení čluny, a proti očekávání žádnými speciálními protichemickými pomůckami, nakonec směli dál. Největší obavy veřejnosti i ekologů vyvolává osud objektů s dioxiny a bývalý provoz amalgámové elektrolýzy - v něm se dodnes skrývá velké množství rtuti. Areál Spolany byl včera zaplaven z osmdesáti procent. "Nemohu říci, že bych neměl obavy. Věřím ale lidem ze Spolany, že akutní nebezpečí nehrozí," řekl včera LN neratovický starosta František Morava. Starosta měl své zprávy od představitele Spolany v Neratovicích Zdeňka Josky. Ten ale již odpoledne informace poskytovat nesměl. "Situace se mění každým okamžikem," řekl na vysvětlenou. "V krizové situaci přebírá úkol podávat informace skupina komunikace šéfa holdingu," sdělil mluvčí Unipetrolu Tomáš Zikmund. Nepřímo tak potvrdil, že vedení firmy hodnotí situaci jako velmi vážnou. Podle Zikmunda je ze tří objektů s dioxiny jeden již delší dobu překryt bezpečnostním sarkofágem. Kolem dalšího byla letos postavena ochranná zídka. "Právě jsme k němu šli suchou nohou v polobotkách," tvrdil mluvčí. Zbývající budova byla včera zatím zcela mimo dosah záplavové vlny. Zikmund ovšem nevyloučil, že v průběhu několika hodin může voda prosáknout i do ostře sledovaných objektů.
</TEXT>
<HEADING>
Jedy se prý vsáknou do země
</HEADING>
<TEXT>
Ekologičtí odborníci a zástupce hnutí Greenpeace včera tvrdili, že situace s sebou nese větší rizika, než je ochotna Spolana připustit. Představitelé firmy jsou ale přesvědčeni, že i v případě průniku vody například do pracoviště amalgámové analýzy by se toxické látky nešířily mimo areál podniku. Zikmund včera uklidňoval vysvětlením, že Spolanu zasáhla voda, která se vrací z okolních zaplavených míst a přes prostor podniku vlastně nevede žádný silnější vodní proud. I pokud by byly některé z rizikových objektů zaplaveny a toxické látky by se dostaly do vody, ta by se stejně postupně vsákla do země ještě v areálu Spolany. Nečekaný problém místního podniku s velkou vodou se včera dotkl neratovických záchranářů i jinak. "U vás jsou už tři metry!? Kdybyste tak řekl padesát čísel...," zoufala si po telefonu jedna z členek krizového štábu na radnici. Záchranáři tak už neměli šanci dostat se k velkým strojovým pytlovačkám, kde dosud získávali materiál na ochranu města.
</TEXT>
<HEADING>
Situace je kritická i v Kralupech
</HEADING>
<TEXT>
Další podnik holdingu Unipetrol, kde včera voda přinesla nemilé překvapení, byl Kaučuk Kralupy. I zde byla stejně jako v neratovické Spolaně výroba preventivně zastavena již v úterý, s většími problémy se ale nepočítalo. Vlna záplav ovšem včera odpoledne zaútočila i na tuto továrnu a zaplavila výrobní haly. "Kaučuk je zasažen méně než Spolana. Situace se ale rapidně zhoršuje," přiznal včera Tomáš Zikmund. Problémy obou podniků, u nichž není jasné, kdy obnoví výrobu, mohou vážně poznamenat hospodaření Unipetrolu. Zikmund nemohl včera upřesnit ztráty ze zastavení výroby ve Spolaně, ale budou se podle něj pohybovat v řádu desítek milionů korun. Na tuto situaci zareagoval i mimoburzovní RM-Systém, na němž se akcie Unipetrolu včera propadly o 5,2 procenta - nejvíce ze všech obchodovaných firem.
Další podnik holdingu Unipetrol, kde včera voda přinesla nemilé překvapení, byl Kaučuk Kralupy. I zde byla stejně jako v neratovické Spolaně výroba preventivně zastavena již v úterý, s většími problémy se ale nepočítalo. Vlna záplav ovšem včera odpoledne zaútočila i na tuto továrnu a zaplavila výrobní haly. "Kaučuk je zasažen méně než Spolana. Situace se ale rapidně zhoršuje," přiznal včera Tomáš Zikmund. Problémy obou podniků, u nichž není jasné, kdy obnoví výrobu, mohou vážně poznamenat hospodaření Unipetrolu. Zikmund nemohl včera upřesnit ztráty ze zastavení výroby ve Spolaně, ale budou se podle něj pohybovat v řádu desítek milionů korun. Na tuto situaci zareagoval i mimoburzovní RM-Systém, na němž se akcie Unipetrolu včera propadly o 5,2 procenta - nejvíce ze všech obchodovaných firem.
</TEXT>
</DOC>
<DOC>
<DOCID>LN-20020815029</DOCID>
<DOCNO>LN-20020815029</DOCNO>
<DATE>08/15/02</DATE>
<TEXT>
ÚSTÍ NAD LABEM - Sedm nákladních lodí se včera večer utrhlo na rozvodněném Labi mezi Mělníkem Roudnicí nad Labem. Pět lodí bylo zachyceno na splavu v Kopystech, dvě lodě s nákladem kamení ale propluly. Jedna z nich byla odstřelena u Lovosic. Druhou stále unášel proud dále po Labi.
</TEXT>
</DOC>
<DOC>
<DOCID>LN-20020815030</DOCID>
<DOCNO>LN-20020815030</DOCNO>
<DATE>08/15/02</DATE>
<GEOGRAPHY>SOLENICE</GEOGRAPHY>
<TEXT>
Na přehradě Orlík, největší z vltavské kaskády, hrozilo včera přelití řeky přes hráz. Kvůli tisícileté vodě, která se do nádrže hrnula, nestačila kapacita propustných zařízení hráze. Kritická situace trvala několik hodin, později se však dostala pod kontrolu.
</TEXT>
</DOC>
<DOC>
<DOCID>LN-20020815031</DOCID>
<DOCNO>LN-20020815031</DOCNO>
<DATE>08/15/02</DATE>
<GEOGRAPHY>DĚČÍN</GEOGRAPHY>
<TEXT>
Rozvodněné Labe včera večer odřízlo Děčín od okolí. Uzavřen byl i Nový most, který sloužil jako jediné silniční spojení mezi oběma břehy. Úřady evakuovali nejméně 1600 obyvatel. Jediné spojení přes Labe zajišťoval železniční most. Vlaky po něm jezdili podle potřeby, nejméně jednou za půl hodiny.
</TEXT>
</DOC>
<DOC>
<DOCID>LN-20020815032</DOCID>
<DOCNO>LN-20020815032</DOCNO>
<DATE>08/15/02</DATE>
<TEXT>
ÚSTÍ NAD LABEM - Strážníci v Ústí nad Labem stupňují nátlak na obyvatele města, kteří se nechtějí evakuovat z lokalit bezprostředně ohrožených záplavami. Evakuováno bylo jen několik stovek lidí z 6000, jejichž přesun byl plánován. Přes 5000 lidí evakuovali záchranáři z osmi obcí na Litoměřicku. Hladina Labe dosahovala odpoledne v Ústí přes 8,5 metru. Řeka by měla kulminovat v pátek na zhruba 12,5 metrech.
</TEXT>
</DOC>
<DOC>
<DOCID>LN-20020815033</DOCID>
<DOCNO>LN-20020815033</DOCNO>
<DATE>08/15/02</DATE>
<GEOGRAPHY>ZNOJMO</GEOGRAPHY>
<TEXT>
Kdo včera přijížděl do Znojma směrem od Brna, ani si nemusel všimnout, že město zasáhla zatím největší povodeň, jakou místní pamatují. O krizové situaci více napověděly až vrtulníky vznášející se nad městem a houkající sanitky. "Situace v ohrožených místech je skutečně vážná," varovalo včera občany Znojma prohlášení krizového štábu. Již v úterý evakuovali ve čtyřicetitisícovém Znojmě čtyři tisíce lidí z dolní oblasti města kolem řeky. "Při evakuci byli zpočátku někteří lidé agresivní, nevěřili, že by se něco vážnějšího mohlo stát," řekla LN mluvčí městského úřadu Anna Maixnerová. Ještě včera dopoledne byl ve Znojmě zdánlivý klid, voda začala stoupat až v odpoledních hodinách. Některé ulice zatopila až do výše 1,5 metru. "Všichni se modlíme, ať hlavně vydrží Znojemská přehrada, ani nechci pomyslet na to, co by se stalo, kdyby se voda začala valit přes hráze," obávala se Maixnerová. Voda v přehradě za včerejší den stoupla o padesát centimetrů. Tím byla kapacita přehrady zcela naplněna. Evakuovaní lidé jsou ubytováni v místních školách, ale není jich mnoho. Asi sto padesát. Většina evakuovaných totiž našla azyl u příbuzných a známých. Zcela zatopena je čistička vody, dům s pečovatelskou službou. Včera ve večerních hodinách voda stále stoupala. Hasiči z bezpečnostních důvodů uřezali zábradlí u dvou mostů přes řeku Dyji. Krizový štáb ve Znojmě požádal občany o trpělivost. Stav ohrožení může trvat i déle než čtyřicet hodin. Požádal je také, aby dodržovali zákaz vstupu do evakuovaných oblastí.
</TEXT>
</DOC>
<DOC>
<DOCID>LN-20020815034</DOCID>
<DOCNO>LN-20020815034</DOCNO>
<DATE>08/15/02</DATE>
<TEXT>
ČESKÉ BUDĚJOVICE - Na mnoha místech jižních Čech včera záchranáři bojovali o život lidí pod hrázemi rybníků, které hrozily protržením. "V současné době se rozhoduje o opatřeních, která by měla zabránit přelití vody z rybníka Rožmberk," řekla včera odpoledne mluvčí jihočeského krajského úřadu Mária Ptáčková. Armáda se pomocí těžké techniky pokusí navýšit hráz štěrkem a pískem. Výsledek včerejšího boje o Rožmberk přitom mohl výrazně ovlivnit situaci na řece Lužnici, která už tak zatopila například Veselí nad Lužnicí a další obce podél toku. Povodeň strhla i zrekonstruovaný most v Suchdole nad Lužnicí. "Jihočeský kraj se rozdělil na dvě poloviny. Na jihu už lidé začínají likvidovat škody po záplavách, v severní polovině, zejména na Táborsku, záplavy teprve začínají s plnou silou," řekla Ptáčková. U vesničky Majdalena na Jindřichohradecku se včera ráno protrhla hráz zdejší pískovny a voda zaplavila část obce. Jeden dům úplně zničila, další tři jsou silně poškozené. Zřejmě budou muset být strženy, řekl přednosta jindřichohradeckého okresu Zdeněk Žemlička. Podle něj nikdo nepřišel o život ani nebyl zraněn, protože obec již byla evakuována. Zatím není možné přesně zmapovat škody, protože většina obce zůstává pod vodou. Zcela jistě však bude nutné hráz pískovny zavézt a uzavřít, uvedl Žemlička. Řeka Lužnice, která obcí protéká, nejprve protrhla pilíř mezi pískovnou a zvedla hladinu jezera o 1,5 metru. Poté voda protrhla hráz pískovny nad obcí. Řeka si udělala vlastní nové koryto a vytvořila 50 až 60 metrů širokou průrvu. S sebou brala mohutné klády.
</TEXT>
</DOC>
<DOC>
<DOCID>LN-20020815035</DOCID>
<DOCNO>LN-20020815035</DOCNO>
<DATE>08/15/02</DATE>
<TITLE>
Lidé se začali vracet do zaplavených obcí a počítají škody, které napáchala velká voda
</TITLE>
<TEXT>
Nánosy bahna, stržené mosty, podemleté břehy a komunikace. Tak nyní vypadají ulice Českých Budějovic v místech, kde už voda opadla.
ČESKÉ BUDĚJOVICE - Dlouhých sedm dnů čekali obyvatelé Českých Budějovic, až z jejich zaplaveného města začne voda postupně odtékat. Stalo se - včera na obloze po týdnu vysvitlo slunce, hladiny řek poklesly a lidé z jihočeské metropole si konečně mohli prohlédnout, jakou zkázu stoletá povodeň způsobila. Většina z nich se přitom shodla na jedné věci: pohled na vodou zdevastované město je ještě mnohem horší než pohled na zatopené ulice. "Třistakilové mrazicí boxy jsem našel na opačném konci místnosti, než původně stály. Voda je obrátila jako papírové krabice," říká na břehu slepého ramene Malše Jiří Klika, majitel stejnojmenné restaurace a penzionu. První povodňová vlna z minulého týdne zaplavila jeho penzion do výše jednoho metru. O tři dny později voda vystoupila takřka o dva metry výš. Historická Panská ulice připomínala rozvodněnou horskou řeku. Nyní leží všude nánosy bahna, lidé vynášejí ven zničený nábytek. "Ryby, tady opravdu plavou ryby," kroutí hlavou majitel další restaurace Luděk Pouzar. Na podlaze místnosti, kde za normálních okolností sedí hosté, se prohánějí v mastné vodě malé rybky. Mezi lidmi, postiženými potopou, funguje v Českých Budějovicích vzácná solidarita. Při úklidu si navzájem pomáhají rodiny, sousedé v ulici, někdo prostě jen tak přijde k zatopenému domu a nabízí jakoukoli pomoc. Ulicemi projíždějí nákladní automobily, jejichž osádky rozdávají pečivo a pitnou vodu. Elektřina v centru města stále ještě nefunguje, mosty jsou uzavřeny, většina přístupových komunikací k městu je stále zaplavena. Iv takové době se ale najdou lidé, kteří dokáží katastrofy zneužít. Stovky obyvatel Českých Budějovic v úterý v předtuše další záplavové vlny odvezly své automobily na vyvýšeniny u zahradní kolonie, zvané Čína. "Když jsem se ráno vrátil pro auto, bylo vykradené," konstatuje jeden z českobudějovických podnikatelů Josef Brázda.
</TEXT>
<HEADING>
Historie se opakuje
</HEADING>
<TEXT>
Povodeň v Českých Budějovicích způsobila nedozírné škody. Prakticky celé stotisícové město na soutoku řek Malše a Vltava se ocitlo pod vodou. Sotva se lidé stačili vzpamatovat z první povodňové vlny, zasáhly jihočeskou metropoli další, ještě mnohem silnější záplavy. "Jen na městském majetku je škoda zatím odhadována na minimálně sto milionů korun. Přesnější odhad nás ale čeká, až voda opadne," říká náměstek českobudějovického primátora Zdeněk Čáp. Pod vodou se ocitl zimní stadion, v němž právě skončila rekonstrukce za 300 milionů korun. Podobně jsou na tom krytá a letní plovárna i hřiště prvoligových fotbalistů. Řeka strhla některé mosty, roztrhala parovody, podemlela břehy a komunikace. Vodě se podařilo dobýt i "psychologickou" kvótu, když zaplavila historické náměstí se Samsonovou kašnou. Radnici museli hasiči evakuovat. Historie se přitom opakuje po více než 100 letech. Povodně totiž překvapily obyvatele města stejně jako jejich předky v 19. století. "Nikdo, ani ten, kdož jest nadán bujnou fantazií, by se přede dny povodně neopovážil vyslovit třebas jen domněnku, že taková záplava jest možná," napsaly českobudějovické noviny Budivoj 8. září 1888.
Povodeň v Českých Budějovicích způsobila nedozírné škody. Prakticky celé stotisícové město na soutoku řek Malše a Vltava se ocitlo pod vodou. Sotva se lidé stačili vzpamatovat z první povodňové vlny, zasáhly jihočeskou metropoli další, ještě mnohem silnější záplavy. "Jen na městském majetku je škoda zatím odhadována na minimálně sto milionů korun. Přesnější odhad nás ale čeká, až voda opadne," říká náměstek českobudějovického primátora Zdeněk Čáp. Pod vodou se ocitl zimní stadion, v němž právě skončila rekonstrukce za 300 milionů korun. Podobně jsou na tom krytá a letní plovárna i hřiště prvoligových fotbalistů. Řeka strhla některé mosty, roztrhala parovody, podemlela břehy a komunikace. Vodě se podařilo dobýt i "psychologickou" kvótu, když zaplavila historické náměstí se Samsonovou kašnou. Radnici museli hasiči evakuovat. Historie se přitom opakuje po více než 100 letech. Povodně totiž překvapily obyvatele města stejně jako jejich předky v 19. století. "Nikdo, ani ten, kdož jest nadán bujnou fantazií, by se přede dny povodně neopovážil vyslovit třebas jen domněnku, že taková záplava jest možná," napsaly českobudějovické noviny Budivoj 8. září 1888.
</TEXT>
</DOC>
<DOC>
<DOCID>LN-20020815036</DOCID>
<DOCNO>LN-20020815036</DOCNO>
<DATE>08/15/02</DATE>
<TEXT>
ČESKÉ BUDĚJOVICE - Armádní ženisté chystají přemostění míst, na nichž by bylo nejpotřebnější nahradit záplavami zničené či vážně poškozené mosty. Povodně v jižních Čechách zničily asi 21 mostů a dalších zhruba 40 vážně poškodily. Armádní ženisté použijí mosty typu AM-50, což je 50 metrů dlouhý ponton umístěný na automobilu.
</TEXT>
</DOC>
<DOC>
<DOCID>LN-20020815037</DOCID>
<DOCNO>LN-20020815037</DOCNO>
<DATE>08/15/02</DATE>
<TEXT>
ČESKÉ BUDĚJOVICE/PÍSEK - Písecko, které od minulého týdne postihly hned dvě vlny záplav, nutně potřebuje statiky, aby zhodnotili stav mostů a budov po povodních. Nejistota kolem poškození těchto staveb totiž komplikuje dopravu nejen v rámci píseckého okresu, ale i spojení celé republiky s jihem Čech, řekl přednosta okresu Písek Zdeněk Prokopec. Podle něj nelze mosty na řekách, kterými se přehnala stoletá voda, bez souhlasu statiků bezpečně používat. Policie kvůli tomu již musela odklonit dopravu ze silnice Písek - České Budějovice přes Albrechtice a Týn nad Vltavou na Protivín. Další objížďka je také v Miroticích. Statici by také měli potvrdit, zda je bezpečné nastěhovat obyvatele zaplavených panelových domů do třetích a vyšších pater, když spodní patra jsou stále vlhká od povodňové vlny. V evakuačních střediscích okresního města je stále asi 1000 lidí, kteří čekají na návrat domů.
</TEXT>
</DOC>
<DOC>
<DOCID>LN-20020815038</DOCID>
<DOCNO>LN-20020815038</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Povodněmi postiženým oblastem již nabízejí firmy materiální či technickou pomoc. Lesy České republiky poskytnou potřebné množství stavebního dříví pro občany na obnovu střech zničených rodinných domků za symbolickou korunu za krychlový metr. "Žádosti budou přijímat obecní úřady, které také budou posuzovat oprávněnost požadavků," sdělil dnes ČTK mluvčí ministerstva zemědělství Martin Severa. Středočeská energetická zase nabídla pro evakuované obyvatele Kralup nad Vltavou prostřednictvím krizového štábu Středočeského kraje 25 míst v rekreačním středisku v Janově nad Nisou. "Nabízenou pomoc je možné využít okamžitě," zdůraznila mluvčí STE Alena Holubcová. Karlovarské minerální vody nabídly centrálnímu krizovému štábu bezplatnou dodávku milionu litrů balených vod Mattoni pro oblasti postižené záplavami. KMV bezplatně zajistí dodávku včetně přepravy do postižených míst vlastními kamiony dle dispozic krizového štábu. Podle Hasičského záchranného sboru se očekávají největší problémy s pitnou vodou na postižených územích do tří dnů.
</TEXT>
</DOC>
<DOC>
<DOCID>LN-20020815039</DOCID>
<DOCNO>LN-20020815039</DOCNO>
<DATE>08/15/02</DATE>
<GEOGRAPHY>PLZEŇ</GEOGRAPHY>
<TEXT>
Zemědělci z Klatovska, které bylo záplavami nejvíce postiženým okresem v Plzeňském kraji, očekávají finanční pomoc státu, neboť jinak by řada z nich musela skončit. Řekl to předseda okresní agrární komory Jiří Lojda. V tomto okrese bylo před dvoudenními záplavami sklizeno pouze 27 procent z 29 tisíc hektarů obilovin. Řepka ozimá byla pod střechou téměř všude, ale z jarní odrůdy zřejmě nic nebude. Obrovské škody na sklizni zemědělských plodin způsobily dvoudenní záplavy také v dalších okresech Plzeňského kraje. Podle ředitele Zemědělské agentury Plzeň Václava Brožíka zde byla před záplavami sklizena více než třetina obilovin.
</TEXT>
</DOC>
<DOC>
<DOCID>LN-20020815040</DOCID>
<DOCNO>LN-20020815040</DOCNO>
<DATE>08/15/02</DATE>
<TEXT>
Armáda včera pomocí pontonového mostu alespoň provizorně umožnila přístup k vesnici Metly na Strakonicku, považované pro rozsah povodňových škod za jihočeské Troubky. V pondělí v půl páté ráno se totiž protrhla hráz Metelského rybníka a voda doslova smetla ze země část obcí Metly a Přemíř. Z některých domů zůstaly pouze základy, jiným proud utrhl části zdiva, na návsi zůstala ležet vyvrácená kaplička. Záplava si vyžádala i jeden lidský život. Ve vodě zahynul i šestasedmdesátiletý starousedlík, kterého vlna z protrženého rybníka doslova odnesla i s domem. Vesnice Metly a Předmíř zůstávají odříznuté od světa.
</TEXT>
</DOC>
<DOC>
<DOCID>LN-20020815041</DOCID>
<DOCNO>LN-20020815041</DOCNO>
<DATE>08/15/02</DATE>
<TITLE>
BEROUN - Berounka v noci na včerejšek vystoupala v Berouně až na 710 centimetrů. Při své kulminaci strhla dvě lávky pro pěší. Její hladina však během dne začala opadávat. Beroun už neohrozilo ani odpouštění vody z hracholuské přehrady. Především v centru sedmnáctitisícového města začínají lidé pomalu sčítat škody, které jim řádění vodního živlu zanechalo. Největším překvapením pro berounské občany, kteří po ránu pozorovali na obou stranách řeky její řádění, bylo zmizení lávky spojující historické centrum s autobusovým nádražím ve čtvrti Závodí. Mohutná ocelová konstrukce, která byla postavena v osmdesátých letech. Podobně dopadla i jen několik let stará lávka pro pěší spojující areál berounských sportovišť v místě zvaném Ostrov se sídlištěm Parkán, ležícím 100 metrů od soutoku Berounky s Litavkou.
</TITLE>
<HEADING>
Ředitelé škol plánují prodloužit prázdniny
</HEADING>
<TEXT>
Berounský zimní stadion druholigových hokejových Medvědů, fotbalové hřiště Českého lva, tenisový areál i atletický stadion jsou pod vodou, stejně jako přilehlé hospodářské budovy. Významně narušen byl kamenný most v místě zvaném Čertovka nad ramenem Berounky, kdysi sloužící místnímu mlýnu. Beroun navíc není jediným místem na řece, kde je omezeno spojení mezi oběma břehy. Už v úterý voda sebrala most v Srbsku, obci položené mezi okresním městem a Karlštejnem. Pod vodou zůstala během včerejšího dne i berounská čistírna odpadních vod a Husovo náměstí. Tam však hladina rychle klesala a zůstávají po ní nánosy bahna. Berounské základní školy záplavám unikly, a tak slouží jako přechodné ubytovny pro evakuované. Společná budova obchodní akademie a střední pedagogické školy je však zatopena. Ředitel pedagogické školy Ladislav Šíma řekl, že současná situace možná ohrozí začátek školního roku.
Berounský zimní stadion druholigových hokejových Medvědů, fotbalové hřiště Českého lva, tenisový areál i atletický stadion jsou pod vodou, stejně jako přilehlé hospodářské budovy. Významně narušen byl kamenný most v místě zvaném Čertovka nad ramenem Berounky, kdysi sloužící místnímu mlýnu. Beroun navíc není jediným místem na řece, kde je omezeno spojení mezi oběma břehy. Už v úterý voda sebrala most v Srbsku, obci položené mezi okresním městem a Karlštejnem. Pod vodou zůstala během včerejšího dne i berounská čistírna odpadních vod a Husovo náměstí. Tam však hladina rychle klesala a zůstávají po ní nánosy bahna. Berounské základní školy záplavám unikly, a tak slouží jako přechodné ubytovny pro evakuované. Společná budova obchodní akademie a střední pedagogické školy je však zatopena. Ředitel pedagogické školy Ladislav Šíma řekl, že současná situace možná ohrozí začátek školního roku.
</TEXT>
</DOC>
<DOC>
<DOCID>LN-20020815042</DOCID>
<DOCNO>LN-20020815042</DOCNO>
<DATE>08/15/02</DATE>
<TEXT>
ČESKY KRUMLOV - Ačkoliv hladina Vltavy začala včera na horním toku klesat, velká část historického centra Českého Krumlova stále zůstává pod vodou. Oblíbené zahradní restaurace podél řeky voda smetla z povrchu, penziony museli hasiči evakuovat, renesančním domům hrozí vážné poškození. Centrum Krumlova je stále zcela uzavřeno, dovnitř smějí pouze místní obyvatelé a záchranáři. "Naše hospoda je stále dva metry pod vodou. Škody můžeme vyčíslit teprve tehdy, až voda opadne," řekla LN Jana Pouzarová, provozovatelka rybářské restaurace vedle takzvaného plášťového mostu. Osobně předpokládá, že veškeré zařízení voda vzala nebo nevratně poškodila. "Zatím ale nezbývá než čekat. Do těch míst se kvůli povodni zatím nikdo nedostane," uvedla Pouzarová. Řeka strhla most u místního pivovaru, rozbila břehy, způsobila výpadek elektřiny. V historickém Českém Krumlově, který je zapsaný na seznamu světového kulturního dědictví UNESCO, však povodeň ohrožuje především řadu historických památek. "V Máselné ulici se už podle některých informací zřítila klenba v jednom domě. Zatím ale rozsah škod kvůli vodě nemůžeme ověřit," řekl LN mluvčí českokrumlovské radnice Vladimír Zunt. Teprve s klesající hladinou Vltavy se majitelé penzionů mohou postupně přesvědčovat, jakou zkázu voda způsobila. Jedinou výhodu proti jiným, podobně postiženým městům, má Krumlov ve své proslulosti. "Hlásí se nám skutečně stovky dobrovolníků z celé republiky. Zatím ale využíváme pouze místní dobrovolníky, město je uzavřené," řekl Zunt. Zároveň prosí všechny případné návštěvníky, aby se nepokoušeli až do odvolání do Krumlova dostat. "Nic tady nefunguje, nikoho nemůžeme ubytovat, ani mu dát najíst. Město ale otevřeme hned, jak to bude jen trochu možné," uzavřel Zunt.
</TEXT>
</DOC>
<DOC>
<DOCID>LN-20020815043</DOCID>
<DOCNO>LN-20020815043</DOCNO>
<DATE>08/15/02</DATE>
<GEOGRAPHY>PLZEŇ</GEOGRAPHY>
<TEXT>
Lidé v Plzeňském kraji, kteří se po záplavách vracejí do svých domovů a potřebují poradit s asanací objektů, dezinfekcí stud-ní a vyčištěním bytu, se mohou obracet na plzeňské hygieniky. Městská hygienická stanice zřídila telefonní linku, na níž budou odborní-ci nepřetržitě k dispozici. Číslo je 019/803 77 07 nebo 019/803 77 18. "Lidé dostanou potřebné informace a mohou si zde domluvit i rozbor vody ze zaplavené studny," řekla mluvčí magistrátu Zdeňka Kubalová. Velká voda v Plzni zatopila řadu čtvrtí. Domovy muselo opustit na 650 lidí. Nejvíce obyvatel, zhruba 280, bylo evakuováno z městské čtvrti Roudná u řeky Mže. Situaci zkomplikovaly tři staré neobydlené domy v této čtvrti, které se včera nad ránem zřítily a narušily statiku několika vedlejších objektů. Do nich se zatím lidé vrátit nemohou. Plzeňská fakultní nemocnice má nedostatek krve skupiny nula Rh faktor negativní. Darovat krev totiž v důsledku záplav přichází třikrát méně lidí než obvykle. Voda však opadla a nemocnice žádá dárce, aby přišli. "Zatím nám vypomohou transfuzní stanice z Chomutova a Chebu," řekla mluvčí nemocnice Renata Veselá.
</TEXT>
</DOC>
<DOC>
<DOCID>LN-20020815044</DOCID>
<DOCNO>LN-20020815044</DOCNO>
<DATE>08/15/02</DATE>
<TITLE>
Potřebujete další informace o čtenářské Hře Lidových novin? Volejte na soutěžní linku: 0776/ 999 200. Linka je v provozu ve všední dny od 9 do 13 hodin. Nebo e-mailujte na adresu hrarocniplat@lidovky.cz
</TITLE>
<TEXT>
výherní kupon 17
Volejte naši nouzovou soutěžní linku 0776/ 999 200.
</TEXT>
</DOC>
<DOC>
<DOCID>LN-20020815045</DOCID>
<DOCNO>LN-20020815045</DOCNO>
<DATE>08/15/02</DATE>
<TITLE>
Bez dodávek potravin Pražené zřejmě nezůstanou. Obchodní řetězce zavážejí otevřené prodejny s rezervou na několik dní. Vedle trvanlivých potravin roste zájem i o čisticí prostředky.
</TITLE>
<GEOGRAPHY>PRAHA</GEOGRAPHY>
<TEXT>
Supermarkety a hypermarkety v metropoli zažívají opravdový boom. Některé prodejny zaznamenaly více než dvojnásobný nápor zákazníků. Zájem je především o trvanlivé potraviny, balenou vodu a čerstvé pečivo. V oblastech, kde voda začala ustupovat, registrují zvýšenou poptávku po čisticích a dezinfekčních prostředcích. "Zvýšený počet zákazníků jsme zaznamenali především v Praze, během pondělka v průměru o padesát procent, v úterý nával začal mírně opadávat," popsal situaci marketingový ředitel supermarketů Delvita Miguel van Bussel. Jednotlivé prodejny se podle van Bussela začaly v noci z pondělí na úterý zavážet ve větším rozsahu. "Vytvořili jsme jedno-až dvoudenní rezervu, kdyby vznikly problémy s dopravou," vysvětlil van Bussel. Spotřebitelé nakupují především trvanlivé potraviny, například konzervy, rýži, kávu a ve zvýšené míře také balené vody. Kvůli záplavám centrálních dodavatelů uzavírá Delvita smlouvy s lokálními firmami. "V dodávce čerstvého zboží se obracíme na oblastní firmy, u větších zakázek - například právě balené vody - je nutné od dodavatelů vysoké pracovní nasazení. Mnoho zboží ovšem máme zatím na skladě, takže problémy v tomto směru neočekáváme," shrnul van Bussel. Z celkového počtu 94 prodejen bylo ještě včera uzavřeno pět. Z toho supermarkety ve Strakonicích a Českých Budějovicích se budou pravděpodobně otevírat už během dneška. V Praze je zatopená prodejna na Florenci a na Palmovce. Uzavřená je i provozovna v Argentinské ulici. Pražské pobočky by se měly podle van Busselova odhadu otevřít během týdne.
</TEXT>
<HEADING>
O maso a zeleninu není zájem
</HEADING>
<TEXT>
Konkurenční společnost Ahold, která provozuje síť supermarketů Albert a hypermarketů Hypernova, řídí dodávky do jednotlivých prodejen přes tři distribuční centra. Zde se prý pracuje nonstop. "Máme výbornou spolupráci s dodavateli, kteří mají stoprocentní nasazení i přesto, že jsou sami zatopeni," uvedla Kateřina Černá z Aholdu. "Za poslední dny jsme v postižených oblastech registrovali dvojnásobný zájem. Je to způsobeno především tím, že v jižních Čechách jsme nemuseli - na rozdíl od konkurence uzavřít jedinou provozovnu," dodala. Ahold provozuje v Česku 208 prodejen. Uzavřeno jich je v současnosti pět. Jde o provozovny v Radotíně, Berouně, dvě prodejny ve Zlíně, kde hrozí vylití rozvodněné Dyje, a na Smíchově ve Zlatém Andělu." "V oblastech, kde opadává voda, zaznamenáváme velmi vysokou poptávku po čisticích a dezinfekčních prostředcích. Jde především o lokality kolem Písku a Českých Budějovic," shrnula Černá. "Zájem naopak není o maso, ovoce a zeleninu," dodala. Všech sedm provozoven má otevřený řetězec hypermarketů Carrefour. I zde registrují až dvojnásobný zájem zákazníků. Zvýšenou poptávku společnost zaznamenává především u čerstvého pečiva. Toto zboží si ovšem hypermarkety obstarávají samy z vlastních pekáren. "Se zbožím a zásobami nemáme problém. Nedostala se k nám ovšem například dodávka kuřat z Vodňan, naši nákupčí je ovšem okamžitě nahradila zbožím odjinud - zákazník nic nepocítil," uvedla tisková mluvčí Carrefouru Jana Havlíčková. Problémy s dodávkami zboží nemá ani obchodní řetězec Tesco. "Dodavatelů na každé zboží máme většinou několik. Ti z postižených oblastí využívají pro dodávky zboží některé z poboček mimo zaplavené zóny, v ostatních případech se výpadek pokryje dalšími dodavateli stejného sortimentu," řekla Martina Čermáková, tisková mluvčí Teska. Hypermarkety a supermarkety Tesco mají v tuzemsku 17 provozoven, z toho dvě jsou uzavřeny. Jde o prodejnu v Plzni a v Praze na Národní třídě. Podle odhadu Čermákové by se mohly otevřít už během dneška.
Konkurenční společnost Ahold, která provozuje síť supermarketů Albert a hypermarketů Hypernova, řídí dodávky do jednotlivých prodejen přes tři distribuční centra. Zde se prý pracuje nonstop. "Máme výbornou spolupráci s dodavateli, kteří mají stoprocentní nasazení i přesto, že jsou sami zatopeni," uvedla Kateřina Černá z Aholdu. "Za poslední dny jsme v postižených oblastech registrovali dvojnásobný zájem. Je to způsobeno především tím, že v jižních Čechách jsme nemuseli - na rozdíl od konkurence uzavřít jedinou provozovnu," dodala. Ahold provozuje v Česku 208 prodejen. Uzavřeno jich je v současnosti pět. Jde o provozovny v Radotíně, Berouně, dvě prodejny ve Zlíně, kde hrozí vylití rozvodněné Dyje, a na Smíchově ve Zlatém Andělu." "V oblastech, kde opadává voda, zaznamenáváme velmi vysokou poptávku po čisticích a dezinfekčních prostředcích. Jde především o lokality kolem Písku a Českých Budějovic," shrnula Černá. "Zájem naopak není o maso, ovoce a zeleninu," dodala. Všech sedm provozoven má otevřený řetězec hypermarketů Carrefour. I zde registrují až dvojnásobný zájem zákazníků. Zvýšenou poptávku společnost zaznamenává především u čerstvého pečiva. Toto zboží si ovšem hypermarkety obstarávají samy z vlastních pekáren. "Se zbožím a zásobami nemáme problém. Nedostala se k nám ovšem například dodávka kuřat z Vodňan, naši nákupčí je ovšem okamžitě nahradila zbožím odjinud - zákazník nic nepocítil," uvedla tisková mluvčí Carrefouru Jana Havlíčková. Problémy s dodávkami zboží nemá ani obchodní řetězec Tesco. "Dodavatelů na každé zboží máme většinou několik. Ti z postižených oblastí využívají pro dodávky zboží některé z poboček mimo zaplavené zóny, v ostatních případech se výpadek pokryje dalšími dodavateli stejného sortimentu," řekla Martina Čermáková, tisková mluvčí Teska. Hypermarkety a supermarkety Tesco mají v tuzemsku 17 provozoven, z toho dvě jsou uzavřeny. Jde o prodejnu v Plzni a v Praze na Národní třídě. Podle odhadu Čermákové by se mohly otevřít už během dneška.
</TEXT>
</DOC>
<DOC>
<DOCID>LN-20020815046</DOCID>
<DOCNO>LN-20020815046</DOCNO>
<DATE>08/15/02</DATE>
<TITLE>
Výpadky proudu a zaplavení automatů uvedlo mimo provoz některé bankomaty. Podle zástupců českých bank jde jen o výjimečné případy.
</TITLE>
<GEOGRAPHY>PRAHA</GEOGRAPHY>
<TEXT>
Tuzemské banky registrují v souvislosti s povodňovou panikou zvýšený zájem o výběry hotovosti. Klienti se snaží dostat ke svým penězům především přes bankomaty. Ty ovšem vzhledem k výpadům proudu v zatopených oblastech zčásti nefungují. "Zaznamenali jsme několikanásobně vyšší výběry peněz z bankomatů," potvrdila Markéta Dvořáčková z Komerční banky."
</TEXT>
<HEADING>
Banky nabádají ke klidu
</HEADING>
<TEXT>
Největší tuzemská banka ČSOB o žádných větších výpadcích neví. "Jsme závislí na síti Muzo, zvýšení zájmu o výběr hotovosti zatím neregistrujeme ani u bankomatů, ani na pobočkách. Připravujeme se ale na podobnou situaci, která nastává po silvestrovské noci," uvedl tiskový mluvčí banky Milan Tománek. "Po opadnutí vody by mohlo dojít k vyprázdnění automatů - tomu se snažíme předejít," dodal. Bankomaty České spořitelny jsou podle Heleny Matuszné z tiskového oddělení banky stále v provozu. "Zaznamenali jsme jen lokální výpadky, které souvisí buď se zaplavením bankomatů, nebo s přerušenou dodávkou elektrického proudu," uvedla Matuszná. Večer však spořitelna přepojila řízení sítě bankomatů do náhradního provozu, protože velká voda přes veškeré úsilí zasáhla i záložní zdroj energie. Po odstávce byly bankomaty klientům opět k dispozici. "Výběry na pobočkách jsou nyní až do odvolání zdarma. Zvýšený zájem o tuto službu ovšem neregistrujeme. V případě výběru z bankomatů jde jen o mírné zvýšení. Podle mého názoru není důvod k panice a zákazníci mohou zachovat klid," shrnula Matuszná. Česká spořitelna má téměř tisíc bankomatů. Jde asi o polovinu z celkového množství v České republice.
Největší tuzemská banka ČSOB o žádných větších výpadcích neví. "Jsme závislí na síti Muzo, zvýšení zájmu o výběr hotovosti zatím neregistrujeme ani u bankomatů, ani na pobočkách. Připravujeme se ale na podobnou situaci, která nastává po silvestrovské noci," uvedl tiskový mluvčí banky Milan Tománek. "Po opadnutí vody by mohlo dojít k vyprázdnění automatů - tomu se snažíme předejít," dodal. Bankomaty České spořitelny jsou podle Heleny Matuszné z tiskového oddělení banky stále v provozu. "Zaznamenali jsme jen lokální výpadky, které souvisí buď se zaplavením bankomatů, nebo s přerušenou dodávkou elektrického proudu," uvedla Matuszná. Večer však spořitelna přepojila řízení sítě bankomatů do náhradního provozu, protože velká voda přes veškeré úsilí zasáhla i záložní zdroj energie. Po odstávce byly bankomaty klientům opět k dispozici. "Výběry na pobočkách jsou nyní až do odvolání zdarma. Zvýšený zájem o tuto službu ovšem neregistrujeme. V případě výběru z bankomatů jde jen o mírné zvýšení. Podle mého názoru není důvod k panice a zákazníci mohou zachovat klid," shrnula Matuszná. Česká spořitelna má téměř tisíc bankomatů. Jde asi o polovinu z celkového množství v České republice.
</TEXT>
</DOC>
<DOC>
<DOCID>LN-20020815047</DOCID>
<DOCNO>LN-20020815047</DOCNO>
<DATE>08/15/02</DATE>
<TITLE>
Pojistné domy připouštějí, že škody budou obdobné jako při povodních v roce 1997. Pojišťovny tehdy vyplatily deset miliard korun. Škody v celé ekonomice byly ještě vyšší a přesáhly 60 miliard korun.
</TITLE>
<GEOGRAPHY>PRAHA</GEOGRAPHY>
<TEXT>
Masy vody valící se českými a moravskými městy způsobí lidem a firmám obrovské škody, které se budou počítat v desítkách miliard korun. "Co se týká škod, budou se současné povodně blížit povodním z roku 1997," říká ředitel odboru firemní komunikace Martin Diviš. Podobně se vyjadřují i ostatní pojišťovací domy. "Plnění, které bude mít naše pojišťovna letos, bude větší," potvrzuje mluvčí pojišťovny Generali Martina Kurfirstová. Možnost, že škody dosáhnou výše z doby pěti lety, připouští i mluvčí IPB Pojišťovny Kateřina Hamerská. "V roce 1997 byly celkové škody 520 milionů korun," uvedla Hamerská, která dodává: "Nepředpokládáme, že by to bylo vyšší." Možnost vyšších škod než při povodních na Moravě naopak připouští lídr pojišťovacího trhu Česká pojišťovna. "Bude to nejméně na stejné úrovni jako v roce 1997. S největší pravděpodobností to bude více," upozorňuje mluvčí České pojišťovny Richard Kapsa. Při povodních před pěti lety přitom vyplatily pojišťovny celkem deset miliard korun. Z toho zhruba pět miliard vyplatila podle Kapsy Česká pojišťovna. Celkové ztráty způsobené povodněmi dosáhly v roce 1997 výše okolo 63 miliard korun. Pokud nastane podobná situace jako v roce 1997, čemuž nasvědčují odhady pojišťoven, bude se škoda při letošních záplavách počítat rovněž v desítkách miliard korun. Ostatně velkou vodou byly zasaženy velké tuzemské společnosti jako Unipetrol, Český Telecom, velké banky či kupříkladu České dráhy. Ze společností spadajících pod petrochemický gigant Unipetrol byly ohroženy zejména Kaučuk a Spolana Neratovice. Další vývoj závisí na tom, jak se bude zvyšovat hladina Vltavy, která měla dosáhnout nejvyšší úrovně během pozdního odpoledne. Ještě horší situace byla u neratovické Spolany. "Voda je v areálu. Je na padesátiletých až šedesátiletých úrovních," sdělil Zikmund. Výroby v obou firmách byly odstaveny. Odhady škod se podle mluvčího pohybují v desítkách milionů korun. Část škody zhorší hospodářské výsledky firem, protože pojistka nekryje celou škodu, ale počítá se spoluúčastí společností.
</TEXT>
<HEADING>
Doprava utrpí obrovské ztráty
</HEADING>
<TEXT>
Odhadnout ztráty si zatím nedovolil mluvčí Českého Telecomu Vladan Crha. "Bude záležet na míře poškození u zatopených zařízeních, na tom, jak rychle voda opadne," uvedl. Mimo provoz bylo během včerejška téměř 50 tisíc telefonních stanic. "Z toho 4,5 tisíce v jižních Čechách. Zbytek připadá na střední Čechy a Prahu," říká Crha. Kvůli vodě utrpí obrovské ztráty dopravní společnosti. Škody se počítají ve stovkách milionů korun u pražského metra. Kolem čtvrté hodiny odpolední bylo zaplaveno několik stanic podzemní dráhy. Ještě hůře na tom jsou České dráhy, které své škody odhadují na miliardy korun. Jen část škod, zejména u domácností, je kryta pojištěním. Miliardové škody tak části domácností nikdo neuhradí. Pojištěná jsou totiž jen některé tuzemské domácnosti. Zájem lidí o majetková pojištění nezvýšily ani povodně na Moravě. "Samotné nás to překvapilo. Po povodních se zájem o pojištění dramaticky nezvýšil," sdělil Richard Kapsa, mluvčí České pojišťovny. Stále tak jsou lidé u nás méně pojištění než na západě. Větší zájem o pojištění majetku nezaznamenaly ani další pojistné domy.
ŠKODY PŘI POVODNÍCH V ROCE 1997 (v mld. Kč)
celkové škody přes 60 celkové pojistné škody 10
Letos hrozí stejný rozsah škod
</TEXT>
</DOC>
<DOC>
<DOCID>LN-20020815048</DOCID>
<DOCNO>LN-20020815048</DOCNO>
<DATE>08/15/02</DATE>
<TITLE>
Máte telefonní karty a dobíjecí kupony? Tak takovou otázku slyší prodavačky v posledních dvou dnech nejčastěji. Lidé kromě balení vody, základních potravin, čistících prostředků a novin žádají právě tento artikl. Nechtějí totiž zůstat bez spojení s okolním světem, kdyby náhodou byla Praha kvůli ničivým povodním odříznuta od elektrického proudu nebo pevných telefonních linek. Lidé, kteří jsou zabezpečeni a nebydlí přímo nebo v blízké vzdálenosti evakuovaných oblastí však kupují ještě jeden typ zboží. "Kupodivu jedna z nejprodávanějších položek jsou videokamery," říká Eva Williams, mluvčí sítí hypermarketů Tesco. Většina takových zákazníků si chce zkrátka koupit prostředek, jímž by zachytila obrazy, které s největší pravděpodobností již nikdy v životě neuvidí. Pražskou stoletou vodu.
</TITLE>
<HEADING>
Škodu pocítí hlavně malí obchodníci
</HEADING>
<TEXT>
"Povodňoví turisté" s fotoaparáty či kamerami na krku se snaží přes výstrahy policistů dostat co nejblíže k Vltavě a fotit či točit záběry rozbouřené řeky. Ne všechny prodavačky z pražských obchodů ale mají co prodávat. "Nemám šanci se dostat do obchodu. Přijdeme tak asi o patnáct tisíc korun," stýská si prodavačka Milada Hronková z pražské trafiky v Holešovicích. Oblast, ve které stojí její obchod, je téměř pod vodou. "Šla jsem pěšky v šest hodin ráno z Kobylis, ale zbytečně. Nedostala jsem se přes řeku," dodává. Z Holešovic je totiž nedostupný ostrov. Podobně je na tom většina malých, ale i velkých prodejen v evakuovaných oblastech. Zavřen je i obchodní dům Tesco na Národní třídě v centru hlavního města. Jeho ztráty z několikadenní pauzy budou sice stonásobně vyšší než u drobných obchodníků, ale ti zase škodu na tržbách pocítí citelněji. "V poslední době vyděláváme jen kolem osmnácti tisíc korun za den. Konkurence je velká a každý další den, kdy máme zavřeno, nás vyjde draho," říká prodavačka z trafiky. "Ovšem mít pořád takové tržby jako v úterý před evakuací, to by bylo něco jiného," dodává, jen za dopoledne totiž utržila dvacet tisíc korun. Stejnou zkušenost mají i velké hypermarkety. "Dopoledne byl největší nápor, odpoledne lidé spíše sledovali zprávy, ale večer se prodej opět zvýšil," potvrzuje mluvčí obchodního domu Tesco. Podle ní se společnost snaží komunikovat s dodavateli, aby se nevyskytl vážnější problém v zásobování. Těch několik dní záplav se prostě musí zvládnout.
"Povodňoví turisté" s fotoaparáty či kamerami na krku se snaží přes výstrahy policistů dostat co nejblíže k Vltavě a fotit či točit záběry rozbouřené řeky. Ne všechny prodavačky z pražských obchodů ale mají co prodávat. "Nemám šanci se dostat do obchodu. Přijdeme tak asi o patnáct tisíc korun," stýská si prodavačka Milada Hronková z pražské trafiky v Holešovicích. Oblast, ve které stojí její obchod, je téměř pod vodou. "Šla jsem pěšky v šest hodin ráno z Kobylis, ale zbytečně. Nedostala jsem se přes řeku," dodává. Z Holešovic je totiž nedostupný ostrov. Podobně je na tom většina malých, ale i velkých prodejen v evakuovaných oblastech. Zavřen je i obchodní dům Tesco na Národní třídě v centru hlavního města. Jeho ztráty z několikadenní pauzy budou sice stonásobně vyšší než u drobných obchodníků, ale ti zase škodu na tržbách pocítí citelněji. "V poslední době vyděláváme jen kolem osmnácti tisíc korun za den. Konkurence je velká a každý další den, kdy máme zavřeno, nás vyjde draho," říká prodavačka z trafiky. "Ovšem mít pořád takové tržby jako v úterý před evakuací, to by bylo něco jiného," dodává, jen za dopoledne totiž utržila dvacet tisíc korun. Stejnou zkušenost mají i velké hypermarkety. "Dopoledne byl největší nápor, odpoledne lidé spíše sledovali zprávy, ale večer se prodej opět zvýšil," potvrzuje mluvčí obchodního domu Tesco. Podle ní se společnost snaží komunikovat s dodavateli, aby se nevyskytl vážnější problém v zásobování. Těch několik dní záplav se prostě musí zvládnout.
</TEXT>
</DOC>
<DOC>
<DOCID>LN-20020815049</DOCID>
<DOCNO>LN-20020815049</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Většina investičních společností pozastavila kvůli povodním obchodování s podílovými listy otevřených podílových fondů. "Po-dle našich informací bude minimálně několik dní mimo provoz AKRO IS, ČP invest, InvestAGe, Investiční kapitálová společnost KB, J &amp;T Asset Management, Newton Investment a ŽB-Trust," řekl generální manažer Unie investičních společností Martin Hanzlík. Investiční společnost České spořitelny funguje normálně, ke zvýšeným odkupům podílových listů zatím nedochází, řekl náměstek ISČS Petr Schůt. Objemy obchodů jsou mírně nižší, zřejmě kvůli výpadku poboček, které jsou kvůli zatopení zavřené, dodal.
</TEXT>
</DOC>
<DOC>
<DOCID>LN-20020815050</DOCID>
<DOCNO>LN-20020815050</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Burza cenných papírů Praha se včera rozhodla neobchodovat, protože většina makléřských firem kvůli rozsáhlým záplavám vůbec nepracuje. "Vzhledem k situaci na trhu, kdy obchodování by se nezúčastnila naprostá většina nejvýznamnějších obchodníků, nebude zahájeno obchodování," řekl včera dopoledne zástupce generálního tajemníka BCPP Jiří Opletal. Sama burza byla na záložním systému k obchodování technicky připravena a provoz by zvládla. Pro zbylé obchodníky alespoň zpřístupnila systém, takže je možné například stahovat úterní výsledky či vypořádávat kontrakty. Mimoburzovní RM-Systém, který po uzavření pražské burzy zůstal jediným organizátorem obchodů s cennými papíry, včera měl mimo provoz deset ze 77 obchodních míst. Ostatní pobočky bez problémů obchodovaly. V převážné většině byl důvodem vypnutý proud v důsledku záplav, uvedl provozní náměstek Jaroslav Šírek.
</TEXT>
</DOC>
<DOC>
<DOCID>LN-20020815051</DOCID>
<DOCNO>LN-20020815051</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Generální ředitel České rafinérské Ivan Ottis včera kvůli stoupající vodě rozhodl o odstavení výroby v rafinerii v Kralupech nad Vltavou a zároveň vydal pokyn zvýšit zpracování ropy v rafinerii v Litvínově. Před druhou hodinou odpolední začala včera kanály pronikat voda do prostoru rafinerie a současně byl odstaven centrální systém dodávky požární vody. Většina pracovníků hasičského sboru rafinerie v Kralupech působí při zátopových pracích ve městě, nebyly proto splněny základní podmínky požární bezpečnosti. Česká rafinérská ujistila, že výroba pohonných hmot bude zajištěna, i když povodňová vlna ohrozí Kralupy nad Vltavou.
</TEXT>
</DOC>
<DOC>
<DOCID>LN-20020815052</DOCID>
<DOCNO>LN-20020815052</DOCNO>
<DATE>08/15/02</DATE>
<TITLE>
Přírodní a finanční katastrofy nevyloučíme, lze ale minimalizovat jejich následky
</TITLE>
<TEXT>
Pokud se mluví o velké vodě a financích, bývá to téměř výhradně v souvislosti s vyčíslením škod. Připomeňme si stručně, že škody způsobené záplavami v roce 1997 dosáhly hodnoty 60 miliard korun. Nyní je ale ještě brzy na kvalifikované odhady. Ekonomové se sklony k cynismu mohou počítat, jak rekonstrukce a nová výstavba na zaplavených územích přispěje k růstu hrubého domácího produktu. Lze provádět i efektní srovnání škod způsobených povodněmi a špatnými úvěry v českých bankách (z čehož povodně samozřejmě vyjdou jako celkem legrační záležitost).
</TEXT>
<HEADING>
Josefův efekt
</HEADING>
<TEXT>
Nabízí se ale jiný, zajímavější pohled na souvislosti ekonomie a záplav. V roce 1906 se britský koloniální úředník Harold Edwin Hurst začal zajímat o statistiky nilských záplav, které sahají až do roku 622 př. n. l. Ačkoli se na první pohled zdálo, že mohutnost záplav je jednoduše popsatelná náhodná veličina, při bližším zkoumání vyšly najevo pozoruhodné okolnosti. Víceletá období silných záplav byla střídána periodami relativně nízké hladiny Nilu. Pro tento jev zavedl později matematik Benoit Mandelbrot označení "Josefův efekt" podle slavného biblického proroctví ("... sedm let velké hojnosti zažije země Egyptská, avšak sedm let nedostatku bude následovat.") Na rozdíl od Josefova proroctví ale bylo chování Nilu složitější - žádné pravidelné cykly, žádné jednoduše předvídatelné chování. Dlouhodobou "paměť" Nilu a jiných řek lze číselně vyjádřit Hurstovým exponentem (zájemci mohou najít rozsáhlé podklady na internetu), fyzikální podstatu jevu však vysvětlit nelze. Hurstovy studie chování Nilu, které vycházely v letech 1933 až 1959, patří dnes ke klasice v oboru hydrologie. Kupodivu snad ještě většího ohlasu se Hurstovým pracím dostalo v oblasti kvantitativní finanční ekonomie. Zvídaví matematici a finančníci, inspirovaní teorií deterministického chaosu, začali propočítávat ekonomické časové řady stejným způsobem, jakým kdysi Hurst analyzoval nilské záplavy. Zjistili, že mnohé finanční časové řady se chovají podobně jako vodní toky. Zejména jde o měny v podmínkách volně plovoucího kursu a o akciové indexy. Nabídka a poptávka například po české koruně je výslednicí mnoha finančních toků - přímých investic, portfoliových investic, spekulativních transakcí, dovozu a vývozu zboží a služeb, turistického ruchu - které se "slévají" dohromady a v konečném důsledku vytvářejí kurs měny. Finanční toky se chovají podobně jako vodní toky - vykazují střednědobé trendy, které nejsou jednoduše předvídatelné. Tyto trendy jsou ostatně typickou charakteristikou vývoje měnových kursů, nikoli pouze české koruny.
</TEXT>
<HEADING>
Sedm let hojnosti?
</HEADING>
<TEXT>
Ještě zajímavější je chování akciových trhů. Při pohledu na většinu amerických a západoevropských akciových indexů můžeme identifikovat několikaletá období nadprůměrného růstu, po kterých následují nuzné časy. Během let 1993 - 97 zažily trhy téměř přesně oněch biblických "sedm let hojnosti", po nichž následoval doposud probíhající pokles. Marně bychom však v historii burzovních obchodů hledali skutečné cykly: statistická analýza jejich existenci vyvrací. Neexistuje pravidelná perioda ani amplituda výkyvů. Toto zjištění platí i pro vývoj reálné ekonomiky. "Hospodářský cyklus" neexistuje - navzdory rozšířenému používání tohoto pojmu. Existují jen nepravidelné fluktuace, jejichž výkyvy se ekonomové snaží omezovat pomocí monetární a fiskální politiky. Vrátíme-li se k záplavám a změnám klimatu, i zde vidíme střídání období sucha a vlhka, nízkých a vysokých teplot. Podle názoru klimatologů bylo posledních 50 let výrazně suchých, takže možná nejsme svědky zhoubného vlivu globálního oteplování, ale celkem normálního vývoje. Finance, ekonomika a počasí mají jednu společnou vlastnost. Jde o velmi složité systémy, jejichž chování nelze spolehlivě modelovat a předpovídat. Větru a dešti nelze poručit, stejně jako nelze plánovat ani ekonomiku. Je pouze možné se předem připravit. Záplavy lze snáze zvládat, pokud riziková území nejsou zastavěna a pokud všechny varovné a záchranné systémy správně fungují. Ekonomické potíže nemusí vést ke krizi, pokud funguje management v bankách, pojišťovnách, v penzijních fondech a v podnicích vystavených měnovému riziku. Nelze vyloučit nebezpečí přírodních ani finančních katastrof, lze však účinně minimalizovat jejich následky.
Ještě zajímavější je chování akciových trhů. Při pohledu na většinu amerických a západoevropských akciových indexů můžeme identifikovat několikaletá období nadprůměrného růstu, po kterých následují nuzné časy. Během let 1993 - 97 zažily trhy téměř přesně oněch biblických "sedm let hojnosti", po nichž následoval doposud probíhající pokles. Marně bychom však v historii burzovních obchodů hledali skutečné cykly: statistická analýza jejich existenci vyvrací. Neexistuje pravidelná perioda ani amplituda výkyvů. Toto zjištění platí i pro vývoj reálné ekonomiky. "Hospodářský cyklus" neexistuje - navzdory rozšířenému používání tohoto pojmu. Existují jen nepravidelné fluktuace, jejichž výkyvy se ekonomové snaží omezovat pomocí monetární a fiskální politiky. Vrátíme-li se k záplavám a změnám klimatu, i zde vidíme střídání období sucha a vlhka, nízkých a vysokých teplot. Podle názoru klimatologů bylo posledních 50 let výrazně suchých, takže možná nejsme svědky zhoubného vlivu globálního oteplování, ale celkem normálního vývoje. Finance, ekonomika a počasí mají jednu společnou vlastnost. Jde o velmi složité systémy, jejichž chování nelze spolehlivě modelovat a předpovídat. Větru a dešti nelze poručit, stejně jako nelze plánovat ani ekonomiku. Je pouze možné se předem připravit. Záplavy lze snáze zvládat, pokud riziková území nejsou zastavěna a pokud všechny varovné a záchranné systémy správně fungují. Ekonomické potíže nemusí vést ke krizi, pokud funguje management v bankách, pojišťovnách, v penzijních fondech a v podnicích vystavených měnovému riziku. Nelze vyloučit nebezpečí přírodních ani finančních katastrof, lze však účinně minimalizovat jejich následky.
</TEXT>
</DOC>
<DOC>
<DOCID>LN-20020815053</DOCID>
<DOCNO>LN-20020815053</DOCNO>
<DATE>08/15/02</DATE>
<TITLE>
Veřejnoprávní média nezklamala
</TITLE>
<TEXT>
V boji s přírodní katastrofou je největším nepřítelem nedostatek informací, který vnáší do už tak komplikovaného dění ještě větší zmatek. Co nestihnou starostové vlastními prostředky, mohou dohnat média, především ta veřejnoprávní, která svými vlnami okamžitě pokryjí každý kout republiky. Státem řízená televize a rozhlas se v letošních povodních chovají téměř příkladně. Obě média už desítky hodin chrlí nepřetržité povodňové zpravodajství, které v Praze i jinde pomohlo mnoha lidem urychlit evakuaci. Televize dokonce včera odpoledne přišla na to, že orientaci v povodňové situaci potřebují i cizinci, a tu a tam vyslala pod zprávami anglické a německé titulky s kontaktními čísly. Fázové zpoždění, které provázelo titulky pro jinojazyčné aktéry záplav, jako by vystihlo celkově zpomalené mediální reakce. Dokud se pod vodou topil jih Čech, normální program se tak výrazně neměnil. Jakmile začala být ohrožena Praha, všechno nabralo úplně jiné obrátky, rozměr a kvalitu. A povodně během chvíle živě "pokryly" celou republiku, dokonce i na internetové síti. Je myslím jasné, proč toto krátké zaváhání: nikdo si neuměl připustit, že katastrofa může dosáhnout takových rozměrů. Politikům se podobné věci neodpouštějí, televize a rozhlas jsou na tom lépe. Dnešní kvalitní servis už teď dává na počáteční zádrhel zapomenout.
</TEXT>
</DOC>
<DOC>
<DOCID>LN-20020815054</DOCID>
<DOCNO>LN-20020815054</DOCNO>
<DATE>08/15/02</DATE>
<TITLE>
S batůžkáři evakuační plán nepočítal
</TITLE>
<TEXT>
Zahraniční turisté, kteří se nešťastnou shodou okolností ocitli v zátopových oblastech Prahy, museli být pochopitelně evakuováni. Ti z pětihvězdičkových hotelů do pětihvězdičkových hotelů. Ti z méněhvězdičkových do méněhvězdičkových. Pochopitelně nejhůře dopadli evakuovaní obyvatelé nejlevnějších hostelů. Těch je, nebo spíš bylo, třeba v Karlíně nepočítaně. Tyto "finančně slabší" cizince s batůžky na zádech pražští ubytovatelé rozhodně nehýčkali. V úterý jsme mohli v mnoha pražských ulicích pozorovat zmatené turisty, kteří zjevně nevěděli, co se děje a kam mají jít. Naštěstí se většinou našel někdo, kdo jim vysvětlil, že na hlavní město se valí stoletá voda a poradil jim, kam se mají obrátit. Procentuálně je takových "chudých" turistů v Praze nejvíce. Znamená to, že s sebou pochopitelně přinesou i nejvíce peněz, a to nejen restauratérům a svým ubytovatelům, ale ve svém důsledku především hlavnímu městu. Péči o místní občany zvládli záchranáři výtečně, pro jinou krizovou situaci v české metropoli bude ale muset záchranářský scénář počítat i s cizinci. Vždyť nemalé částky potřebné na opravy povodněmi poničeného města přinesou právě budoucí "chudí" turisté.
</TEXT>
</DOC>
<DOC>
<DOCID>LN-20020815055</DOCID>
<DOCNO>LN-20020815055</DOCNO>
<DATE>08/15/02</DATE>
<TITLE>
Povodeň nepostihla jen Karlův most
</TITLE>
<TEXT>
Sledovat povodeň jen zpovzdálí, prostřednictvím sdělovacích prostředků a telefonu, je poučné. Člověk si všimne i toho, co přímým aktérům bezděčně unikne, a co o nich ledacos prozradí. Tak třeba dočasný pražský primátor Igor Němec v úterý odpoledne televizním divákům bezelstně sdělil, že všechno probíhá velmi dobře. Měl tím nejspíš na mysli, že dobře fungují záchranné systémy, za které je odpovědný. Patrně ho přitom vůbec nenapadlo, jak asi jeho slova zapůsobí na lidi, které stoupající voda vyhání z bytů a kteří si někde v provizorní ubytovně zoufale představují, co je doma po návratu čeká. Místostarosta odkudsi z jižních Čech ve středu svůj telefonický příspěvek zahájil slovy: "Myslíme na Prahu..." A vysvětlil, že u nich už voda začíná klesat, zatímco Prahu to nejhorší teprve čeká. Dojalo mě to: ten člověk nese obrovskou odpovědnost, určitě se moc nevyspal, pokud se vůbec dostal do postele, opadající voda odhaluje děsivou spoušť, kterou bude nutné zlikvidovat - a přitom má starosti o to, co se děje v Praze. A cítí potřebu dodat Pražanům naději, povzbudit je! Ano, takového člověka bych s chutí volila. Není divu, že se zahraniční novináři zajímají především o to, co bude se Staroměstským náměstím a Karlovým mostem, vždyť většina jejich čtenářů z Česka nejspíš nic jiného nezná. Zato pražští zastupitelé by mohli a měli vědět například to, že značně pošramocený most v Písku je nejstarší v Čechách nebo že severočeská města nejhorší katastrofy teprve čekají...
</TEXT>
</DOC>
<DOC>
<DOCID>LN-20020815056</DOCID>
<DOCNO>LN-20020815056</DOCNO>
<DATE>08/15/02</DATE>
<TITLE>
Jednou z nejvýše zaplavených oblastí je pražská Kampa. Právě tam ve svém domě sledovala vzrůstající hladinu i Radka Kvačková, redaktorka LN, která se rozhodla v této nepravidelné rubrice podělit o své dojmy.
</TITLE>
<TEXT>
Ve skutečnosti jsem to čekala celý život, přesněji od okamžiku, kdy jsme se do malého domečku u malostranského Velkopřevorského mlýna nastěhovali. Můj dědeček byl poslední mlynář, který tu ve třicátých letech minulého, tedy dvacátého století působil. Z vyprávění jsem měla dojem, že to byl spíš boj s dluhy než s vodou. Porážka ale přišla z jiné strany než od věřitelů - od komunistů, kteří začátkem padesátých let mlýn zabrali (a dosud nevrátili). Naštěstí ne celý - obytnou část nám nechali.
</TEXT>
<HEADING>
Když nekouká žádný schod
</HEADING>
<TEXT>
Naneštěstí na ni ale převedli všechny dluhy na objektu ležící. Babička je splácela z minimální penze skoro do smrti i za bolševika, který užíval část budovy jako sklad Kovomatu, později jako loděnici a zařízení Ústředního výboru Československého svazu tělesné výchovy a sportu. Zbytek hypotéky jsem musela doplatit státu já, když jsme se s mužem v sedmdesátých letech rozhodli oddělit od objektu provizorní garáž a to, čemu jsme říkali babiččin kurník. Ano, hned vedle mlýna mívala babička ještě v šedesátých letech několik slepic. Sídlily v takové nízké zřícenině bez oken s popraskanou kamennou zdí. Tatínek tvrdil, že chtít něco takového rekonstruovat na bydlení je nesmysl, podobně mluvila i většina odborníků z oboru stavebnictví. Někteří ale naopak mínili, že jde přinejmenším o jedinečné místo. Pět let jsme sbírali různá povolení, ale nakonec se přece jenom podařilo prosekat metrovými zdmi maličká okna, zadlužit se na dvacet let, přivést z náměstí elektřinu, plyn a prokopat přípojku k městské kanalizaci. Stěhovali jsme se v prosinci 1974. Byl to netypický prosinec. Teplo a déšť. Čertovka, která teče pod našimi okny, se asi o metr vzedmula. Dělávala to často. Znala jsem ji dobře, vždyť jsem od malička bydlela u ní. Byl tu ale jeden zásadní rozdíl. Až do té doby jsem se na ní dívala z prvního poschodí obytné části mlýna. Teď okénkem v přízemí. Zdála se mi nová. Hrozivá. Celou noc jsem nespala v hrůze, že se kalná voda začne valit mezi rámy dovnitř. Tenkrát k tomu nedošlo. A až do letoška k tomu nedošlo ani celé další čtvrtstoletí, i když řeka hrozila mnohokrát. Časem jsem se naučila vědět: Když jsou na protějším břehu, u někdejšího máchadla, vidět namísto osmi schodů jen dva, jako při naší první noci v domečku, ještě se nic neděje. Když nekouká žádný schod, je to horší. Jednou, začátkem osmdesátých let, stoupla asi metr nad schody. Zase jsem několik dní nespala, ale k nejhoršímu nedošlo. Spouštěla jsem tehdy každou chvíli z okna knoflík na niti místo olovnice a měřila. K parapetu chyběly skoro ještě dva metry.
To, co přišlo před několika dny, se zpočátku zdálo také poměrně nevinné. První vlna nebyla malá, ale my se cítili dost otužilí. Už bylo hůř, říkali jsme si. První signál, že, situace je vážná, jsem zaslechla v sobotu dopoledne z rádia. "Budeme mít starosti," řekla meteoroložka. V neděli odpoledne jsem byla v redakci. Připravovala jsem rozhovor s Václavem Bělohradským, s nímž jsem dva dny před tím seděla u nás doma v atriu, když zpravodajci řešili, co dají na pondělí jako hlavní zprávu. Kolega, který mluvil s kýmsi z meteorologů, něco říkal svému šéfovi. Ten reagoval nahlas: "To je vono." Pro jistotu se ale ještě zeptal. "Fakt je to tak vážný?" Za chvíli se vrátil z malé porady vedení: "Je to jasný, na jedničku děláme tu potopu." V pondělí už jsem nemohla v práci vydržet. Rychle jsem dokončila pár rozdělaných věcí a jela domů. S žaludkem jako kámen. Když jsem odcházela od svého pracovního stolu, ještě mne napadlo - a zejtra je napotvoru třináctýho. Se švagrovou, která bydlí vedle, ale v prvním patře, jsme začaly nosit knihy, které máme u nás doma až k podlaze, z nejnižší přihrádky do podkroví našeho domečku. Když jsme zjistily, že je musíme napřed trochu vyluxovat, protože je na nich prach, samotným nám to přišlo k smíchu. Ale vyluxovaly jsme je. Večer přijel syn s dívkou, kterou si má za pět dní brát, že nám pomůžou stěhovat. Začali, ale zprávy v televizi se večer zdály být poměrně optimistické. Kolem deváté odešli na pivo a já si vzala prášek na uklidnění. Tušila jsem, že bude dobré se na příští dny vyspat. Podařilo se mi usnout, ale kolem jedné slyším v domě ruch. "Co se děje?" Děti slyšely po cestě domů do Košíř v autě podstatně dramatičtější zprávy, a tak se vrátily nosit dál. Ráno v šest už jsem slyšela tlampače a příkaz k evakuaci. Opět jsem odmotala provázek a uvázala na jeho konec závaží. K parapetu chybělo metr dvacet. Odnosili jsme, co se dalo, a odjeli i k synovi na košířský kopec. Od té doby jsme byli odkázáni na televizi.
</TEXT>
<HEADING>
Voda sahá vysoko
</HEADING>
<TEXT>
Popravdě řečeno, předsevzala jsem si, že se dívat nebudu. Počkám, až to skončí a pak se podívám skutečnosti přímo do očí. Jenže to nešlo. Bylo nás v bytě sedm, všichni hltali obrazovku a vyhnout se tomu nedalo. Nejhorší způsob, jak se dozvídat o tragédii, je právě sledování televize. Je to jakoby vám pižlali díru do hlavy nikoliv na jeden ráz, ale s přestávkami na pokračování. Voda stoupá a bude ještě hůř, ozývalo se každou chvíli. Ve středu odpoledne se mému bratrovi, který se běžně stará o mlýnské kolo u velkopřevorského mlýna, konečně podařilo dostat se na Karlův most a udělat tam odtud fotografii. Bylo zřejmé, že to, čeho jsem se celá ta léta obávala jako zlého snu, je tady. Voda sahá vysoko nad okna. Nikdy jsem nechtěla dělat v domečku žádné větší rekonstrukce. Pořád jsem říkala: podlahové topení? Plovoucí podlaha? Ani nápad. Jak něco takovýho uděláme, určitě přijde velká voda a zničí to. Novou podlahu jsme tedy nedělali, zůstaly původní přilepené koberce. Ale před měsícem jsme už museli vyměnit kotel. Muž hned volal do servisu: "Lze vyčistit kotel po velké vodě? Ne, takže na odpis, říkáte." Bydlet v "Pražských Benátkách", je romantické a hezké, zvlášť když má člověk kolem sebe rodinu. Vždycky jsem ale věděla, že to má svou Achillovu patu. Vždycky jsem taky tušila, že se člověk nemůže dívat na katastrofy pořád jenom v televizi z měkkého křesla. Někdy přijde řada i na něj, aby v takovách šotech taky účinkoval. Teď účinkuju já. Přesněji my. Dceřin byt v přízemí obytné části mlýna dostal zásah také. Byl čerstvě rekonstruovaný.
Popravdě řečeno, předsevzala jsem si, že se dívat nebudu. Počkám, až to skončí a pak se podívám skutečnosti přímo do očí. Jenže to nešlo. Bylo nás v bytě sedm, všichni hltali obrazovku a vyhnout se tomu nedalo. Nejhorší způsob, jak se dozvídat o tragédii, je právě sledování televize. Je to jakoby vám pižlali díru do hlavy nikoliv na jeden ráz, ale s přestávkami na pokračování. Voda stoupá a bude ještě hůř, ozývalo se každou chvíli. Ve středu odpoledne se mému bratrovi, který se běžně stará o mlýnské kolo u velkopřevorského mlýna, konečně podařilo dostat se na Karlův most a udělat tam odtud fotografii. Bylo zřejmé, že to, čeho jsem se celá ta léta obávala jako zlého snu, je tady. Voda sahá vysoko nad okna. Nikdy jsem nechtěla dělat v domečku žádné větší rekonstrukce. Pořád jsem říkala: podlahové topení? Plovoucí podlaha? Ani nápad. Jak něco takovýho uděláme, určitě přijde velká voda a zničí to. Novou podlahu jsme tedy nedělali, zůstaly původní přilepené koberce. Ale před měsícem jsme už museli vyměnit kotel. Muž hned volal do servisu: "Lze vyčistit kotel po velké vodě? Ne, takže na odpis, říkáte." Bydlet v "Pražských Benátkách", je romantické a hezké, zvlášť když má člověk kolem sebe rodinu. Vždycky jsem ale věděla, že to má svou Achillovu patu. Vždycky jsem taky tušila, že se člověk nemůže dívat na katastrofy pořád jenom v televizi z měkkého křesla. Někdy přijde řada i na něj, aby v takovách šotech taky účinkoval. Teď účinkuju já. Přesněji my. Dceřin byt v přízemí obytné části mlýna dostal zásah také. Byl čerstvě rekonstruovaný.
</TEXT>
</DOC>
<DOC>
<DOCID>LN-20020815057</DOCID>
<DOCNO>LN-20020815057</DOCNO>
<DATE>08/15/02</DATE>
<TITLE>
Jen ten, kdo je schopen oschnout a začít stavět nově a jinde, nejenže přežije, ale dokonce získá
</TITLE>
<TEXT>
Právě probíhající záplavy jsou pro mnoho našich spoluobčanů bez mediální nadsázky traumatickou událostí. Z pohledu klinické psychologie a psychiatrie je traumatická událost definována jako mimořádně nebezpečná situace, která se vymyká běžné lidské zkušenosti se světem. Tato situace s sebou přináší celou řadu specifických (v dané chvíli však obvyklých) psychologických jevů. Podívejme se na některé z nich. Bezprostřední reakce lidí přímo uprostřed hrůzného dění se individuálně velice liší. Každý jedná podle svých momentálních schopností, možností a osobnostní výbavy. Pokud se však člověk dostane mezi onu čtvrtinu nebo třetinu postižených, u nichž se v rámci traumatické události postupně rozvine tzv. "katastrofický syndrom", bývá jeho chování a prožívání ve většině případů podobné či stejné jako u ostatních lidí z této skupiny.
</TEXT>
<HEADING>
Nebezpečí P. S. P.
</HEADING>
<TEXT>
V první fázi je člověk šokován, omráčen tím, co se kolem něj děje a nebezpečí smrti, zranění, anebo riziko veliké majetkové ztráty si příliš neuvědomuje. Jedná instinktivně, z vnějšího pohledu však často zcela nepochopitelně. Např. ohromen zkázou bloumá po domě, který se může každou chvíli zřítit, čímž se nevědomky vystavuje dalšímu ohrožení. V druhé fázi nastupuje výrazná pasivita oběti a neschopnost začít sám od sebe něco dělat. Zároveň s tím je však v tuto chvíli člověk nejlépe manipulovatelný, ovladatelný a velmi snadno následuje druhé. To je důležitá věc pro záchranáře a jiné pomáhající, protože objeví-li se jedinec, schopný zavelet, jasně přikázat, rozdělit a delegovat činnost, postižený obvykle dobře spolupracuje, je ukázněný a svědomitý. Ovšem v jeho okolí se musí objevit pevná a zřetelně čitelná osoba, která krok za krokem strukturuje další dění. Ve třetí fázi již bezprostřední nebezpečí pominulo a ke slovu přicházejí emoce, nejčastěji úzkost, panika, agrese, smutek. Postižení lidé se velmi obtížně na cokoli soustřeďují a mají nutkavou potřebu stále dokola vyprávět druhým, co se jim přihodilo. Je velmi důležité jim vymezit přijímající čas pro jejich stereotypní vyprávění, protože to je přirozený mechanismus znovuodžití celé situace v již bezpečných podmínkách. Tím dochází k postupnému snižování vnitřního napětí, kdy se naléhavé ostří bezprostředních emocí pomalu otupuje. Pro zpracování a následné vyrovnání se s mimořádně silným prožitkem je to nezbytný první krok. Celá třetí fáze může být poznamenaná pozvolným rozvojem tzv. "posttraumatické stresové poruchy" (P. S. P.). Ačkoli zde mluvíme o "poruše", nejedná se v pravém slova smyslu o nemoc, ba právě naopak. Člověk se sice chová jinak než za běžných okolností, ale po prožité hrůze je to vlastně přiměřená reakce na traumatický zážitek. Nejčastějšími symptomy P.S.P. bývají: nutkavě se vracející znovuprožívání události, intenzivní úzkost, obtížné usínání, nepříjemné sny, pocity viny, ztráta zájmu o důležité činnosti, podrážděnost a hněv, velké problémy se soustředěním a přemrštěná reakce na překvapení (lekavost). P. S. P. je velmi nepříjemná, trýznivá, avšak postupem času sama odezní, a to i bez odborné pomoci. Pokud by se tyto projevy označovaly již za patologické, měly by trvat déle než jeden měsíc nebo by se měly výrazněji prohloubit, u disponovaných jedinců zejména směrem k těžkým depresím, nezvladatelným panickým úzkostem, fobiím a v extrémním případě k psychotické epizodě. V takovém případě je odborná pomoc klinického psychologa nebo psychiatra více než vhodná. U problematiky P. S. P. je velmi účinnou metodou psychoterapie, v komplikovanějších případech kombinovaná s přechodným užíváním léků.
</TEXT>
<HEADING>
V nových kolejích
</HEADING>
<TEXT>
Proč však celý problém rovnou "medicinalizovat", dělat z něj škálu poruch a tvářit se, že psychologové nebo psychiatři jsou nyní důležitější, než skutečně jsou? Z aktuálního průběhu povodní vidíme, že lidé v naší zemi jsou velmi schopní si pomáhat sami a sobě navzájem. Vidíme také jeden z velice pozitivních jevů globalizace v možnosti vzájemného propojení. Kontinuální zpravodajství, velmi dobrý, technický a jasný tok informací bez zbytečných emocí nebo neuvážené podpory davové paniky v zájmu dramatizace a vyšší sledovanosti zpravodajství. To vše poskytuje opěrné body, vytváří lépe čitelný vnější svět, čímž se podstatně snižuje nejistota a z ní plynoucí úzkost. Dá se to přirovnat k stavění protipovodňových bariér. Systematická a věcná stavba informační struktury je nejlepší obranou proti vlně chaosu a úzkostných záplav mezi lidmi. A ještě pár myšlenek o struktuře. Aktuální událost záplav je psychologickou situací se třemi základními charakteristikami: nepředvídatelností, neovlivnitelností a výzvou pro hranice lidských schopností a odolnosti. Takto charakterizovaný typ události vždy představuje zásadní a masivní úder pro naši vnitřní strukturu a hierarchii hodnot. Je to útok na naše dosavadní vnímání světa, lidí kolem sebe i vlastního místa na světě. Do této chvíle jsme někam směřovali, měli jsme určité cíle a během několika hodin je všechno jinak. Povodňová vlna nesmetla pouze domy, mosty a stromy, ale smetla i vnitřní stavbu postiženého člověka a otřásla jeho vírou v další smysluplnou existenci. Stará struktura je náhle pryč a jediným východiskem je postavit novou. Pozor! Již nebude stejná jako ta předešlá. Nad postiženým člověkem se totiž v tomto okamžiku rozevřela standardní past. Čas plyne s vodou objektivně kupředu, ale člověk má tendenci subjektivně věci vracet zpět k staré jistotě. Kéž by to bylo jako dřív, to se nemělo stát, jak dokážu, aby se všechno vrátilo do starých kolejí. Staré koleje již jednak nejsou a navíc je postižený "vlnou" zanesen na jiné místo ve svém existování. Kdo se stále ohlíží a vrací zpět, zkamení v depresi na místě. Kdo je schopen oschnout a začít stavět nově a jinde, nejenže přežije, ale dokonce získává. Zkušenosti z minulých povodní na severní Moravě ukazují, že pokud byl chlap schopen přijít ke svému zničenému domu, společně s manželkou zaplakat, poté nazout holínky, navléci rukavice, uchopit vědra, lopatu, kolečko a začít bez většího rozjímání nad smyslem toho počínání vyvážet bahno někam na hromadu, zatímco manželka mu udělala grog, zjistila co nejvíce nových informací o dalších možnostech a po šichtě ho plácla tvrdě po zádech se slovy: "Jsi dobrej, ještě, že tě mám.", tak takový chlap a taková ženská všechno přežili nejlépe. A najednou se ukázalo, že támhle vedle je také nějaký chlap a támhle také. Dali se dohromady a vznikla parta, zcela nová struktura a pospolitost, která to už potom někam opravdu dotáhla. Bez psychologa. Mimochodem, podobné katastrofy, jako jsou současné povodně, přinášejí možnost výrazného znovuoživení mužského principu a role ve společnosti. Zatímco vousaté feministky sedí v kalných vlnách svých gender studies, chlapi se začínají zvedat a brodit po pás ve vodách s těžkými pytli na zádech, aby postavili hráze. Jejich normální ženy jim doma dělají svačiny, vaří grog a váží si jich. Staví novou strukturu. To je velmi dobré. Tyto záplavy jsou totiž zcela jistě momentální katastrofou, ale nemusí se stát celoživotní tragédií.
Proč však celý problém rovnou "medicinalizovat", dělat z něj škálu poruch a tvářit se, že psychologové nebo psychiatři jsou nyní důležitější, než skutečně jsou? Z aktuálního průběhu povodní vidíme, že lidé v naší zemi jsou velmi schopní si pomáhat sami a sobě navzájem. Vidíme také jeden z velice pozitivních jevů globalizace v možnosti vzájemného propojení. Kontinuální zpravodajství, velmi dobrý, technický a jasný tok informací bez zbytečných emocí nebo neuvážené podpory davové paniky v zájmu dramatizace a vyšší sledovanosti zpravodajství. To vše poskytuje opěrné body, vytváří lépe čitelný vnější svět, čímž se podstatně snižuje nejistota a z ní plynoucí úzkost. Dá se to přirovnat k stavění protipovodňových bariér. Systematická a věcná stavba informační struktury je nejlepší obranou proti vlně chaosu a úzkostných záplav mezi lidmi. A ještě pár myšlenek o struktuře. Aktuální událost záplav je psychologickou situací se třemi základními charakteristikami: nepředvídatelností, neovlivnitelností a výzvou pro hranice lidských schopností a odolnosti. Takto charakterizovaný typ události vždy představuje zásadní a masivní úder pro naši vnitřní strukturu a hierarchii hodnot. Je to útok na naše dosavadní vnímání světa, lidí kolem sebe i vlastního místa na světě. Do této chvíle jsme někam směřovali, měli jsme určité cíle a během několika hodin je všechno jinak. Povodňová vlna nesmetla pouze domy, mosty a stromy, ale smetla i vnitřní stavbu postiženého člověka a otřásla jeho vírou v další smysluplnou existenci. Stará struktura je náhle pryč a jediným východiskem je postavit novou. Pozor! Již nebude stejná jako ta předešlá. Nad postiženým člověkem se totiž v tomto okamžiku rozevřela standardní past. Čas plyne s vodou objektivně kupředu, ale člověk má tendenci subjektivně věci vracet zpět k staré jistotě. Kéž by to bylo jako dřív, to se nemělo stát, jak dokážu, aby se všechno vrátilo do starých kolejí. Staré koleje již jednak nejsou a navíc je postižený "vlnou" zanesen na jiné místo ve svém existování. Kdo se stále ohlíží a vrací zpět, zkamení v depresi na místě. Kdo je schopen oschnout a začít stavět nově a jinde, nejenže přežije, ale dokonce získává. Zkušenosti z minulých povodní na severní Moravě ukazují, že pokud byl chlap schopen přijít ke svému zničenému domu, společně s manželkou zaplakat, poté nazout holínky, navléci rukavice, uchopit vědra, lopatu, kolečko a začít bez většího rozjímání nad smyslem toho počínání vyvážet bahno někam na hromadu, zatímco manželka mu udělala grog, zjistila co nejvíce nových informací o dalších možnostech a po šichtě ho plácla tvrdě po zádech se slovy: "Jsi dobrej, ještě, že tě mám.", tak takový chlap a taková ženská všechno přežili nejlépe. A najednou se ukázalo, že támhle vedle je také nějaký chlap a támhle také. Dali se dohromady a vznikla parta, zcela nová struktura a pospolitost, která to už potom někam opravdu dotáhla. Bez psychologa. Mimochodem, podobné katastrofy, jako jsou současné povodně, přinášejí možnost výrazného znovuoživení mužského principu a role ve společnosti. Zatímco vousaté feministky sedí v kalných vlnách svých gender studies, chlapi se začínají zvedat a brodit po pás ve vodách s těžkými pytli na zádech, aby postavili hráze. Jejich normální ženy jim doma dělají svačiny, vaří grog a váží si jich. Staví novou strukturu. To je velmi dobré. Tyto záplavy jsou totiž zcela jistě momentální katastrofou, ale nemusí se stát celoživotní tragédií.
</TEXT>
</DOC>
<DOC>
<DOCID>LN-20020815058</DOCID>
<DOCNO>LN-20020815058</DOCNO>
<DATE>08/15/02</DATE>
<TITLE>
Praha pod vodou. Tímto lakonickým sdělením popisovaly včera světové deníky kritickou situaci v české metropoli.
</TITLE>
<GEOGRAPHY>LONDÝN/PAŘÍŽ</GEOGRAPHY>
<TEXT>
Ničivých záplav v Čeké republice a zejména kritické situace v Praze si všímají všechny světové agentury. Snímky zaplavené české metropole se objevily na předních stránkách významných deníků v Evropě i ve světě. Agentuře Reuters včera historické jádro Prahy spíše než pulsující obchodní centrum kandidující na vstup do Evropské unie připomínalo "opuštěné kulisy Hollywoodu". Agentura si také všimla boje záchranářů, "kteří se zoufale rvou o záchranu pražských středověkých mostů a architektury, když rozvodněná řeka zaplavuje Staré Město. Britská BBC se zaměřila zejména na situaci v české metropoli. Věnovala se problémům, ke kterým by došlo při protržení protipovodňových bariér v Praze. "To by pak znamenalo zaplavení historického centra hlavního města České republiky," konstatovala BBC. "Některé úřady již vyjádřily optimismus nad tím, že to nejhorší mají lidé za sebou, jiné však informují, že ta největší povodňová vlna ještě dorazí," psala včera BBC. Situaci v Praze včera nepřetržitě sledovala i americká CNN. "Praha se připravuje na nejhorší záplavy za 500 let," hlásila CNN. Zdůrazňovala práci lidí bojujících za záchranu Karlova mostu, jednoho z nejoblíbenějších návštěvních míst v Praze. "Praha bojuje za záchranu svých pokladů," hlásal titulek včerejšího vydání britského listu The Times, vedle něhož byl připojen kreslený vtip popisující návštěvníka Prahy, který si vylévá vodu ze svého hotelového pokoje. Deník informoval i o situaci v pražských nemocnicích, z nichž musely být evakuovány stovky pacientů. "Návštěvníci Prahy byli hotelovým personálem probuzeni časně ráno a byli odvezeni autobusy ven z města," napsal The Times. O záplavách rozsáhle informovaly i francouzské deníky. "Jako klení Golema začaly rozzuřené vlny jindy tak klidné Vltavy podemílat nejvyšší pilíře Karlova mostu," napsal list Le Figaro. Zdůraznil také, že mimo Prahu jsou povodní nejvíce postiženy jižní a západní Čechy. Reportér listu Libération začal svůj příspěvek neobvyklým zážitkem z letadla přistávajícího v Praze. "Jak nás upozornil kapitán letu ve chvíli, kdy spoj Paříž-Praha přistával, po levém boku můžeme vidět rozsah toho, co natropila voda," napsal Libération.
</TEXT>
<HEADING>
Bezprecedentní katastrofa
</HEADING>
<TEXT>
Deník Le Parisien označil záplavy ve střední Evropě za "bezprecedentní katastrofu". V případě České republiky informoval o rozsáhlých evakuacích obyvatel a všiml si i toho, že prezident Václav Havel se kvůli povodním rozhodl předčasně vrátit z dovolené v Portugalsku. O záplavách obsáhle informovaly na svých titulních stránkách i italské deníky. "Praha pod vodou", zněl titulek listu Corriere della Sera. Článek v deníku La Stampa se věnoval zejména dalším evakuacím, které byly nařízené magistrátem v centru Prahy. "Situace v Praze se dramatizuje. Voda na Staroměstském náměstí by mohla dosáhnout až úrovně sochy Jana Husa," varoval polský list Gazeta. Informoval také o rozsáhlých evakuacích obyvatel. "V centru města je slyšet kvílivé zvuky sirén, které vyzývají všechny k evakuaci centra města. Ulice blokují hasičské a policejní vozy," popisoval kritickou situaci polský deník.
Deník Le Parisien označil záplavy ve střední Evropě za "bezprecedentní katastrofu". V případě České republiky informoval o rozsáhlých evakuacích obyvatel a všiml si i toho, že prezident Václav Havel se kvůli povodním rozhodl předčasně vrátit z dovolené v Portugalsku. O záplavách obsáhle informovaly na svých titulních stránkách i italské deníky. "Praha pod vodou", zněl titulek listu Corriere della Sera. Článek v deníku La Stampa se věnoval zejména dalším evakuacím, které byly nařízené magistrátem v centru Prahy. "Situace v Praze se dramatizuje. Voda na Staroměstském náměstí by mohla dosáhnout až úrovně sochy Jana Husa," varoval polský list Gazeta. Informoval také o rozsáhlých evakuacích obyvatel. "V centru města je slyšet kvílivé zvuky sirén, které vyzývají všechny k evakuaci centra města. Ulice blokují hasičské a policejní vozy," popisoval kritickou situaci polský deník.
</TEXT>
</DOC>
<DOC>
<DOCID>LN-20020815059</DOCID>
<DOCNO>LN-20020815059</DOCNO>
<DATE>08/15/02</DATE>
<GEOGRAPHY>MOSKVA</GEOGRAPHY>
<TEXT>
Lijáky a vichřice v Krasnodarském kraji u Černého moře si zatím vyžádaly 59 lidských životů. Přímořské lázeňské letovisko Širokaja Balka se zcela vylidnilo. Po živelní pohromě, která před týdnem nejvíce postihla právě toto středisko, hrozí nebezpečí epidemií. Hasiči a záchranáři stále vytahují z moře auta, která proud odnesl i do vzdálenosti 25 kilometrů. Pátrací akce se proto rozšířily až k městu Anapa. Potápěči v úterý našli na mořském dně jeden stánek a dokonce i chatu, které proud vody smetl z hor do moře. Stále ještě se pátrá po pohřešovaných lidech. Záchranáři už prohledali více než 4000 kilometrů pobřeží a téměř pět kilometrů čtverečních mořského dna. Nadále platí zákaz koupání v Černém moři kolem města Novorossijska, které 8. srpna postihlo hned několik silných dešťových přívalů.
</TEXT>
</DOC>
<DOC>
<DOCID>LN-20020815060</DOCID>
<DOCNO>LN-20020815060</DOCNO>
<DATE>08/15/02</DATE>
<TITLE>
Ostatní zprávy
</TITLE>
<GEOGRAPHY>DUBAJ</GEOGRAPHY>
<TEXT>
Příslušníci irácké opoziční skupiny podporované Spojenými státy postřelili vlivného mladšího syna iráckého diktátora Saddáma Husajna Kusaje. Podle včerejšího vydání saúdskoarabského listu Aš-Šark al-Avsat Kusaj utrpěl zranění při přepadení začátkem měsíce. List citoval Irácký národní kongres (INC) se sídlem v Londýně, který tvrdí, že 1. srpna v Bagdádu utrpěl velitel elitních Republikánských gard Kusaj zranění na paži. Iráčtí představitelé se k této záležitosti dosud nevyjádřili. Zprávu zatím nebylo možné ověřit ani z nezávislých zdrojů.
DUBAJ - Příslušníci irácké opoziční skupiny podporované Spojenými státy postřelili vlivného mladšího syna iráckého diktátora Saddáma Husajna Kusaje. Podle včerejšího vydání saúdskoarabského listu Aš-Šark al-Avsat Kusaj utrpěl zranění při přepadení začátkem měsíce. List citoval Irácký národní kongres (INC) se sídlem v Londýně, který tvrdí, že 1. srpna v Bagdádu utrpěl velitel elitních Republikánských gard Kusaj zranění na paži. Iráčtí představitelé se k této záležitosti dosud nevyjádřili. Zprávu zatím nebylo možné ověřit ani z nezávislých zdrojů.
</TEXT>
</DOC>
<DOC>
<DOCID>LN-20020815061</DOCID>
<DOCNO>LN-20020815061</DOCNO>
<DATE>08/15/02</DATE>
<TITLE>
Ostatní zprávy
</TITLE>
<GEOGRAPHY>DŽANÍN</GEOGRAPHY>
<TEXT>
Jeden z velitelů ozbrojené složky palestinského radikálního hnutí Hamas přišel včera o život pod troskami domu, který izraelská armáda demolovala v městečku Túbás severně od Džanínu. Násir Džarrár, jehož totožnost a smrt potvrdila i palestinská strana, stál v čele místní skupiny Oddílů Izzuddína Kásama v Džanínu. Tělo bylo nalezeno v sutinách domu dalšího člena Hamasu, který izraelští vojáci nejprve ostřelovali z tanku a poté strhli buldozery. Džarrár se podle izraelského armádního komuniké už od loňska podílel na přípravách protiizraelských atentátů a v poslední době své teroristické aktivity obnovil. Připravoval údajně útoky proti výškovým budovám na izraelském území za použití sebevražedných atentátníků.
DŽANÍN - Jeden z velitelů ozbrojené složky palestinského radikálního hnutí Hamas přišel včera o život pod troskami domu, který izraelská armáda demolovala v městečku Túbás severně od Džanínu. Násir Džarrár, jehož totožnost a smrt potvrdila i palestinská strana, stál v čele místní skupiny Oddílů Izzuddína Kásama v Džanínu. Tělo bylo nalezeno v sutinách domu dalšího člena Hamasu, který izraelští vojáci nejprve ostřelovali z tanku a poté strhli buldozery. Džarrár se podle izraelského armádního komuniké už od loňska podílel na přípravách protiizraelských atentátů a v poslední době své teroristické aktivity obnovil. Připravoval údajně útoky proti výškovým budovám na izraelském území za použití sebevražedných atentátníků.
</TEXT>
</DOC>
<DOC>
<DOCID>LN-20020815062</DOCID>
<DOCNO>LN-20020815062</DOCNO>
<DATE>08/15/02</DATE>
<TITLE>
Ostatní zprávy
</TITLE>
<GEOGRAPHY>LONDÝN</GEOGRAPHY>
<TEXT>
Británie by se mohla stát terčem teroristických útoků ve stylu loňských zářijových útoků v USA, pokud se zapojí do vojenských operací proti Iráku. Vyplývá to z varování, které britským úřadům adresoval radikální muslimský duchovní. Šajch Omar Bakrí Mohammed z organizace Al-Muhadžirún, jejíž snahou je změnit Británii na islámský stát, řekl, že si je vědom hrozeb přicházejících od muslimských radikálů z celého světa. Ti vyhrožují, že pokud se Británie jakkoli bude angažovat proti Iráku, zaútočí na britském území.
LONDÝN - Británie by se mohla stát terčem teroristických útoků ve stylu loňských zářijových útoků v USA, pokud se zapojí do vojenských operací proti Iráku. Vyplývá to z varování, které britským úřadům adresoval radikální muslimský duchovní. Šajch Omar Bakrí Mohammed z organizace Al-Muhadžirún, jejíž snahou je změnit Británii na islámský stát, řekl, že si je vědom hrozeb přicházejících od muslimských radikálů z celého světa. Ti vyhrožují, že pokud se Británie jakkoli bude angažovat proti Iráku, zaútočí na britském území.
</TEXT>
</DOC>
<DOC>
<DOCID>LN-20020815063</DOCID>
<DOCNO>LN-20020815063</DOCNO>
<DATE>08/15/02</DATE>
<TITLE>
Ostatní zprávy
</TITLE>
<TEXT>
NEW YORK - Mezinárodní sdružení nevládních organizací na podporu Mezinárodního trestního soudu (ICC) v úterý v prohlášení vydaném v New Yorku obvinilo USA, že v souvislosti s ICC vyvíjejí nepřípustný nátlak na ostatní země. "Vláda Spojených států je chce přimět k tomu, aby přistoupily na její požadavek a zavázaly se respektovat imunitu amerických občanů vůči tribunálu," uvádí se v prohlášení. To odsuzuje, že vláda USA přijala rozhodnutí, podle něhož země podporující zřízení soudu, ale které nesouhlasí s výjimkou pro občany USA, mají být postiženy ukončením americké podpory pro vojenský výcvik a vzdělávání, jakož i zrušením finanční podpory při nákupu vojenské techniky.
</TEXT>
</DOC>
<DOC>
<DOCID>LN-20020815064</DOCID>
<DOCNO>LN-20020815064</DOCNO>
<DATE>08/15/02</DATE>
<TITLE>
Ostatní zprávy
</TITLE>
<TEXT>
TEL AVIV - V Izraeli včera začalo první stání v soudním procesu s generálním tajemníkem palestinského hnutí Fatah Marvánem Barghútím. Izraelský civilní soud během 15minutového stání 43letého Barghútího formálně obvinil z vraždy, pokusu o vraždu, spolčování za účelem vraždy, držení zbraní a výbušnin a "činnosti v teroristické organizaci". Barghútí všechna obvinění popřel. Pokud ale bude usvědčen z vraždy, hrozí mu až doživotní vězení. Barghútí je první prominentní palestinskou osobností, která stanula před izraelským civilním soudem pro svou protiizraelskou činnost během palestinské intifády, zahájené v září 2000.
</TEXT>
</DOC>
<DOC>
<DOCID>LN-20020815065</DOCID>
<DOCNO>LN-20020815065</DOCNO>
<DATE>08/15/02</DATE>
<TITLE>
Nejméně 95 zraněných a šest mrtvých. Taková byla upřesněná bilance řádění záplav v Sasku ze včerejšího večera.
</TITLE>
<GEOGRAPHY>BERLÍN</GEOGRAPHY>
<TEXT>
Na většině území Německa sice včera přestalo pršet a povodňová situace se začala částečně zlepšovat, na velkých řekách, zejména na Labi, se ale hlavní nápor vody teprve očekával. Záplavová vlna se už v noci z úterý na včerejšek začala šířit ze Saska do Saska-Anhaltska. Již v úterý večer byl vyhlášen nejvyšší stupeň povodňového poplachu v Dessau. Pod vodou se ocitly také vesnice Jessnitz a Raguhn, tisíce osob byly evakuovány. V Sasku-Anhaltsku se zároveň počítá s překonáním dosavadních rekordů v průtoku vody v řekách, kterých bylo dosaženo v roce 1954. Nejvážnější situace však trvá v Sasku, kde včera s rozsáhlými záplavami nadále bojovaly Drážďany. Evakuováno zde bylo již okolo 20 000 lidí. Upřesněné zprávy zároveň trochu zmírnily úterní bilanci obětí v Sasku - tehdy se mluvilo o osmi mrtvých. Těch prý do včerejšího večera bylo pouze šest. Počet zraněných většinou lehce - byl včera kolem 95. K všeobecnému zmatku a růstu napětí v postižených saských oblastech přispělo i to, že v zemi se do značné míry zhroutila pevná i mobilní telefonní síť. Velké napětí vládlo včera v Řezně, kde se do Dunaje vlévá řeka Regen. Na 400 pomocníků tam od včerejších ranních hodin zoufale obnovovalo hráz z pytlů s pískem, která chrání starobylé centrum a které hrozilo nebezpečí protržení. Katastrofální situace vládne v městečku Eilenburg, které leží 20 kilometrů od Lipska. Podle očitých svědků v jeho zaplavených ulicích plavaly i mrtvé krávy. Právě o záplavách v Eilenburgu včera podrobně informoval tisk. V úterý kolem čtvrté hodiny odpoledne nikdo netušil, že se blíží velká voda. "Jakákoliv varování nebral nikdo vážně," tvrdí šestačyřicetiletá místní rodačka Waltraud Lapisová. Mnoho z lidí z dvacetitisícového Eilenburgu se tak touto dobou bezstarostně procházelo centrem města. Říčka Mulde, kterou se lze normálně projít s vyhrnutými nohavicemi, se ale během krátké chvíle změnila v rozbouřenou řeku, která Eilenburg zaplavila. Polovina z obyvatel městečka musela být evakuována. Mnoho lidí si přitom z domů nestačilo odnést ani cennosti. Někteří z nich byli ubytováni v tělocvičnách. Jiní se přestěhovali do motelů u blízké dálnice. Majitelé ubytovacích zařízení v okolí zatopeného městečka byli asi tak jedinými, kteří se z katastrofy mohli radovat. Mnoho lidí však své domy opustit nestačilo a zůstali v nich uvězněni jako v obléhané pevnosti ulicemi okolo nich se valí rozbouřená voda.
</TEXT>
<HEADING>
Miliony eur pro postižené
</HEADING>
<TEXT>
Německý kancléř Gerhard Schröder na včerejším zasedání spolkové vlády představil plán na pomoc obětem povodní. Ten obsahuje mimo jiné bezplatné poskytnutí 3500 záchranářů ze spolkových prostředků. Dále kancléř ohlásil zvláštní program zvýhodněných úvěrů na obnovu zničeného majetku v rozsahu sto milionů eur, okamžitou pomoc na obnovu domácností - rovněž ve výši 100 milionů eur, 25 milionů eur na obnovu infrastruktury a 50 milionů eur na vytvoření 5000 nových pracovních míst v postižených oblastech.
Německý kancléř Gerhard Schröder na včerejším zasedání spolkové vlády představil plán na pomoc obětem povodní. Ten obsahuje mimo jiné bezplatné poskytnutí 3500 záchranářů ze spolkových prostředků. Dále kancléř ohlásil zvláštní program zvýhodněných úvěrů na obnovu zničeného majetku v rozsahu sto milionů eur, okamžitou pomoc na obnovu domácností - rovněž ve výši 100 milionů eur, 25 milionů eur na obnovu infrastruktury a 50 milionů eur na vytvoření 5000 nových pracovních míst v postižených oblastech.
</TEXT>
</DOC>
<DOC>
<DOCID>LN-20020815066</DOCID>
<DOCNO>LN-20020815066</DOCNO>
<DATE>08/15/02</DATE>
<GEOGRAPHY>BRATISLAVA/VÍDEŇ</GEOGRAPHY>
<TEXT>
Přestože v některých oblastech Rakouska, Německa, České republiky a také Slovenska záplavy ustupují, v dalších oblastech těchto zemí naopak hladina některých řek prudce stoupá. Mezi nově ohroženými místy je Bratislava, kde v průběhu včerejšího dne neustále stoupala hladina Dunaje. Od včerejšího rána platí v Bratislavě stav ohrožení. Hladina Dunaje zde včera odpoledne vystoupila na 916 centimetrů. V Devíně stoupl Dunaj na 889 centimetrů při průtoku 9604 metrů krychlových za sekundu. Během dneška nebo zítřka očekává slovenská metropole stoletou vodu. Na Slovensku je záplavami postižen nejvíce okres Brezno. Meteorologové očekávají pokračování srážek zejména nad západním územím země. V sousedním Rakousku spolková země Horní Rakousy včera hlásila převážně stabilní nebo mírně klesající hladiny menších toků, záplavová vlna se posouvá na dolní tok Dunaje. Největší problémy mají tedy nadále v Dolních Rakousích, nejnověji pak i pod Vídní, kde byla zaplavena například obec Fischamend. Záplavy si zatím vyžádaly sedm obětí. Určité ulehčení prožívá město Krems, kde se podle posledních informací zřejmě podařilo odvrátit hrozící protržení narušené hráze. Pro jistotu však byla evakuována i nedaleká obec Stein. Kritické chvíle prožívá naopak město Grafenwörth v okrese Tulln, které je zaplaveno vodami řeky Kamp. Hydrologové však na druhé straně brzdí přílišný optimismus a poukazují na to, že návrat do normálu bude trvat ještě dlouho. Například vídeňský odborník Bernhard Pelikan upozorňuje na to, že voda z nasáklé půdy bude odtékat jen velmi pomalu a potrvá celé týdny, než se hladiny řek, zvláště těch velkých, vrátí na původní stav.
</TEXT>
</DOC>
<DOC>
<DOCID>LN-20020815067</DOCID>
<DOCNO>LN-20020815067</DOCNO>
<DATE>08/15/02</DATE>
<TITLE>
Jak fungují evakuační střediska, co potřebují, co jim přebývá a jak jim můžete pomoci
</TITLE>
<TEXT>
Po celé republice se lidé zapojují v pracích na pomoc postiženým oblastem. Stavějí zábrany, odstraňují první škody, pomáhají při evakuaci.
Vinohradská ulice v Praze 2 vypadá stejně jako v jiné dny. V parku lidé venčí své psy, voda z fontány uprostřed stále stříká. Na první pohled trochu podmračený srpnový den. V budově základní školy K. V. Raise ve Slezské ulici se však připravují na příliv evakuovaných ze zatopených oblastí Prahy. Božena Hásková, která přijímá telefonáty s nabídkami pomoci a podává informace o možnosti ubytování ve škole, říká: "V současné době nevíme, kolik přesně tady budeme mít lidí. Podle rozhodnutí evakuační komise bychom měli ubytovat 850 evakuovaných. Nevím, jestli tolik lidí zvládneme. Budeme se snažit udělat, co bude v našich silách." Před vchodem do školy visí výrazná cedule s nápisem "Žádáme naléhavě spoluobčany o kapesní svítilny. Eventuelně základní hygienické potřeby a vodu. Díky." V Základní škole Na Smetance je už ubytováno zhruba 50 evakuovaných lidí. Na chodbách je rušno, protože do školy právě dovezli náklad matrací, prostěradla z nedalekého hotelu a přikrývky. Ředitelka školy Hana Vítová říká: "Každou minutu přichází nabídky jak materiální pomoci, tak pomoci s prací. Nemůžeme si stěžovat na občanskou solidaritu ani na organizaci z pozice krizového centra, protože vše zatím funguje." Na Smetance mají i základní potraviny pro případ nouze. Chtějí-li občané stále pomoci, mohou na Smetanku donést trika, ručníky a karimatky. "Lidé, co u nás jsou, přišli sami během dnešního dne a noci. Očekáváme, že dnes večer u nás bude sto až sto padesát lidí. Všechno zatím máme pod kontrolou." V centru Prahy je situace o něco komplikovanější. "V současné době je u nás 50 lidí. Všem spoluobčanům děkujeme za pomoc, ale vzhledem k tomu, že se škola nachází téměř na hranici záplavové oblasti, nevíme, jestli nebudeme evakuovat sami. Proto již další věci nepotřebujeme." říká pan Frk ze základní školy na Uhelném trhu. "Zatím máme všechno potřebné. Dostali jsme zásoby pokrývek i hygienické potřeby od obce a krizového centra," dodává. Obdobná situace se opakuje na všech místech, kde se scházejí evakuovaní lidé.
</TEXT>
<HEADING>
Jídla je na jihu Čech dost
</HEADING>
<TEXT>
"Jídlo nám nevozte, techniku ano," vzkazují vesměs pracovníci krizových center. Vítáni jsou i dobrovolníci, kteří by na místě pomohli s likvidací následků povodně. Vodu, jídlo ani oděvy nepotřebuje krizové centrum v Českých Budějovicích. "Pomohl nám Červený kříž, a vzhledem k tomu, že Vltava už ustoupila a lidé se vracejí domů, žádnou další pomoc tohoto typu nevyužijeme," vzkazuje náměstek primátora Zdeněk Čáp. Lidé, kteří by chtěli v Českých Budějovicích přiložit ruku k dílu, se mohou hlásit přímo v krizovém centru (038/635 48 09). V Písku nejvíce uvítají technické prostředy: kontejnery a vozy na odpad, nejlépe i s obsluhou, vysoušeče, kalová čerpadla a přístroje na tlakové vysoušení. "Hledáme rovněž dobrovolníky na úklidové práce, zatím ale z řad místních obyvatel. Ubytování 'přespolních' momentálně představuje komplikaci. Až však voda ustoupí, určitě se nám bude hodit každá pomocná ruka," zdůraznil Tomáš Zajíček z krizového centra. Ústí nad Labem to nejhorší teprve čeká. Místí krizový štáb zatím pouze eviduje všechny nabídky. "Jakmile bude třeba, určitě je využijeme," potvrzuje radnice. Jiná je situace v Kralupech nad Vltavou. Tamější krizový štáb naléhavě žádá o pomoc. Přivítá vodu, balené potraviny i hygienické potřeby.
</TEXT>
<HEADING>
Skauti chtějí pomoci
</HEADING>
<TEXT>
Nabídky pomoci přijímá ministerstvo školství. Jedná se o možnost ubytovat děti, jejichž domovy zaplavila voda a rodiče je nemají kam umístit. "Evidujeme velké množství nabídek. Hlásí se například dětské domovy, které mohou ubytovat větší počet postižených. Nescházejí ale ani nabídky typu: 'ubytuji dvě děti ve svém panelovém dva plus jedna'. Každá nabídka je vítána," zdůraznili pracovníci krizové linky ministerstva (tel: 02/66 10 65 31). Pomoc může spočívat i v maličkostech. Hygienici po zkušenostech s povodněmi na Moravě varují: Komáři zaútočí. Lidé by neměli zapomínat na repelentní přípravky. Právě ty se mohou stát i vítaným příspěvkem evakuovaným lidem. Dobrovolníci, kteří se chtějí podílet na práci v postižených oblastech, se mohou hlásit například prostřednictvím e-mailu organizaci Člověk v tísni (pinf@czech-tv.cz). Databázi dobrovolníků eviduje rovněž vyhledávač Centrum na své internetové stránce (www.centrum.cz). Pomocnou ruku v současné situaci nepotřebují jen lidé, ale také domácí zvířata. Markéta Rysková z pražské organizace ochránců zvířat vzkazuje: "Pokud naleznete opuštěné či zraněné zvíře, přineste nám je." Takhle se k nim podle jejích slov dostala kočka, kterou stará paní vylovila přímo z okraje Vltavy. Organizace převzala rovněž některá domácí zvířata od evakuovaných obyvatel Prahy. "Uvítáme krmení, veterinární prostředky i dobrovolníky, kteří nám mohou přijít pomoci," vzkazuje Rysková. (tel: 0728/31 75 72)
Nabídky pomoci přijímá ministerstvo školství. Jedná se o možnost ubytovat děti, jejichž domovy zaplavila voda a rodiče je nemají kam umístit. "Evidujeme velké množství nabídek. Hlásí se například dětské domovy, které mohou ubytovat větší počet postižených. Nescházejí ale ani nabídky typu: 'ubytuji dvě děti ve svém panelovém dva plus jedna'. Každá nabídka je vítána," zdůraznili pracovníci krizové linky ministerstva (tel: 02/66 10 65 31). Pomoc může spočívat i v maličkostech. Hygienici po zkušenostech s povodněmi na Moravě varují: Komáři zaútočí. Lidé by neměli zapomínat na repelentní přípravky. Právě ty se mohou stát i vítaným příspěvkem evakuovaným lidem. Dobrovolníci, kteří se chtějí podílet na práci v postižených oblastech, se mohou hlásit například prostřednictvím e-mailu organizaci Člověk v tísni (pinf@czech-tv.cz). Databázi dobrovolníků eviduje rovněž vyhledávač Centrum na své internetové stránce (www.centrum.cz). Pomocnou ruku v současné situaci nepotřebují jen lidé, ale také domácí zvířata. Markéta Rysková z pražské organizace ochránců zvířat vzkazuje: "Pokud naleznete opuštěné či zraněné zvíře, přineste nám je." Takhle se k nim podle jejích slov dostala kočka, kterou stará paní vylovila přímo z okraje Vltavy. Organizace převzala rovněž některá domácí zvířata od evakuovaných obyvatel Prahy. "Uvítáme krmení, veterinární prostředky i dobrovolníky, kteří nám mohou přijít pomoci," vzkazuje Rysková. (tel: 0728/31 75 72)
</TEXT>
</DOC>
<DOC>
<DOCID>LN-20020815068</DOCID>
<DOCNO>LN-20020815068</DOCNO>
<DATE>08/15/02</DATE>
<TITLE>
České Budějovice
</TITLE>
<TEXT>
Aktuální situace - České Budějovice
Voda opadá. Lidé se začínají vracet do svých domovů.
Ačkoliv se mírně zvedá hladina řeky Stěnavy na Broumovsku, nehrozí oblasti žádné nebezpečí. Náchod nabízí humanitární pomoc, techniku k odstraňování škod a místa k ubytování evakuovaných osob.
Krizové linky: 0441/40 51 11 (sběrná stanice pro všechny, kteří chtějí přispět humanitárním darem) adresa: Komenského 313, (areál bývalé autoškoly).
Internetové adresy: www.mestonachod.cz metuje@volny.cz
Rozhlasové stanice: ČRo Olomouc 106,8 FM, 92,8 FM a 88,7 FM
Hladiny řek stále stoupají, do zítřka se čeká nárůst ještě o cca 80 cm. Probíhá evakuace obyvatel Mělníka. Uzavřen Starý i Nový most přes řeku Labe.
Shromaždiště: Základní školy ve Velvarech bývalé kasárny v Kralupech nad Vltavou učňovské středisko v AERU ZŠ v Revoluční ulici v Lobečku
Shromaždiště humanitární pomoci (jídlo...): ZŠ Mikovice, ulice 28. říjuna Kulturní a společenské středisko v Lobečku
Pardubice
Aktuální situace - Pardubice
Na třech řekách v okolí Pardubic jsou hlášeny povodňové stupně č. 1, nebezpečí oblasti nehrozí.
Rozhlasové stanice: ČRo Ústí nad Labem 88,8 FM, 98,5 FM, 102,2 FM a 103,1 FM Rádio North Music 95,2 FM a 89,3 FM
Nemocnice: Masarykova nemocnice, areál Bukov, ul. Sociální péče 12a, areál Na Kabátě ul. Na Kabátě 285, areál Pasteurova, ul. Pasteurova 9, areál V podhájí, ul. Podhájí 21
Shromaždiště: Univerzita Purkyněho penzion Cpobyt, ul. Klíšská 53
</TEXT>
</DOC>
<DOC>
<DOCID>LN-20020815069</DOCID>
<DOCNO>LN-20020815069</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Psychologové pracují především v centrech, kam jsou evakuováni obyvatelé ze zaplavených území. "V tak velké koncentraci lidí dochází k vysokému emočnímu napětí," charakterizuje stručně Miroslav Luczka, ředitel pražského Městského centra sociálních služeb a prevence. Psychická krize se ale může objevit i po několika týdnech. Úzkost, potíže se spaním, tlak na prsou, žaludeční problémy, bolesti hlavy. Naplánujte si konkrétní činnosti na nejbližší hodiny: úklid, kontakt s blízkými, kontakt s pojišťovnou, řemeslníky a podobně. Konkrétní pracovní program nám pomůže překonávat psychickou krizi. Ačkoli to je velmi těžké, psychologové doporučují srovnat si v hlavě svůj hodnotový žebříček. Zní to možná jako fráze, ale přežít je nejdůležitější... Projevy krize se mohou objevit i u lidí, kteří nebyli sami přímo záplavami ohroženi. Podle slov Miroslava Luczka, ředitele pražského Městského centra sociálních služeb a prevence, nikdo v tuto chvíli nedokáže odhadnout, jak hodně současná povodeň zamíchá společenským vědomím. A ty hlavně z toho důvodu, že jsou ohroženy historické památky v centru Prahy i jiných měst. Ani tyto pocity podle něj není dobré bagatelizovat.
</TEXT>
</DOC>
<DOC>
<DOCID>LN-20020815070</DOCID>
<DOCNO>LN-20020815070</DOCNO>
<DATE>08/15/02</DATE>
<TITLE>
Náš národ katastrofa vždy dokáže stmelit, říká ředitelka oblastního Českého červeného kříže pro Prahu 3,6 a 8 Soňa Matoušková.
</TITLE>
<TEXT>
Odkdy probíhá zásobování v evakuačních střediscích v hlavním městě?
Začalo se s ním od úterního dopoledne, kdy již byli někteří lidé v evakuačních střediscích a dokončovala se evakuace dalších občanů z postižených oblastí. V první fázi jsme do středisek vozili to, co jsme zpočátku měli. Jednalo se především o pitnou vodu, polívky a jiné potraviny. Přísun vody jsme odpoledne zastavili, protože jsme jí měli poměrně dostatek a všechna střediska se nám podařilo zásobit. Nastal však večer a neměli jsme ani kapku vody. Takže jsme museli znovu vyhlásit sbírku.
</TEXT>
<HEADING>
Jaká byla odezva ze strany veřejnosti?
</HEADING>
<TEXT>
Vůbec první, kteří se nám ozvali, byli vietnamští občané. Přivezli nám dva kamiony instantních polévek. Máme s nimi již z minulosti nejlepší zkušenosti. Ať je jakákoliv katastrofa, tak byli vietnamští podnikatelé pokaždé první. Vždy si pokládají za čest, že mohou pomoci. Musím ale především zdůraznit úžasný přístup českých občanů. Po prvních výzvách nám potřebné věci nepřetržitě nosili a stále jich jsou davy.
Vedle potravin jsou důležité i hygienické potřeby. Ty jste do středisek rozváželi kdy?
Začali jsme je sbírat až v úterních odpoledních hodinách, protože jsme předpokládali, že na ně budou lidé myslet. Mysleli jsme si, že si každý mýdlo a kartáček na zuby vezme s sebou. Přesvědčili jsme se však, že ne ve všech případech se to stalo.
</TEXT>
<HEADING>
Jak se veřejnost dozví, co je právě potřeba?
</HEADING>
<TEXT>
Spolupracujeme s rádii a televizí, kde se pravidelně naše požadavky aktualizují. Rozhodně si nemůžeme v tomto směru stěžovat. Zkušenosti s médii máme vynikající.
</TEXT>
<HEADING>
Ozvaly se a pomohly vám i velké firmy?
</HEADING>
<TEXT>
Samozřejmě. Stalo se nám, že některá střediska neměla dostatek postelí. Požádali jsme například Tesco. Během hodiny nám nabídli veškerá lehátka, lůžka či matrace, které měli na skladě. Přivezli i potraviny. Hypernova nám téměř okamžitě dodala deky, které jsme potřebovali. Coca-Cola a Pepsi-Cola nám dodaly vodu atd. Vedle těchto velkých firem se nám ozvalo nepřeberné množství malých a středních podnikatelů.
</TEXT>
<HEADING>
Máte problémy s distribucí?
</HEADING>
<TEXT>
Jakmile začala evakuace z postižených oblastí, tak se nám ihned začali hlásit dobrovolní řidiči a přijížděli is vlastními nákladními auty. S některými máme ohromné zkušenosti již ze záplav na Moravě v roce 1997.
Co vám nejvíc chybí a čeho naopak máte přebytek?
Nechci uvádět nic konkrétního, protože situace se mění každou chvíli. Lidé by v tomto případě měli sledovat televizi a rozhlas, kde jsou naše potřeby aktualizovány. V této fázi rozhodně nepotřebujeme vůbec ošacení.
</TEXT>
</DOC>
<DOC>
<DOCID>LN-20020815071</DOCID>
<DOCNO>LN-20020815071</DOCNO>
<DATE>08/15/02</DATE>
<TITLE>
(stav k 14. 8. 2002)
</TITLE>
<HEADING>
JIHOČESKÝ KRAJ
</HEADING>
<TEXT>
V okrese Český Krumlov byla nadále neprůjezdná obec Staré Dobrkovice a silnice II/160 v úseku Větřní - Český Krumlov. Zprůjezdněna byla silnice I/39 v úseku mezi Českým Krumlovem a Kájovem. V okrese Tábor bylo zcela neprůjezdné Veselí nad Lužnicí. Kdo chce jet do Českých Budějovic, musí po trase: za Soběslaví na křižovatce odbočit vlevo na Jindřichův Hradec a dále na Třeboň a Budějovice. Neprůjezdná byla silnice I/4 v úseku Čkyně - Vimperk z důvodu podemletí vozovky za obcí Čkyně. Objížďka pro nákladní dopravu je vedena po trase Čkyně - Vacov. Pro osobní dopravu po trase Čkyně - Bohumilice - Svatá Máří Vimperk. Město Veselí nad Lužnicí včetně obchvatu bylo zcela neprůjezdné. Silnice I/3 byla zaplavená. V okrese Jindřichův Hradec byla neprůjezdná silnice II/148 v úseku Kolenec - Lomnice nad Lužnicí. V okrese Strakonice jsou již průjezdné uvedené úseky silnic: - sil. I/22 Vodňany - Strakonice - Plzeň Strakonice - Písek - České Budějovice (omezení rychlosti na 30 km/h.) - Blatná (částečně průjezdná). Neprůjezdná byla stále silnice II/141 v úseku Vodňany Svinětice, kde došlo k poškození konstrukce mostu.
</TEXT>
<HEADING>
LIBERECKÝ KRAJ
</HEADING>
<TEXT>
Na okrese Česká Lípa je silnice I/9 Šébr průjezdná pro vnitrostátní dopravu. Vozidla TIR jsou odstavována v obou směrech. Silnice III. třídy v Horním Tanvaldě byla opět uvedena do provozu. Silnice I/35 v HP Hrádek nad Nisou a v obci Bílý Kostel je opět průjezdná.
</TEXT>
<HEADING>
KRAJ VYSOČINA
</HEADING>
<TEXT>
V okrese Žďár nad Sázavou zůstal neprůjezdný úsek silnice II/353 Borovice - Telecí. Zprůjezdněna již byla silnice III. třídy III/35725 Březiny Milovy.
</TEXT>
<HEADING>
ÚSTECKÝ KRAJ
</HEADING>
<TEXT>
V okrese Most již byla zprůjezdněna silnice III. třídy Litvínov - Louka, ale byla tam omezena rychlost na 30 km/hod. V okrese Ústí nad Labem byly uzavřeny silnice: I/30 v Ústí nad Labem - Lovosice. Objížďka po I/13, most Edvarda Beneše v Ústí nad Labem, II/261 Církvice - Libochovy. V Ústí nad Labem byl neprůjezdný podjezd po železniční trati v ul. Přístavní a v ul. Drážďanská. Silnice I/30 v Ústí n. Labem ve směru na Lovosice byla uzavřena pro všechna vozidla objížďka po silnici I/13. V okrese Litoměřice byla tato situace: - mosty v Litoměřicích a Roudnici nad Labem průjezdné. Neprůjezdné byly silnice: - III. třídy Počeplice - Hošťka - Lovosice (kruhový objezd) - Vaňov - most ve Štětí. Ve Štětí byla uzavřena polovina mostu ve směru ze Štětí na Roudnici n. Labem - silnice III. tř. Objížďka vede po trase Hoštka - Vetlá - Roudnice n. L.
</TEXT>
<HEADING>
JIHOMORAVSKÝ KRAJ
</HEADING>
<TEXT>
V okrese Znojmo byl u obce Strachotice uzavřen most přes řeku Dyji. Průjezdný byl most v obci Hrádek na silnici II/397. Ve Znojmě byla uzavřena silnice I/38, ulice Dukelská, uzavřen byl most na výjezdu z města směrem na HP Hatě. Dále byl ve Znojmě uzavřen most na obec Sedlešovice. V okrese Znojmo byly neprůjezdné tyto silnice: I/38 - neprůjezdný most přes Dyji (není příjezd na HP Hatě II/409 - Uherčice - Stálky II/398 Vranov n./Dyjí III. třídy Podhradí - Uherčice, Tasovice - Načeratice, Sedletice Znojmo.
</TEXT>
<HEADING>
PARDUBICKÝ KRAJ
</HEADING>
<TEXT>
Na okrese Pardubice byla zaplavená silnice III. tř. v úseku Trusnov Opočno, rozvodněná řeka Loučná. Částečná uzavírka silnice I/34 mezi obcemi Borová a Koruna, okres Pardubice v místě mostu ev. č. 34-059. Důvodem je jeho rekonstrukce.
</TEXT>
<HEADING>
PLZEŇSKÝ KRAJ
</HEADING>
<TEXT>
Na plzeňské dálnicí D 5 byl ve směru od Rozvadova na Plzeň před Plzní provoz usměrňován a řízen policií na objízdné trasy, proto Plzeň byla stále neprůjezdná. Ve směru od Prahy na Plzeň byly kamiony odstaveny již na 41. km. Průtah Praha - Rozvadov měl být zprovozněn během včerejších večerních a nočních hodin.
</TEXT>
<HEADING>
STŘEDOČESKÝ KRAJ
</HEADING>
<TEXT>
V okrese Mělník byla neprůjezdná silnice II/261 v úseku Liběchov - Štětí. V okr. Mělník byla neprůjezdná silnice II/101 v úseku Obříství - Vojkovice. Objížďka je vedena směrem na Chlumín a Dřínov, ale pouze pro osobní dopravu. Na místě je hlídka, která usměrňuje provoz. Neprůjezdná byla teplická dálnice D 8 v úseku křiž. Zdiby - 18. km (exit Nová Ves). Objížďka je vedena přes Líbeznice a Mělník. Neprůjezdné úseky silnic v okrese Beroun: II/116 - Beroun - Karlštejn (nesjízdný úsek Beroun-Závodí a Srbsko) doporučená objížďka po II/605 přes loděnici - Bubovice Mořinu. II/118 - Lochovice - hranice okr. Příbram (nesjízdný úsek z Lochovic) doporučená objížďka přes Dobříš. II/605 - Žebrák - objížďka po dálnici D 5 mezi křižovatkou Žebrák a Loděnice. III. tř. Zdice - Chodouň, Bavoryně, Hředle, Beroun, Králův Dvůr, Neumětely - Lážovice. V okr. Praha-východ zůstávaly neprůjezdné tyto silnice: II/101 v úseku Svoješice - Všechromy z důvodu vody pod železn. viaduktem. Nadále uzavřeny silnice III. tř: III. tř. Mnichovice - Stránčice III. tř. v Horoušanech. Na okrese Kutná Hora byla neprůjezdná silnice I/17 v úseku Koudelov - Podhořany. Objízdná trasa je vedena přes Přelouč. V Kralupech nad Vltavou bylo zaplaveno centrum města.
NEPRŮJEZDNÉ HRANIČNÍ PŘECHODY
* Ústecký kraj: Cínovec, Hřensko, Mníšek, Moldava.
* Jihočeský kraj: Strážný, Dolní Dvořiště - není cesta dál.
* Liberecký kraj: Hraniční přechod Hrádek nad Nisou je v současné době mezi Českem a Polskem průjezdný, ale němečtí celníci neodbavují.
* Jihomoravský kraj: Hevlín
Pramen: www.aumk.cz
</TEXT>
</DOC>
<DOC>
<DOCID>LN-20020815072</DOCID>
<DOCNO>LN-20020815072</DOCNO>
<DATE>08/15/02</DATE>
<TITLE>
PŘERUŠENÍ, OMEZENÍ A ODKLONĚNÍ ŽELEZNIČNÍ DOPRAVY (stav k 14. 8. 2002)
</TITLE>
<TEXT>
PŘERUŠENÍ DOPRAVY
RoLa (přeprava kamionů po železnici) - Rola mezi Lovosicemi a Drážďany je přerušena až do odvolání.
Německo - Vlaky z České republiky přes přechod Děčín - Bad Schandau končí v Děčíně.
</TEXT>
<HEADING>
NESJÍZDNÉ TRATĚ
</HEADING>
<TEXT>
010 Praha - Česká Třebová: uzavřena stanice Praha Holešovice (dálkové vlaky včetně mezinárodních jsou směrovány do/ze stanice Praha hl. n. místo Praha Holešovice)
011 Praha - Kolín: uzavřena stanice Praha Masarykovo nádraží (vlaky jsou směrovány do/ze stanice Praha Libeň místo Praha Masarykovo nádraží)
020 Praha - Velký Osek - Hradec Králové - Choceň: uzavřena stanice Praha Masarykovo nádraží (vlaky jsou směrovány do/ze stanice Praha Vysočany)
090 Praha - Kralupy nad Vltavou Ústí - Děčín: v úseku Praha - Kralupy nad Vltavou (dálkové mezinárodní vlaky jedou odklonem přes Lysou nad Labem a zastavují v Praze hl. n. místo Prahy Holešovic, ostatní vlaky ze severních Čech končí v Kralupech)
091 Praha - Kralupy nad Vltavou: v celém úseku (dálkové mezinárodní vlaky jedou odklonem přes Lysou nad Labem a zastavují v Praze hl. n. místo Prahy Holešovic, ostatní vlaky ze severních Čech končí v Kralupech)
092 Neratovice - Kralupy nad Vltavou: v celém úseku
120 Praha - Kladno: uzavřena stanice Praha Masarykovo nádraží (vlaky směr Kladno vyjíždí ze stanice Praha Dejvice)
171 Praha - Karlštejn - Beroun: v úseku Dobřichovice - Beroun (část dálkových vlaků jede odklonem přes Rudnou u Prahy)
172 Zadní Třebáň - Lochovice: v úseku Zadní Třebáň - Liteň
174 Beroun - Rakovník: v úseku Nižbor - Zbečno
175 Nezvěstice - Rokycany: v úseku Šťáhlavice - Nezvěstice
180 Plzeň - Domažlice: v úseku Vejprnice - Nýřany
180 Plzeň - Domažlice: v úseku Stod - Holýšov (náhradní přeprava autobusy)
183 Železná Ruda - Klatovy - Plzeň: v úseku Železná Ruda město - Železná Ruda a v úseku Klatovy - Janovice nad Úhlavou
191 Nepomuk - Blatná: v celém úseku (náhradní přeprava autobusy)
194 České Budějovice - Volary: v úseku Polná na Šumavě - Hořice na Šumavě
195 Rybník - Lipno nad Vltavou: v úseku Lipno - Vyšší Brod klášter (náhradní přeprava autobusy)
197 Volary - Číčenice: v úseku Volary Číčenice
198 Volary - Strakonice: v úseku Volary - Volyně
200 Protivín - Zdice: v úseku Lochovice - Protivín, ve stanici Písek
201 Tábor - Ražice: v úseku Putim Písek
203 Březnice - Strakonice: v úseku Březnice - Blatná
210 Praha - Vrané - Čerčany: v úseku Vrané nad Vltavou - Praha (provoz v úseku Čerčany - Vrané nad Vltavou nepřerušen)
226 Veselí nad Lužnicí - České Velenice: v úseku Veselí nad Lužnicí Nová Ves nad Lužnicí
231 Praha - Lysá nad Labem - Kolín: uzavřena stanice Praha Masarykovo nádraží (vlaky jsou směrovány do/ze stanice Praha Vysočany)
282 Vsetín - Velké Karlovice: v úseku Vsetín - Halenkov
Pramen: www.cdrail.cz
</TEXT>
</DOC>
<DOC>
<DOCID>LN-20020815073</DOCID>
<DOCNO>LN-20020815073</DOCNO>
<DATE>08/15/02</DATE>
<TITLE>
Vyplavené žumpy jsou při záplavách vedle uhynulých zvířat hlavním zdrojem bakteríí, které ohrožují lidské životy.
</TITLE>
<GEOGRAPHY>PRAHA</GEOGRAPHY>
<TEXT>
Povodně vedle jiných nebezpečí přinášejí i rizika hygienická. Ta mohou lidské zdraví ohrožovat nejen během záplav, ale především po nich. Hrozí především o různá virová a epidemiologická onemocnění. Největší riziko nákazy představuje samotná záplavová voda a bahno. Mohou být zdrojem nákazy salmonelou, úplavicí, hepatitidou typu A, tyfem či leprospirózou. "Zdrojem bakterií způsobujících tato onemocnění jsou především septiky a žumpy, jejichž obsah se do vody vylil, dále pak uhynulá zvířata a hlodavci," uvedla MUDr. Vladana Veselá z protiepidemiologického oddělení Městské hygienické stanice v Praze. Hygienici se shodují v tom, že není třeba propadat panice. Je ale nezbytně nutné řídit se základními hygienickými pravidly. "Základem je dostatek kvalitní pitné vody. Ta by se měla používat nejen k pití, ale i k omývání," nabádá Veselá.
</TEXT>
<HEADING>
Zkontrolujte studny
</HEADING>
<TEXT>
Je možné používat i vodu z cisteren, které jsou označené nápisem pitná voda. Lidé, kteří mají vlastní studnu v oblasti zasažené povodněmi, by měli přestat vodu používat, a to ani k zalévání, a nechat si prověřit její kvalitu. To se týká i studní, které nebyly zatopeny přímo. Pokud je voda ve studni závadná, je nezbytné provést její sanaci. Dalším důležitým pravidlem je používání gumových nebo latexových rukavic, holinek a pracovních obleků. Po použití je ale třeba je vyměnit či dezinfikovat. "Používání rukavic je nezbytné. Některé nemoci se totiž mohou šířit přes poraněnou pokožku. Z tohoto důvodu jsou nezbytné i holínky. V žádném případě by lidé neměli provádět úklidové práce bez těchto pomůcek," varuje Veselá. Přísná hygienická kritéria platí také pro potraviny.
</TEXT>
<HEADING>
Zaplavené potraviny nechte zlikvidovat
</HEADING>
<TEXT>
Veškeré zaplavené potraviny musí být odevzdány k likvidaci. Obaly konzerv je třeba dezinfikovat. Zákaz konzumace se týká i mražených a chlazených potravin, pokud byly v nevhodné teplotě více než dvě hodiny. Konzumovány nesmějí být ani zemědělské plodiny, které přišly do styku s povodňovou vodou. Hygienická pravidla se ale týkají i oblečení. To musí být dezinfikováno pomocí roztoku Chloraminu B nebo roztoku Sava. Stejné roztoky je možné použít i k dezinfekci podlah a nádobí. Mezi první příznaky onemocnění patří bolení břicha, průjmy a teploty. Lékaři doporučují tyto příznaky nepodceňovat a co nejdříve vyhledat odbornou pomoc. Podrobná pravidla základní hygieny po záplavách je možné nalézt na stránkách ministerstva zdravotnictví www.mzd.cz
Základní pravidla hygieny při záplavách
* k pití používat pouze balenou vodu nebo vodu z cisteren označených jako pitná voda
* nepoužívat vodu ze studní v postižených oblastech
* nevstupovat do záplavové vody a nedotýkat se uhynulých zvířat
* při každém kontaktu s povodňovou vodou a bahnem používat gumové rukavice a holínky. Obojí musí být denně ošetřeno savem.
* veškeré zaplavené potraviny odevzdat k likvidaci. Konzervy omýt savem nebo sanosilem a opláchnout pitnou vodou
* mražené a chlazené potraviny, které byly mimo potřebnou teplotu více než 2 hodiny, musí být zlikvidovány
* zničeny musí být i všechny potraviny v papírových, igelitových nebo celofánových obalech, i když jsou neporušené
</TEXT>
<HEADING>
* nekonzumovat zaplavené zemědělské plodiny
</HEADING>
<TEXT>
* veškeré prádlo, které přišlo do styku se záplavovou vodou, musí být dezinfikováno pomocí 3% roztoku Chloraminu B nebo v 10% roztoku sava
* veškeré prádlo, které přišlo do styku se záplavovou vodou, musí být dezinfikováno pomocí 3% roztoku Chloraminu B nebo v 10% roztoku sava
</TEXT>
</DOC>
<DOC>
<DOCID>LN-20020815074</DOCID>
<DOCNO>LN-20020815074</DOCNO>
<DATE>08/15/02</DATE>
<TITLE>
Pomocí sádry si lidé sami mohou zjistit, nakolik je jejich nemovitost narušena.
</TITLE>
<GEOGRAPHY>PRAHA</GEOGRAPHY>
<TEXT>
Starosti s podmáčenými domy neskončí jejich vysušením a úklidem. Je nezbytné, aby jejich majitelé věnovali velkou pozornost také statice svých domů. Voda totiž mohla narušit zdivo, a mohlo by tak hrozit zřícení staveb. Vlastníci ohrožených domů, ať už rodinných nebo činžovních, by tedy měli co nejdříve zkontrolovat stav svých nemovitostí. Prvním znakem, že k narušení zdiva došlo, jsou praskliny. Přitom může jít o praskliny zcela nové nebo o starší, které se vlivem namočení rozšířily. Mezi místa, kde se praskliny nejdříve objevují, patří vnitřní i venkovní rohy domů a okolí oken a dveří. "Na těchto místech se narušení projeví jako první," potvrdil Jindřich Ryneš, vlastník firmy provádějící statické posudky. "Praskání kamenných zdí je možné i slyšet, a to především v noci nebo v naprostém tichu," dodává. Pokud majitel domu praskliny objeví, nemusí hned volat odborníky, ale může sám zjistit, nakolik je situace kritická. Postup je podle Ryneše jednoduchý. "Stačí v místě prasklin otlouci omítku a místa zamáznout sádrou. Pokud poté zjistíme, že se sádra pohybuje, pak je nezbytné volat odborníky. Ti určí diagnózu a navrhnou řešení."
</TEXT>
<HEADING>
Čím novější stavba, tím vyšší riziko
</HEADING>
<TEXT>
Obecně platí, že čím novější dům je, tím větší riziko obvykle bývá. "Příčinou je způsob konstrukce nových domů, kde se používají stěnové systémy z kamenného zdiva," říká Ryneš. Zvýšené riziko hrozí též u domů, které mají klenbové stropy, na jejichž vrcholech se často mohou objevit praskliny. Pro činžovní domy platí stejná pravidla jako pro domy rodinné. "Narušení je vertikální, projevuje se hlavně v přízemí. Obecně však platí, že nejvíce postižené jsou domy, které mají pouze částečné podsklepení," konstatuje Ryneš. Obvyklý posun zdiva se pohybuje v rozmezí 10 - 30 centimetrů.
Obecně platí, že čím novější dům je, tím větší riziko obvykle bývá. "Příčinou je způsob konstrukce nových domů, kde se používají stěnové systémy z kamenného zdiva," říká Ryneš. Zvýšené riziko hrozí též u domů, které mají klenbové stropy, na jejichž vrcholech se často mohou objevit praskliny. Pro činžovní domy platí stejná pravidla jako pro domy rodinné. "Narušení je vertikální, projevuje se hlavně v přízemí. Obecně však platí, že nejvíce postižené jsou domy, které mají pouze částečné podsklepení," konstatuje Ryneš. Obvyklý posun zdiva se pohybuje v rozmezí 10 - 30 centimetrů.
</TEXT>
</DOC>
<DOC>
<DOCID>LN-20020815075</DOCID>
<DOCNO>LN-20020815075</DOCNO>
<DATE>08/15/02</DATE>
<TITLE>
Jak budeme uvědoměni v případě ohrožení?
</TITLE>
<TEXT>
Na území České republiky byl zaveden varovný signál "VŠEOBECNÁ VÝSTRAHA" pro varování obyvatelstva při hrozbě nebo vzniku mimořádné události.
</TEXT>
<HEADING>
Jak poznat, co je to všeobecná výstraha?
</HEADING>
<TEXT>
Zazní verbální informace (elektronické sirény) "Všeobecná výstraha, sledujte vysílání Českého rozhlasu, televize a regionálních rozhlasů." Vážení občané, na základě rozhodnutí povodňového orgánu obce, okresu byl vyhlášen třetí stupeň povodňové aktivity - stav ohrožení. Hrozí povodeň, zanechte veškeré činnosti a opusťte záplavové území.
Jak rozpoznat signál?
Signál je vyhlašován kolísavým tónem sirény po dobu sto čtyřiceti vteřin.
Jak zjistit, že hrozí nebezpečí?
Sledovat Českou televizi. Poslouchat vysílání rozhlasových stanic.
Kdo může poskytovat další informace?
Místní rozhlas Závodní rozhlasy Pojízdné rozhlasové vozy a megafony Policie, hasiči Spoluobčané
Jak poznat, že nastala evakuace?
Informačními prostředky Varováním ostatních obyvatel Upozorněním policií
</TEXT>
<HEADING>
Co si sbalit s sebou?
</HEADING>
<TEXT>
Základní trvanlivé potraviny, nejlépe v konzervách, pitnou vodu, vše tak na tři dny Osobní doklady, peníze, pojistné smlouvy a cennosti Léky, toaletní a hygienické potřeby Náhradní oděv, obuv, spací vak, příbor, misku, přenosné rádio s rezervními bateriemi, mobil, přenosnou svítilnu, zápalky a nůž
Jak zjistit, kde jsou pohřešovaní příbuzní?
Zavoláním na krizová centra V současné době se připravuje internetová stránka, kde bude uveřejněn seznam pohřešovaných osob
Kde získat finanční pomoc?
V krizových centrech jednotlivých měst a na místních úřadech
</TEXT>
</DOC>
<DOC>
<DOCID>LN-20020815076</DOCID>
<DOCNO>LN-20020815076</DOCNO>
<DATE>08/15/02</DATE>
<TITLE>
Sbírka Českého červeného kříže, ul. Zelenky Hajského 14, Praha 3, info na tel. 02-71774748 nebo 22590986
</TITLE>
<TEXT>
Konto na pomoc postiženým ADRA: 24 44 24 44/0300 ČSOB, var. symbol: 444
Konto na obnovu historického mostu v Písku: 179 1131 51/0300
Konto na pomoc postiženým Člověk v tísni: 334 334 334/0300
Občanské sdružení - sdružení občanské pomoci: 157 233 240/ 0600 GE Capital Bank
Veřejná finanční sbírka Českého červeného kříže: 100307334-011/ 0100, var.symbol: 300
Vládní povodňové konto u ČNB 90 25 - 001/0710, var. symbol: 2002, konst. sym. pro bezhotovostní platby: 558, pro hotov. platby: 379
</TEXT>
</DOC>
<DOC>
<DOCID>LN-20020815077</DOCID>
<DOCNO>LN-20020815077</DOCNO>
<DATE>08/15/02</DATE>
<TITLE>
Obec Vrdy na Kutnohorsku
</TITLE>
<TEXT>
Foto ČTK - Alexandra Mlejnková
Dobrovolníci na smíchovské straně Vltavy
Foto LN - Hynek Glos
Evakuace ze zaplaveného pražského Karlína
Foto LN - Jan Zátorský
Praha, Sokolovská ulice
Foto LN - Hynek Glos
Pohled na Národní divadlo z Karlova mostu
Foto LN - Hynek Glos
Široká ulice v Českém Krumlově
Foto ČTK - Václav Pacner
Záchrana lidí ze zatopených částí Prahy
Foto Reuters - Petr Josek
Pobočka České spořitelny u stanice metra Florenc
Foto LN - Jan Zátorský
Povodeň ohrožuje i Znojmo
Foto ČTk - Otto Ballon Mierny
Potápěči v ulicích Prahy
Foto Reuters - Petr Josek
</TEXT>
</DOC>
<DOC>
<DOCID>LN-20020815078</DOCID>
<DOCNO>LN-20020815078</DOCNO>
<DATE>08/15/02</DATE>
<TITLE>
Nečekaná porážka 0:2 v Genku, kde nastoupili k utkání 3. předkola Ligy mistrů, nebylo to poslední, co zkrušilo fotbalisty Sparty. Kusé zprávy, co mezitím doma způsobila velká voda, se po návratu změnily v jistotu.
</TITLE>
<GEOGRAPHY>PRAHA</GEOGRAPHY>
<TEXT>
Zakaboněné tváře, smutek, myšlenky černé jako zatažené nebe nad Prahou. Když v úterý po druhé hodině ráno dorazili sparťanští fotbalisté z belgického Genku na letiště v Ruzyni, pocit zklamání z porážky ve 3. předkole Ligy mistrů znásobily špatné zprávy z domova. "Nebylo to vůbec příjemné. Prohráli jsme, dostali dva góly a v Česku se děly takové věci," líčil neveselou náladu výpravy obránce Jan Flachbart. "Když se k porážce přidají takovéhle věci... nic moc," byl stručný středopolař Jiří Jarošík. "Republika je v háji a my lidem ani neudělali alespoň nějakou radost," povídal generální manažer klubu Miroslav Pelta. Sparťané vyrazili do Belgie už v pondělí ráno. Stovky kilometrů od české metropole byli odkázáni jen na kusé informace. O tom, že se situace rapidně zhoršuje, debatovali ještě na hotelu těsně před odjezdem na utkání. Jakmile dorazili na stadion, snažili se myslet už jenom na zápas. "Jinak by to ani nešlo," mínil Flachbart. "Během utkání jsme se tím nemohli zabývat," doplnil brankář Michal Špit. Hned, jak utkání skončilo, ovšem všichni sáhli po mobilních telefonech a volali svým blízkým, jak jsou na tom a co je nového. Mnozí zjišťovali, zda budou vůbec spát doma ve svých postelích. To už ale byla připravena krizová varianta: pro ty sparťanské fotbalisty, kteří by měli problémy s bydlením nebo dopravou, shánělo klubové vedení místo v dejvickém hotelu Praha. Nakonec nebyla nouzová opatření nutná. Hráči se těžko, ale nakonec úspěšně dostali domů. Největší potíže měl útočník Michal Pospíšil, který bydlí na Zbraslavi. Dům jeho rodičů byl zatopený, a tak spoluhráče vzal k sobě záložník Tomáš Sivok. Podobné starosti jako Pospíšil měl i asistent Josef Pešice, jenž bydlí ve Štěchovicích. Ty patřily k nejhůř postiženým oblastem. "Já a pár dalších bydlíme na Proseku, takže jsme neměli problémy. Tam se voda nedostala," ulevil si Flachbart.
</TEXT>
<HEADING>
Špit: Záplavy se dotýkají nás všech
</HEADING>
<TEXT>
Už včera dopoledne měli sparťané podle původních plánů opět trénovat, ale trenér Jozef Jarabinský přesunul přípravu na půl třetí. Na tu se vydali všichni hráči, i záložník Karel Poborský, jenž má dům na Hluboké. Věnovat se jen fotbalu však není snadné. "Abych se přiznal, jsem z toho všeho špatný ještě teď," povídal Špit. "Vidíte to na lidech. Když jsem byl ráno nakupovat, viděl jsem samé utahané tváře. Dotýká se to nás všech," dodal. Už v sobotu by přitom měla Sparta vyrazit k dalšímu zápasu na sever Čech do Liberce. Názory na to, zda by kvůli povodním nebylo lepší odložit celé kolo, se různily. Někdo byl pro, jiný proti. "Posuzoval bych to podle situace na jednotlivých stadionech. Kdyby se zrušil celý program, hodně by nám to zkomplikovalo program," mínil bek Flachbart.
Už včera dopoledne měli sparťané podle původních plánů opět trénovat, ale trenér Jozef Jarabinský přesunul přípravu na půl třetí. Na tu se vydali všichni hráči, i záložník Karel Poborský, jenž má dům na Hluboké. Věnovat se jen fotbalu však není snadné. "Abych se přiznal, jsem z toho všeho špatný ještě teď," povídal Špit. "Vidíte to na lidech. Když jsem byl ráno nakupovat, viděl jsem samé utahané tváře. Dotýká se to nás všech," dodal. Už v sobotu by přitom měla Sparta vyrazit k dalšímu zápasu na sever Čech do Liberce. Názory na to, zda by kvůli povodním nebylo lepší odložit celé kolo, se různily. Někdo byl pro, jiný proti. "Posuzoval bych to podle situace na jednotlivých stadionech. Kdyby se zrušil celý program, hodně by nám to zkomplikovalo program," mínil bek Flachbart.
</TEXT>
</DOC>
<DOC>
<DOCID>LN-20020815079</DOCID>
<DOCNO>LN-20020815079</DOCNO>
<DATE>08/15/02</DATE>
<TITLE>
Komentář
</TITLE>
<TEXT>
Všichni sparťané si před úterním zápasem předkola fotbalové Ligy mistrů uvědomovali sílu soupeře, přesto shodně tvrdili, že když nenechají Genk útočit a předvedou svůj standardní výkon, tak by měli utkání zvládnout. To se ale nestalo. "Nesmíme nechat Genk hrát a soustředíme se na vlastní výkon. Jsme zkušenější, zvládneme to," hlásil před zápasem sparťanský záložník Lukáš Zelenka, který má díky svému předchozímu angažmá v Anderlechtu a Westerloo největší zkušenosti s belgickým fotbalem. Reprezentant a kapitán Sparty Jiří Novotný zase plánoval, že Sparta pomstí českou reprezentaci za neúspěch v baráži o postup na mistrovství světa 2002. Ani to se nepovedlo. Letenský tým prohrál dokonce v Genku větším rozdílem než v baráži reprezentace. Co se s letenským mužstvem stalo? Nemohli sparťané soupeře pod vlivem výborného vstupu do sezony podcenit? Svěřenci Jozefa Jarabinského každopádně nezvládli první poločas zápasu. Svůj den neměla obrana. I při vědomí, že největší síla Genku je v ofenzivě, často zůstávali hrotoví hráči belgického mužstva trestuhodně osamocení. Už do přestávky za to Sparta zaplatila dvěma inkasovanými góly. Poprvé zůstali na hranici malého vápna osamocení Thijs a kanonýr Sonck, což nemohlo skončit jinak než pohromou. O chvíli později zase sparťanskou obranu překonal belgický tým rychlými narážečkami, tedy způsobem, před kterým Jarabinský svůj tým varoval. Sparťanské chmury v úterním večeru nedokázala rozehnat ani nepříliš pevná obrana soupeře. Za ní však stál vynikající brankář Moons, který skvěle ovládal celé pokutové území a v několika případech se k němu přiklonilo i potřebné štěstí. Vrcholem zmaru pak byla šance Babniče, který zblízka překopl odkrytou branku. Sparta bude muset doma hodně přidat, aby se jí dvoubrankové manko povedlo vymazat. Pokud se ale letenský tým dopustí stejných chyb v defenzivě jako v Genku, budou si muset jeho hráči o Lize mistrů a tučných výdělcích z této soutěže letos nechat jen zdát.
</TEXT>
</DOC>
<DOC>
<DOCID>LN-20020815080</DOCID>
<DOCNO>LN-20020815080</DOCNO>
<DATE>08/15/02</DATE>
<TITLE>
PRAHA - Záplavy se dotkly i přípravy a odletu fotbalistů Viktorie Žižkov na první utkání předkola Poháru UEFA. Pražský tým vstoupí do soutěže dnes večer v San Marinu na hřišti týmu Domagnano. Sigma Olomouc, druhý český zástupce v předkole, hostí bosenské Sarajevo. Žižkovští hráči Antonín Mlejnský, Luděk Stracený a Jiří Sabou, kteří nestihli úterní trénink pražského klubu, se nakonec přece jen připojili k týmu a odcestovali do San Marina. Jejich přesun do Veleslavína, kde mužstvo přespávalo kvůli lepšímu přesunu na ruzyňské letiště, však provázely značné těžkosti. Obránce Mlejnský se záložníkem Straceným bydlí v Davli a stoupající voda jim odřízla běžný přístup do Prahy. "Davle byla zaplavená, voda pořád stoupala směrem na Prahu. Naštěstí já i Tonda bydlíme na kopci, takže se nás to bezprostředně netýká. Ale samozřejmě je to hrozné," popisoval Stracený. Podobné trampoty i zažil i Sabou, který cestoval z Berouna.
</TITLE>
<TEXT>
Dnešní zápasy předkola Poháru UEFA 20.00: SIGMA OLOMOUC - FK Sarajevo, 20.30: Domagnano - VIKTORIA ŽIŽKOV.
</TEXT>
</DOC>
<DOC>
<DOCID>LN-20020815081</DOCID>
<DOCNO>LN-20020815081</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Narušený program fotbalové ligy dostane kvůli záplavám další trhlinu: víkendové čtvrté kolo se odkládá. Stejně naložil svaz se zápasy druhé nejvyšší soutěže, které se měly hrát v tomto týdnu. Náhradní termíny našel svaz na konci podzimu. Gambrinus liga odehraje odložené kolo 24. listopadu, druhá liga o týden dříve. "Nejde jen o stav hracích ploch a možnosti dostat se na místa zápasů. Každý cítí, že hrát v takové atmosféře by nebylo ono," řekl předseda řídící komise Ivo Lubas. Odložení spasilo především hráče Českých Budějovic a Příbrami, které vodní spoušť zasáhla nejcitelněji.
</TEXT>
</DOC>
<DOC>
<DOCID>LN-20020815082</DOCID>
<DOCNO>LN-20020815082</DOCNO>
<DATE>08/15/02</DATE>
<TITLE>
Ronaldo prý půjde do Realu. Brazilec Ronaldo podle včerejšího vydání španělského listu Marca přestoupí z Interu Milán do Realu Madrid. Vedení Realu prý o celé záležitosti intenzivně jedná. Spekulace tisku posílilo prohlášení předsedy italského klubu Morattiho, který se nechal slyšet, že Ronalda prodá, pokud dostane lukrativní návrh.
</TITLE>
<TEXT>
Austria Vídeň chce Effenberga. Rakouský klub Austria Vídeň má zájem o služby bývalého německého reprezentanta a hráče Bayernu Mnichov Stefana Effenberga, kterému nebyla v Bayernu prodloužena smlouva a uvažoval o konci kariéry, pokud brzy nenajde nové angažmá.
</TEXT>
</DOC>
<DOC>
<DOCID>LN-20020815083</DOCID>
<DOCNO>LN-20020815083</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Příbramské fotbalisty převezme po Jiřím Kotrbovi bývalý kouč národního týmu Jozef Chovanec. Ten se včera dohodl v Příbrami na podmínkách a dnes ráno by měl s klubem podepsat tříletou smlouvu. Potvrdil to prezident klubu Jaroslav Starka. Kotrba odstoupil po pouhých dvou kolech nového ligového ročníku na vlastní žádost. Jeho nástupce se do ligy vrací po necelých třech letech, před nimiž opustil pražskou Spartu. Odtud vedly jeho kroky k reprezentaci, kterou předloni dovedl na ME. Jednání nebylo podle Starky dlouhé, Chovanec byl údajně jediným kandidátem. "Jedině pokud by naši nabídku odmítl, byl připraven vzít funkci František Kopač," prohlásil. Dvaačtyřicetiletý Chovanec, jehož poslední trenérskou zkušeností v lize je patnáctiměsíční působení na lavičce Sparty, se během obsáhlého rozhovoru se Starkou snažil nový terén podrobně zmapovat. Vyptával se nejen na A-tým, ale i na juniorské výběry a tréninkové zázemí vůbec. Starka si od něj slibuje především příliv zkušeností. "Je to profík, navíc má spoustu vědomostí ze svého působení venku, má velký respekt. Určitě nám má co dát," vypočítal Starka Chovancovy přednosti.
</TEXT>
</DOC>
<DOC>
<DOCID>LN-20020815084</DOCID>
<DOCNO>LN-20020815084</DOCNO>
<DATE>08/15/02</DATE>
<TITLE>
Již podruhé se hokejista Detroitu Jiří Šlégr vrátil do Česka v čase, kdy zemi sužují ničivé záplavy.
</TITLE>
<TEXT>
LN: Nenapadlo vás při pátečním příletu z Ameriky, že snad své rodné zemi přinášíte smůlu?
Mám na tohle fakt pech. Jsem tu teprve potřetí za posledních pět let a zase se musím koukat na tyhle smutné věci. Není to zrovna příjemné.
LN: V těchto hodinách jste společně s českými spoluhráči z Detroitu nabídl pomoc postiženým lidem. Vzpomínáte si ještě na záplavy na Moravě, kam jste před pěti roky také věnoval jistou finanční částku?
Peníze jsem nedal pouze já, vybrali jsme je společně s dalšími hokejisty. Já je tam ale vezl, proto se asi tenkrát mluvilo hlavně o mně. Viděl jsem tehdy na vlastní oči, jak to tam vypadalo, a bylo to dost smutné.
LN: Když jste se v pátek vracel ze zámoří, tušil jste, co vás tady čeká?
Vůbec ne, o záplavách jsem neměl sebemenší tušení. Díval jsem se z okýnka letadla a nemohl jsem uvěřit, že se dívám na realitu. Říkal jsem si, že se snad dívám na nějaký katastrofický film.
LN: Myslíte si, že lidé budou mít v příštích dnech náladu radovat se společně s vámi z faktu, že Stanley Cup dorazil do České republiky?
Užitečnost těchto akcí vidím především v tom, že výtěžek z nich pomůže lidem postiženým povodněmi.
LN: Jak jste strávil čas po zisku Stanley Cupu?
Neviděl jsem dlouho manželku Kateřinu ani dceru Jessi, protože se mnou v Detroitu nebyly. Přesunul jsem se proto za nimi do Vancouveru, odpočíval jsem a chodil na ryby.
LN: Pokoušel jste se po zisku Stanley Cupu přemluvit Dominika Haška, aby s hokejem nekončil?
Nemyslím si, že by můj názor mohl hrát nějakou roli. Dominik se musel rozhodnout sám.
LN: V Detroitu jste si hokej moc nezahrál. Proč si myslíte, že vás trenér Bowman na led příliš často nepouštěl?
Už když jsem přestoupil do Detroitu, byl Bowman zcela jistě rozhodnutý, že hrát nebudu. Na konec sezony mě ale štěstí potkalo, protože jsem nastoupil alespoň v posledním utkání play off namísto distancovaného Jirky Fischera. Přiznám se ale, že jsem měl trochu divné pocity, když jsem pohár zvedal nad hlavu. Po jediném sehraném zápase...
</TEXT>
<HEADING>
LN: Jaký jste měl s Bowmanem vztah?
</HEADING>
<TEXT>
Žádný. Prohodili jsme spolu jen sem tam něco stručného. Občas mi třeba řekl: Jak se máš? Na tuhle otázku jsem moc neodpovídal....
LN: Momentálně jste volným hráčem. Už se vám nějaké angažmá začíná rýsovat?
Zatím čekám. Nemyslím si ale, že bych práci v NHL nesehnal.
</TEXT>
</DOC>
<DOC>
<DOCID>LN-20020815085</DOCID>
<DOCNO>LN-20020815085</DOCNO>
<DATE>08/15/02</DATE>
<TITLE>
Dominik Hašek hodlá požádat o finanční příspěvek i vedení zámořské NHL
</TITLE>
<TEXT>
Ani na okamžik nepřemýšlel Dominik Hašek, že by společně se spoluhráči z Detroitu, Jiřím Fischerem, Jiřím Šlégrem a Ladislavem Kohnem, zrušili slavnostní akce u příležitosti Stanley Cupu v Česku.
PRAHA - Nejcennější klubová hokejová trofej světa včera dorazila do pražské Ruzyně. Šestnáctikilogramový Stanley Cup budou mít v příštích dnech střídavě v držení čtyři čeští hokejisté, kteří ho před dvěma měsíci v dresu Detroitu získali. Vzhledem k mohutným záplavám v celém Česku se ale kvarteto hokejistů rozhodlo, že pozmění ráz připravovaných oslav. "Se spoluhráči jsme se dohodli, že oslavy, jestli se v tuto chvíli dá mluvit o oslavách, využijeme na pomoc lidem postiženým povodněmi," řekl Hašek.
</TEXT>
<HEADING>
Show dostala nový název
</HEADING>
<TEXT>
Nedělní velkolepá show v Pardubicích se tak už nebude jmenovat "Stanley Cup s Dominátorem 2002", ale nově "Stanley Cup s Dominátorem naplněný pomocí". Umělci, kteří v Pardubicích vystoupí, svůj honorář převedou na sbírku SOS Povodně a svým dílem hodlá na sbírku přispět ze svého konta i Hašek. "Musíme lidem pomoci," prohlásil Hašek. "Já osobně chci také zatelefonovat lidem z vedení NHL se žádostí, jestli by také nepomohli, když Stanley Cup do Česka zavítal v tak pohnutém čase. Každopádně ale nejspíš poprvé v historii Stanley Cupu jeho letní putování souvisí také s charitou." Hašek zároveň soudí, že právě v čase skepse a hrůz by lidem špetka zábavy mohla pomoci. "Určitě jim prospěje, když se na chvíli odreagují od problémů a třeba se i zasmějí," prohlásil. Krátce po poledni čtveřice hokejistů odletěla se Stanley Cupem do Uherského Hradiště, kde jako první plánoval oslavy Ladislav Kohn. V Ruzyni však kolem nablýskaného poháru dělali hokejisté nepochopitelné drahoty. Odhalili ho na pouhou půlminutu a odmítli se s ním fotografovat...
</TEXT>
<HEADING>
Fischer oslavu na náměstí zrušil
</HEADING>
<TEXT>
Nejzamotanější hlavu ze zmíněného kvarteta má bezpochyby Jiří Fischer, protože dnes měl pořádat velkou slávu vBerouně. "Akci musím zrušit, protože je město pod vodou," povídal rozpačitě. "Ani z etického hlediska se mi nezdá vhodné, abych v těchto složitých chvílích někde Stanley Cup ukazoval." Fischer vyprávěl, že v úterý Berounem procházel a smutně sledoval škody, které voda napáchala. "Zašel jsem i na zimní stadion. Led byl metr po vodou..." Jiří Šlégr původně hodlal z peněz, které měla přinést páteční akce v Litvínově, financovat výstavbu dětských parků. Po příletu ale plány přehodnotil. "Změnila se situace, takže peníze půjdou na pomoc lidem, kteří přišli o své domovy," prohlásil. V průběhu páteční akce v Pardubicích chtějí hokejisté vydražit i části své hokejové výstroje. Hašek hokejku spoluhráče Cheliose, o němž tvrdí, že za lepším obráncem nechytal, dva dresy a brankářskou hokejku, Fischer helmu, Šlégr zase rukavice. V případě, že by finanční částka za vydraženou výstroj byla nižší, než si hráči představují, jsou ochotni si vše odkoupit zpět za cenu, která už bude důstojná.
Nejzamotanější hlavu ze zmíněného kvarteta má bezpochyby Jiří Fischer, protože dnes měl pořádat velkou slávu vBerouně. "Akci musím zrušit, protože je město pod vodou," povídal rozpačitě. "Ani z etického hlediska se mi nezdá vhodné, abych v těchto složitých chvílích někde Stanley Cup ukazoval." Fischer vyprávěl, že v úterý Berounem procházel a smutně sledoval škody, které voda napáchala. "Zašel jsem i na zimní stadion. Led byl metr po vodou..." Jiří Šlégr původně hodlal z peněz, které měla přinést páteční akce v Litvínově, financovat výstavbu dětských parků. Po příletu ale plány přehodnotil. "Změnila se situace, takže peníze půjdou na pomoc lidem, kteří přišli o své domovy," prohlásil. V průběhu páteční akce v Pardubicích chtějí hokejisté vydražit i části své hokejové výstroje. Hašek hokejku spoluhráče Cheliose, o němž tvrdí, že za lepším obráncem nechytal, dva dresy a brankářskou hokejku, Fischer helmu, Šlégr zase rukavice. V případě, že by finanční částka za vydraženou výstroj byla nižší, než si hráči představují, jsou ochotni si vše odkoupit zpět za cenu, která už bude důstojná.
</TEXT>
</DOC>
<DOC>
<DOCID>LN-20020815086</DOCID>
<DOCNO>LN-20020815086</DOCNO>
<DATE>08/15/02</DATE>
<TITLE>
PRAHA - "Ještě že jsme cestovali s českou cestovní kanceláří. O naše další ubytování tak bylo postaráno. Ti, kdo přijeli na vlastní pěst či se zahraniční cestovkou, si museli náhradní ubytování sami zaplatit," říká padesátiletá turistka z Anglie. S manželem se již v pondělí ubytovali ve tří-hvězdičkovém hotelu Atlantik, který byl během úterního večera evakuován. Nyní bydlí v hotelu Palace Central, který má podle jejich vlastních slov rozhodně srovnatelnou úroveň. Osud zahraničních turistů ubytovaných ve čtyř - až pětihvězdičkových hotelích je méně nejistý. "Našim hostům, kteří bydleli v hotelu Mucha a Valdštejn na Malé Straně, jsme zařídili ubytování v hotelích v Praze 8, na Žižkově a dalších," říká vedoucí rezervačního oddělení agentury na zprostředkování ubytování Ave Monika Strnadová. Stejný postup zvolily i tři pětihvězdičkové hotely na východním břehu Vltavy Hilton, Intercontinental a Four Seasons. "Našim hostům jsme přesun doporučili už v úterý odpoledne, tedy s předstihem, neboť evakuace byla přikázána až ve středu ráno," pyšní se zvládnutou akcí ředitel hotelu Four Seasons René Beauchamp. "Hostům jsme zajistili na první noc ubytování na srovnatelné úrovni a zařídili jsme jejich převoz," dodává Beauchamp. "Myslím, že to tak udělaly všechny lepší hotely," říká zaměstnankyně informační centrály Four Seasons. O hosty z luxusních hotelů se postaraly například žižkovský hotel Don Giovanni, hotel Marriott, Renaissance či Anděl. Hotel Marriott například v noci na včerejšek přijal řádově 80 lidí a hotel Renaissance okolo 70 lidí ze tří evakuovaných pětihvězdičkových hotelů. "Někteří hosté se rozhodli změnit plány a odcestovat dříve, ale více si jich pobyt naopak prodloužilo - celkem 27," říká manažerka pro styk s veřejností hotelu Marriott Lenka Jurášková.
</TITLE>
<HEADING>
Čekání na lepší počasí
</HEADING>
<TEXT>
"Nevíme, co se bude dít. Počkáme ještě dva tři dny, jestli se počasí umoudří," říká jeden z hostů hotelu Marriott Ital Giacomo Gogliata. "Je to smutné. Praha je klenot a to, co se jí teď děje, je pro nás stejně bolestné jako pro vás," dodává s nefalšovaným smutkem v hlase. "My plány neměníme, odjíždíme až v pátek," říká pár z jihoanglického hrabství Hampshire. "Neuvidíme toho sice tolik, kolik jsme si představovali, ale nevadí. Přijedeme ještě jednou!" Povodní zaskočené Praze již nezbývá energie na to, aby svým návštěvníkům nabídla služby v očekávaném rozsahu. Její ochromené zábavní a organizační schopnosti jsou příčinou toho, že se turisté městským centrem pohybují nekoordinovaně a jakoby ve snách. Mnohým ke zmatku výrazně napomohl i nedostatečný způsob, jakým byli o průběhu povodně informováni. "V hotelu byla najednou úplná tma. Po ulici jezdila auta s amplióny, která hlásila něco v češtině. Televize ne-šla, takže jsme chodili po ulici a sledovali televize ve výlohách. Stejně jsme nerozuměli tomu, co říkají, ale alespoň jsme viděli záběry," říkají manželé Speedovi z Londýna. S dalším britským párem se shodují na tom, že hlavním zdrojem informací pro ně byly jejich děti, které jim zděšeně volaly, protože pražské povodně byly v britských médiích zprávou číslo jedna. "Doufala jsem, že budou alespoň otevřené některé obchody, když už nelze vidět některé památky. Ale všechno je zavřené," říká Susan Speedová. "Zajímavé je, že zavřeli i muzea, včetně toho Národního, čemuž moc nerozumím, protože tomu určitě žádné nebezpečí nehrozí... Chápu, že se lidi bojí, ale možná se bojí trochu moc!" dodává s lišáckým úsměvem manžel David.
"Nevíme, co se bude dít. Počkáme ještě dva tři dny, jestli se počasí umoudří," říká jeden z hostů hotelu Marriott Ital Giacomo Gogliata. "Je to smutné. Praha je klenot a to, co se jí teď děje, je pro nás stejně bolestné jako pro vás," dodává s nefalšovaným smutkem v hlase. "My plány neměníme, odjíždíme až v pátek," říká pár z jihoanglického hrabství Hampshire. "Neuvidíme toho sice tolik, kolik jsme si představovali, ale nevadí. Přijedeme ještě jednou!" Povodní zaskočené Praze již nezbývá energie na to, aby svým návštěvníkům nabídla služby v očekávaném rozsahu. Její ochromené zábavní a organizační schopnosti jsou příčinou toho, že se turisté městským centrem pohybují nekoordinovaně a jakoby ve snách. Mnohým ke zmatku výrazně napomohl i nedostatečný způsob, jakým byli o průběhu povodně informováni. "V hotelu byla najednou úplná tma. Po ulici jezdila auta s amplióny, která hlásila něco v češtině. Televize ne-šla, takže jsme chodili po ulici a sledovali televize ve výlohách. Stejně jsme nerozuměli tomu, co říkají, ale alespoň jsme viděli záběry," říkají manželé Speedovi z Londýna. S dalším britským párem se shodují na tom, že hlavním zdrojem informací pro ně byly jejich děti, které jim zděšeně volaly, protože pražské povodně byly v britských médiích zprávou číslo jedna. "Doufala jsem, že budou alespoň otevřené některé obchody, když už nelze vidět některé památky. Ale všechno je zavřené," říká Susan Speedová. "Zajímavé je, že zavřeli i muzea, včetně toho Národního, čemuž moc nerozumím, protože tomu určitě žádné nebezpečí nehrozí... Chápu, že se lidi bojí, ale možná se bojí trochu moc!" dodává s lišáckým úsměvem manžel David.
</TEXT>
</DOC>
<DOC>
<DOCID>LN-20020815087</DOCID>
<DOCNO>LN-20020815087</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Kromě evakuované nemocnice Na Františku pracují pražské nemocnice i v době záplav naplno. Zatím mají dost léků, čistého prádla i potravin pro pacienty. Pouze Fakultní nemocnice Motol odkládá některé plánované operace, aby uvolnila kapacity pro akutní případy. Lékaři i sestry se většinou i ve složitých dopravních podmínkách dostali do práce včas. Mírně ubylo jen ambulantních pacientů. Zřejmě odložili neakutní návštěvy právě kvůli obtížné dopravě. Z téhož důvodu pociťuje Fakultní Thomayerova nemocnice nedostatek krve. Její mluvčí Petr Mach řekl, že zatímco běžně chodí o prázdninách 25 dárců denně, včera přišli dva. "Prosíme dárce, ať přijdou v pracovních dnech mezi 7.15 a 9.30," uvedl. Problémy s dodávkou krve řešil i ředitel Všeobecné fakultní nemocnice Martin Holcát. Nemocniční transfúzní stanice Zbraslav je totiž odříznuta vodou. "Pomohly nám Olomouc a Ostrava," řekl Holcát. Všeobecná nemocnice odstěhovala pracoviště ze záplavových území, v hlavním areálu na Karlově náměstí tak jsou například pacienti a personál Revmatologického ústavu, stejně jako obyvatelé dvou nemocničních ubytoven. "Pacienti jsou v pohodě, lékaři a sestry se o ně vzorně starají," uzavřel Holcát. Problémy nemá ani Fakultní nemocnice Královské Vinohrady, která připravila pro akutní situace 230 volných lůžek a dalších 80 bez personálu nabízí pro sociálně potřebné lidi ze zaplavených oblastí.
</TEXT>
</DOC>
<DOC>
<DOCID>LN-20020815088</DOCID>
<DOCNO>LN-20020815088</DOCNO>
<DATE>08/15/02</DATE>
<GEOGRAPHY>SOUL</GEOGRAPHY>
<TEXT>
Jižní Korea a KLDR se včera dohodly, že co nejdříve začnou jednat o vojenských a hospodářských vztazích obou zemí. Rovněž zorganizují setkání příslušníků rozdělených rodin, kteří žijí v KLDR i Jižní Koreji. Vyplývá to z prohlášení, které vydaly obě země na závěr třídenních jednání v jihokorejském Soulu. Klíčové vojenské rozhovory mají mimo jiné přispět k obnově zastaveného projektu na vybudování železnice přes přísně střeženou hranici mezi oběma státy. Ta má být prvním symbolickým spojením znepřátelených sousedů, které odděluje demilitarizovaná zóna.
</TEXT>
</DOC>
<DOC>
<DOCID>LN-20020815089</DOCID>
<DOCNO>LN-20020815089</DOCNO>
<DATE>08/15/02</DATE>
<TITLE>
Petr Našic fotografoval a herec Vlastimil Brodský komentoval
</TITLE>
<TEXT>
Při listování knížkou Bróďa ve fotografiích Petra Našice, kterou sestavila Miroslava Besserová, čtenáře a diváka (fotografie se nečtou) napadne v první řadě, že byla připravena s láskou.
Herec a fotograf byli přátelé, o tom je v poznámkách a dopisech mnoho dokladů. Ačkoli si věkem nebyli moc blízko, jejich vztah byl zjevně upřímný a rovnocenný. První snímek knížky zachycuje Vlastimila Brodského a slavného divadelního fotografa a pedagoga Jaroslava Krejčího nad diplomovou prací absolventa Petra Našice na lavičce v parku v roce 1988. Ale to nebyl první portrét pozdějšího přítele "Bródi", který Našic pořídil. Vzpomíná, že to bylo těsně po maturitě, když pracoval jako kulisák v Divadle na Vinohradech a našel odvahu poprosit pana Brodského, zda si jej může vyfotit. "Šli jsme do Riegerových sadů, já ho fotil snad u každýho stromu, na lavičce tak dlouho, než došel film.... Už tenkrát jsem ho musel s tím foťákem děsně otravovat, byl skvělý, pozval mě dokonce na oběd a zjistili jsme, že máme kousek od sebe chalupy. Říkal, že při 'kvákání' se lidi o sobě toho dozvědí nejvíc."
</TEXT>
<HEADING>
"Papírků mám už kila"
</HEADING>
<TEXT>
Pak už jsou fotografie řazeny bez viditelného konceptu - jak život šel a jak jejich objekt nebo autora napadlo je komentovat. Vlastimil Brodský a Petr Našic spolu poslední čtyři roky pomýšleli na knihu. Svědčí o tom některé poznámky vyřčené zjevně s vědomím, že mohou být v budoucnu publikovány. Záznamy jsou z let 1982 až 2002. "Tak co my s tou knížkou," ptá se kupříkladu Vlastimil Brodský. "Já už píšu! Já už mám takových papírků, asi dvě nebo tři kila, ale musíme se pokusit dát tomu nějakou formu, protože já to nemůžu psát životopisně, chronologicky. To nemůžu, to bych se pozvracel. Nemám ty Jiráskovy vlohy. To musí být spíš mozaika pocitů než příběhů a úvah. Hodně fotek, jinak to bude naprosto nezáživný...." Našicovy fotografie Vlastimila Brodského nejsou dokladem o "umělci", ale o "člověku" Brodském. Většinou populárního herce zachytily v civilním prostředí a většinou s nějakým nástrojem (nebo skleničkou či kořenkou v ruce). Doma, na chalupě, na zahradě, při krmení ryb, s přáteli i s pejskem. Pokud se do knihy "přimíchaly" fotografie divadelní, pak čistě účelově, pro dokreslení konkrétní doby či situace. Našic sice neodolal "přihodit" i některé své unikátní snímky odjinud, našel k nim však vždy adekvátní souvislost, takže neruší. Řeklo by se, že fotografovat tak výraznou tvář, jakou měl Vlastimil Brodský, jde vlastně samo. Podíl fotografův na zvláštním, dojemně intimním pocitu z těchto snímků je však nesporný. Je znát, že si jej pan Brodský pustil "k tělu", že mu věřil, protože před ním neskrýval žádnou ze svých nálad. "Když jsme se před čtyřmi lety rozhodli pro fotoknížku, vždycky po roce jednoho z nás něco zajímavého napadlo, ale jenom napadlo. Poslední verze byla, že pod mýma fotkama bude jeho rukou psaný komentář. Všechno je jinak," vzpomíná Petr Našic. A přiznává, že není žádný spisovatel, že si nedělal ambice na životopis. Podle něj je ta knížka o tom, "jak se jeden celkem v obyčejnej kulisák z divadla skamarádil s Bróďou a vytahal z něho pár vět rozhovorů anebo názorů..." Nezaujatý čtenář a divák by řekl, že je to knížka o jednom pěkném přátelství.
Pak už jsou fotografie řazeny bez viditelného konceptu - jak život šel a jak jejich objekt nebo autora napadlo je komentovat. Vlastimil Brodský a Petr Našic spolu poslední čtyři roky pomýšleli na knihu. Svědčí o tom některé poznámky vyřčené zjevně s vědomím, že mohou být v budoucnu publikovány. Záznamy jsou z let 1982 až 2002. "Tak co my s tou knížkou," ptá se kupříkladu Vlastimil Brodský. "Já už píšu! Já už mám takových papírků, asi dvě nebo tři kila, ale musíme se pokusit dát tomu nějakou formu, protože já to nemůžu psát životopisně, chronologicky. To nemůžu, to bych se pozvracel. Nemám ty Jiráskovy vlohy. To musí být spíš mozaika pocitů než příběhů a úvah. Hodně fotek, jinak to bude naprosto nezáživný...." Našicovy fotografie Vlastimila Brodského nejsou dokladem o "umělci", ale o "člověku" Brodském. Většinou populárního herce zachytily v civilním prostředí a většinou s nějakým nástrojem (nebo skleničkou či kořenkou v ruce). Doma, na chalupě, na zahradě, při krmení ryb, s přáteli i s pejskem. Pokud se do knihy "přimíchaly" fotografie divadelní, pak čistě účelově, pro dokreslení konkrétní doby či situace. Našic sice neodolal "přihodit" i některé své unikátní snímky odjinud, našel k nim však vždy adekvátní souvislost, takže neruší. Řeklo by se, že fotografovat tak výraznou tvář, jakou měl Vlastimil Brodský, jde vlastně samo. Podíl fotografův na zvláštním, dojemně intimním pocitu z těchto snímků je však nesporný. Je znát, že si jej pan Brodský pustil "k tělu", že mu věřil, protože před ním neskrýval žádnou ze svých nálad. "Když jsme se před čtyřmi lety rozhodli pro fotoknížku, vždycky po roce jednoho z nás něco zajímavého napadlo, ale jenom napadlo. Poslední verze byla, že pod mýma fotkama bude jeho rukou psaný komentář. Všechno je jinak," vzpomíná Petr Našic. A přiznává, že není žádný spisovatel, že si nedělal ambice na životopis. Podle něj je ta knížka o tom, "jak se jeden celkem v obyčejnej kulisák z divadla skamarádil s Bróďou a vytahal z něho pár vět rozhovorů anebo názorů..." Nezaujatý čtenář a divák by řekl, že je to knížka o jednom pěkném přátelství.
</TEXT>
</DOC>
<DOC>
<DOCID>LN-20020815090</DOCID>
<DOCNO>LN-20020815090</DOCNO>
<DATE>08/15/02</DATE>
<TITLE>
Každému jeho nebe
</TITLE>
<HEADING>
ROZHLAS
</HEADING>
<TEXT>
Květa Legátová (83), autorka obdivovaného souboru povídek Želary (2001) a prózy Jozova Hanule (2002), se vydala ve své starší rozhlasové hře docela jinou cestou. Setkání pana Malce (Václav Postránecký), který právě zemřel při autohavárii, s Andělem (Karel Pospíšil) v nebi nepostrádá rysy absurdního humoru, ale ani zamyšlení nad životními hodnotami. Malec, oportunista, lhář a udavač, je vlivnou osobou předchozího režimu, tvrdošíjně odmítá Andělova "jiná pravidla", křiklavě se dožaduje "šéfa", chce si stěžovat. Ve chvíli, kdy mu Bůh odpoví Andělovým hlasem, propadá Malec zoufalství. Kontrastní herecké výkony poněkud zjednodušený text docela vtipně oživily (režie Ivan Chrz). mb
Drtič
</TEXT>
<HEADING>
VIDEO
</HEADING>
<TEXT>
Film George A. Romera, reřiséra, jenž proslul hororem Noc oživlých mrtvol, má parametry mistrovského díla. Třicátník Henry (představovaný Jasonem Flemyngem) si vydělává na živobytí jako editor v redakci lifestyleového časopisu Bruiser (distributor zvolil poněkud akční překlad Drtič). Trpně snáší tyranizování ze strany psychopatického vydavatele (Peter Stormare), manželky i podrazy svého rádobypřítele. Jednoho dne se však tato "nula" probudí s bílou maskou na obličeji a začne konat dílo zkázy... Zlo světa, Henrym používané jako "hrubá záplata na hrubý pytel", se stává cestou k nalezení sebe sama. Romero vede řez do hnilobné tkáně konzumní společnosti s vtipem a originální poetičností. Vyniká tu i náladová hudba Donalda Rubinsteina. pan
</TEXT>
<HEADING>
Navajo Reflection
</HEADING>
<TEXT>
Jones Bennally vydal u firmy Canyon Records léčivé indiánské písně. Otec členů populární punkrockové kapely Blackfire pochází z kmene Navahů, kteří jen stěží přežívají v jedné z největších indiánských rezervací v arizonských horách. Ta totiž nebezpečně zajímá velké těžařské společnosti, kteří zde zaznamenali značné nerostné bohatství. Vydání alba Navajo Reflections, obsahujícího ukázky písní z tradičních navažských rituálů, patří k osvětovému programu, s nímž Bennallyho rodina objíždí celý svět (vystoupila i v Praze). Syn indiánského náčelníka a první šaman, jemuž vláda povolila léčit pacienty ve státní nemocnici, přibližuje veřejné části léčivých a válečných obřadů Enemyway a Goodway. Zajímavá je rovněž jeho interpretace prastarých "kruhových tanců". myst
Jones Bennally vydal u firmy Canyon Records léčivé indiánské písně. Otec členů populární punkrockové kapely Blackfire pochází z kmene Navahů, kteří jen stěží přežívají v jedné z největších indiánských rezervací v arizonských horách. Ta totiž nebezpečně zajímá velké těžařské společnosti, kteří zde zaznamenali značné nerostné bohatství. Vydání alba Navajo Reflections, obsahujícího ukázky písní z tradičních navažských rituálů, patří k osvětovému programu, s nímž Bennallyho rodina objíždí celý svět (vystoupila i v Praze). Syn indiánského náčelníka a první šaman, jemuž vláda povolila léčit pacienty ve státní nemocnici, přibližuje veřejné části léčivých a válečných obřadů Enemyway a Goodway. Zajímavá je rovněž jeho interpretace prastarých "kruhových tanců". myst
</TEXT>
</DOC>
<DOC>
<DOCID>LN-20020815091</DOCID>
<DOCNO>LN-20020815091</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Velká obřadní síň krematoria v Praze-Strašnicích se dnes v 11 hodin stane místem posledního rozloučení s Jiřím Kolářem, básníkem, prozaikem, překladatelem a výtvarníkem. Jiří Kolář (narozen 24. září 1914 v Protivíně v rodině pekaře) zemřel po delší nemoci v neděli 11. srpna před polednem ve svém pražském domě. Českou literaturu obohatil osobitými básnickými, esejistickými i dramatickými texty a také knihami pro děti. V padesátých letech a znovu v éře sovětské okupace nesměly v Československu jeho literární práce vycházet. Ve světě proslul jako tvůrce koláží, vystavoval je kromě řady evropských zemí také v USA, Kanadě, Brazílii či Japonsku. Kolářovo literární dílo bylo ohodnoceno prestižní Cenou Jaroslava Seiferta, pevné postoje občanské vyzdvihl roku 1991 tehdy ještě československý prezident Václav Havel udělením Rádu T. G. Masaryka.
</TEXT>
</DOC>
<DOC>
<DOCID>LN-20020815092</DOCID>
<DOCNO>LN-20020815092</DOCNO>
<DATE>08/15/02</DATE>
<TITLE>
Kulturní diář Jaromíra Slomka
</TITLE>
<TEXT>
"Pane Koláři... Rád jsem vás viděl," řekl jsem na rozloučenou u lože nemocného a snažil jsem se, aby můj hlas neprozrazoval úzkost. Bylo pondělí 3. června 2002 - toho dne vydal nakladatel Primus rané texty Jiřího Koláře nazvané S utkvělou myšlenkou na město a noc s jejím tělem. Soukromý tisk, pořízený Jiřím Kotalíkem s letopočtem 1938, veřejnosti neznámý a nedostupný, byl Kolářovou knížkou první - a po více než šedesáti letech současně i poslední. Kruh se uzavřel. Měl jsem tu čest být editorem oné zapomenuté básnické trilogie. Při pracovních schůzkách s těžce nemocným Jiřím Kolářem jsme tedy hovořili především o ní. Odpovídá vročení 1938 skutečnosti? Nebyla bibliofilie, vydaná možná o rok či dva později, s ohledem na protektorátní úřady antedatována? Autor si nebyl jist. Jinak měl paměť navzdory viditelnému ubývání sil stále dobrou, vybavoval si i po letech různé podrobnosti. Jakou by měla mít knížka obálku? Věděl jsem, že panu Kolářovi záleží na velikosti a typu písma, barvách i kompozici. Šlo o edici již zavedenou. Tušil jsem, že střízlivé, a přitom působivé (typo)grafické řešení Karla Vilguse by mohlo i před přísným soudcem obstát. Taky ano. Zbývalo vybrat barvy. "Písek, skořice," slyšel jsem Kolářův zastřený hlas. Přišel jsem zakrátko se čtyřmi verzemi. Zdálo se mi, že každá má svoje přednosti. Jiří Kolář rychle, nicméně pozorně prohlédl čtveřici návrhů, energicky ťukl ukazovákem do jednoho z nich a řekl: "Tohle!" Tak se i stalo.
A potom jsem mu přinesl čerstvé svazečky. "Už jsem nevěřil, že se toho dožiju," usmál se smutně. Ale hned byl zase praktický. Požádal mě, ať sednu a píšu seznam lidí, jež svou knížkou podaruje. S rozmyslem diktoval: "Joska Hiršal. Pan prezident." (Václav Havel navštívil Jiřího Koláře 6. května.) "Karel Šiktanc..." "Pane Koláři... Rád jsem vás viděl." Hadička přilepená k pravé ruce mu přiváděla výživu do žíly. Nohy a paže byly hubené, tělo už velmi subtilní. Tvář ovšem hladce oholená - jako vždycky. Ptal jsem se, na co se dívá v televizi. Na fotbalové mistrovství světa? Televizor měl přímo před očima, v nohách postele, asi metr od lůžka. "Nedívám, já už ty hráče neznám jménem." Sáhl po ovladači a stisknutím knoflíku ožila stupidita nejstupidnější, jacísi personifikovaní žabáci, skřehotající nesmysly. Obrazovka zase rychle zčernala. "Na tohle se mám dívat?" zabručel. Zasmáli jsme se oba. Byl čas odchodu, vybízel k němu i ten umlklý přístroj. Nevěděl jsem najednou, jak se dostat z rozpaků, které na mne dolehly. Ležícího muže jsem kratičce pohladil po hřbetu levé ruky, té volné. Reagoval bleskově, jakoby obranně před gestem příliš soucitným. Bez ohledu na kapačku mi hbitě podal pravici a pevným stiskem loučení ukončil.
Rád hovoříval o přátelích, živých i mrtvých. Vzpomínal na Blatného (bolestně nesl, že do Anglie na básníkův pohřeb - už v roce 1990 - nepřijeli čeští spisovatelé nebo aspoň ministr kultury), vybavoval si Seiferta, s nímž si tykal. V Ludvíku Vaculíkovi hodnotil jinak spisovatele, jinak člověka. "Joska" Hiršal, milovaný druh, byl v jeho slovech přítomen často. Přišla taky řeč na jejich literární spolupráci. "Vy jste psal do dětských knih pasáže prozaické a on veršované?" "Jo, tak to bylo. A víte, proč se Kocourkovští v naší knize Kocourkov vyjadřují ve vázaných verších?" "Vlastně ne." "Chtěli jsme si udělat legraci z básníků, ale kritika si toho nevšimla." Jednou jsem na jedné koláži zahlédl jakési konzervy, možná polévkové. "To je pocta Warholovi?" zeptal jsem se naivně. "To ne!" "Má teď výstavu ve Veletržním paláci..." "Já vím." "A co mu říkáte?" "Co mu říkám... No, je to Američan." "Kdyby nebyl, tak by se neproslavil?" "Ne." "Proč?" "Někoho potřebovali, nikoho neměli, vyzdvihli Warhola." "A proč má jeho dílo takový ohlas?" "Je naprosto srozumitelné."
Pane Koláři, rád jsem vás viděl. Budete chybět mnoha lidem. Dlouho. Navždycky.
</TEXT>
</DOC>
<DOC>
<DOCID>LN-20020815093</DOCID>
<DOCNO>LN-20020815093</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Hudební festival Pražský podzim nabídne od 13. září do 1. října téměř dvě desítky koncertů. Dvanáctý ročník přehlídky otevře "českým programem" Královská filharmonie z Liverpoolu s dirigentem Liborem Peškem. Za dramaturgické dominanty pořadatelé pokládají mimo jiné dvojí vystoupení orchestru Mariinského divadla z Petrohradu s dirigentem Valerijem Gergijevem a houslistou Vadimem Repinem, koncert Státního symfonického orchestru Ruska s Valerijem Poljanským, večer árií ze španělských zarzuel a hostování skupiny hráčů, zpěváků a tanečníků flamenka, s níž přijede známý kytarista Paco Peňa. Festival tradičně uzavře večer, v jehož rámci zazní Dvořákův Violoncellový koncert - letos se sólistou Alexandrem Ivaškinem. Při koncertě Pražských symfoniků 20. září má zaznít světová premiéra díla Lukáše Hurníka.
</TEXT>
</DOC>
<DOC>
<DOCID>LN-20020815094</DOCID>
<DOCNO>LN-20020815094</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Městské kulturní středisko v Havířově pořádá výstavu malé grafiky a exlibris s tématikou galantní a erotická tvorba. Jedná se o třetí ročník soutěžního trienále s učástí mezinárodních umělců. V letošním roce se poprvé ujalo organizace město Havířov a celkem bude mezi vítěze rozdělena částka 2300 eur. Slavnostní udělení cen se uskuteční v Kulturním domě Leoše Janáčka a výstava představí výběr grafických listů ze soutěže. Součástí trienále je i reprezentativní katalog v rozsahu 150 stran.
</TEXT>
</DOC>
<DOC>
<DOCID>LN-20020815095</DOCID>
<DOCNO>LN-20020815095</DOCNO>
<DATE>08/15/02</DATE>
<TITLE>
Rakouský sochař Hartwig Mülleinter vytvořil v Číně jednu z největších plastik současnosti
</TITLE>
<TEXT>
Tesání do kamene se začal věnovat už v šestnácti letech, dříve než je v tomto oboru obvyklé. Plastiky Hartwiga Mülleitnera (nar. 1968) lze vidět v Českých Budějovicích, egyptském Asuánu i Číně. Umělec, jenž za svého guru považuje českého výtvarníka Miloslava Chlupáče, se narodil v Grazu a dnes žije a tvoří v Salcburku.
SALCBURK (od zvláštní zpravodajky LN na festivalu) - Během tradičního letního festivalu funguje v Salcburku sochařská a výtvarná dílna (založená před padesáti lety Oskarem Kokoschkou), již Hartwig Mülleitner pomáhá organizovat. "Letos jsem byl poprvé po šesti letech Salcburku nevěrný a vyučoval jsem na letní akademii v Drážďanech," ukazuje mladý umělec fotografie studentů potýkajících se s nepoddajným materiálem. Zajímá mě, odkud se žáci několikatýdenní letní školy rekrutují. "Jejich předchozí zkušenosti jsou velmi rozdílné. Například někteří studenti výtvarných učilišť nemají ve škole možnost pracovat s kamenem a tak si sem jezdí doplnit vzdělání. Asi polovina našich frekventantů jsou ženy; často hledají nový smysl života v tvorbě poté, co vychovaly děti. Nebo jeden známý malíř na odpočinku si chtěl vyrobit sochy pro svůj vinohrad..." Jak Hartwig vysvětluje, liší se i věkem: začíná se obvykle v osmnácti, ale nejstarší účastnice již překročila sedmdesátku. Jak lze vůbec umění tvořit z kamene vyučovat? Šest týdnů stráví žáci, asistenti a profesoři diskusemi a praktickou činností. "Mým úkolem je nabourat jasnou představu, již si student utvoří poté, co si sám vybere kámen, umyje ho a seznámí se s ním," říká Hartwig Mülleitner. Kámen totiž podle něj musí dotyčného sám "oslovit". "V Salcburku pracujeme s mramorem, se zbytky z továrny, které nejsou tak drahé. A student má možnost trávit dny i noci přímo v kamenolomu, a být tak s materiálem v neustálém kontaktu." "V začátcích - a s kamenem jsem začal pracovat velmi záhy, protože mě od dětství fascinoval - jsem se věnoval i figurálním plastikám," vypráví mladý sochař. "Postupně se můj přístup změnil. Dnes mi nejvíce záleží na tom, aby výsledné dílo korespondovalo s okolním prostředím," zamýšlí se. Jeho přátelé to potvrzují: Mülleitner prý nikdy neprodá své dílo dříve, než si pečlivě prohlédne místo, kde by mělo stát. Výtvarník obývá kouzelný barokní dům v centru Salcburku. Převážnou většinu roku však tráví na cestách: měl možnost tvořit v Jižní Americe, Litvě, Izraeli či Egyptě. Každou odlišnou kulturou a mentalitou se prý rád nechá inspirovat. "V egyptském Asuánu poblíž místa, kam jsem situoval svou plastiku, leží obrovský obelisk na místě někdejšího kamenolomu. Rozlomil se ještě před dokončením, než mohl být použit v chrámu. Proto jsem chtěl, aby mé dílo působilo také jako nedokončené," snaží se Hartwig popsat principy své tvorby. Častým slovem, které při tom užívá, je "otevřenost": "Chci, aby se lidé mohli mým věcem přiblížit, vejít dovnitř, dotknout se jich nebo si na ně sednout..."
</TEXT>
<HEADING>
Čínský kolos
</HEADING>
<TEXT>
Doposud a nadlouho největší realizací Hartwiga Mülleitnera je plastika s názvem Balance (Rovnováha). Tvoří ji tři obří vápencové sloupy deset metrů dlouhé (v Evropě by byl velký problém vůbec sehnat kámen v této délce) podpírající jeden druhý. Kolos vážící 140 tun bude umístěn v "parku soch" v malebném údolí jihočínského kantonu Čchüan-si. "Než začnu pracovat, obvykle se důkladně seznámím s krajinou. V případě Číny to kvůli vzdálenosti nebylo možné, a tak jsem přečetl všechnu dostupnou literaturu a nechal si poslat fotografie," vzpomíná Hartwig. "Příroda tam vypadá neskutečně: z ploché krajiny najednou vyrůstají z ničeho obrovské zelené kopce. myslel jsem si, že dřevoryty čínských umělců jsou jejich fantazií. Ale teď vím, že kreslili podle skutečnosti." Na místě pracoval Hartwig Mülleitner s pěti čínskými dělníky a jedním tlumočníkem. ("Občas se vyskytl problém, protože podle čínského bontonu nemůže překladatel přiznat, že mi nerozuměl!"). Dva největší jeřáby z celé provincie měly co dělat, aby se při instalaci, která zabrala celý den, nepřevážily. Údolí brzy zaplní na tři sta sochařských objektů. Iniciátorem a finančníkem tohoto projektu je čínský emigrant, který chce hotový park věnovat "straně a vládě". "Viděl jednu mou plastiku v Izraeli a rozhodl se mě oslovit," popisuje Mülleitner způsob, jak tuto zakázku získal. Ročně prý vytvoří tři (i když samozřejmě menší) projekty a to mu zatím k živobytí "na volné noze" stačí. "Kámen má v sobě ukrytý obrovský energetický potenciál. Mnoho energie do něj vloží tvůrce sám, když jej násilím přinutí vzít na sebe určitý tvar. Přál bych si, aby má díla tuto sílu vyzařovala," uzavírá entuziastický sochař a přitakává; "Ano, jsem do kamene zamilovaný."
Doposud a nadlouho největší realizací Hartwiga Mülleitnera je plastika s názvem Balance (Rovnováha). Tvoří ji tři obří vápencové sloupy deset metrů dlouhé (v Evropě by byl velký problém vůbec sehnat kámen v této délce) podpírající jeden druhý. Kolos vážící 140 tun bude umístěn v "parku soch" v malebném údolí jihočínského kantonu Čchüan-si. "Než začnu pracovat, obvykle se důkladně seznámím s krajinou. V případě Číny to kvůli vzdálenosti nebylo možné, a tak jsem přečetl všechnu dostupnou literaturu a nechal si poslat fotografie," vzpomíná Hartwig. "Příroda tam vypadá neskutečně: z ploché krajiny najednou vyrůstají z ničeho obrovské zelené kopce. myslel jsem si, že dřevoryty čínských umělců jsou jejich fantazií. Ale teď vím, že kreslili podle skutečnosti." Na místě pracoval Hartwig Mülleitner s pěti čínskými dělníky a jedním tlumočníkem. ("Občas se vyskytl problém, protože podle čínského bontonu nemůže překladatel přiznat, že mi nerozuměl!"). Dva největší jeřáby z celé provincie měly co dělat, aby se při instalaci, která zabrala celý den, nepřevážily. Údolí brzy zaplní na tři sta sochařských objektů. Iniciátorem a finančníkem tohoto projektu je čínský emigrant, který chce hotový park věnovat "straně a vládě". "Viděl jednu mou plastiku v Izraeli a rozhodl se mě oslovit," popisuje Mülleitner způsob, jak tuto zakázku získal. Ročně prý vytvoří tři (i když samozřejmě menší) projekty a to mu zatím k živobytí "na volné noze" stačí. "Kámen má v sobě ukrytý obrovský energetický potenciál. Mnoho energie do něj vloží tvůrce sám, když jej násilím přinutí vzít na sebe určitý tvar. Přál bych si, aby má díla tuto sílu vyzařovala," uzavírá entuziastický sochař a přitakává; "Ano, jsem do kamene zamilovaný."
</TEXT>
</DOC>
<DOC>
<DOCID>LN-20020815096</DOCID>
<DOCNO>LN-20020815096</DOCNO>
<DATE>08/15/02</DATE>
<TITLE>
Na novém albu Wetlands oživuje americký kytarový mistr tradiční hudební styly multikulturního prostředí mississippské delty.
</TITLE>
<TEXT>
Kytarista a zpěvák Tab Benoit se narodil a vyrostl v Louisianě a jeho nezvyklé jméno napovídá, že jde o potomka bělošských přistěhovalců zkanadské Akádie, takzvaných cajunů. Tito francouzsky mluvící starousedlíci žijí v ústí řeky Mississippi spolu s černými kreoly, jejichž podobný hudební styl zvaný zydeko se liší hlavně upřednostněním akordeonu. Melodie kreolů i cajunů, jakkoli ovlivněny evropskými styly, však mají svůj pevný základ v afroamerickém blues. Nové album Taba Benoita W etlands - věnované ohroženým louisianským mokřinám, ze kterých každých 40 minut ubude kus o rozloze fotbalového hřiště - navazuje na B. B. Kinga, Johna Mayalla a další mistry "modrého" žánru. S "vypalovačkou" I Got Loaded kdysi prorazil Li'l Bob &amp; Lollipops, letitá balada Her Mind Is Gone zase málem zapadla v obsáhlém zpěvníku Professora Longhaira. Ve skladbě Dog Hill se Tab poklonil jednomu ze průkopníků zydeka Boozoo Chavisovi a ocitoval nestárnoucí hit Otise Reddinga These Arms Of Mine. Benoitovu "šťavnatou" hru střídmě doplňuje basista Carl Dufrene a bubeník Darryl White. K natáčení poslední písně Georgia přizval uznávaný sólový hráč (představovaný jako "ten cajun, který hraje blues") švédského hitmakera Andrease Osbornea a také "krále funkové kytary" Briana Stoltze, kterého proslavila zejména spolupráce s Bobem Dylanem, Paulem Simonem a členy skupiny Pink Floyd. CD Wetlands vzniklo v prostorách staromódního neworleanského studia a vydala ho jedna z nejvýznamnějších bluesových firem Telarc.
Tab Benoit: Wetlands
Telarc/Classic 2002
</TEXT>
</DOC>
<DOC>
<DOCID>LN-20020815097</DOCID>
<DOCNO>LN-20020815097</DOCNO>
<DATE>08/15/02</DATE>
<TITLE>
Do areálu Na Bojišti, kde v pátek propukne další ročník jedné z každoročně nejvýznamnějších letních rockových akcí festivalu Trutnov Open Air, se sjíždějí první návštěvníci.
</TITLE>
<GEOGRAPHY>TRUTNOV</GEOGRAPHY>
<TEXT>
Festival, který svou historii datuje už od roku 1987, kdy trutnovský undergroundový koncert rozehnala policie, každoročně nabízí široké spektrum účinkujících nejen všech rockových stylů, ale i souvisejících žánrů, ale také zajímavé hosty ze zahraničí. Hlavními importovanými hvězdami letošního ročníku budou jednak brazilská Sepultura, jež se celosvětově proslavila mísením heavy metalu s prvky indiánského folkloru (pořadatelská agentura Geronimo ostatně celý festival odjakživa dodává akci lehce "indiánského" ducha), jednak legenda amerického hardcoru, kapela Sick Of It All. Festivalový program v Trutnově bude probíhat stejně jako vloni na třech scénách: hlavní v amfiteátru Na Bojišti, v improvizované "Krušovické hospodě", kde vystoupí začínající či méně známé soubory, a ve stanu, který bude zasvěcen taneční hudbě. Z hlavních "taháků" domácí scény nebudou letos na Bojišti chybět například Hudba Praha, Garage, Echt!, Garage, MCH Band, Tata Bojs, Mňága a Žďorp, Načeva, Vltava, - 123 min. či Jiří Stivín.
TRUTNOV - Festival, který svou historii datuje už od roku 1987, kdy trutnovský undergroundový koncert rozehnala policie, každoročně nabízí široké spektrum účinkujících nejen všech rockových stylů, ale i souvisejících žánrů, ale také zajímavé hosty ze zahraničí. Hlavními importovanými hvězdami letošního ročníku budou jednak brazilská Sepultura, jež se celosvětově proslavila mísením heavy metalu s prvky indiánského folkloru (pořadatelská agentura Geronimo ostatně celý festival odjakživa dodává akci lehce "indiánského" ducha), jednak legenda amerického hardcoru, kapela Sick Of It All. Festivalový program v Trutnově bude probíhat stejně jako vloni na třech scénách: hlavní v amfiteátru Na Bojišti, v improvizované "Krušovické hospodě", kde vystoupí začínající či méně známé soubory, a ve stanu, který bude zasvěcen taneční hudbě. Z hlavních "taháků" domácí scény nebudou letos na Bojišti chybět například Hudba Praha, Garage, Echt!, Garage, MCH Band, Tata Bojs, Mňága a Žďorp, Načeva, Vltava, - 123 min. či Jiří Stivín.
</TEXT>
</DOC>
<DOC>
<DOCID>LN-20020815098</DOCID>
<DOCNO>LN-20020815098</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Kvůli záplavám nevystoupí orchestr České filharmonie na plánovaném koncertě 19. srpna v saské metropoli Drážďanech. Intendantka tělesa Eva Sedláková uvedla, že se vystoupení ruší. Důvodem je podle ní také nepřístupnost evakuovaného pražského Rudolfina. Hudebníci jsou dosud na dovolené, ale měli by už v sobotu a v neděli začít zkoušet. Není to však možné. Sklepy Rudolfina jsou zatopeny. "Uskladněné nástroje jsme přemístili do prvního patra, ale část archivu je zaplavena," řekla Sedláková. Zatím není jisté, zda se uskuteční plánované koncerty v Brně a v Českém Krumlově. Mezinárodní hudební festival v Českém Krumlově přerušila velká voda v neděli. "Program je zatím pozastaven do 18. srpna," uvedla jeho mluvčí Pavla Jelínková. "Plánujeme na závěr uspořádat benefiční koncert," dodala.
</TEXT>
</DOC>
<DOC>
<DOCID>LN-20020815099</DOCID>
<DOCNO>LN-20020815099</DOCNO>
<DATE>08/15/02</DATE>
<TITLE>
Bývalá světová tenisová jednička odehrála v Montrealu zápas po více než tříměsíční pauze zaviněné zraněním
</TITLE>
<GEOGRAPHY>MONTREAL</GEOGRAPHY>
<TEXT>
Švýcarská tenistka Martina Hingisová se úspěšně vrátila na turnaje WTA. Bývalá světová jednička porazila ve 2. kole turnaje v Montrealu Španělku Magui Sernaovou 6:4, 6:3. Byl to její první zápas od květnové operace kotníku, v prvním kole měla volný los. Sernaová pro ni nebyla vážnou soupeřkou, zápas trval pouhých jedenašedesát minut. "Rozhodně to nebyl můj nejlepší výkon, ale soupěřka hodně chybovala, a návrat mně tak dost usnadnila. Cítila jsem se dobře, kotník je již v naprostém pořádku," komentovala Hingisová své vystoupení. Před US Open, které začíná za dva týdny, se Švýcarka zúčastní ještě turnaje v New Havenu. "Každý zápas mi prospěje. Po tak dlouhé přestávce bude velmi obtížné dostat se na úroveň sester Williamsových," prohlásila tenistka. Návrat Švýcarky česko-slovenského původu je řadou odborníků vnímán jako naděje pro světový ženský tenis. Právě Hingisová je totiž považována za možná jedinou hráčku, která by v nejbližší době mohla dokázat narušit hegemonii amerických sester Venus a Sereny Williamsových. Ty vyhrály sedm z posledních dvanácti grandslamových titulů. "Pokud se Martina vrátí v plné síle, může je potrápit. Musí však zapracovat na fyzičce a svém slabém podání. Boje o grandslamové tituly by pak znovu dostaly nový náboj," myslí si například legendární hráčka Chris Evertová. Hingisová, která klesla na žebříčku až na konec elitní desítky, si je ale dobře vědomá toho, že návrat pro ní nebude jednoduchý. "Bude to pro mě hlavně ze začátku velice těžké. Serena i Venus ve své hře udělaly velký pokrok a upevnily si sebevědomí. Já jsem se naopak tři měsíce prala sama se sebou," říká Hingisová.
</TEXT>
<HEADING>
Podle lékaře se její zranění může obnovit
</HEADING>
<TEXT>
Comeback Švýcarky navíc vedle naděje provázejí i velké obavy. Podle operujícího chirurga Heinze Bühlmanna je totiž možné, že se v budoucnu Hingisové zranění obnoví. Bühlmann dokonce již několikrát projevil obavy, že Hingisová bude muset v brzké době s tenisem skončit nadobro. Jedenadvacetiletá hráčka totiž vedle kotníku trpěla i silnými bolestmi kyčle, kolena a chodidla na levé noze. Bolesti prý způsobuje chronický zánět, jenž je důsledkem špatné tenisové obuvi od firmy Sergio Tacchini. Tu už ostatně hráčka v minulosti zažalovala kvůli újmě na zdraví o 40 milionů dolarů. "Doufám, že se nevracím jen na pár týdnů, ale na delší dobu," věří však Hingisová.
Comeback Švýcarky navíc vedle naděje provázejí i velké obavy. Podle operujícího chirurga Heinze Bühlmanna je totiž možné, že se v budoucnu Hingisové zranění obnoví. Bühlmann dokonce již několikrát projevil obavy, že Hingisová bude muset v brzké době s tenisem skončit nadobro. Jedenadvacetiletá hráčka totiž vedle kotníku trpěla i silnými bolestmi kyčle, kolena a chodidla na levé noze. Bolesti prý způsobuje chronický zánět, jenž je důsledkem špatné tenisové obuvi od firmy Sergio Tacchini. Tu už ostatně hráčka v minulosti zažalovala kvůli újmě na zdraví o 40 milionů dolarů. "Doufám, že se nevracím jen na pár týdnů, ale na delší dobu," věří však Hingisová.
</TEXT>
</DOC>
<DOC>
<DOCID>LN-20020815100</DOCID>
<DOCNO>LN-20020815100</DOCNO>
<DATE>08/15/02</DATE>
<TEXT>
ČESKÉ BUDĚJOVICE - Hokejisté i fotbalisté Českých Budějovic se pomalu vzpamatovávají z ničivých záplav. Voda v rozvodněné Vltavě pomalu klesá, a tak především hokejový klub mohl pomalu bilancovat výši škod a začít s jejich odstraňováním. Voda se během povodní dostala na nově zrekonstruovaném zimním stadionu až do výše dvou metrů. "Na ledové ploše byly opravdu dva metry vody, v kabinách asi půl metru," popsal situaci klubu manažer Jaroslav Pařízek. "Všechno se bude muset udělat znova, nové podlahy, no hrůza. A to jsme měli týden před kolaudací," posteskl si Pařízek nad spouští. Úplný přehled o rozsahu škod na stadionu, jehož rekonstrukce stála desítky milionů korun, budou mít funkcionáři klubu teprve poté, co dorazí odborníci. Podobné problémy řeší i fotbalisté, jejichž stadion na Střeleckém ostrově je totálně zaplavený. Kavalírské gesto v těžké situaci učinilo Jihočechům vedení klubu Chmel Blšany. Nabídlo totiž svému prvoligovému soupeři; aby využil k přípravě bez náhrady blšanský sportovní areál. Pavel Tobiáš včera uvedl, že o odjezdu do Blšan ještě ani rozhodnout nemohl. "Právě s několika hráči vyklízíme tu spoušť. Nejdříve musíme dát dohromady celý tým a potom teprve rozhodneme, zda do Blšan odjedeme," hlásil Tobiáš z útrob stadionu, pokrytého silnými nánosy bahna.
</TEXT>
</DOC>
<DOC>
<DOCID>LN-20020815101</DOCID>
<DOCNO>LN-20020815101</DOCNO>
<DATE>08/15/02</DATE>
<GEOGRAPHY>PRAHA</GEOGRAPHY>
<TEXT>
Ničivé záplavy včera pohltily i nejslavnější tenisový areál v zemi, pražskou Štvanici. Centrální dvorec i s přilehlými kancelářemi Českého tenisového svazu, stejně jako park pro skateboardisty na pražské Štvanici jsou pod více než metrovou hladinou vody. Obě sportovní zařízení navíc Vltava poničila. "Je to strašné," řekl generální sekretář svazu Josef Nechutný. Podle něj jsou venkovní dvorce zalité vodou, která natekla do kanceláří i do haly. "Škody se nedají odhadnout. Jisté je, že povrchy dvorců venku i v hale jsou v háji," dodal Nechutný. Smutný pohled se naskytl skateboardistům z Negrelliho viaduktu na štvanický skatepark. Plochu pro streetstyle a U-rampu si také podmanila voda. "Na místě jsou tři překážky, ostatní bohužel plavou," popsal Tomáš Znamenáček, zástupce Českého skateboardového poháru. "Areál se každý rok přestavuje pro Světový pohár, a teď je zničený," posteskl si Znamenáček. Beznadějně pod vodou je hřiště softbalistek SaBaTu Praha v Troji. "Všechno je totálně zatopené. Stihli jsme odnést vybavení, platy, a když jsme sundávali mety, voda nám už sahala po kolena," řekl trenér týmu Michal Berka.
</TEXT>
</DOC>
</CZE>