<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020822001</DOCID>
<DOCNO>LN-20020822001</DOCNO>
<DATE>08/22/02</DATE>
<TITLE>
Jihozápad Čech: Několik obcí na Klatovsku a Tachovsku zaplavila voda
</TITLE>
<GEOGRAPHY>PLZEŇ</GEOGRAPHY>
<TEXT>
Nad Českou republikou se opět vznáší nebezpečí záplav. Obavy vzbudily především prudké deště a krupobití, které se včera odpoledne a večer přehnaly nad západní částí Čech. K dešti se přidala skutečnost, že po nedávné povodni je půda přesycená vodou. Výsledkem byly zatopené sklepy i části domů, voda na polích a silnicích a protržená hráz rybníka. Nebezpečí prudkých dešťů trvalo i večer a během noci. Intenzivní bouřky a přívalové deště by mohly způsobit další vzestup hladin řek, nebo dokonce i lokální záplavy. Český hydrometeorologický ústav vydal včera odpoledne výstrahu, která upozorňuje, že potíže mohou postihnout Jihočeský, Plzeňský, Karlovarský, Ústecký i Středočeský kraj, stejně jako okres Pelhřimov v kraji Vysočina. Výrazné vzrůsty hladin lze podle meteorologů očekávat na řekách Lomnice, Skalice a dalších menších přítocích dolní Otavy a Lužnice. Mírnější vzestupy se čekají ve čtvrtek také v povodí Úhlavy, Úslavy a Klabavy, kde by se hladiny mohly zvednout až k prvním stupňům povodňové aktivity. "Dostal jsem varování od hydrometeorologů, ale nemám informace, že by se mělo opakovat něco podobného jako minulý týden," reagoval na předpověď počasí ministr vnitra Stanislav Gross. Přesto včerejší přívalové deště spoustu lidí především na západě země notně vyděsily.
"Takovou přeháňku jsem v životě nezažil. Po silnici tekly potoky bahna z polí," popsal řidič Pavel Kovařík, kterého voda a krupobití zastihly na silnici u Stříbra na Tachovsku. "Přehnala se tu obrovská průtrž mračen. Blesk uhodil do radnice a půlka náměstí je bez proudu," doplnil obraz včerejšího večera starosta městečka Loket v okrese Karlovy Vary Jiří Kolařík. "Kvůli vodě jsme museli evakuovat několik lidí," řekl mluvčí západočeských hasičů František Vaško. Hasiči ve člunu například pomohli dvěma důchodcům v obci Sytno na Tachovsku, které překvapil více než metr vysoký příval vody, který se valil po silnici na náměstí. V západních Čechách včera hasiči hlásili více než 30 výjezdů. Voda mj. zcela zaplavila jednu z hlavních křižovatek v Klatovech, na níž uvízla auta. Záchranáři zvažovali, zda kvůli stoupajícímu Černošínskému potoku neevakuují dva dětské letní tábory na Tachovsku. "Už je to potřetí za posledních čtrnáct dní," řekl Miroslav Havlíček z Heřmanovy Huti, jemuž příval včera zaplavil dvůr u domu do výše 70 centimetrů. Obavy jsou o to větší, že voda se opět valí i z jihu země. "Na Šumavě a v Novohradských horách začalo s přestávkami pršet už ve středu v poledne, další srážky očekáváme v noci," řekla večer Kateřina Štěrbová z Hydrometeorologického ústavu v Českých Budějovicích.
</TEXT>
</DOC>
<DOC>
<DOCID>LN-20020822002</DOCID>
<DOCNO>LN-20020822002</DOCNO>
<DATE>08/22/02</DATE>
<TITLE>
V nejvíce postižené čtvrti v hlavním městě je vážně poškozeno 43 domů
</TITLE>
<GEOGRAPHY>PRAHA</GEOGRAPHY>
<TEXT>
"Tak se podívejte, tohle je náš byt." Drobná žena v tílku a zablácených teplácích otevírá okno do obývacího pokoje přízemního bytu v Peckově ulici. Po pár vteřinách se Edita Skřivánková zarazí: "Tedy, tohle spíš byl náš byt..." Nahlížíme dovnitř - do nosu nás udeří puch bahna a tlejícího nábytku rozházeného po místnosti. Uprostřed pokoje trůní na stole jako zázrakem zachráněná modrobílá mísa na polévku. "Aspoň ten cibulák chci zachránit. Nevím, co budu dělat. Jsem sama s třemi dětmi. Nastěhovali jsme se sem teprve nedávno," povzdychne rezignovaně paní Skřivánková, utře si zpocené čelo, popotáhne roušku, která se jí svezla na bradu a rozhlédne se. Stejně jako tato matka tří dětí jsou na tom stovky dalších obyvatel Karlína, nejhůře postižené čtvrti pražského centra, která byla včera poprvé od katastrofy otevřena. Ulicemi proudí desítky obyvatel s taškami a batohy. Ve vzduchu se mísí pach zkaženého jídla i potlačovaná touha začít ihned s úklidem. Všude je cítit nervozita: "Že se nestydíte obtěžovat lidi, když maj vytopenej byt," říká s opovržením starší žena s igelitkou a za pochodu volá přes rameno: "Jak to, že vás sem vůbec pustili?" Povytahuji z kapsy žlutou kartičku s povolením ke vstupu do "zóny A". Dostala jsem ji krátce po poledni. Už tehdy jsem byla karlínský návštěvník "číslo 1009". U jednoho ze tří hlavních vstupů do Karlína, kterýje při ústí Křižíkovy ulice na Florenci, čekali zdejší lidé trpělivě už od brzkého rána.
"Ráno v deset měřila fronta 120 metrů," říká Luboš Nosek, který pomáhá sestře vyklidit ledničku. U vstupu dostávají lidé roušky, gumové rukavice, igelitové pytle na zničené potraviny a kbelíky. Do ohrožených domů mohou jen na chvíli pro nejnutnější věci, do bezpečných natrvalo. "Vpouštění" organizuje Petr Polák - za "mírového" stavu ředitel kanceláře pražského primátora. "Ale teď prostě bydlím v Karlíně," popisuje nynější funkci. Propustky uvnitř Karlína kontrolují vojáci i policisté. Roušky jsou pro delší pobyt nezbytné, hlavně kvůli pytlům se zkaženými potravinami. Ty likviduje speciální úklidové "komando" - skupinka asi dvaceti vojáků v gumových oblecích odpad nakládá na popelářský vůz.
</TEXT>
<HEADING>
Zbyly mi jen zákony
</HEADING>
<TEXT>
U ústí Pobřežní ulice vlečou dva muži sportovní taškou plnou knih. "To jsou zákony, které mi zbyly," říká trpce s pohledem na objemné svazky advokát Vlastimil Vysočany. Advokátní praxi provozoval nedaleko Karlínského náměstí. "Nevím, co teď budu dělat," říká trpce. "Nemám originály smluv, nemám soudní rozhodnutí, celá moje klientela prostě neexistuje. Mám zničených knih za sedm set tisíc korun. Mohli nás upozornit dřív. Kolegu vyhnali v osm hodin ráno, nedovolili mu nic zachránit," dodává advokát. Na Sokolovské sklesle postává Bohumila Staňková. Prohlíží si svůj pronajatý obchůdek s potravinami naproti zastávce tramvají na Florenci. Nedotknuté divokým živlem zůstaly jen láhve drahého alkoholu v regálu, který voda nedosáhla. "Když já si teď nemůžu ani dát panáka, protože nás tam nepustěj," mumlá skrz roušku. O pár metrů dál vyčerpávají vodu ze suterénu Hotelu Mucha. Smetanově žlutá budova byla nedávno kompletně zrekonstruována. "Mám jen jedno slovo - strašný. Víte, kdy jsme měli kolaudaci? Loni 15. listopadu! Musíme začít znova," zhodnotí situaci dcera majitele hotelu. Začít znova. Jako většina lidí v Karlíně...
U ústí Pobřežní ulice vlečou dva muži sportovní taškou plnou knih. "To jsou zákony, které mi zbyly," říká trpce s pohledem na objemné svazky advokát Vlastimil Vysočany. Advokátní praxi provozoval nedaleko Karlínského náměstí. "Nevím, co teď budu dělat," říká trpce. "Nemám originály smluv, nemám soudní rozhodnutí, celá moje klientela prostě neexistuje. Mám zničených knih za sedm set tisíc korun. Mohli nás upozornit dřív. Kolegu vyhnali v osm hodin ráno, nedovolili mu nic zachránit," dodává advokát. Na Sokolovské sklesle postává Bohumila Staňková. Prohlíží si svůj pronajatý obchůdek s potravinami naproti zastávce tramvají na Florenci. Nedotknuté divokým živlem zůstaly jen láhve drahého alkoholu v regálu, který voda nedosáhla. "Když já si teď nemůžu ani dát panáka, protože nás tam nepustěj," mumlá skrz roušku. O pár metrů dál vyčerpávají vodu ze suterénu Hotelu Mucha. Smetanově žlutá budova byla nedávno kompletně zrekonstruována. "Mám jen jedno slovo - strašný. Víte, kdy jsme měli kolaudaci? Loni 15. listopadu! Musíme začít znova," zhodnotí situaci dcera majitele hotelu. Začít znova. Jako většina lidí v Karlíně...
</TEXT>
</DOC>
<DOC>
<DOCID>LN-20020822003</DOCID>
<DOCNO>LN-20020822003</DOCNO>
<DATE>08/22/02</DATE>
<TITLE>
Cesty lidského myšlení jsou klikaté a neuvěřitelné. Jako zoolog jsem byl otřesen, k čemu inspirovala katastrofální povodeň v pražské zoologické zahradě paní Martu Kubišovou, novináře Marka Švehlu a publicistu Jakuba Horáka. Otřesen jsem byl zejména proto, že jejich hysterická a nehorázná reakce je i dokladem nejen jejich absolutní nevědomosti v oboru zoologie, ale i lidské kultury v širším slova smyslu. Na celém světě patří zoologické zahrady neodmyslitelně k významným kulturním zařízením, jejiž úkolem je výchova návštěvníků a poznání biologie zvířat. Nejvýznamnějším posláním se dnes stále více stává záchrana světového genofondu ohrožených druhů zvířat. Zoologické zahrady se bohužel stávají nouzovým náhradním vchodem do přírody: podle světového monitorovacího centra ochrany přírody v Cambridge se od 17. století podařilo zcela vyhubit 311 živočišných druhů.
</TITLE>
<TEXT>
Podle prognostických propočtů dojde v tomto století k vyhubení dvaceti až padesáti procent živočišných druhů. Chceme-li určitou populaci živočichů zachovat na více než sto generací, musíme kvůli zachování dostatečné genetické variability počítat minimálně se 200 až 500 zvířaty. Tento fakt ovlivňuje samozřejmě i chovatelskou práci v zoologických zahradách, která musí u vzácných a ohrožených zvířat vycházet z úzké celosvětové spolupráce řízené pomocí plemenných knih a počítačových programů.
</TEXT>
<HEADING>
Záchrana koně Przewalského
</HEADING>
<TEXT>
Díky zoologickým zahradám se zachovala celá řada zvířat, která byla v přírodě již zcela vyhubena. Pražská zoo má hlavní zásluhu o záchranu v přírodě již vyhubeného koně Przewalského. V roce 1959 jsem jako ředitel pražské zoo organizoval první celosvětové sympozium na záchranu těchto divokých koní: ve všech zoologických zahradách jich žilo jen 56. V současné době jejich stav přesahuje číslo 1550. Za své určité životní zadostiučinění považuji to, že jsem se dožil vysazení těchto koní do původní vlasti - Mongolska a Číny kde jich dnes žije ve volné přírodě asi 200 kusů. Nahradit zoologické zahrady obrázkovými knihami je snad nejhrůznější představa, kterou jsem od příslušníka Homo sapiens kdy slyšel. Zvířata obývala naši planetu dávno před člověkem a celá lidská historie spočívá na úzkém soužití člověka s jeho příbuznými. Musíme si uvědomit, že jedině pochopení nesmírného bohatství živých forem snad konečně donutí člověka zamyslet se nad vlastní existencí. Bez rostlin a živočichů jsme odsouzeni k vyhynutí. Pražská zoo již dlouho spolupracuje s handicapovanými dětmi. Dodnes mě dojímá i pravidelná návštěva slepých dětí, které se mohly poprvé seznámit se zvířaty alespoň prostřednictvím svého hmatu. Přiznám se, že jsem několikrát zadržoval dojetí, když jsem pak viděl tyto děti vymodelovat z plastelíny dokonalé figurky zvířat, která nikdy v životě neviděly. Moderní zoologické zahrady za dobu své existence prošly obrovským vývojem a zejména chov a expoziční technika vycházejí z nejmodernějších biologických poznatků a nároků zvířat. Již začátkem minulého století objevil Angličan Howard u živočichů pojem omezeného životního prostoru teritoria, které musí poskytnou zvířeti nejen výživu, ale i podmínky k rozmnožování a ochraně před nepřítelem.
</TEXT>
<HEADING>
Zlatá svoboda?
</HEADING>
<TEXT>
Kdo umí dobře pozorovat, vidí, že i výběhy zoologických zahrad považují zvířata za svůj majetek, který si značkují stejně jako v přírodě, a hájí si ho i před ošetřovatelem. Pojem zlaté svobody, o kterém mluví publicista Jakub Horák, je tak naivní, jako kdyby nás vážně přesvědčoval, že v radiovém přijímači koncertují zvláštní trpaslíci. Během povodně to dlouho dokazoval lachtan Gaston, který v několik metrů hluboké vodě zprvu (než ho sebral prudký proud) stále kroužil nad svým zatopeným bazénem. Za svého třicetiletého působení v zoo jsem zažil tři povodně. Žádná nebyla zdaleka tak ničivá. Kdo kdy navštívil zoo v Praze, dovede si sílu této katastrofy uvědomit: nejlépe podle toho, že mohutný pavilon slonů byl zatopen až po střechu. Pracovníci zoologické zahrady podali heroický výkon a chtěl bych jim jako bývalý ředitel pražské zoo i jako bývalý prezident světové unie zoologických zahrad z celého srdce poděkovat. Pražská zoo v současnosti chová 2240 zvířat. Často s nasazením vlastních životů evakuovali její pracovníci 112 savců většinou mnohem silnějších a větších než člověk a 750 ptáků. V době záplav jsem se účastnil zasedání světové unie zoologických zahrad ve Vídni. Všichni shromáždění odborníci vyjádřili pražské zoo obdiv a slíbili pomoc. Prosím čtenáře, aby se články svrchu uvedených autorů nenechali ovlivnit a pražské zoologické zahradě co nejúčinněji pomohli. Plně si toho zasluhuje.
Kdo umí dobře pozorovat, vidí, že i výběhy zoologických zahrad považují zvířata za svůj majetek, který si značkují stejně jako v přírodě, a hájí si ho i před ošetřovatelem. Pojem zlaté svobody, o kterém mluví publicista Jakub Horák, je tak naivní, jako kdyby nás vážně přesvědčoval, že v radiovém přijímači koncertují zvláštní trpaslíci. Během povodně to dlouho dokazoval lachtan Gaston, který v několik metrů hluboké vodě zprvu (než ho sebral prudký proud) stále kroužil nad svým zatopeným bazénem. Za svého třicetiletého působení v zoo jsem zažil tři povodně. Žádná nebyla zdaleka tak ničivá. Kdo kdy navštívil zoo v Praze, dovede si sílu této katastrofy uvědomit: nejlépe podle toho, že mohutný pavilon slonů byl zatopen až po střechu. Pracovníci zoologické zahrady podali heroický výkon a chtěl bych jim jako bývalý ředitel pražské zoo i jako bývalý prezident světové unie zoologických zahrad z celého srdce poděkovat. Pražská zoo v současnosti chová 2240 zvířat. Často s nasazením vlastních životů evakuovali její pracovníci 112 savců většinou mnohem silnějších a větších než člověk a 750 ptáků. V době záplav jsem se účastnil zasedání světové unie zoologických zahrad ve Vídni. Všichni shromáždění odborníci vyjádřili pražské zoo obdiv a slíbili pomoc. Prosím čtenáře, aby se články svrchu uvedených autorů nenechali ovlivnit a pražské zoologické zahradě co nejúčinněji pomohli. Plně si toho zasluhuje.
</TEXT>
</DOC>
<DOC>
<DOCID>LN-20020822004</DOCID>
<DOCNO>LN-20020822004</DOCNO>
<DATE>08/22/02</DATE>
<GEOGRAPHY>TROUBKY</GEOGRAPHY>
<TEXT>
Jedněmi z těch, kteří dobře rozumějí situaci lidí, jimž voda vzala téměř všechno, jsou obyvatelé moravské vesnice Troubky. V létě roku 1997 si tady povodeň vyžádala devět mrtvých a demolici 335 domů. "Pracovali jsme pořád. Teprve až někdy v listopadu jsme byli z nejhoršího venku," vzpomíná Zuzana Rašková, jejíž dům záplavu přestál. "Nejlepší je všechno vyhodit," radí, co udělat se zatopenými věcmi. Raškovi po povodni postavili na dvoře schody, vedoucí do prvního patra. Když po nich vyjdete, čeká vás rozměrný vchod. To aby se sem daly vynést i větší věci, kdyby zase náhodou přišla voda. Před pěti lety všechny v Troubkách trápil hmyz. "Stropy byly od komárů úplně černé. Večer se nedalo vyjít ven. Kdo se nepromazal repelentem, nevydržel," líčí popovodňové týdny Zuzana Rašková. Katastrofa se podepsala i na lidské psychice. V Troubkách se rozpadla řada manželství, mnozí lidé se léčili na psychiatrii. Poznamenaní jsou ale všichni. "Když jedeme ráno autobusem do práce a prší, tak všichni mlčí. Myslíme na to, jestli to nepřijde znovu, říká Zuzana Rašková. Dobře ví, že lidi v Čechách tohle všechno teprve čeká. "Hlavně ať jsou rádi, že zůstali naživu. Hlavní je doufat, že jednou bude lépe," vzkazuje do Čech Rašková.
</TEXT>
</DOC>
<DOC>
<DOCID>LN-20020822005</DOCID>
<DOCNO>LN-20020822005</DOCNO>
<DATE>08/22/02</DATE>
<TEXT>
Stav nouze, který měl dnes o půlnoci skončit, vláda prodloužila až do konce měsíce. Může tak pohodlně a bez "zbytečných" zákonných překážek povolávat nezaměstnané a "civilkáře" na záchranné práce. Nesporné omezení práv nezaměstnaných je vysvětlitelné, avšak nikoli donekonečna obhajitelné. Proč nelze na některé práce povolat armádu, vždyť se to běžně děje v sousedních státech? Je nezaměstnaný inženýr s lopatou "užitečnější" než jiný, který pobírá podporu a třeba se vzdělává? Jestli je vláda nespokojena s pracovní motivací nezaměstnaných, může jim snížit podporu. O jejich případnou pracovní morálku se pak rád postará zaměstnavatel. Tohle "nucené nasazení" by mělo zůstat výjimečným opatřením, jež omlouvají pouze katastrofální záplavy. Podle vládních kroků to však vypadá, že nestandardní postupy budou používány dál. Vyhlídky nejsou příliš optimistické: buď chce vláda vytvořit dvě kategorie nezaměstnaných (ty bez podpory a "nuceně nasazované"), nebo uvažuje o uzákonění pracovní povinnosti jako za komunistů. Kasárenskému vnímání reality, které občas postihuje špičky ČSSD, by to odpovídalo.
</TEXT>
</DOC>
<DOC>
<DOCID>LN-20020822006</DOCID>
<DOCNO>LN-20020822006</DOCNO>
<DATE>08/22/02</DATE>
<TITLE>
PRAHA - Vodohospodáři spočítali, jak velká voda postihla v minulých dnech Česko. Čísla potvrzují, že tak mohutné záplavy nepamatují celé generace předků. Voda, která se prohnala Prahou, nese podle vodohospodářů přívlastek "pětisetletá". Na přehradě Orlík šlo o povodeň "desetitisíciletou". "Voda překonala všechna očekávání. Škodám na majetku nešlo předejít," prohlásil včera ředitel státního podniku Povodí Vltavy Petr Hudler. Záplavám prý nemohly zabránit ani přehrady vltavské kaskády. "I kdyby byly zcela prázdné, byly by schopny pojmout asi miliardu kubíků vody," řekl včera ředitel Hudler. Z mraků nad jižními a západními Čechami ale spadlo zhruba třikrát víc vody, kolem tří miliard kubíků vody. Přesto prý vltavská kaskáda lidem pod přehradami pomohla. Vodní díla zadržovala vodu tak dlouho, jak to bylo možné, a záchranáři tím získali čas k zastavení plavby, uvolnění náplavek, odtažení lodí i k evakuaci lidí.
</TITLE>
<TEXT>
Správci řek odmítají kritiku, podle níž informovali o povodni pozdě a neúplně. Odpovědnost za špatné informace přičítá Povodí Vltavy například pražský primátor Igor Němec. "Krizovému štábu jsme dodávali všechny informace, které jsme měli," hodnotí svou vlastní práci ředitel dolního úseku Vltavy Pavel Uher. Důvody kritiky ze strany pražského magistrátu vidí ředitel podniku Petr Hudler někde jinde: "Tady na Povodí Vltavy je dům plný odborníků, v různých funkcích jinde sedí politici...". Podle něj se v případě takové živelné katastrofy, jaká zasáhla Čechy, nemá hledat viník, pokud nikdo neudělal chybu. Povodí Vltavy přesto připustilo, že jejich odhad rychlosti stoupání hladiny v Praze byl minulé úterý mylný. Večer a v noci se ukázalo, že stoupání řeky je rychlejší. "Bylo prudší, než jsme očekávali," potvrdil Uher. Vodohospodáři a členové pražského krizového štábu na to nicméně včas reagovali a rozhodli o evakuaci Starého města, které v tu chvíli chránily protipovodňové zábrany. Jejich výšku záchranáři raději předimenzovali a ukázalo se, že jejich odhad byl správný. Hladina se zastavila 24 centimetrů pod horní hranou těchto hrází. "To, co se povedlo v Praze, nemá ve světě obdoby," komentoval výsledky práce krizového štábu a záchranářů ředitel odboru krizového řízení města Petr Beran. Vodohospodáři včera rovněž uvedli na pravou míru tvrzení primátora Igora Němce, který ve středečních LN popisoval, jak zachránil botel Admirál před utržením na rozvodněné Vltavě. "Zorganizoval jsem akci přímo na nábřeží a udělali jsme, co bylo zapotřebí," tvrdí primátor. Ve chvíli, kdy asistoval na nábřeží, už o situaci botelu krizový štáb věděl. "Pravda je, že jsme se s panem primátorem trochu míjeli. Zůstal jsem ve štábu, když on z magistrátu odjel. Vyvázání botelu Admirál jsem zajistil já," prohlásil ředitel dolního úseku Vltavy Pavel Uher. Vypravil totiž nákladní vůz až do Mělníka. Tam bylo jediné použitelné kovové lano, které by loď mohlo udržet a nakonec také udrželo. Povodí Vltavy také odmítá odpovědnost za to, co se odehrálo v pražské zoologické zahradě. Ředitel ZOO Petr Fejk totiž viní krizový štáb z toho, že včas nevaroval před povodní takové síly a velikosti. "Mluvilo se o dvacetileté vodě a možná padesátileté. Podle našich plánů jsme se proto připravili raději na vodu padesátiletou. Celé pondělí jsme pak jen sledovali televizi a volali na štáb. V noci přišlo peklo a nikdo nás před ním nevaroval," tvrdí Fejk. Za dramatických okolností pak v zahradě utonuly desítky zvířat. Odpovědnost za zoo podle vodohospodářů nese Praha, nikoli Povodí Vltavy. Problém zahrady prý navíc není v tom, kolik má na evakuaci času, ale v tom, že pavilony slonů, šelem a opic leží v zátopovém území. "Já bych tam viděl nejlépe vodní ptáky a třeba antilopy, protože mohou rychle utíkat," prohlásil Jiří Friedl z Povodí Vltavy.
</TEXT>
</DOC>
<DOC>
<DOCID>LN-20020822007</DOCID>
<DOCNO>LN-20020822007</DOCNO>
<DATE>08/22/02</DATE>
<GEOGRAPHY>PRAHA</GEOGRAPHY>
<TEXT>
Vláda ČSSD a Koalice včera na svém mimořádném zasedání rozhodla o rozdělení 1,15 miliardy korun na záchranné práce při povodních. Část těchto peněz, 111 milionů, dostane resort zdravotnictví na plošné očkování dětí v postižených oblastech. Zbytek použijí postižené kraje na nákup gumových rukavic, vysoušečů, čisticích a dezinfekčních prostředků. Ministři prodloužili i nouzový stav pro Ústecký, Jihočeský, Středočeský, Plzeňský kraj a Prahu. Původně měl skončit už dnes, teď však bude trvat až do půlnoci na 1. září. Podle ministra vnitra Stanislava Grosse ho nyní využijí k tomu, aby se dokončily likvidační práce. Na obnovu země zničené povodní ministři povolali dalších 3000 vojáků. Celkem by se jich tedy na asanačních pracích mělo podílet 8000. Vláda projednala i stav evakuačních středisek. Podle Grosse v některých chybí potřebné vybavení. "Některá střediska nejsou vybavena na dlouhodobější pobyt," přiznal Gross. Předseda sněmovny Lubomír Zaorálek vyhověl žádosti vlády o vyhlášení stavu legislativní nouze. Za tohoto stavu bude sněmovna rozhodovat o tom, zda posune o týden termín pro podání kandidátek do voleb do obecních zastupitelstev. "Ten týden, který by se za jiných okolností zdál jako časové období, které je nepodstatné, tak je nyní důležitý," řekl Gross. Termín podání kandidátek by se tak posunul na 3. září.
</TEXT>
</DOC>
<DOC>
<DOCID>LN-20020822008</DOCID>
<DOCNO>LN-20020822008</DOCNO>
<DATE>08/22/02</DATE>
<GEOGRAPHY>PRAHA</GEOGRAPHY>
<TEXT>
Žádné epidemie ani zvýšená nemocnost nejsou zatím v Česku hlášeny. "Epidemiologická situace na území povodněmi dotčených regionů je klidná," řekl hlavní hygienik České republiky Michael Vít. Bez problémů pokračuje i povinné očkování. "I když je vakcíny velmi málo, podařilo se nám zajistit ji pro záchranáře, policisty, vojáky a hasiče, kteří pracují na vodou zasaženém území," uvedl hlavní pražský hygienik Vladimír Polanecký. Podle předpokladu by mělo být očkováno 22 000 lidí. Očkování proti hepatitidě, hrazené státem, se netýká dobrovolníků, kteří na pár dní přišli pomoci s odklízením trosek. Polanecký včera také řekl, že po záplavách hrozí více tetanus než žloutenka, a proto by si občané v zátopových oblastech měli zkontrolovat, zda mají platné očkování. Pokud tomu tak není, musejí se nechat u svého praktického lékaře bezplatně přeočkovat.
</TEXT>
</DOC>
<DOC>
<DOCID>LN-20020822009</DOCID>
<DOCNO>LN-20020822009</DOCNO>
<DATE>08/22/02</DATE>
<GEOGRAPHY>TÁBOR/PRAHA</GEOGRAPHY>
<TEXT>
Zástupci státní správy a armády se včera dohodli na spolupráci při obnově zničených a poškozených mostů. Nejvážnější situace je podle armády v jižních Čechách, kde voda vážně poškodila přes 60 mostů. Vojáci už včera postavili první, zhruba 45 metrů dlouhý most v Blažejovicích. "Ve čtvrtek první ženijní jednotka postaví most o rozpětí 21 metrů a nosnosti 50 tun v obci Opálka na Klatovsku," řekla Iva Ruskovská z táborského velitelství sil územní obrany. Armáda podle ní na stavbu mostů vytvoří sedm až deset ženijních jednotek o celkovém počtu asi 200 specialistů. "Ti budou podle požadavků orgánů státní správy opravovat a stavět mostní komunikace. Materiál bude čerpán ze státních hmotných rezerv," uvedla..
</TEXT>
</DOC>
<DOC>
<DOCID>LN-20020822010</DOCID>
<DOCNO>LN-20020822010</DOCNO>
<DATE>08/22/02</DATE>
<TEXT>
ÚSTÍ NAD LABEM - Zásilka nebezpečného pesticidu DDT, která v úterý dorazila do Ústí nad Labem zřejmě omylem s humanitární pomocí pro postižené záplavami, se záchranářům ztratila. Po osudu nebezpečné látky pátrají tamní hasiči. Podle mluvčího ústeckého magistrátu Milana Knotka strážníci zásilku zřejmě předali některému z dobrovolných hasičů, který na radnici přišel vyzvednout prostředky humanitární pomoci.
</TEXT>
</DOC>
<DOC>
<DOCID>LN-20020822011</DOCID>
<DOCNO>LN-20020822011</DOCNO>
<DATE>08/22/02</DATE>
<TITLE>
Za zanedbání povinností během záplav hrozí až pět let vězení
</TITLE>
<TEXT>
Každé podezření na trestný čin prověřuje středočeská policejní skupina s názvem Potopa. Jejich pražští kolegové zase vyšetřují, kdo je odpovědný za zatopení metra.
PRAHA - Přísné tresty čekají zloděje, kteří okrádají lidi ze zatopených oblastí. "Jsem přesvědčen o tom, že v rámci generální prevence budou u těchto krádeží upřednostňovány nepodmíněné, velmi přísné tresty v případech, že škoda přesáhne 3000 korun, neboť jde o zvláště závažný úmyslný trestný čin. Trestní sazba je tam dva až osm let," řekl náměstek policejního prezidenta Miroslav Antl. Krádeže, které by jindy byly posuzovány jako přestupky, mohou být v případě, že jimi vzniknou závažné následky, posuzovány přísněji. "Ve středních Čechách máme hlášenou pouze jednu větší krádež v Kralupech nad Vltavou. Šlo o počítačovou techniku za zhruba 40 tisíc korun," řekl ředitel středočeské policie Oldřich Martinů. Ani v Praze zatím nelze hovořit o masových nájezdech zlodějů do potopou poničených budov. Od kritické noci na 14. srpna do včerejška policie zaznamenala pouze devět případů rabování. Pouze ve dvou z nich nebyl zloděj dopaden přímo při činu a policie po něm zatím pátrá. Včera policie zadržela dva muže, kteří rabovali v záplavami těžce postiženém Terezíně na Litoměřicku. Šestatřicetiletý muž a jeho o 14 let mladší komplic z Litoměřicka odcizili týž den kolem 07.30 před domem v Palackého ulici dvě starožitné skříně, které byly vyneseny z domu k usušení. Policie muže stíhá pro trestný čin krádeže a podala návrh na jejich vzetí do vazby.
</TEXT>
<HEADING>
Střední Čechy: skupina Potopa
</HEADING>
<TEXT>
Policie zároveň utvořila speciální tým na odhalování příčin katastrofy, kterou v metru napáchala víc než stoletá voda. "Skupina je sedmičlenná - dva vyšetřovatelé a pět kriminalistů," upřesnil náměstek ředitele pražské policie Zdeněk Janíček. Tým zatím shromažďuje materiály. Policie zatím neobdržela žádné trestní oznámení, které by bylo podáno na někoho z představitelů pražského magistrátu ani na krizový štáb. Speciální skupina musí prověřit tři oblasti: okolnosti údržby metra, jeho stavební a projektovou stránku a postup při udílení pokynů souvisejících s očekáváním velké vody. Pokud se prokáže pochybení při informovaní o povodni, hrozilo by stíhání za obecné ohrožení. Za něj lze podle zákona uložit trest v délce až pěti let. Speciální policejní týmy vyčleněné na záplavy vznikají i v dalších postižených oblastech Česka. Jak LN sdělil ředitel středočeské policie Oldřich Martinů, vytvořil skupinu s názvem Potopa. Stejně jako pražská skupina Metro je sedmičlenná. "Monitorujeme všechny informace z novin a z televize. Jsme povinni prověřovat každé podezření," poznamenal ředitel. Tým se zabývá situací ve vodou nejzničenější české vesnici Zálezlice. Její starosta je podezřelý, že obyvatele o hrozícím nebezpečí včas neinformoval. Pokud se to prokáže, bude stíhán za obecné ohrožení. Speciální skupina též prověřuje povodňová opatření vedení neratovické Spolany, odkud unikl chlor.
Co řeší nově vzniklé policejní oddíly
TÝM METRO
Zjišťuje okolnosti údržby metra, jeho stavební a projektovou stránku a postup při udílení pokynů souvisejících s očekáváním velké vody
TÝM POTOPA
Vyšetřuje okolnosti špatného zabezpečení neratovické Spolany zjišťuje, kdo zavinil zničení vesnice Zálezlice
</TEXT>
</DOC>
<DOC>
<DOCID>LN-20020822012</DOCID>
<DOCNO>LN-20020822012</DOCNO>
<DATE>08/22/02</DATE>
<GEOGRAPHY>PRAHA</GEOGRAPHY>
<TEXT>
Za jízdu v pruzích magistrály, které jsou určeny výhradně pro autobusy městské hromadné dopravy, hasičských vozů a vozů záchranné služby, dostalo do včerejšího dne pokutu 54 řidičů. Policisté od nich vybrali téměř 25 tisíc korun, řekl Jan Holub z pražské policejní správy. Místo sleduje 24 hodin denně kamera. Zneužití vyhrazeného pruhu se řeší pokutou do 1000 korun.
</TEXT>
</DOC>
<DOC>
<DOCID>LN-20020822013</DOCID>
<DOCNO>LN-20020822013</DOCNO>
<DATE>08/22/02</DATE>
<GEOGRAPHY>PRAHA</GEOGRAPHY>
<TEXT>
Dva průmyslové objekty v Papírenské ulici v Praze 6 nelze zachránit, a stavební úřad včera proto nařídil jejich demolici. Dalších pět průmyslových objektů také v této ulici se bude muset zbourat částečně. Oznámil to mluvčí městské části Martin Šalek. Stavební úřad po revizi povolil k okamžitému užívání 69 domů a 54 domů budou moci lidé užívat do jednoho měsíce. Devět domů, z nichž většina je v Šáreckém údolí, může být užíváno až po rekonstrukci. "Pro lidi, kteří budou muset po dobu rekonstrukcí svých domů někde bydlet, připraví Praha 6 náhradní ubytování," uvedl starosta Pavel Bém.
</TEXT>
</DOC>
<DOC>
<DOCID>LN-20020822014</DOCID>
<DOCNO>LN-20020822014</DOCNO>
<DATE>08/22/02</DATE>
<GEOGRAPHY>PRAHA</GEOGRAPHY>
<TEXT>
Radnice Prahy 5 promine do konce roku nájemné obyvatelům obecních bytů, které poškodily povodně. Starosta městské části Miroslav Škaloud oznámil, že nájemné odpustí i podnikatelům, kteří mají pronajaty od městské části nebytové prostory a byli postiženi záplavami. Nájemníkům, kteří hradí platby formou inkasa, bude ale zářijová částka ještě stržena. Radnice tyto peníze vrátí v rámci vyúčtování. Obyvatelům, kteří se kvůli záplavám ocitli v nouzi, radnice pomůže finančně. Postižená domácnost by měla dostat 30 000 korun a za každé nezaopatřené dítě 5000 korun.
</TEXT>
</DOC>
<DOC>
<DOCID>LN-20020822015</DOCID>
<DOCNO>LN-20020822015</DOCNO>
<DATE>08/22/02</DATE>
<GEOGRAPHY>PRAHA</GEOGRAPHY>
<TEXT>
Hladina Vltavy v Praze-Malé Chuchli byla včera odpoledne ve výšce 172 centimetrů. Běžná výška je na tomto místě 74 centimetry, a řece tedy zbýval k jejímu dosažení necelý metr. Od svého maxima, kterého řeka dosáhla minulou středu, klesla už o více než šest metrů. Podle mluvčí Povodí Vltavy Markéty Bártové řekou protékalo včera 680 metrů krychlových vody za sekundu.
</TEXT>
</DOC>
<DOC>
<DOCID>LN-20020822016</DOCID>
<DOCNO>LN-20020822016</DOCNO>
<DATE>08/22/02</DATE>
<GEOGRAPHY>PRAHA</GEOGRAPHY>
<TEXT>
Včera poprvé se "širší veřejnosti" otevřela v Karlíně i budova v Pobřežní ulici 20, v níž sídlí redakce Lidových novin. Širší veřejnost však zastupovala pouze uklízečku, správce budovy, několik pomocníků se smetáky a členy počítačové podpory. "Přišli jsme jen vyklidit lednice. Úklidovou firmu nám sem zatím nepustí. Dnes musíme odejít už v šest, ale aspoň recepce už vypadá trochu líp," říká správce Boris Hejtmánek. Stojí v holínkách na mramorové podlaze, která se nyní ztrácí pod nánosem kluzkého bláta. Pro členy redakce LN důvěrně známá místa v přízemí budovy dostala šokující a mnohdy bizarní podobu. V prostoru recepce se povalují na nejroztodivnějších místech mokrá vydání Lidových novin. Z nejvyšší police jedné ze skříní, zhruba ve výšce tří metrů, shlíží výtisk s titulkem o vyjádřené důvěře vládě Vladimíra Špidly. Tváří v tvář potopě se však i taková událost, která před nedávnem plnila první strany novin, jeví jako směšně nedůležitá.... Na pultíku, za nímž sedávaly recepční, ulpěla deseticentimetrová vrstva bláta, kdysi smetanové stěny Vltava zaplavila a znečistila až ke stropu, zdi navíc tu a tam získaly originální "výzdobu" v podobě přilepených listů a stébel trávy. Plán budovy zežloutl a zkrabatil se. Vydržel nicméně viset na stěně... Fotoodělení se proměnilo v temnou díru s hromadou skříní, magazín Pátek na tom zřejmě bude podobně. Dveře se ale zasekly a nejdou otevřít. Spoušť v místnosti magazínu lze zahlédnout jen zvenku skrz zablácená okna. Okna kupodivu až na jedinou výjimku tlak vody vydržela. Boris Hejtmánek si myslí, že by první a druhé patro, kde pracuje většina redakce, mohlo fungovat do tří týdnů. Přízemí, v němž před potopou pracovali fotografové, inzerce a Pátek, bude vyřazeno na měsíce. "Naštěstí se voda zastavila deset centimetrů pod elektrickými přívody, takže můžeme přízemí odpojit a horní patra budou snad uvedena do provozu. Aspoň tak," odhaduje Hejtmánek vyhlídky budovy LN.
</TEXT>
</DOC>
<DOC>
<DOCID>LN-20020822017</DOCID>
<DOCNO>LN-20020822017</DOCNO>
<DATE>08/22/02</DATE>
<GEOGRAPHY>PRAHA</GEOGRAPHY>
<TEXT>
"Všechno se bude muset vytrhat až na beton. Snad jen dlaždice se omyjí," říká ředitel podzemní sekce firmy Subterra Jan Vintera. Stojí přitom v tunelu stanice metra Florenc a hodnotí vzniklé škody. Není tu poprvé - jeho firma se podílí na odstraňování následků záplav už několik dnů. Ve stanici je zatuchlý vzduch, vše je pokryté špínou. Cesta do jejího nitra připomíná archeologickou výpravu. Zároveň je tu však relativní sucho, zvyšující se hladina kalné, bahnité vody se objevuje až v tunelu spojujícím trasy C a B. Stanice Florenc, která byla frekventovanou přestupní stanicí mezi těmito trasami, ukazuje návštěvníkům dvojí tvář. Trasa C, která se nachází blíže povrchu, je už zbavená vody, trasa B je dosud zatopena. Voda sahá až k přestupnímu tunelu, eskalátory jsou stále pod vodou. Po odčerpání vody a bahna projde stanice rekonstrukcí. Oprava nebo výměna zřejmě čeká některé eskalátory, kabely i elektroinstalaci. Uvolněné plastové kryty zářivek visí ze stropu nástupiště. Pracovníci Subterry zatím nevědí, kolik bahna je ještě v podzemí. Může jít podle nich o metrové nánosy i několikacentimetrovou vrstvu. A jak se s bahnem vypořádávají? Vrstva bahna se odklízí pomocí kalových čerpadel, vysvětluje Pavel Stoulil ze Subterry. Odčerpávání probíhá zhruba čtyřicet metrů hlubokou vzduchotechnickou šachtou, která sahá až na dno trasy B. Voda se pak pomocí kanalizace odvádí zpátky do Vltavy. Původně byla Florenc "odvodňována" menší šachtou poblíž Sokolovské ulice. Firma se tady však se svou technikou zarazila na hloubce patnácti metrů. Proto nyní využívají tuto přístupnější šachtu, která v případě potřeby může sloužit i jako nouzový vstup do metra. "Stála tady zhruba metrová protipovodňová bariéra. Měla být zřejmě vyšší," ukazuje později na pravidelné kovové prohlubně na chodníku Sokolovské ulice Pavel Vintera. Povodňová vlna se přes ní přelila a zaplavila metro.
</TEXT>
</DOC>
<DOC>
<DOCID>LN-20020822018</DOCID>
<DOCNO>LN-20020822018</DOCNO>
<DATE>08/22/02</DATE>
<TEXT>
Teroristické útoky, požáry, nebo srážky vlaků. Všechny tyto tragédie jsou v metru častější než povodně. V historii došlo k zaplavení podzemní dráhy jen výjimečně. V roce 1910, deset let po zahájení provozu, zaplavila velká voda tunely metra v Paříži. Chaos způsobily vydatné dešťové srážky v říjnu 1997 v hlavním městě Portugalska. Do Lisabonu bylo možno se dostat pouze po železnici, zaplaveny byly četné úseky silnic a stanice metra. Letos v červnu déšť, nejsilnější za posledních 76 let, způsobil povodně v oblasti Valparaísa a chilského hlavního města Santiaga de Chile. Bahnitá voda zaplavila 70 procent ulic metropole, včetně části podzemní dráhy. V září 1999 zase lijáky zaplavily některé tratě podzemní dráhy v New Yorku. V květnu 1996 byla vyřazena zcela z provozu část newyorské čtvrti Manhattan, když z vodovodu tryskal několik hodin mohutný proud vody. Než se podařilo havarijním četám dát závadu do pořádku, voda zaplavila Times Square a všechny stanice podzemní dráhy v úseku západní části ostrova West Side.
</TEXT>
</DOC>
<DOC>
<DOCID>LN-20020822019</DOCID>
<DOCNO>LN-20020822019</DOCNO>
<DATE>08/22/02</DATE>
<GEOGRAPHY>PRAHA</GEOGRAPHY>
<TEXT>
Více než 70 milionů korun bude stát oprava církevních budov, které poškodily záplavy. Biskupství, přes jejichž diecéze se povodňová vlna přehnala, hlásí desítky poškozených kostelů, far a dalších budov. Způsobená škoda se ještě může zvýšit. Pracovníci jednotlivých biskupství se zatím nedostali ke všem postiženým stavbám. Mnohé neprohlédl statik. Minimálně čtyřem farám hrozí demolice. Nejvíce povodněmi utrpěly církevní budovy na Litoměřicku. "Záplavy poškodily devět kostelů a tři fary. Dvě z nich asi budeme muset nechat zbourat. Povodňová vlna značně poškodila jejich statiku. Náklady na odstranění všech škod zatím odhadujeme na 24 milionů korun," řekl mluvčí biskupství Jan Horníček. V pražské diecézi voda zatopila 30 budov. Z toho šest v hlavním městě. "Škody odhadujeme na 23 milionů korun. Existence žádné z cenných památek však není ohrožena. Zatím máme informace o dvou farách na Mělnicku, které musí prozkoumat statik. Obáváme se, že je voda vážně poškodila," řekl vedoucí odboru správy majetku Karel Štícha. Čtrnáct milionů korun si asi vyžádají opravy církevního majetku na území plzeňského biskupství, kde voda poškodila pět budov. Zatím nejnižší škody, přibližně čtyři miliony korun, hlásí diecéze v Českých Budějovicích. "Zatopeno máme 30 objektů," sdělil vikář Jiří Paďour.
</TEXT>
</DOC>
<DOC>
<DOCID>LN-20020822020</DOCID>
<DOCNO>LN-20020822020</DOCNO>
<DATE>08/22/02</DATE>
<TITLE>
LIPNO - Rozbořené domy, podemleté břehy, nánosy bahna, ležící stromy a harampádí a všudypřítomný hnilobný zápach z kalné vody. Tak vypadá po povodních okolí většiny řek nejen v jižních Čechách. Od Českého Krumlova až po Děčín se nikde v řekách ani přehradách nedá koupat, hygienici varují před průmyslovým znečištěním a hrozbou infekce, vodáci nesmějí na vodu. Výjimku paradoxně představuje přehrada Lipno v okrese Český Krumlov. V místech, kde ničivá povodeň začala, se turisté dále bez jakýchkoliv problémů mohou projíždět na jachtách, plavat v průzračné vodě přehradní nádrže nebo ležet na pláži. "Tady prostě jen pořádně zapršelo. Kdybychom neměli rádio a televizi, o povodních se prakticky nedozvíme," říká Hana Fáčová, provozovatelka jednoho z autokempinků u Horní Plané.
</TITLE>
<HEADING>
Voda je studená, ale čistá
</HEADING>
<TEXT>
V době, kdy se polovina republiky potýká s odstraňováním škod po katastrofální povodni, k níž velkým dílem přispěla právě voda z Lipna, připomíná lipenská přehrada jedinou oázu klidu v zatopených Čechách. Zatímco tisíce turistů z celého povodí Labe a Vltavy musely na dlouho opustit břehy řek, Lipno jako jediné může nabídnout návštěvníkům stejný komfort jako před záplavami. "Voda je čistá, ale zatím studená. Pouze proto se příliš lidí nekoupe," říká jedna ze zaměstnankyň Povodí Vltavy na Lipně, která ale nechce zveřejnit své jméno. Také hydrologové potvrzují, že pokud dnes turisté chtějí strávit zbytek sezony "u vody" a nevystavovat se přitom nebezpečí infekcí a poranění, musí se vrátit na místa, kde povodeň začala. "Na horních tocích Malše i Vltavy už se koryta pročistila a myslím si, že i Lipno je čisté. Ve vodě občas plavou jen zbytky neškodného humusu a jehličí," tvrdí vedoucí laboratoří Povodí Vltavy v Českých Budějovicích Jan Langhans. Skutečnou úroveň kvality vody na Lipně podle něj potvrdí až dnešní měření. "Výhodou Šumavy a Novohradských hor zůstává neexistence průmyslu a řídké osídlení. Voda se nemá kde znečistit," tvrdí Langhans. Mnohem větší nebezpečí podle něj hrozí obyvatelům od Českého Krumlova až na sever republiky, kde voda vyplavila mnoho průmyslových podniků a škodliviny se nyní koncentrují v řekách. I přesto, že Lipno dnes představuje prakticky jedinou možnost bezpečné a klidné rekreace po celém toku Vltavy, ani zahraniční turisté se zatím k přehradě nehrnou. "Jakmile zahraniční návštěvníci viděli v televizi zprávy o povodních, začali se hromadně vracet domů. Češi mají svých starostí dost a pochybuji, že se k nám letos ještě někdo vrátí," smutně konstatuje recepční hotelu v Lipně nad Vltavou.
V době, kdy se polovina republiky potýká s odstraňováním škod po katastrofální povodni, k níž velkým dílem přispěla právě voda z Lipna, připomíná lipenská přehrada jedinou oázu klidu v zatopených Čechách. Zatímco tisíce turistů z celého povodí Labe a Vltavy musely na dlouho opustit břehy řek, Lipno jako jediné může nabídnout návštěvníkům stejný komfort jako před záplavami. "Voda je čistá, ale zatím studená. Pouze proto se příliš lidí nekoupe," říká jedna ze zaměstnankyň Povodí Vltavy na Lipně, která ale nechce zveřejnit své jméno. Také hydrologové potvrzují, že pokud dnes turisté chtějí strávit zbytek sezony "u vody" a nevystavovat se přitom nebezpečí infekcí a poranění, musí se vrátit na místa, kde povodeň začala. "Na horních tocích Malše i Vltavy už se koryta pročistila a myslím si, že i Lipno je čisté. Ve vodě občas plavou jen zbytky neškodného humusu a jehličí," tvrdí vedoucí laboratoří Povodí Vltavy v Českých Budějovicích Jan Langhans. Skutečnou úroveň kvality vody na Lipně podle něj potvrdí až dnešní měření. "Výhodou Šumavy a Novohradských hor zůstává neexistence průmyslu a řídké osídlení. Voda se nemá kde znečistit," tvrdí Langhans. Mnohem větší nebezpečí podle něj hrozí obyvatelům od Českého Krumlova až na sever republiky, kde voda vyplavila mnoho průmyslových podniků a škodliviny se nyní koncentrují v řekách. I přesto, že Lipno dnes představuje prakticky jedinou možnost bezpečné a klidné rekreace po celém toku Vltavy, ani zahraniční turisté se zatím k přehradě nehrnou. "Jakmile zahraniční návštěvníci viděli v televizi zprávy o povodních, začali se hromadně vracet domů. Češi mají svých starostí dost a pochybuji, že se k nám letos ještě někdo vrátí," smutně konstatuje recepční hotelu v Lipně nad Vltavou.
</TEXT>
</DOC>
<DOC>
<DOCID>LN-20020822021</DOCID>
<DOCNO>LN-20020822021</DOCNO>
<DATE>08/22/02</DATE>
<TITLE>
ČESKÉ BUDĚJOVICE - Mnoho obcí v jižních Čechách zažilo na rozdíl od jiných míst v republice dvě záplavové vlny. Výše škod v jednotlivých lokalitách tak v mnoha případech závisí na tom, jak se lidé a členové krizových štábů dokázali připravit na další velkou vodu poté, co první záplavová vlna už opadla. Velmi nešťastné rozhodnutí přijalo na začátku záplav například vedení největšího českobudějovického supermarketu Interspar. Voda vyplavila supermarket už ve čtvrtek 8. srpna. Zaměstnanci podniku odvezli a zlikvidovali poničené zboží a v rekordním čase obnovili provoz. Už v pondělí ráno pak Interspar oznámil v rádiu zákazníkům: od oběda máme znovu otevřeno. Zhruba za tři hodiny přišla další záplavová vlna a vyplavila ze supermarketu i nově navezené zboží. "Obyvatele jsme informovali, že se po čtvrtku může hladina řek ve městě znovu výrazně zvednout. Vědělo to určitě i vedení Intersparu," řekl LN náměstek českobudějovického primátora Vladimír Kostka.
</TITLE>
<HEADING>
Obchod chtěl snížit ztráty
</HEADING>
<TEXT>
Na druhou stranu údajně dokáže pochopit, že se supermarket pokusil po první tragické povodni rychle otevřít, a eliminovat tímto způsobem značné ztráty na tržbách. "Věděli jsme, že přijde další, ještě větší záplavová vlna. Nikdo ale netušil, jak bude nakonec velká," uvedl Kostka. Dvě povodně za sebou způsobily v Intersparu skutečně enormní škody. Zatímco po prvních záplavách dokázali zaměstnanci obnovit provoz po čtyřech dnech, po druhé velké vodě zůstal ještě včera supermarket zavřený. "Celkovou škodu zatím stále počítáme. Zároveň se snažíme, abychom mohli co nejdříve přivítat zákazníky," uvedl zástupce vedoucího českobudějovického Intersparu Jaroslav Zeman. Nedokázal však odpovědět na otázku, proč obchod obnovil provoz a navezl nové zboží v době, kdy radnice varovala před další záplavovou vlnou. "Musíte se zeptat na našem pražském ústředí," řekl Zeman. Na centrále firmy Spar v Praze však včera nebyl k zastižení nikdo, kdo by mohl postup českobudějovického Intersparu vysvětlit.
Na druhou stranu údajně dokáže pochopit, že se supermarket pokusil po první tragické povodni rychle otevřít, a eliminovat tímto způsobem značné ztráty na tržbách. "Věděli jsme, že přijde další, ještě větší záplavová vlna. Nikdo ale netušil, jak bude nakonec velká," uvedl Kostka. Dvě povodně za sebou způsobily v Intersparu skutečně enormní škody. Zatímco po prvních záplavách dokázali zaměstnanci obnovit provoz po čtyřech dnech, po druhé velké vodě zůstal ještě včera supermarket zavřený. "Celkovou škodu zatím stále počítáme. Zároveň se snažíme, abychom mohli co nejdříve přivítat zákazníky," uvedl zástupce vedoucího českobudějovického Intersparu Jaroslav Zeman. Nedokázal však odpovědět na otázku, proč obchod obnovil provoz a navezl nové zboží v době, kdy radnice varovala před další záplavovou vlnou. "Musíte se zeptat na našem pražském ústředí," řekl Zeman. Na centrále firmy Spar v Praze však včera nebyl k zastižení nikdo, kdo by mohl postup českobudějovického Intersparu vysvětlit.
</TEXT>
</DOC>
<DOC>
<DOCID>LN-20020822022</DOCID>
<DOCNO>LN-20020822022</DOCNO>
<DATE>08/22/02</DATE>
<TITLE>
Starosta a okresní úřad chtějí do úklidu po velké vodě zahrnout i zavedení pořádku do stánkového chaosu
</TITLE>
<TEXT>
Velký úklid čeká Hřensko, městečko na hranici s Německem. A nepůjde přitom jen o odstranění škod, které napáchalo Labe.
HŘENSKO - V zakázané město se v těchto dnech změnilo Hřensko, turistická brána do Českosaského Švýcarska. Rozvodněné Labe tudy opouštělo Českou republiku a vtrhlo do Německa. Povodeň sem ze všech zasažených míst přišla nejpozději a také nejpozději ustoupila. Město je stále ochromeno. Hlavní tah z Děčína podemlela voda a je neprůjezdný. Hraniční přechod je mimo provoz a celníci místo odbavování aut vymetají bahno z kanceláří. Podobně katastrofální situace panuje i na německé straně. Není ani koho by odbavovali. Vstup do Hřenska byl ještě včera zakázán. Kromě hasičů, vojáků a dobrovolníků na úklid sem směli od úterý pouze majitelé domů, aby mohl být zahájen úklid. Povolení vydává starosta Hřenska Zdeněk Pánek. S krizovým štábem sídlí v restauraci U Rytíře v nedalekém Janově. Ke svému zboží se tak zatím nedostanou ani stovky trhovců, většinou vietnamské národnosti, kteří pronajatými stánky okupují snad všechny kouty a dvorky poblíž turistického centra. "Je jich tu na osm set, v letní sezoně ale až více než tisíc," vypočítává Pánek. "Kdyby se sem všichni nahrnuli se svými automobily, bylo by Hřensko úplně zahlceno a nic bychom tu neudělali," říká starosta. Vietnamským obchodníkům se starostovo rozhodnutí nelíbí. Shlukují se kolem sídla krizového štábu a v rodné řeči živě diskutují. Od majitelů objektů, v nichž mají své stánky, se snaží alespoň získat útržky informací. "No jo, bylo to pod vodou. Trpaslíky máš až na střeše," sděluje starší muž jednomu z nich. To však ještě netuší, že obchodní kariéra většiny z nich v atraktivní lokalitě zřejmě brzy skončí úplně. Starosta Pánek spolu s okresním úřadem totiž hodlá do nynějšího "velkého úklidu" po povodni zahrnout i zavedení pořádku do stánkového chaosu. "Je to pozůstatek po mých předchůdcích," tvrdí o prodavačích nevkusných kýčů, jejichž dřevěné a plechové boudy hyzdí okolí starých budov. "Vtrhli sem a nekontrolovaně a živelně se rozmnožili natolik, že se z toho stal pro Hřensko velký problém. Tahleta povodeň je alespoň příležitost konečně s tím něco udělat." Starostův plán je vskutku "ďábelský". Využije pravomocí, které mu dává vládou vyhlášený stav nouze. Okresní úřad sem nadiriguje odborníky ze stavebního odboru. Všechny objekty, které se ocitly pod vodou, prohlásí hygienici za kontaminované a vyhlásí v nich zákaz prodeje. Všechny stavby v záplavovém území, které nejsou vybudovány napevno, označí za nebezpečné a přidá je k vyváženému odpadu. U zbylých stavební odbor prošetří, zda vznikly na základě stavebního povolení. Pokud ne, nechají je strhnout rovněž.
</TEXT>
<HEADING>
Celnicí proplula i směnárna
</HEADING>
<TEXT>
"Ve stavu nouze je můžeme i zbourat. Máme deset dnů na to, abychom to uskutečnili. Uděláme pro to všechno," říká přednosta Okresního úřadu v Děčíně Jiří Benedikt a se starostou objíždějí a fotografují místa, na které se pak úředníci zaměří. Aby se situace nemohla opakovat, vypracuje město novou vyhlášku, která striktně vymezí podmínky prodeje, a to i na soukromých pozemcích. "Určíme místa, typy stánků i jejich počet. Nebude možné to obejít," věří starosta. Přednosta okresu mu přizvukuje. "Budeme požadovat i vyjádření správy chráněné krajinné oblasti. A vydat povolení ke stavbě si nikdo nedovolí bez prozkoumání pevnosti skal nad ní. A jak víte, jejich sanace je velmi složitá..." Podle starosty Pánka stánkaři městu nic pozitivního nepřinášejí. Na jejich působení bohatne několik jedinců, nikoli městská pokladna. "Všichni si říkají: Hřensko, to se má, to má plnou kasu. Ale to bohužel není pravda. I teď po povodni bychom potřebovali každou korunu, kterou by nám někdo daroval," konstatuje Pánek. Většina domů sice velkou vodu přestála bez větší újmy musí se jen vysušit, staticky by narušeny být neměly. Ohrožen je zřejmě jen další osud hotelu Labe, postaveného na nároží, kde se do Labe vlévá říčka Kamenice. Tam rozvodněný veletok vtrhnul do vedlejšího údolí. Na nábřeží byly zhruba tři metry vody, vlny se vzedmuly ještě výše. "Něco takového jsme tu ještě nezažili," konstatuje starosta. Ze šestnácti sloupů osvětlení na nábřeží zůstaly stát tři. Zbylé "očesal" jakýsi obří zásobník, který voda přihnala odkudsi a který plynule pokračoval k sousedům do Německa. Benzinku, poslední čerpací stanici před hranicí, voda zatopila až po strop prodejní místnosti a i když do nádrží se nedostala, na zařízení, zabezpečení a stojanech způsobila více než dvacetimilionovou škodu. Vedle stojící domeček směnárny "poponesla" celnicí asi šedesát metrů až na zahrádku jednoho rodinného domku v bezcelní zóně. "A bez proclení," zažertuje starosta v té spoušti. Úklid potrvá ještě několik dní, postupně se domů vrátí i 145 evakuovaných hřenských obyvatel. "Dezinfekčních a čisticích přípravků máme dost, obětavých pomocníků taky, chybějí nám jen vysoušeče. Zatím jsme nedostali ani jeden, kdyby se někdo ozval, budeme moc vděční," říká starosta a oceňuje nasazení místních dobrovolných hasičů a vojáků. Za všechny by prý chtěl poděkovat alespoň dvěma: Stanislavu Křížkovi a Josefu Křivákovi. "Ti to tady všechno táhnou," oceňuje. Kdy bude město znovu schopné normálního provozu, starosta zatím neví. "To bude záležet i na tom, jak rychle k nám silničáři zprovozní hlavní tah. Zatím musíme všechno objíždět i těžkou technikou po okreskách na okolních kopcích," dodává Pánek.
"Ve stavu nouze je můžeme i zbourat. Máme deset dnů na to, abychom to uskutečnili. Uděláme pro to všechno," říká přednosta Okresního úřadu v Děčíně Jiří Benedikt a se starostou objíždějí a fotografují místa, na které se pak úředníci zaměří. Aby se situace nemohla opakovat, vypracuje město novou vyhlášku, která striktně vymezí podmínky prodeje, a to i na soukromých pozemcích. "Určíme místa, typy stánků i jejich počet. Nebude možné to obejít," věří starosta. Přednosta okresu mu přizvukuje. "Budeme požadovat i vyjádření správy chráněné krajinné oblasti. A vydat povolení ke stavbě si nikdo nedovolí bez prozkoumání pevnosti skal nad ní. A jak víte, jejich sanace je velmi složitá..." Podle starosty Pánka stánkaři městu nic pozitivního nepřinášejí. Na jejich působení bohatne několik jedinců, nikoli městská pokladna. "Všichni si říkají: Hřensko, to se má, to má plnou kasu. Ale to bohužel není pravda. I teď po povodni bychom potřebovali každou korunu, kterou by nám někdo daroval," konstatuje Pánek. Většina domů sice velkou vodu přestála bez větší újmy musí se jen vysušit, staticky by narušeny být neměly. Ohrožen je zřejmě jen další osud hotelu Labe, postaveného na nároží, kde se do Labe vlévá říčka Kamenice. Tam rozvodněný veletok vtrhnul do vedlejšího údolí. Na nábřeží byly zhruba tři metry vody, vlny se vzedmuly ještě výše. "Něco takového jsme tu ještě nezažili," konstatuje starosta. Ze šestnácti sloupů osvětlení na nábřeží zůstaly stát tři. Zbylé "očesal" jakýsi obří zásobník, který voda přihnala odkudsi a který plynule pokračoval k sousedům do Německa. Benzinku, poslední čerpací stanici před hranicí, voda zatopila až po strop prodejní místnosti a i když do nádrží se nedostala, na zařízení, zabezpečení a stojanech způsobila více než dvacetimilionovou škodu. Vedle stojící domeček směnárny "poponesla" celnicí asi šedesát metrů až na zahrádku jednoho rodinného domku v bezcelní zóně. "A bez proclení," zažertuje starosta v té spoušti. Úklid potrvá ještě několik dní, postupně se domů vrátí i 145 evakuovaných hřenských obyvatel. "Dezinfekčních a čisticích přípravků máme dost, obětavých pomocníků taky, chybějí nám jen vysoušeče. Zatím jsme nedostali ani jeden, kdyby se někdo ozval, budeme moc vděční," říká starosta a oceňuje nasazení místních dobrovolných hasičů a vojáků. Za všechny by prý chtěl poděkovat alespoň dvěma: Stanislavu Křížkovi a Josefu Křivákovi. "Ti to tady všechno táhnou," oceňuje. Kdy bude město znovu schopné normálního provozu, starosta zatím neví. "To bude záležet i na tom, jak rychle k nám silničáři zprovozní hlavní tah. Zatím musíme všechno objíždět i těžkou technikou po okreskách na okolních kopcích," dodává Pánek.
</TEXT>
</DOC>
<DOC>
<DOCID>LN-20020822023</DOCID>
<DOCNO>LN-20020822023</DOCNO>
<DATE>08/22/02</DATE>
<GEOGRAPHY>SUŠICE</GEOGRAPHY>
<TEXT>
Dvoje záplavy, zimní a letní, má letos za sebou šumavské město Sušice. Poprvé letos Otava místní vystrašila v lednu, když koryto blokovala dvousetmetrová bariéra ledových ker. Voda tehdy bez větších škod vytekla v parku u centra. Minulý týden však řeka vtrhla i na část náměstí. Stálo tam až tři čtvrtě metru vody. "Teď už se ani moc nedá poznat, že jí tu bylo tolik," řekla sušická starostka Jiřina Rippelová. Bahno z náměstí zmizelo, lidé si domy už většinou uklidili. Dělníci sice opravují místa na náměstí, odkud voda odnesla dlažbu, že je to ale kvůli záplavám, není tolik znát. Řeka poškodila technickou historickou památku - železný most pro pěší. Dva mosty pro pěší i auta zničila i ve Volšovech, které k Sušici patří.
</TEXT>
</DOC>
<DOC>
<DOCID>LN-20020822024</DOCID>
<DOCNO>LN-20020822024</DOCNO>
<DATE>08/22/02</DATE>
<TEXT>
ÚSTÍ NAD LABEM - Naprosté většině školáků v Ústeckém kraji ani katastrofální záplavy prázdniny neprodlouží. O případném odložení začátku školního roku v zaplavených školách se podle zástupce hejtmana pro školství Miroslava Řebíčka bude uvažovat pouze v případě, že se nepodaří výuku zajistit v náhradních prostorách či zajistit pro žáky pobyt ve škole v přírodě. Řebíček řekl, že povodní bylo na Ústecku, Děčínsku a Litoměřicku zasaženo sedmnáct středních škol a školských zařízení. Krajský úřad, do jehož správy patří střední školy, se bude snažit koordinovat postup s obcemi, v jejichž kompetenci jsou naopak základní školy. Nejvíce postižených základních a mateřských škol je na Litoměřicku a Děčínsku. Vedoucí školského referátu v Litoměřicích Petr Podrábský uvedl, že krajský úřad přislíbil zajistit pro školáky z postižených škol na Litoměřicku pobyt ve školách v přírodě. "Předběžně jsme objednali 1000 až 1200 míst," řekl Podrábský.
</TEXT>
</DOC>
<DOC>
<DOCID>LN-20020822025</DOCID>
<DOCNO>LN-20020822025</DOCNO>
<DATE>08/22/02</DATE>
<TITLE>
Okamžitě pomoci chtěli občané Troubek, když se dozvěděli o záplavách, které postihly v minulých dnech téměř celé Čechy. Oni sami totiž byli v podobné situaci v létě roku 1997 - velká voda tam tehdy smetla téměř polovinu domů.
</TITLE>
<GEOGRAPHY>TROUBKY</GEOGRAPHY>
<TEXT>
Budova obecního úřadu v obci Troubky - dříve místního národního výboru - je vyzdobena v duchu socialistického realismu, hned naproti stojí památník s křížem. Jsou na něm jména devíti lidí, kteří tu zahynuli v době povodní před pěti lety. To jsou Troubky dnešních dnů. Vedle obecního úřadu je takzvaný obecní dvůr. Na vratech visí cedule s nápisem humanitární pomoc. Tam se shromažďují věci, které lidé z Troubek u Přerova pošlou do Čech.
</TEXT>
<HEADING>
Kam s tou pětistovkou, Franto?
</HEADING>
<TEXT>
"Když povodně začaly, nestačili jsme na úřadě brát telefony. Lidé se ptali, kdy se začne vybírat. Přišla stařenka a zeptala se mě: Franto, kam mám tu pětistovku dát?" líčí poslední dny v Troubkách starosta František Němčák. Povodeň v roce 1997 si v Troubkách vyžádala krutou daň: devět obětí a demolici 335 domů. Před vodou jich tu stálo 752. Troubky se staly pojmem. Procházka vesnicí s dvěma tisíci obyvateli prozradí, že pět let je krátká doba na zahlazení všech stop, které velká voda zanechala. Vedle domů zářících novotou je mnoho domů rozestavěných. Tu a tam lze zahlédnout i stavení, která sotva drží. Některé cesty jsou asfaltové, někde je povrchem pouze štěrk. "Běžte si fotit jinam," zlobí se muž, který veze kolečko s pískem na stavbu. Uprostřed vesnice stojí nový dům, k němu je "nalepen" menší. Ve větším bydlí Zuzana Rašková s manželem a dětmi, v menším její tchyně Josefa Rašková s mužem. Větší dům po povodni jako jediný v ulici vydržel. Menší spadl a na jeho místě postavili nový. Když přišla velká voda k Raškovům, museli na střechu. Takřka celou noc a den čekalo osm dospělých a čtyři děti na střeše na záchranu. "Voda protékala i betonem v podlaze," líčí Zuzana Rašková. "Domů se rodina vrátila po deseti dnech." Dům měl naštěstí kamna na tuhá paliva, a tak Raškovi neustále topili a spalovali vše, včetně parket. "Nejlepší je všechno vyhodit, nemá to smysl," shodují se obě ženy, co se zatopenými věcmi. Všechny v Troubkách tehdy trápil hmyz. "Stropy byly od komárů černé, večer se nedalo vyjít ven. Kdo se nepromazal repelentem, nevydržel," popisuje dny a týdny po povodni Zuzana Rašková.
</TEXT>
<HEADING>
Chce to pevné nervy
</HEADING>
<TEXT>
Starosta zastává funkce na místním obecním úřadě - dříve MNV - od roku 1976. Co by poradil lidem, které zasáhly povodně letos? "Včera jsem mluvil se starostkou Křešic na Litoměřicku. Chtěla po mně nějaké know how co dělat. Snažil jsem se jí poradit, ale každá taková situace je tak jedinečná, že radit lze jen těžko," říká Němčák. V pátek místní zastupitelstvo odhlasovalo stotisícový dar na povodňová konta. Obec nabídla imožnost náhradního ubytování pro 45 lidí. Ze 752 domů museli v Troubkách zbořit 335. Nových stavebních povolení bylo vydáno 182. Lidé, kteří se rozhodli domy postavit znovu, dostali nejrůznější formy darů a půjček 150 tisíc korun dostali, když se prokázali demoličním rozhodnutím, 200 tisíc činil příspěvek od Českého červeného kříže, asi 100 tisíc vyplácela obec díky kontu Povodeň. Další peníze si mohli půjčit na tříprocentní úrok. Splátkové kalendáře se řešily po dohodě s obcí. "Do tří let musí Troubky vrátit bance 38,4 milionu korun, které si lidé takto půjčili. Rada obce každý měsíc projednává plnění splátkových kalendářů," říká starosta. Úvěr splácejí i Raškovi. Nový dům 1+1 vznikl z pojistky a darů, na obnovu většího si museli vzít půjčku. "Nejprve jsme spláceli měsíčně přes sedm tisíc, teď dva a půl tisíce," říká Zuzana Rašková. "Vše, co vyděláme, dáme na splátky. Nezbývá na spoření pro děti, odjet na dovolenou je pouhým snem," dodává. Zuzana Rašková pracuje jako pomocná zdravotní sestra, její manžel je zaměstnán v místním družstvu, kde plat nepřesáhne osm tisíc. Stopy na lidech zanechaly události z léta 1997 dodnes. "Když jedete ráno autobusem do práce a prší, všichni mlčí. Myslí na to, jestli to nepřijde znovu. Chce to pevné nervy a doufat, že bude lépe," říká Rašková.
Starosta zastává funkce na místním obecním úřadě - dříve MNV - od roku 1976. Co by poradil lidem, které zasáhly povodně letos? "Včera jsem mluvil se starostkou Křešic na Litoměřicku. Chtěla po mně nějaké know how co dělat. Snažil jsem se jí poradit, ale každá taková situace je tak jedinečná, že radit lze jen těžko," říká Němčák. V pátek místní zastupitelstvo odhlasovalo stotisícový dar na povodňová konta. Obec nabídla imožnost náhradního ubytování pro 45 lidí. Ze 752 domů museli v Troubkách zbořit 335. Nových stavebních povolení bylo vydáno 182. Lidé, kteří se rozhodli domy postavit znovu, dostali nejrůznější formy darů a půjček 150 tisíc korun dostali, když se prokázali demoličním rozhodnutím, 200 tisíc činil příspěvek od Českého červeného kříže, asi 100 tisíc vyplácela obec díky kontu Povodeň. Další peníze si mohli půjčit na tříprocentní úrok. Splátkové kalendáře se řešily po dohodě s obcí. "Do tří let musí Troubky vrátit bance 38,4 milionu korun, které si lidé takto půjčili. Rada obce každý měsíc projednává plnění splátkových kalendářů," říká starosta. Úvěr splácejí i Raškovi. Nový dům 1+1 vznikl z pojistky a darů, na obnovu většího si museli vzít půjčku. "Nejprve jsme spláceli měsíčně přes sedm tisíc, teď dva a půl tisíce," říká Zuzana Rašková. "Vše, co vyděláme, dáme na splátky. Nezbývá na spoření pro děti, odjet na dovolenou je pouhým snem," dodává. Zuzana Rašková pracuje jako pomocná zdravotní sestra, její manžel je zaměstnán v místním družstvu, kde plat nepřesáhne osm tisíc. Stopy na lidech zanechaly události z léta 1997 dodnes. "Když jedete ráno autobusem do práce a prší, všichni mlčí. Myslí na to, jestli to nepřijde znovu. Chce to pevné nervy a doufat, že bude lépe," říká Rašková.
</TEXT>
</DOC>
<DOC>
<DOCID>LN-20020822026</DOCID>
<DOCNO>LN-20020822026</DOCNO>
<DATE>08/22/02</DATE>
<GEOGRAPHY>NERATOVICE</GEOGRAPHY>
<TEXT>
Z prasklého potrubí u zásobníku ve starém skladu v areálu Spolany uniklo během záplav v předchozích dnech až tisíc kilogramů chloru. Mimo objekt do okolního ovzduší se ale dostalo jen čtrnáct kilogramů. Převažující většinu jedovatého plynu se podařilo udržet ve skladu a postupně odčerpat, řekl mluvčí mateřského Unipetrolu Jan Martínek. Chlor z poškozeného potrubí unikal do objektu v menších dávkách zřejmě po dobu několika dnů. Veškerá měření firemních, středočeských i armádních hasičů ale potvrzují, že do ovzduší ve městě i v okolních obcích unikly jen nízké koncentrace chloru, které jsou pod stanovenými limity. Přesto v Neratovicích platil dočasně třetí stupeň chemického poplachu. Ve Spolaně začali v neděli specialisté přečerpávat chlor ze starého skladu a přepracovávat ho na neškodný chlornan sodný. Do včerejšího rána se podařilo z pěti zásobníků ve skladu přečerpat a přepracovat 5,2 tuny chloru. Zbývajících šest až sedm tun by společnost měla přepracovat do tří dnů.
</TEXT>
</DOC>
<DOC>
<DOCID>LN-20020822027</DOCID>
<DOCNO>LN-20020822027</DOCNO>
<DATE>08/22/02</DATE>
<TEXT>
KRALUPY NAD VLTAVOU - Už dnes se z Kralup nad Vltavou možná podaří vyvézt všechen zbývající odpad a sutiny z částí postižených záplavami. Pak nastane očista města. Ve městě opět pracuje čistírna odpadních vod a kanalizační sítě jsou z 80 procent průchodné. Pitná voda ve městě opět proudí do většiny domácností a objektů. Všechny zaplavené domy v majetku města mají hotovy statické posudky. Pomalu se proto začíná pracovat na obnově města a na stavebních rekonstrukcích. Již v pondělí se mohly vrátit asi 3000 lidí do evakuovaných částí Cukrovar a Hůrka. Radnice také přivezla obyvatele, kteří byli dočasně ubytovaní ve Velvarech a v Odolena Vodě.
</TEXT>
</DOC>
<DOC>
<DOCID>LN-20020822028</DOCID>
<DOCNO>LN-20020822028</DOCNO>
<DATE>08/22/02</DATE>
<GEOGRAPHY>BEROUN</GEOGRAPHY>
<TEXT>
Čistírna odpadních vod pro sedmitisícový Beroun začne fungovat nejdříve začátkem září. Z provozu ji minulý týden vyřadila Berounka, která zaplavila celý její areál. Z berounských domácností tak nyní voda odtéká bez jakéhokoli čištění přímo do řeky, řekl vedoucí provozu Jaroslav Tauc. "Demontovali jsme všechny elektromotory, rozvaděče, dmychadla a kompresory a předali servisním společnostem do generální opravy. Slíbili, že opravená zařízení dodají zpět do konce týdne," upřesnil. Tauc upozornil, že obnovení provozu mohou zbrzdit usazené kaly v nádržích biologického čištění.
</TEXT>
</DOC>
<DOC>
<DOCID>LN-20020822029</DOCID>
<DOCNO>LN-20020822029</DOCNO>
<DATE>08/22/02</DATE>
<GEOGRAPHY>OSTRAVA</GEOGRAPHY>
<TEXT>
Dvě stě padesát bavlněných dek, 250 párů pracovní obuvi, 250 párů gumových holínek nebo 250 kusů montérek bylo mimo jiné součástí daru zaplaveným oblastem. Tento dar ve výši dvě stě tisíc korun zaplatila ostravská Nová huť. Humanitární pomoc v nákladním voze včera ráno opustila brány hutního závodu a byla převezena do Prahy nadaci Člověk v tísni. "Nová huť má také založeno povodňové konto, na které mohou zaměstnanci přispívat srážkou z platu," uvedl mluvčí společnosti Ivo Čelechovský. Nová huť také nabídla i těžkou techniku. Na využití techniky se však teprve čeká. Zpráva, kde by techniku potřebovali, zatím do Nové huti nedorazila. Ocelářská společnost má také čtyřicet volných lůžek pro lidi, kteří se ocitli bez přístřeší. O lůžka ale není zájem. Moravskoslezský krajský úřad má nabídky zhruba sedmi stovek míst, kam by mohly jet děti, jejichž domovy postihla povodeň. Zatím jediný, kdo projevil zájem, byli lidé z Prahy-Troje.
</TEXT>
</DOC>
<DOC>
<DOCID>LN-20020822030</DOCID>
<DOCNO>LN-20020822030</DOCNO>
<DATE>08/22/02</DATE>
<TITLE>
ČESKÉ BUDĚJOVICE - Příroda bývá obvykle spravedlivá. Pokud některý z přírodních živlů způsobí zkázu, na druhé straně přinese do krajiny i něco pozitivního. Jak je to s povodněmi? Znamená velká voda, která zabíjí lidi a zvířata, ničí majetek, i nějaký - byť nepatrný přínos do budoucnosti například v zemědělské oblasti či v lesním hospodářství? Hydrologové jsou v tomto případě skeptičtí. Rozvodněné řeky podle nich nepochybně dokážou pozitivně zapůsobit na krajinu s malým osídlením a nepatrnou mírou průmyslu. V hustě zalidněné a člověkem upravené krajině však má povodeň prakticky jen ničivý účinek.
</TITLE>
<HEADING>
Řeka si pro sebe hledá nejlepší cestu
</HEADING>
<TEXT>
"Na horních tocích řek, například na Šumavě či v Novohradských horách, kde je neporušená příroda, můžeme po povodních mluvit například o určitém zúrodnění půdy a přenosu kvalitního humusu," řekl Petr Lett z Hydrometeorologického ústavu v Českých Budějovicích. Povodeň v divoké přírodě však podle něj především znamená pokračující tvorbu krajiny, často ve velmi pozitivním smyslu. "Rozvodněná řeka si hledá tu nejlepší cestu, upravuje nebo zcela mění koryto, prostě tvoří," uvedl Lett. Jakmile se ale podle jeho slov velká voda dostane do země využívané člověkem, ničí bez nároků na to, že by také mohla lidem v něčem pomoci. "Jistěže se na pole také dostane úrodná půda. Na druhou stranu ale řeka může uložit na polích i těžké kovy a další škodliviny, vyplavené z průmyslových podniků a lidských obydlí," řekl Lett. Přirozená schopnost vody přetvářet krajinu naráží na překážky, postavené právě lidmi, kteří se řeku od nepaměti snažili spoutat a využít ke svému prospěchu. "Jakmile se vodě postaví do řeky dnešní civilizace, opravdu nevím o ničem, co by mohla povodeň přinést pozitivního," uvedl Lett. S podobným pesimismem o povodni hovoří i rybáři. Tvrdí, že pro život ve vodě znamenají záplavy na dlouhou dobu pouze zkázu. "Jeden rybník se při povodni pročistí, odplavené bahno ale zůstane v dalším," řekl ředitel Rybářského sdružení ČR Václav Šilhavý. Ztráty na rybách, které v minulých dnech odnesla voda, jsou podle jeho slov nedozírné. "Jen v Jihočeském kraji odhaduji škody v oblasti rybníkářství na půl miliardy korun," uzavřel Šilhavý.
"Na horních tocích řek, například na Šumavě či v Novohradských horách, kde je neporušená příroda, můžeme po povodních mluvit například o určitém zúrodnění půdy a přenosu kvalitního humusu," řekl Petr Lett z Hydrometeorologického ústavu v Českých Budějovicích. Povodeň v divoké přírodě však podle něj především znamená pokračující tvorbu krajiny, často ve velmi pozitivním smyslu. "Rozvodněná řeka si hledá tu nejlepší cestu, upravuje nebo zcela mění koryto, prostě tvoří," uvedl Lett. Jakmile se ale podle jeho slov velká voda dostane do země využívané člověkem, ničí bez nároků na to, že by také mohla lidem v něčem pomoci. "Jistěže se na pole také dostane úrodná půda. Na druhou stranu ale řeka může uložit na polích i těžké kovy a další škodliviny, vyplavené z průmyslových podniků a lidských obydlí," řekl Lett. Přirozená schopnost vody přetvářet krajinu naráží na překážky, postavené právě lidmi, kteří se řeku od nepaměti snažili spoutat a využít ke svému prospěchu. "Jakmile se vodě postaví do řeky dnešní civilizace, opravdu nevím o ničem, co by mohla povodeň přinést pozitivního," uvedl Lett. S podobným pesimismem o povodni hovoří i rybáři. Tvrdí, že pro život ve vodě znamenají záplavy na dlouhou dobu pouze zkázu. "Jeden rybník se při povodni pročistí, odplavené bahno ale zůstane v dalším," řekl ředitel Rybářského sdružení ČR Václav Šilhavý. Ztráty na rybách, které v minulých dnech odnesla voda, jsou podle jeho slov nedozírné. "Jen v Jihočeském kraji odhaduji škody v oblasti rybníkářství na půl miliardy korun," uzavřel Šilhavý.
</TEXT>
</DOC>
<DOC>
<DOCID>LN-20020822031</DOCID>
<DOCNO>LN-20020822031</DOCNO>
<DATE>08/22/02</DATE>
<TEXT>
PRAHA/ÚSTÍ NAD LABEM - Náměstkovi ústeckého primátora Tomáši Jelínkovi hrozí kvůli jeho výrokům o evakuovaných ústeckých Romech trestní stíhání. Jelínek je mj. obvinil ze zneužívání humanitární pomoci ve svůj prospěch a některé z nich označil za sarančata. Kancelář Rady vlády pro záležitosti romské komunity zkoumá, zda se nedopustil podněcování k národní a rasové nesnášenlivosti. Jelínek s obviněním nesouhlasí, informace prý dostal od Červeného kříže a strážníků. "Takové prohlášení je nepřijatelným paušálním obviněním celé jedné etnické skupiny," řekl ředitel Kanceláře Rady vlády pro záležitosti romské komunity Roman Krištof. "Policie ČR nedisponuje žádnými podklady, které by jakkoli mohly odůvodňovat štvavé prohlášení náměstka primátora Tomáše Jelínka," dodal. Jelínek včera řekl, že při zprávách o zneužívání humanitární pomoci město vycházelo z informací mj. místního Českého červeného kříže a městské policie. Strážníci podle něj zjistili, že na kolejích mezi evakuovanými jsou Romové, které povodeň nepostihla. "Pokud mě bude kdokoli přesvědčovat, že tito lidé nevyužívali jídlo z humanitární pomoci, budu se jen lehce usmívat," řekl náměstek. Požadavky Romů na nadstandardní potraviny podle náměstka potvrzovali strážníci i místní romský aktivista Ondrej Tokár. "Spotřeba humanitární pomoci na vysokoškolských kolejích, zejména jídla, byla extrémně vysoká, přičemž ve všech ostatních 18 ubytovacích centrech bez problémů postačovala," řekl. Rovněž pracovnice ČČK podle náměstka avizovaly, že někteří Romové si pro humanitární pomoc přicházejí opakovaně, a dokonce pro ni jezdí taxíkem. Náměstek také nesouhlasí s názorem Krištofa, že v Ústí jsou objektivní potíže způsobené povodněmi zneužívány k protiromské propagandě kvůli blížícím se komunálním volbám. Na volební kampaň prý nemá čas, náladu ani myšlenky.
</TEXT>
</DOC>
<DOC>
<DOCID>LN-20020822032</DOCID>
<DOCNO>LN-20020822032</DOCNO>
<DATE>08/22/02</DATE>
<TITLE>
Sdružení nezávislých odmítá, že by na jejich kandidátce do Senátu byl ředitel TV Nova
</TITLE>
<TEXT>
Šéf TV Nova kandiduje do Senátu na Znojemsku. Přemluvili ho k tomu Nezávislí.
PRAHA - Politické hnutí Sdružení nezávislých nesouhlasí s tím, že je spojováno s kandidaturou ředitele TV Nova Vladimíra Železného do Senátu. Železný se rozhodl do Senátu kandidovat ve znojemském obvodu, ovšem za politické hnutí Nezávislí. Toto hnutí nemá se Sdružením nezávislých nic společného, jenom podobný název. "Nejsme s nimi v kontaktu, jsme samostatné politické hnutí. Dříve jsme se snažili o splynutí, ale jejich ambice byly jiné než naše," řekl o Nezávislých člen republikové rady Sdružení nezávislých a starosta městské části Praha-Újezd Josef Novák. O Železného kandidaturu usilovalo hnutí Nezávislí od loňského listopadu. "Pořád jsme ho otravovali, doslova jsme ho uháněli a psali jsme mu dopisy," potvrdil včera LN šéf znojemských Nezávislých Rostislav Koníček. Hnutí podle něj bylo nadšeno Železného podnikatelskými aktivitami v blízkém Mikulově. Železný tam začátkem 90. let založil vinařství, které ale už prodal. Ředitel TV Nova nejprve kontakty s Nezávislými odmítal. "Poprvé se ozval někdy v dubnu nebo v květnu. Tehdy to ale bylo komplikované, protože byly problémy kolem TV Nova," řekl Koníček. Že nabídku kandidatury přijímá, sdělil Železný před třemi týdny. S trestním stíháním svého kandidáta nemají Nezávislí problém. "Je pro nás přednější to, že je to tvořivý člověk a pomůže regionu," dodává Koníček. Železný je obviněn ze dvou trestných činů, krácení daně a z poškozovaní věřitele.
</TEXT>
<HEADING>
O kandidatuře nevěděl ani předseda
</HEADING>
<TEXT>
O tom, že za hnutí Nezávislí kandiduje ředitel TV Nova, dlouho nevěděl ani jeho předseda Jiří Horák. "Drželi jsme to v tajnosti, proto o tom nevěděl ani předseda," vysvětlil Koníček. Horák byl kandidaturou překvapen, ale tvrdí, že obvody mají právo oslovit, koho chtějí. "Není tak důležité, že to vyřizovali sami, přivítali jsme to, protože je to známá osobnost," řekl Jiří Horák. Sdružení nezávislých, které bylo chybně uvedeno jako strana, která Železného kandidaturu zastřešuje, získalo v červnových parlamentních volbách 2,78 procenta hlasů. Ze státního rozpočtu tak získalo více než třináct milionů. "Peníze jsme bohužel ještě nedostali, částečně jimi budeme hradit výdaje za volby a chceme si vytvořit i nějaké rezervy," řekl předseda sdružení Josef Novák. Hnutí Nezávislí se voleb do sněmovny neúčastnilo. Sdružení nezávislých staví vlastní kandidáty i do Senátu. O místo senátora se za toto sdružení bude ucházet například rektor Akademie výtvarných umění Jiří Kotalík nebo redaktor Svobodné Evropy Martin Šulc. Železného kandidatura zaměstná Radu pro rozhlasové a televizní vysílání. Její místopředseda Josef Musil řekl, že rada požádá právníky, aby jim řekli, zda je tato věc v souladu se zákony. Obecně však podle něj v zákonech chybějí jasnější pravidla chování médií v období voleb. "To nám možná bude dělat starosti, protože při absenci těchto pravidel se může na obrazovce televize Nova objevit leccos," uvedl. Rada se sejde 27. srpna.
O tom, že za hnutí Nezávislí kandiduje ředitel TV Nova, dlouho nevěděl ani jeho předseda Jiří Horák. "Drželi jsme to v tajnosti, proto o tom nevěděl ani předseda," vysvětlil Koníček. Horák byl kandidaturou překvapen, ale tvrdí, že obvody mají právo oslovit, koho chtějí. "Není tak důležité, že to vyřizovali sami, přivítali jsme to, protože je to známá osobnost," řekl Jiří Horák. Sdružení nezávislých, které bylo chybně uvedeno jako strana, která Železného kandidaturu zastřešuje, získalo v červnových parlamentních volbách 2,78 procenta hlasů. Ze státního rozpočtu tak získalo více než třináct milionů. "Peníze jsme bohužel ještě nedostali, částečně jimi budeme hradit výdaje za volby a chceme si vytvořit i nějaké rezervy," řekl předseda sdružení Josef Novák. Hnutí Nezávislí se voleb do sněmovny neúčastnilo. Sdružení nezávislých staví vlastní kandidáty i do Senátu. O místo senátora se za toto sdružení bude ucházet například rektor Akademie výtvarných umění Jiří Kotalík nebo redaktor Svobodné Evropy Martin Šulc. Železného kandidatura zaměstná Radu pro rozhlasové a televizní vysílání. Její místopředseda Josef Musil řekl, že rada požádá právníky, aby jim řekli, zda je tato věc v souladu se zákony. Obecně však podle něj v zákonech chybějí jasnější pravidla chování médií v období voleb. "To nám možná bude dělat starosti, protože při absenci těchto pravidel se může na obrazovce televize Nova objevit leccos," uvedl. Rada se sejde 27. srpna.
</TEXT>
</DOC>
<DOC>
<DOCID>LN-20020822033</DOCID>
<DOCNO>LN-20020822033</DOCNO>
<DATE>08/22/02</DATE>
<GEOGRAPHY>PRAHA</GEOGRAPHY>
<TEXT>
Výkonná rada ODS, která se měla původně sejít v pondělí 26. srpna na mimořádném zasedání a schválit pražskou kandidátku pro podzimní komunální volby, se uskuteční 9. září. Důvodem odkladu jsou záplavy, které zasáhly hlavní město. Místopředseda strany Jan Zahradil včera uvedl, že kvůli povodním se patrně změní nejzazší termín podání kandidátních listin do obecních zastupitelstev, který vyprší v úterý 27. srpna. Vláda, po ní parlament a prezident mají do konce tohoto týdne schválit posunutí termínu o tři týdny. Tím se má ulehčit obcím a městům, které se v uplynulých dnech ocitly pod vodou. Zahradil uvedl, že představitelé pražské ODS musejí řešit situaci po povodni, na vnitrostranické záležitosti nemají čas. Výkonná rada ODS minulé pondělí neschválila pražskou kandidátku a vyzvala ODS v Praze, aby ji změnila a navrhla kandidáta na lídra.
</TEXT>
</DOC>
<DOC>
<DOCID>LN-20020822034</DOCID>
<DOCNO>LN-20020822034</DOCNO>
<DATE>08/22/02</DATE>
<TEXT>
HRADEC KRÁLOVÉ - K desetiletému trestu vězení odsoudil včera Krajský soud v Hradci Králové dvaatřicetiletého muže, který v březnu v Pardubicích brutálně zabil syna své přítelkyně. Odsouzený se přiznal, že plačícího chlapce několikrát udeřil pěstí do břicha. Dítě později na následky vnitřních zranění zemřelo. Soud případ kvalifikoval jako ublížení na zdraví s následkem smrti. Státní zástupkyně Lenka Faltusová je s rozsudkem spokojena: "Byl udělen trest v souladu s naším návrhem. Vzdala jsem se práva na odvolání."
</TEXT>
</DOC>
<DOC>
<DOCID>LN-20020822035</DOCID>
<DOCNO>LN-20020822035</DOCNO>
<DATE>08/22/02</DATE>
<GEOGRAPHY>PRAHA</GEOGRAPHY>
<TEXT>
Neznámý pachatel zavraždil osmaosmdesátiletého muže z Prahy 5-Lochkova. V jeho rodinném domě v ulici U Sušičky ho v úterý po poledni našel příbuzný. Jan Holub z pražské policejní správy uvedl, že muž byl patrně zavražděn osm až 24 hodin před oznámením. Policie nevyloučila loupežný motiv. Policisté žádají svědky, kteří mohou k případu uvést jakékoli podrobnosti, aby se ohlásili na lince 158. Zajímá je především pohyb lidí a aut v ulici v předpokládané době vraždy. Případ je dvaatřicátou letošní vraždou v hlavním městě. Kriminalisté z nich dosud objasnili 29.
</TEXT>
</DOC>
<DOC>
<DOCID>LN-20020822036</DOCID>
<DOCNO>LN-20020822036</DOCNO>
<DATE>08/22/02</DATE>
<TITLE>
OSTRAVA - Senát Krajského soudu v Ostravě včera odsoudil Dušana Bachorka za zavinění dopravní nehody, při níž přišel o život mladý záchranář a další dva byli těžce zraněni. Muž odešel s trestem 26 měsíců nepodmíněně a zákazu řízení na šest let. Před třemi lety padesátiletý Dušan Bachorek, bývalý náměstek Dolu Odra, vjel do křižovatky v Ostravě-Přívoze nepovolenou, minimálně sedmdesátikilometrovou rychlostí. Ve voze Hyundai Lantra měl puštěné rádio a neslyšel přijíždějící houkající sanitku. Ta vezla kromě záchranářů i tříleté nemocné dítě. Když se pětadvacetiletý řidič sanitky Jan Martínek pokusil srážce s autem vyhnout, sanitka se otočila na bok. Řidič sanitky nehodu nepřežil, dva záchranáři byli těžce zraněni. Dítěti se naštěstí nestalo nic. Bachorkovi po nehodě naměřili v krvi 1,58 promile alkoholu. Vloni poslal Okresní soud v Ostravě řidiče na dva a půl roku do vězení a uložil mu šestiletý zákaz řízení. Dušan Bachorek se proti verdiktu odvolal. Jedním z argumentů obhajoby bylo, že řidič sanitky nebyl připoután.
</TITLE>
<HEADING>
Odsouzený chce využít dovolání
</HEADING>
<TEXT>
"Jsme znechuceni průběhem procesu i jeho délkou," uvedla před dvěma dny u soudu matka zemřelého řidiče a současně zmocněnkyně poškozených Věra Martínková. Včera soud již vynesl pouze rozsudek, v němž trest Dušanu Bachorkovi o čtyři měsíce zkrátil. Jedním z důvodů pro zkrácení trestu byl i fakt, že z výpovědí soudních znalců vyplynulo, že kdyby byl řidič sanitky připoután bezpečnostními pásy, nehodu by přežil. "Za celou dobu tento člověk neprojevil sebemenší soucit, lítost ani pocit viny. Snažil se vinu shazovat na mého mrtvého syna, který se nemohl bránit," řekla včera po přečtení rozsudku Věra Martínková. Podle ní se odsouzený a jeho obhajoba snaží proces prodloužit tak, aby mohl být Dušan Bachorek případně amnestován. S tím souhlasí i ředitel Městské záchranné služby v Ostravě Jaroslav Pánik. Podle něj tragická nehoda výrazně ovlivnila chod záchranné služby. Záchranáři mají strach jezdit do křižovatek, a přijíždějí tak k pacientům později. Pokud jde o povinnost řidičů se připoutávat, Pánik připustil, že vyhláška platí, ale jde-li o záchranu života, je podle něj pochopitelné, že záchranáři kvůli ztrátě času pásy v kritických chvílích nepoužívají. "Honza Martínek udělal jedinou chybu - snažil se nehodě zabránit a to ho stálo život. Kdyby pokračoval v jízdě, byl by nepochybně nebožtíkem pan Bachorek," prohlásil Pánik. Bachorkův advokát Jiří Miketa včera uvedl, že rozsudek považuje za předčasný a že využije možnosti dovolání. Dušan Bachorek odmítl cokoli komentovat a kvapně opustil soudní budovu.
"Jsme znechuceni průběhem procesu i jeho délkou," uvedla před dvěma dny u soudu matka zemřelého řidiče a současně zmocněnkyně poškozených Věra Martínková. Včera soud již vynesl pouze rozsudek, v němž trest Dušanu Bachorkovi o čtyři měsíce zkrátil. Jedním z důvodů pro zkrácení trestu byl i fakt, že z výpovědí soudních znalců vyplynulo, že kdyby byl řidič sanitky připoután bezpečnostními pásy, nehodu by přežil. "Za celou dobu tento člověk neprojevil sebemenší soucit, lítost ani pocit viny. Snažil se vinu shazovat na mého mrtvého syna, který se nemohl bránit," řekla včera po přečtení rozsudku Věra Martínková. Podle ní se odsouzený a jeho obhajoba snaží proces prodloužit tak, aby mohl být Dušan Bachorek případně amnestován. S tím souhlasí i ředitel Městské záchranné služby v Ostravě Jaroslav Pánik. Podle něj tragická nehoda výrazně ovlivnila chod záchranné služby. Záchranáři mají strach jezdit do křižovatek, a přijíždějí tak k pacientům později. Pokud jde o povinnost řidičů se připoutávat, Pánik připustil, že vyhláška platí, ale jde-li o záchranu života, je podle něj pochopitelné, že záchranáři kvůli ztrátě času pásy v kritických chvílích nepoužívají. "Honza Martínek udělal jedinou chybu - snažil se nehodě zabránit a to ho stálo život. Kdyby pokračoval v jízdě, byl by nepochybně nebožtíkem pan Bachorek," prohlásil Pánik. Bachorkův advokát Jiří Miketa včera uvedl, že rozsudek považuje za předčasný a že využije možnosti dovolání. Dušan Bachorek odmítl cokoli komentovat a kvapně opustil soudní budovu.
</TEXT>
</DOC>
<DOC>
<DOCID>LN-20020822037</DOCID>
<DOCNO>LN-20020822037</DOCNO>
<DATE>08/22/02</DATE>
<TEXT>
Více než stovka lidí si včera před budovou Českého rozhlasu v Praze připomněla památku obětí střetů s vojáky armád Varšavské smlouvy, které před 34 lety obsadily Československo. S pamětníky a příbuznými lidí, kteří zahynuli na Vinohradské třídě, se pietního aktu zúčastnili předsedové Senátu a sněmovny Petr Pithart (KDU-ČSL) a Lubomír Zaorálek (ČSSD). Jménem prezidenta Václava Havla položil věnec k pamětní desce kancléř Ivo Mathé.
</TEXT>
</DOC>
<DOC>
<DOCID>LN-20020822038</DOCID>
<DOCNO>LN-20020822038</DOCNO>
<DATE>08/22/02</DATE>
<TITLE>
POVODŇOVÝ DOPRAVNÍ SERVIS
</TITLE>
<GEOGRAPHY>PRAHA</GEOGRAPHY>
<TEXT>
Dopravní situace v oblastech, přes které se přehnala velká voda, se pomalu lepší, úplná obnova dopravní infrastruktury si však vyžádá delší dobu. Škody podle ministra dopravy a spojů Milana Šimonovského patrně přesáhnou pět miliard korun. Podle jízdního řádu již jezdí vlaky na trati Praha-Beroun. Začalo se jezdit i v úseku Hrušovany nad Jevišovkou - Mikulov, tedy na jediné trati na Moravě, kde byl kvůli povodním zastaven provoz. V některých zprovozněných úsecích, které byly poškozeny, jezdí vlaky nižší rychlostí nebo s menším zatížením. Mimo provoz je vlakový hraniční přechod Horní Dvořiště, uzavřený je vlakový přechod v Děčíně a České Kubici.
</TEXT>
<HEADING>
Změny v železniční dopravě
</HEADING>
<TEXT>
Vlaky kategorie EC a IC směrem na Drážďany nejedou, linky z Maďarska, Slovenska, Rakouska končí na Hlavním nádraží v Praze. Odjezd vlaků IC a EC ze stanice Praha-Holešovice je přesunut na Hlavní nádraží.
Omezený provoz
010 Praha - Česká Třebová Nefunguje stanice Praha-Holešovice, je nahrazena stanicí Praha Hlavní nádraží.
090 Děčín - Praha V úseku Vraňany - Roztoky u Prahy je zavedena kyvadlová doprava.
091 Praha - Kralupy nad Vltavou V úseku Kralupy nad Vltavou Roztoky u Prahy je zajištěna kyvadlová doprava
122 Praha - Rudná u Prahy Všechny vlaky zastavují ve stanici Praha-Jinonice
130 Ústí nad Labem - Chomutov, 131 Ústí nad Labem Bílina Stanice Ústí nad Labem Hlavní nádraží funguje jen pro nástup a výstup cestujících, neprodávají se tam jízdenky a nefungují ani jiné služby
200 Protivín - Zdice Úsek Putim - Protivín je mimo provoz
220 Praha - Benešov - České Budějovice Úsek Veselí na Lužnicí - Veselí nad Lužnicí zastávka je mimo provoz
</TEXT>
<HEADING>
Náhradní autobusová doprava zajišťuje provoz v úsecích
</HEADING>
<TEXT>
Roztoky u Prahy - Praha, Štáhlavice - Nezvěstice, Stod - Holýšov, Železná Ruda město - Železná Ruda Klatovy - Janovice nad Úhlavou, Lnáře Blatná, Číčenice - Prachatice, Čkyně - Vimperk, Zdice - Jince, Mirovice Březnice, Březnice - Blatná, Březnice - Rožmitál pod Třemšínem
Kyvadlová doprava v Praze
Praha Hl. nádraží - Praha Smíchov Praha Masarykovo nádraží - Praha-Běchovice Praha Smíchov - Praha-Horní Počernice
Od zítřka jsou obnoveny spoje na trati Praha Hlavní nádraží - Sušice
Uzavírky silničních tahů
I/3 křižovatka Sezimovo Ústí
I/4 uzavírka mostu v Miroticích na trati Praha - Písek
II/409 Planá nad Lužnicí
I/8 Dubí - Cínovec
I/20 uzavřen most za Protivínem
I/9 Praha - Mělník (silnice je otevřena jen pro vozidla do 3,5 tuny)
I/62 Děčín - Hřensko
I/24 obec Tušť (okres Jindřichův Hradec)
II/116 Karlštejn - Rovina
II/121 stržen most ve Varvažově
II/128 Nová Bystřice - státní hranice
II/139 průtah Pískem
II/141 Blažejovice - Volary
II/153 Majdalena - Chlum
III/1502 Suchdol nad Lužnicí - Klikov
II/174 Blatná - Bělčice
Pro automobilovou dopravu je uzavřeno město Terezín
Uzavřené hraniční přechody s Německem: Hřensko, Moldava, Cínovec
Pramen: ÚAMK
</TEXT>
</DOC>
<DOC>
<DOCID>LN-20020822039</DOCID>
<DOCNO>LN-20020822039</DOCNO>
<DATE>08/22/02</DATE>
<GEOGRAPHY>PRAHA</GEOGRAPHY>
<TEXT>
Agrofert má čas do konce roku, aby zaplatil za Unipetrol, jinak stát od smlouvy odstoupí. Po včerejším jednání vlády to řekl ministr financí Bohuslav Sobotka. "Pokud ta platba nebude provedena do konce roku, pak se domnívám, že stát má v příštím roce všechny právní možnosti, aby od smlouvy odstoupil," uvedl. Agrofert Holding vybrala vláda jako vítěze tendru na majoritní státní podíl v Unipetrolu loni v prosinci. Agrofert tento týden oznámil, že nehodlá dokončit privatizaci holdingu Unipetrol za původně dohodnutých podmínek. Obrátil se proto na Fond národního majetku se žádostí o vyjednávání o nových podmínkách transakce.
</TEXT>
</DOC>
<DOC>
<DOCID>LN-20020822040</DOCID>
<DOCNO>LN-20020822040</DOCNO>
<DATE>08/22/02</DATE>
<GEOGRAPHY>PRAHA</GEOGRAPHY>
<TEXT>
Příslušníci rozvětvené královské rodiny Saúdů se od 11. září minulého roku zbavili svých investic v USA v hodnotě 100 až 200 miliard dolarů. Informoval o tom britský deník Financial Times. Až do teroristických útoků na americká města šlo hodnotit vztahy mezi vládci Saúdské Arábie a Spojenými státy jako přátelské. Královská rodina se nebála investovat okolo 400 až 600 miliard dolarů do amerických akcií, investičních fondů a nemovitostí. Vše se obrátilo po 11. září 2001 a postupném vyjasňování role občanů Saúdské Arábie v boji islámských fundamentalistů proti Západu. Vždyť 15 z 19 únosců letadel pocházelo z této pouštní země. Saúdskoarabské firmy navíc byly největšími sponzory Al Kajdy. Jedním z prvních kroků ve válce Spojených států proti terorismu bylo přísné sledování bankovních kont desítek saúdských společností a jednotlivců. Náladu saúdským investorům určitě nezvedly ani komentáře v amerických denících, které žádaly úplné zmrazení saúdskoarabských kont. Saúdové se raději začali svých amerických investic zbavovat. Podle analytiků mohlo Spojené státy do minulého týdne opustit na 100 až 200 miliard dolarů (přibližně 3,2 až 6,4 bilionu korun). Ještě rychlejší ústup Saúdů z Ameriky má přinést žaloba, kterou podali pozůstalí po obětech teroristických útoků. Ti obvinili několik saúdskoarabských institucí, nadací a tři členy královské rodiny, včetně ministra obrany Abdal Azíze Saúda, z financování terorismu. Pozůstalí požadují odškodné ve výši bilionu dolarů. Někteří analytici však pochybují, že by za masivním odchodem saúdských investic stál pouze strach z uzavírání kont a placení vysokého odškodného. "Saúdové dosud neměli své investice dostatečně rozloženy na více místech," řekl Financial Times jeden z londýnských analytiků. "Třicet až padesát procent těchto investic je přesouváno na jiná místa právě z důvodu určité diverzifikace," dodal. Za přesunem některých saúdských investic z USA do evropských zemí prý mohl stát i oslabující americký dolar. "Lidé přestávají věřit v americkou ekonomiku a v zahraniční politiku USA," podotkl Bišr Bachír, finanční konzultant z hlavního města Saúdské Arábie Rijádu. Bachír však dodal, že pokud začnou americké soudy projednávat zmíněnou žalobu, neuvidí Američané ze saúdských investic už ani dolar.
</TEXT>
</DOC>
<DOC>
<DOCID>LN-20020822041</DOCID>
<DOCNO>LN-20020822041</DOCNO>
<DATE>08/22/02</DATE>
<TITLE>
Účetní výkazy neodpřisáhlo 16 ředitelů amerických firem. Naopak 689 výkonných a finančních ředitelů bylo schopno v požadovaném termínu odpřisáhnout správnost účetnictví ve svých firmách. Oznámila to americká burzovní komise, na jejíž příkaz tak šéfové firem museli učinit.
</TITLE>
<TEXT>
Lidé z Motoinvestu mají zájem o pohledávky ČKA. Nejvyšší nabídku 4,25 miliardy Kč na koupi balíku pohledávek v účetní hodnotě 23,5 miliardy korun dostala Česká konsolidační agentura od malé české faktoringové společnosti EC Group z Prahy. Uvedl to zpravodajský server EuroOnline s tím, že za nabídkou této firmy však stojí zejména Jan Dienstl, ale i Pavel Tykač, dva přední představitelé bývalé finanční skupiny Motoinvest. Cena, kterou EC Group nabízí, představuje 18 procent účetní hodnoty balíku.
ČRa vykoupí bývalé zaměstnanecké akcie. Druhá největší domácí telekomunikační firma po Českém Telecomu nabídne za každou akcii o jmenovité hodnotě 1000 korun oprávněným akcionářům 3135 korun. O změně druhu akcií ze zaměstnaneckých na kmenové rozhodla mimořádná valná hromada společnosti v závěru loňského roku. Veřejný návrh na koupi akcií je určen těm majitelům bývalých zaměstnaneckých akcií, kteří na této hromadě nehlasovali pro změnu druhu akcií nebo se hromady nezúčastnili.
SAAB chce najít řešení při prodeji gripenů do ČR. Švédský výrobce stíhaček JAS 39 Gripen chce i nadále hledat řešení pro dokončení kontraktu s Českou republikou. V rozhovoru pro švédský tisk to včera uvedl vedoucí jeho informačního oddělení Peter Larsson.
</TEXT>
</DOC>
<DOC>
<DOCID>LN-20020822042</DOCID>
<DOCNO>LN-20020822042</DOCNO>
<DATE>08/22/02</DATE>
<GEOGRAPHY>PRAHA</GEOGRAPHY>
<TEXT>
Letošní povodně poškodily podle odhadů České národní banky (ČNB) daleko větší množství bankovek než záplavy na Moravě před pěti lety. "Na Moravě nebyly zaplavené banky. Množství bankovek se nedá srovnávat s množstvím, které bude letos," říká Pavel Zúbek z tiskového oddělení ČNB, který dodává: "Výměna bude nesrovnatelně větší." Jen pražská pobočka České národní banky do včerejšího dne vyměnila bankovky poškozené velkou vodou v hodnotě přesahující 24 milionů korun. Vyměněných bankovek bude přitom nadále přibývat s tím, jak lidé budou odstraňovat dopady záplav a jak se budou postupně vracet do svých domovů, které poničila divoká voda. Poškození bankovek v bankách přitom v některých případech nezabránily ani trezory. Zaplavené bankovní pobočky mohly být totiž pod vodou i několik dnů, což se na vzhledu bankovek podepsalo. ČNB zároveň varuje před uschováváním zvlhlých nebo mokrých bankovek v uzavřených obalech, protože mohou zetlít.
</TEXT>
</DOC>
<DOC>
<DOCID>LN-20020822043</DOCID>
<DOCNO>LN-20020822043</DOCNO>
<DATE>08/22/02</DATE>
<GEOGRAPHY>PRAHA</GEOGRAPHY>
<TEXT>
Nákladní doprava Českých drah i přes povodně plní veškeré požadavky zákazníků. Omezení pro mezinárodní nákladní vlaky však zatím platí na některých hraničních přechodech. Mimo provoz je přechod Horní Dvořiště. Do Rakouska se podle Pavla Tesaře z tiskového oddělení drah jezdí přes Břeclav a od úterý také přes Velenice. Na německé hranici by se po projednání s německými drahami měl zlepšit styk na přechodu Cheb a Vojtanov, který je průjezdný a na návazné trase v ČR nejsou problémy. Uzavřený je vlakový přechod v Děčíně a České Kubici. Omezení pro nákladní vlakovou dopravu platí i v úseku Praha - Roztoky. Doprava je v této oblasti směřována na druhý břeh Vltavy přes Všetaty. Neprůjezdný zůstává také krátký úsek ve Veselí nad Lužnicí. Na některých nově zprovozněných tratích je omezena rychlost a zatížení souprav.
</TEXT>
</DOC>
<DOC>
<DOCID>LN-20020822044</DOCID>
<DOCNO>LN-20020822044</DOCNO>
<DATE>08/22/02</DATE>
<GEOGRAPHY>PRAHA</GEOGRAPHY>
<TEXT>
Škody, které má na svědomí stoletá voda a budou je hradit pojišťovny, zatím odhaduje ministerstvo financí a Česká asociace pojišťoven na 19 miliard korun. Objem ztrát z letošních povodní je tak zatím dvakrát vyšší než před pěti lety na Moravě, kdy domácí pojišťovny musely klientům vyplatit 9,7 miliardy korun. Celkový počet pojistných případů zatím asociace k 20. srpnu odhadla na 130 tisíc, když po záplavách na Moravě to bylo 116 tisíc. Pojišťovny opakovaně uvádějí, že na pokrytí pojistných událostí mají dostatek peněz a začaly již s výplatou záloh i celých pojistných částek.
</TEXT>
</DOC>
<DOC>
<DOCID>LN-20020822045</DOCID>
<DOCNO>LN-20020822045</DOCNO>
<DATE>08/22/02</DATE>
<TITLE>
Zatopení velkou vodou přerušené dodávky proudu a odpojené telefonní linky stojí podle odborníků za stále vysokým počtem nefunkčních bankomatů.
</TITLE>
<GEOGRAPHY>PRAHA</GEOGRAPHY>
<TEXT>
V oblastech zasažených záplavovou vlnou dosud nefunguje řada bankomatů. Podle zástupců tuzemských bank a společností, které bankomaty provozují, jde především o taková místa, které jsou odříznuta od elektrického proudu, telefonních linek či která byla pod vodou. Velké české banky využívají v tuzemsku většinou síť bankomatů společnosti Muzo. Ta má v tuto chvíli mimo provoz 45 z 1100 bankomatů. Služeb této společnosti využívá například Komerční banka, ČSOB, GE Capital Bank, HVB Bank, eBanka, Raiffeisenbank, Volksbank nebo Citibank. "V oblastech postižených povodní budeme bankomaty opravovat bezplatně a přednostně," uvedl tiskový mluvčí firmy Muzo Jiří Tráva. "Jak rychle se nám to povede, je otázkou stupně zničení jednotlivých automatů," dodal. V hlavním městě jsou na frekventovaných místech mimo provoz například bankomaty na Staroměstském náměstí, v ulici Na Příkopě a Na Poříčí, dále bankomaty na Národní třídě a na Sokolovské a v Klimentské ulici. Nefunkční je dále bankomat v Kralupech nad Vltavou v Klimentské ulici, v Plzni v Americké ulici nebo v Českých Budějovicích v ulici Krajinská. "V tuto chvíli máme mimo provoz 13 z téměř čtyř set bankomatů. Zprovozňujeme je postupně, v úterý jich bylo nefunkčních ještě patnáct," uvedla Markéta Dvořáčková z Komerční banky. Vlastní sítí bankomatů disponuje Česká spořitelna. Ani klienti spořitelny ovšem nebyli výpadku ušetřeni. "Mimo provoz máme 40 ze zhruba tisíce bankomatů," uvedla Věra Čarná z České spořitelny.
PRAHA - V oblastech zasažených záplavovou vlnou dosud nefunguje řada bankomatů. Podle zástupců tuzemských bank a společností, které bankomaty provozují, jde především o taková místa, které jsou odříznuta od elektrického proudu, telefonních linek či která byla pod vodou. Velké české banky využívají v tuzemsku většinou síť bankomatů společnosti Muzo. Ta má v tuto chvíli mimo provoz 45 z 1100 bankomatů. Služeb této společnosti využívá například Komerční banka, ČSOB, GE Capital Bank, HVB Bank, eBanka, Raiffeisenbank, Volksbank nebo Citibank. "V oblastech postižených povodní budeme bankomaty opravovat bezplatně a přednostně," uvedl tiskový mluvčí firmy Muzo Jiří Tráva. "Jak rychle se nám to povede, je otázkou stupně zničení jednotlivých automatů," dodal. V hlavním městě jsou na frekventovaných místech mimo provoz například bankomaty na Staroměstském náměstí, v ulici Na Příkopě a Na Poříčí, dále bankomaty na Národní třídě a na Sokolovské a v Klimentské ulici. Nefunkční je dále bankomat v Kralupech nad Vltavou v Klimentské ulici, v Plzni v Americké ulici nebo v Českých Budějovicích v ulici Krajinská. "V tuto chvíli máme mimo provoz 13 z téměř čtyř set bankomatů. Zprovozňujeme je postupně, v úterý jich bylo nefunkčních ještě patnáct," uvedla Markéta Dvořáčková z Komerční banky. Vlastní sítí bankomatů disponuje Česká spořitelna. Ani klienti spořitelny ovšem nebyli výpadku ušetřeni. "Mimo provoz máme 40 ze zhruba tisíce bankomatů," uvedla Věra Čarná z České spořitelny.
</TEXT>
</DOC>
<DOC>
<DOCID>LN-20020822046</DOCID>
<DOCNO>LN-20020822046</DOCNO>
<DATE>08/22/02</DATE>
<TITLE>
Levněji v blízké budoucnosti vyjde pořízení bytu nebo nemovitosti v oblastech postižených záplavami. Pokud v nich však stát vybuduje protipovodňová zařízení, jejich hodnota může naopak stoupnout.
</TITLE>
<GEOGRAPHY>PRAHA</GEOGRAPHY>
<TEXT>
Koupit si či pronajmout dům nebo byt v oblastech, kam dosáhla velká voda, bude nyní pravděpodobně levnější. Lidé však takový krok budou více zvažovat. Obecně se však stavební ruch může podle odborníků těšit na celkem solidní rozkvět. Nyní se možná poněkud zbrzdí výstavba nových domů, protože se většina sil velkých tuzemských stavebních firem vrhne na rekonstrukci a renovaci postižených domů a infrastruktury. To by však mělo být podle odborníků jen dočasné. "Očekáváme vyšší poptávku po stavebních pracích, hlavní boom se předpokládá v příštím roce. Obecně se dá očekávat, že se poněkud zbrzdí nová výstavba, spíše budou síly vrženy do rekonstrukcí a renovací stávajících budov," říká mluvčí společnosti IPS Skanska Arne Kejdana. Podle něj se firma nyní zúčastní výběrového řízení na zakázky, které vypíše stát, obce či firmy. "Vypracovali jsme již leták s tím, co jsme schopni nabídnout," uvedl mluvčí. Růst poptávky po službách firem by mohl vést ke zvýšení cen stavebních prací. S tím však Kejdana nepočítá. "Asociace stavitelů vyzvala společnosti, aby si účtovaly nízké marže," dodal Kejdana. Zástupci zejména pražských realitních kanceláří se shodují v tom, že se naopak rozhodně sníží ceny nemovitostí a pronájmů v záplavových lokalitách. Bude to ovšem krátkodobé. K velkým změnám v cenách na jihu a severu Čech by nemělo podle tamních realitních kanceláří dojít. "Ceny bytů v záplavových zónách na půl roku až rok klesnou o zhruba dvacet až třicet procent," sdělil jednatel Akropolis reality Daniel Krejča.
</TEXT>
<HEADING>
Změna nebude razantní
</HEADING>
<TEXT>
"Osobně si myslím, že ceny nemovitostí půjdou dolů, ale ne razantně. Ovlivní to například poloha bytu, první patra budou nejspíš levnější než vyšší. Potrvá to do doby, než lidé zapomenou na povodeň a přestane se o tom mluvit," domnívá se Karolína Sýkorová z Prague Reality. Stejné podle ní zůstanou ceny například na Starém Městě nebo Malé Straně. "Co se týká Karlína, zájem firem o pronájem kanceláří v této lokalitě určitě přetrvá. Je to stále oblast velmi blízko centra. Ale společnosti nejspíš lépe ošetří riziko povodní pojištěním," poznamenala. Situaci v Karlíně, tvrdě zasaženém stoletou vodou, ze kterého pozvolna vyrůstá lokalita kanceláří mnoha firem, nevidí zástupci realitek nijak černě. "Z krátkodobého hlediska může dojít k delšímu jednání o koupi či nájmu v oblastech postižených záplavami. Klienti budou více analyzovat situaci. Dlouhodobě však jsou Holešovice, ale zejména Karlín lokalitami, které nezůstanou stranou zájmu nájemců či developerů. Jsou pokládány za prodloužené centrum města, neočekávám, že by zde došlo k výraznému pohybu cen," upozornila Zdeňka Klapalová z realitní kanceláře Knight Frank, která se orientuje právě na tuto lokalitu. Podle Klapalové vznikne demolicí některých domů prostor pro moderní zástavbu. Navíc by mělo dojít k lepšímu protipovodňovému zajištění oblastí, které byly postiženy záplavami. To by zvýšilo hodnotu nemovitostí v dané lokalitě. "Pak to může být zajímavá investice," podotkl majitel realitní kanceláře Ráj nemovitostí Čeněk Hrdlička. V Karlíně byl povodní zasažen i rozestavěný projekt kancelářských budov společnosti Europolis Invest nazvaný River City. Společnost se však ke stavu svého projektu odmítla vyjádřit s tím, že oficiální stanovisko vydá v polovině září. "Já osobně doufám, že se Europolis se vzniklou situací vyrovná a River City úspěšně dobuduje," dodala Klapalová.
"Osobně si myslím, že ceny nemovitostí půjdou dolů, ale ne razantně. Ovlivní to například poloha bytu, první patra budou nejspíš levnější než vyšší. Potrvá to do doby, než lidé zapomenou na povodeň a přestane se o tom mluvit," domnívá se Karolína Sýkorová z Prague Reality. Stejné podle ní zůstanou ceny například na Starém Městě nebo Malé Straně. "Co se týká Karlína, zájem firem o pronájem kanceláří v této lokalitě určitě přetrvá. Je to stále oblast velmi blízko centra. Ale společnosti nejspíš lépe ošetří riziko povodní pojištěním," poznamenala. Situaci v Karlíně, tvrdě zasaženém stoletou vodou, ze kterého pozvolna vyrůstá lokalita kanceláří mnoha firem, nevidí zástupci realitek nijak černě. "Z krátkodobého hlediska může dojít k delšímu jednání o koupi či nájmu v oblastech postižených záplavami. Klienti budou více analyzovat situaci. Dlouhodobě však jsou Holešovice, ale zejména Karlín lokalitami, které nezůstanou stranou zájmu nájemců či developerů. Jsou pokládány za prodloužené centrum města, neočekávám, že by zde došlo k výraznému pohybu cen," upozornila Zdeňka Klapalová z realitní kanceláře Knight Frank, která se orientuje právě na tuto lokalitu. Podle Klapalové vznikne demolicí některých domů prostor pro moderní zástavbu. Navíc by mělo dojít k lepšímu protipovodňovému zajištění oblastí, které byly postiženy záplavami. To by zvýšilo hodnotu nemovitostí v dané lokalitě. "Pak to může být zajímavá investice," podotkl majitel realitní kanceláře Ráj nemovitostí Čeněk Hrdlička. V Karlíně byl povodní zasažen i rozestavěný projekt kancelářských budov společnosti Europolis Invest nazvaný River City. Společnost se však ke stavu svého projektu odmítla vyjádřit s tím, že oficiální stanovisko vydá v polovině září. "Já osobně doufám, že se Europolis se vzniklou situací vyrovná a River City úspěšně dobuduje," dodala Klapalová.
</TEXT>
</DOC>
<DOC>
<DOCID>LN-20020822047</DOCID>
<DOCNO>LN-20020822047</DOCNO>
<DATE>08/22/02</DATE>
<TITLE>
Špidlova vláda uvažuje, že povodňové škody uhradí na úkor zaměstnanců placených státem. Zamýšlí, že odloží plánované rozšíření platových tříd, což by přineslo úspory ve výši 10 miliard.
</TITLE>
<GEOGRAPHY>PRAHA</GEOGRAPHY>
<TEXT>
Kde vzít peníze na škody způsobené katastrofálními povodněmi? To je otázka, kterou včera řešila Špidlova vláda. Ještě letos chce posílit státní rozpočet o tři miliardy korun, které mají přispět k úhradě miliardových škod. Navýšení příjmů a pochopitelně i výdajů rozpočtu o tři miliardy je možné pouze změnou zákona o státním rozpočtu. Vládní návrh proto bude ještě projednávat Poslanecká sněmovna, která by se jím měla zabývat v pátek. Stát si přitom při úhradě povodňových škod vypomůže dalšími mimořádnými příjmy, které už nyní státnímu rozpočtu pomáhají (ruský dluh, příjmy z privatizace, peníze za státní záruky za problémový majetek IPB). "V roce 2002 stát získal větší mimořádné příjmy ve formě prémií u emisí střednědobých a dlouhodobých státních dluhopisů," sdělil mluvčí ministerstva financí Jaroslav Dědič. Prémie vzniká díky skutečnosti, že dluhopisy se prodávají na trhu za vyšší cenu, než je jejich nominální hodnota. Ve státním rozpočtu jsou přitom dluhopisy vedeny v nominální hodnotě. Na rozdílu mezi tržní a "papírovou" cenou vydávaných dluhopisů letos stát vydělá tři miliardy korun.
</TEXT>
<HEADING>
Schodek zůstane stejný
</HEADING>
<TEXT>
Špidlova vláda bude ale měnit i rozpočet na příští rok. Na začátku týdne uvedl premiér Vladimír Špidla, že by vláda mohla v rozpočtu na příští rok vyčlenit částku 20 miliard Kč. Kabinet přitom uvažuje o tom, že by se peníze našly i na úkor státních zaměstnanců. Vláda včera jednala o odložení plánovaného rozšíření platových tříd pro státní zaměstnance ze současných dvanácti na šestnáct, které mělo začít platit příští rok. Odložením změny v platových tarifech by nedošlo k růstu platů, čímž by stát ušetřil. Úsporu odhadl náměstek ministra financí Eduard Janota na zhruba deset miliard korun. "Je to vážné opatření a uvažujeme o něm proto, že povodňové škody budou značné a lidé pomoc očekávají," prohlásil ministr financí Bohuslav Sobotka. Rozhodnutí o nepopulárním opatření na včerejším jednání vlády nepadlo. Kabinet jej chce ještě konzultovat s odbory, zaměstnavateli a politickými stranami. Další peníze může stát získat podle mluvčího ministerstva financí (MF) Jaroslava Dědiče z příjmů z privatizace, změnou priorit mimorozpočtových fondů dopravy, bydlení a životního prostředí a ve hře je i možnost odložení splátek ztrát státní České konsolidační agentury. Navržený schodek rozpočtu v rekordní výši 157 miliard Kč se však měnit nemá. Jak velké budou ztráty státu, bude známo až koncem září, kdy MF dostane vyčíslení škod od krajských úřadů a ministerských resortů. Kvůli tomu chce vláda požádat poslance, aby schválili posunutí termínu pro předložení návrhu rozpočtu na příští rok až na konec října. "Rozumím tomu, že se mění rozpočtové priority," sdělil poslanec ODS Petr Nečas. Podle něj by však parlament neměl přijít o čas potřebný pro zvážení návrhu státního rozpočtu. Řešením by proto mohlo být posunutí schválení rozpočtu o jeden měsíc do poloviny ledna. "Několikadenní rozpočtové provizórium není žádná katastrofa," dodává.
Špidlova vláda bude ale měnit i rozpočet na příští rok. Na začátku týdne uvedl premiér Vladimír Špidla, že by vláda mohla v rozpočtu na příští rok vyčlenit částku 20 miliard Kč. Kabinet přitom uvažuje o tom, že by se peníze našly i na úkor státních zaměstnanců. Vláda včera jednala o odložení plánovaného rozšíření platových tříd pro státní zaměstnance ze současných dvanácti na šestnáct, které mělo začít platit příští rok. Odložením změny v platových tarifech by nedošlo k růstu platů, čímž by stát ušetřil. Úsporu odhadl náměstek ministra financí Eduard Janota na zhruba deset miliard korun. "Je to vážné opatření a uvažujeme o něm proto, že povodňové škody budou značné a lidé pomoc očekávají," prohlásil ministr financí Bohuslav Sobotka. Rozhodnutí o nepopulárním opatření na včerejším jednání vlády nepadlo. Kabinet jej chce ještě konzultovat s odbory, zaměstnavateli a politickými stranami. Další peníze může stát získat podle mluvčího ministerstva financí (MF) Jaroslava Dědiče z příjmů z privatizace, změnou priorit mimorozpočtových fondů dopravy, bydlení a životního prostředí a ve hře je i možnost odložení splátek ztrát státní České konsolidační agentury. Navržený schodek rozpočtu v rekordní výši 157 miliard Kč se však měnit nemá. Jak velké budou ztráty státu, bude známo až koncem září, kdy MF dostane vyčíslení škod od krajských úřadů a ministerských resortů. Kvůli tomu chce vláda požádat poslance, aby schválili posunutí termínu pro předložení návrhu rozpočtu na příští rok až na konec října. "Rozumím tomu, že se mění rozpočtové priority," sdělil poslanec ODS Petr Nečas. Podle něj by však parlament neměl přijít o čas potřebný pro zvážení návrhu státního rozpočtu. Řešením by proto mohlo být posunutí schválení rozpočtu o jeden měsíc do poloviny ledna. "Několikadenní rozpočtové provizórium není žádná katastrofa," dodává.
</TEXT>
</DOC>
<DOC>
<DOCID>LN-20020822048</DOCID>
<DOCNO>LN-20020822048</DOCNO>
<DATE>08/22/02</DATE>
<TITLE>
Velká voda přihrává hlasy německému kancléři, který se ze všech sil snaží vylepšit image své vlády
</TITLE>
<TEXT>
"Zmrtvýchvstání" Gerharda Schrödera mohou způsobit povodně v Německu. Podaří-li se mu je zvládnout, může zvrátit nepříznivé předpovědi výsledku parlamentních voleb.
BERLÍN - Před dvěma týdny byl německý kancléř Gerhard Schröder zoufalý a skoro na kolenou. Průzkumy volebních preferencí mluvily jasnou řečí: po zářijových parlamentních volbách ho v úřadu vystřídá kandidát bloku CDU/CSU Edmund Stoiber. Pak se do země přihnala velká voda, která zabila přes 20 lidí a desetitisíce Němců vyhnala z domovů. Schröder si okamžitě uvědomil, že vodní kalamita ho může udržet u moci i na podzim - když Němcům dokáže, že je silným státníkem, který umí zemi vyvést z krize. A to se mu zatím daří. Ihned se začal starat o to, co záplavami zničené oblasti nejvíce potřebují - peníze. Z Berlína tak putují do nejpostiženějších oblastí Německa miliony eur už od konce minulého týdne. Miliardy eur hodlá také kancléř získat od Evropské unie. V neděli si do Berlína pozval předsedu Evropské komise Romana Prodiho s premiéry a šéfy diplomacie dalších zemí, které rovněž bojovaly s rozbouřeným vodním živlem - České republiky, Slovenska a Rakouska. Prodi Němcům slíbil pět miliard eur. V úterý udělal Schröder další rázný krok. Rozhodl, že na rok odloží plánované snížení daní. Státní pokladna si tak přijde navíc skoro na sedm miliard eur, které pro odstraňování škod způsobených vodní kalamitou bude nutně potřebovat. Podle americké televize CNN je zároveň docela možné, že Schröder daně dokonce zvýší. Schröderovi hraje do karet i to, že kvůli povodním bylo do pozadí zájmu veřejnosti vytlačeno jinak hlavní téma německé volební kampaně nezaměstnanost, která trápí na čtyři miliony Němců. Rázem se zapomnělo i na problémy ve straně Schröderových sociálních demokratů (SPD): jednak na aféry kolem "špinavých" peněz v jejím financování, jednak na skandály okolo bývalého sociálnědemokratického ministra obrany Rudolfa Scharpinga, kterého kancléř z vlády nedávno vyhodil.
</TEXT>
<HEADING>
Stoiber ve stínu svého soka
</HEADING>
<TEXT>
Schröderova snaha dokázat Němcům, že právě on je nejlepším kandidátem na kancléřský post, nahání strach německé opozici. Stoiber proto během záplav přerušil dovolenou, nasadil si holínky a přiletěl vrtulníkem do zatopených oblastí. Najednou se ocitl v nepříjemné situaci. Rozhodnutí o tom, komu a jak během záplav pomoci, má v rukou Schröderova vláda. Tomu všemu musí bavorský premiér nečinně přihlížet, aniž by se mohl pustit do větší kritiky - rázem by byl totiž označen za škůdce, který vyvolává chaos v době, kdy by se všichni měli sjednotit v boji s vodní katastrofou. Stoibera zaskočilo i to, že ve své volební kampani podcenil problematiku životního prostředí. V týmu stínových ministrů navíc nemá pro tuto oblast žádného experta. Na téma životního prostředí se tak okamžitě začal zaměřovat Schröder. Zároveň se v Německu stále silněji ozývají i Zelení, pro které je tato oblast tradiční doménou.
Schröderova snaha dokázat Němcům, že právě on je nejlepším kandidátem na kancléřský post, nahání strach německé opozici. Stoiber proto během záplav přerušil dovolenou, nasadil si holínky a přiletěl vrtulníkem do zatopených oblastí. Najednou se ocitl v nepříjemné situaci. Rozhodnutí o tom, komu a jak během záplav pomoci, má v rukou Schröderova vláda. Tomu všemu musí bavorský premiér nečinně přihlížet, aniž by se mohl pustit do větší kritiky - rázem by byl totiž označen za škůdce, který vyvolává chaos v době, kdy by se všichni měli sjednotit v boji s vodní katastrofou. Stoibera zaskočilo i to, že ve své volební kampani podcenil problematiku životního prostředí. V týmu stínových ministrů navíc nemá pro tuto oblast žádného experta. Na téma životního prostředí se tak okamžitě začal zaměřovat Schröder. Zároveň se v Německu stále silněji ozývají i Zelení, pro které je tato oblast tradiční doménou.
</TEXT>
</DOC>
<DOC>
<DOCID>LN-20020822049</DOCID>
<DOCNO>LN-20020822049</DOCNO>
<DATE>08/22/02</DATE>
<TITLE>
Padesát tisíc vojáků, příslušníků pohraniční ochrany a techniků bojuje s povodněmi v Německu.
</TITLE>
<GEOGRAPHY>BERLÍN</GEOGRAPHY>
<TEXT>
Velká voda postupující po Labi dále na sever Německa si včera vyžádala evakuaci více než třinácti tisíc lidí ve spolkových zemích Dolní Sasko a Meklenbursko-Přední Pomořansko. Záplavová vlna postupuje rychleji, než se očekávalo. Hladina Labe by zde měla kulminovat dnes. Nejvyhrocenější situace nastala včera v okolí města Dömitz v Meklenbursku-Předním Pomořansku. Ráno tam začala evakuace obyvatel. Hrozilo totiž, že se protrhne nedaleká hráz a voda zaplaví město. Napětí stále panuje i v dalších oblastech Německa. Ochranné hráze jsou na mnoha místech promočené a hrozí jejich protržení. Kritická je situace v severních oblastech Braniborska, kde bylo evakuováno téměř tři tisíce obyvatel, a SaskaAnhaltska, kde byla nově nařízena evakuace ve Wittenbergu. V tomto městě se kulminace Labe očekávala včera a dnes ráno - a to na rekordní úrovni 750 centimetrů. Krizové štáby včera zvažovaly, že ohrožené hráze budou na některých místech uměle přerušeny, aby byl zajištěn odtok vody do méně problémových míst. Záplavová vlna, která přes deset dnů postupuje Německem na sever, si podle nejnovější upřesněné bilance vyžádala už 21 obětí. K dosavadním mrtvým přibyl muž, který byl pohřešován už od pátku a jehož tělo se v úterý večer našlo v přístavu Rosslau. Velká voda zatím nejvíc zabíjela ve spolkové zemi Sasko, kde zahynulo 16 lidí. Dalších 108 obyvatel zde utrpělo zranění.
BERLÍN - Velká voda postupující po Labi dále na sever Německa si včera vyžádala evakuaci více než třinácti tisíc lidí ve spolkových zemích Dolní Sasko a Meklenbursko-Přední Pomořansko. Záplavová vlna postupuje rychleji, než se očekávalo. Hladina Labe by zde měla kulminovat dnes. Nejvyhrocenější situace nastala včera v okolí města Dömitz v Meklenbursku-Předním Pomořansku. Ráno tam začala evakuace obyvatel. Hrozilo totiž, že se protrhne nedaleká hráz a voda zaplaví město. Napětí stále panuje i v dalších oblastech Německa. Ochranné hráze jsou na mnoha místech promočené a hrozí jejich protržení. Kritická je situace v severních oblastech Braniborska, kde bylo evakuováno téměř tři tisíce obyvatel, a SaskaAnhaltska, kde byla nově nařízena evakuace ve Wittenbergu. V tomto městě se kulminace Labe očekávala včera a dnes ráno - a to na rekordní úrovni 750 centimetrů. Krizové štáby včera zvažovaly, že ohrožené hráze budou na některých místech uměle přerušeny, aby byl zajištěn odtok vody do méně problémových míst. Záplavová vlna, která přes deset dnů postupuje Německem na sever, si podle nejnovější upřesněné bilance vyžádala už 21 obětí. K dosavadním mrtvým přibyl muž, který byl pohřešován už od pátku a jehož tělo se v úterý večer našlo v přístavu Rosslau. Velká voda zatím nejvíc zabíjela ve spolkové zemi Sasko, kde zahynulo 16 lidí. Dalších 108 obyvatel zde utrpělo zranění.
</TEXT>
</DOC>
<DOC>
<DOCID>LN-20020822050</DOCID>
<DOCNO>LN-20020822050</DOCNO>
<DATE>08/22/02</DATE>
<GEOGRAPHY>PEKING</GEOGRAPHY>
<TEXT>
Hladina obřího jezera, které již několik dnů ohrožuje na deset milionů obyvatel čínské provincie Chu-nan, včera dále stoupala. Přívalové deště navíc neustávaly. Místní úřady vyhlásily v oblasti stav ohrožení. Tisíce lidí, včetně 7000 zmobilizovaných vojáků, včera pracovaly na posílení hráze jezera Tung - tching, které je druhým největším jezerem v Číně. Zabírá zhruba stejnou plochu jako Lucembursko a má zabraňovat povodním na veletoku Jang C'-ťiang. Hladina jezera již přesáhla rizikovou hranici 32 metrů. Včera dosahovala dokonce 34 metrů a dále rostla. Dva týdny trvající přívalové deště si v Číně již vyžádaly nejméně 250 lidských životů. Od počátku letních záplav zahynulo přes 900 osob. V řadě provincií byly zničeny desítky domů. Povodně trápí i další asijské země. Ve střední Indii včera zahynulo nejméně 25 lidí poté, co jejich vesnice zaplavila voda z protržené přehrady.
</TEXT>
</DOC>
<DOC>
<DOCID>LN-20020822051</DOCID>
<DOCNO>LN-20020822051</DOCNO>
<DATE>08/22/02</DATE>
<TITLE>
ZÁHŘEB - Chorvatští milovníci, kteří každé léto v hojném počtu zaplavují dalmatské pobřeží, aby potěšili osamělé rekreantky prakticky z celé Evropy, letos zaznamenali snížený zájem o jimi nabízené služby. Tvrdí to alespoň záhřebský Večernji list v seriálu článků, které populárním "golubům" (rackům) věnoval. Dokládají to i slova jednoho dubrovnického "racka", který letos od června do července svedl "jen" jedenáct dívek a žen, zatímco loni jich za stejnou dobu měl "na kontě" již dvacet. Nejvíce turistů (a turistek) zavítá každoročně k Jadranu z Německa, Itálie, Slovinska a České republiky. Zájem o služby mladých mužů však mají v posledních letech nejčastěji Rusky. Slovinky a Němky jsou v těsném závěsu za nimi. Češky na "seznamu" nejčastějších klientek nefigurují. Před válkou v Jugoslávii patřily k nejlepším klientkám Švédky, Angličanky a Francouzky. "Pozvánka na kafe anebo na drink je ještě naše investice, ale při večerní vycházce již platí klientky," říká dubrovnický gigolo, kterého si v minulých letech zaplatilo přes 250 žen. Upřesňuje, že někdy se jedná jen o jednodenní flirt, jindy "oblažuje" klientku po celou její dovolenou.
</TITLE>
<HEADING>
Svádění je jako droga
</HEADING>
<TEXT>
"Některé ženy se k nám opakovaně vracejí. Jedna Italka z Verony mě již léta prosí, abychom se vzali. Já to ale nechci. Pravidelně již několik let se v sezoně setkávám i s jednou vdanou Slovinkou," tvrdí asi 30letý muž. Dodává, že zatím ale neměl takové štěstí jako jeden z jeho kamarádů, který se před dvěma lety seznámil s 46letou ruskou majitelkou hotelu v Moskvě, která mu ochotně financovala i rekonstrukci jeho bytu na pobřeží. "Musím ale říct, že při svádění cizích žen nejde vždy jen o peníze. Znám některé "racky", kteří jsou na tom tak závislí jako jiní na alkoholu nebo jako rybář na moři. Je to i letní životní styl a velmi příjemný," svěřuje se dubrovnický gigolo.
"Některé ženy se k nám opakovaně vracejí. Jedna Italka z Verony mě již léta prosí, abychom se vzali. Já to ale nechci. Pravidelně již několik let se v sezoně setkávám i s jednou vdanou Slovinkou," tvrdí asi 30letý muž. Dodává, že zatím ale neměl takové štěstí jako jeden z jeho kamarádů, který se před dvěma lety seznámil s 46letou ruskou majitelkou hotelu v Moskvě, která mu ochotně financovala i rekonstrukci jeho bytu na pobřeží. "Musím ale říct, že při svádění cizích žen nejde vždy jen o peníze. Znám některé "racky", kteří jsou na tom tak závislí jako jiní na alkoholu nebo jako rybář na moři. Je to i letní životní styl a velmi příjemný," svěřuje se dubrovnický gigolo.
</TEXT>
</DOC>
<DOC>
<DOCID>LN-20020822052</DOCID>
<DOCNO>LN-20020822052</DOCNO>
<DATE>08/22/02</DATE>
<TITLE>
Kampaň před slovenskými parlamentními volbami včera odstartovala.
</TITLE>
<GEOGRAPHY>BRATISLAVA</GEOGRAPHY>
<TEXT>
"Cikánská bomba tiká," zněla první slova prvního spotu, který včera odvysílal Slovenský rozhlas v úvodním bloku příspěvků před zářijovými parlamentními volbami. Billboardy a "spanilé jízdy" politiků po zemi ovšem nečekaly až na oficiální start volební kampaně. Podle komentátorů je již nyní zřejmý sklon k "vyprázdnění obsahu", kdy se místo diskusí o budoucnosti straničtí stratégové soustředili na marketingové tažení za hlasy. Výsledek voleb a složení nové vlády se sice považují za klíčové pro pozvání země do NATO a EU, ale to nedokáže vzít voliče za srdce při "blbé náladě" ze zklamaných nadějí, vkládaných před čtyřmi lety do vlády Mikuláše Dzurindy. Místo nižší nezaměstnanosti a vyšších platů vyznívá realita trpce, zvláště při všudypřítomném srovnání s Českem. Politolog Grigorij Mesežnikov se domnívá, že už pominulo rozdělení společnosti příznačné pro dřívější volby, měnící se v plebiscity o vůdci Hnutí za demokratické Slovensko (HZDS) Vladimíru Mečiarovi. Téměř každé straně vznikla alternativa, zápasící o stejného voliče, snad s výjimkou maďarské menšiny, loajální ke Straně maďarské koalice. Mečiarova roztržka s "dvojkou" v HZDS, Ivanem Gašparovičem, vyústila ve vznik vzdorostrany, která může HZDS odebrat cenná procenta. Další nebezpečí číhá v osobě populárního Roberta Fica a jeho strany Směr. Ta zaujímá druhou příčku v žebříčcích. Potvrdí-li se prognózy, Mečiarovo hnutí sice zase dostane nejvíce hlasů už ve čtvrtých volbách za sebou, ale půjde o Pyrrhovo vítězství, protože se mu nepodaří sestavit vládu. Mečiar se nicméně stále spoléhá na svůj vliv na společnost: "HZDS má podporu asi 30 procent obyvatel, což znamená, že když se sejdou tři lidi, tak jeden je od nás," připomněl včera.
BRATISLAVA - "Cikánská bomba tiká," zněla první slova prvního spotu, který včera odvysílal Slovenský rozhlas v úvodním bloku příspěvků před zářijovými parlamentními volbami. Billboardy a "spanilé jízdy" politiků po zemi ovšem nečekaly až na oficiální start volební kampaně. Podle komentátorů je již nyní zřejmý sklon k "vyprázdnění obsahu", kdy se místo diskusí o budoucnosti straničtí stratégové soustředili na marketingové tažení za hlasy. Výsledek voleb a složení nové vlády se sice považují za klíčové pro pozvání země do NATO a EU, ale to nedokáže vzít voliče za srdce při "blbé náladě" ze zklamaných nadějí, vkládaných před čtyřmi lety do vlády Mikuláše Dzurindy. Místo nižší nezaměstnanosti a vyšších platů vyznívá realita trpce, zvláště při všudypřítomném srovnání s Českem. Politolog Grigorij Mesežnikov se domnívá, že už pominulo rozdělení společnosti příznačné pro dřívější volby, měnící se v plebiscity o vůdci Hnutí za demokratické Slovensko (HZDS) Vladimíru Mečiarovi. Téměř každé straně vznikla alternativa, zápasící o stejného voliče, snad s výjimkou maďarské menšiny, loajální ke Straně maďarské koalice. Mečiarova roztržka s "dvojkou" v HZDS, Ivanem Gašparovičem, vyústila ve vznik vzdorostrany, která může HZDS odebrat cenná procenta. Další nebezpečí číhá v osobě populárního Roberta Fica a jeho strany Směr. Ta zaujímá druhou příčku v žebříčcích. Potvrdí-li se prognózy, Mečiarovo hnutí sice zase dostane nejvíce hlasů už ve čtvrtých volbách za sebou, ale půjde o Pyrrhovo vítězství, protože se mu nepodaří sestavit vládu. Mečiar se nicméně stále spoléhá na svůj vliv na společnost: "HZDS má podporu asi 30 procent obyvatel, což znamená, že když se sejdou tři lidi, tak jeden je od nás," připomněl včera.
</TEXT>
</DOC>
<DOC>
<DOCID>LN-20020822053</DOCID>
<DOCNO>LN-20020822053</DOCNO>
<DATE>08/22/02</DATE>
<GEOGRAPHY>BUDAPEŠŤ</GEOGRAPHY>
<TEXT>
Dunaj včera ráno s 942 centimetry kulminoval u města Baja na jihu Maďarska. Povodňová vlna se pozvolna přesouvala do Srbska. Voda již začala klesat téměř na celém maďarském úseku Dunaje. Do konce týdne má ještě řeka stoupnout u Mohácse, ale již by neměla napáchat žádné škody. Na hrázích pracuje nyní jen zhruba 8 tisíc lidí, zatímco o víkendu jich se živlem bojovalo přes 26 tisíc. Úroveň hladiny Dunaje v Budapešti od soboty klesla o 112 centimetrů a včera činila zhruba 7,5 metru, což je zhruba dvojnásobek normálu.
</TEXT>
</DOC>
<DOC>
<DOCID>LN-20020822054</DOCID>
<DOCNO>LN-20020822054</DOCNO>
<DATE>08/22/02</DATE>
<TITLE>
Schuster nepřijede na summit. Slovenský prezident Rudolf Schuster se kvůli nemoci nezúčastní dnešní schůzky hlav států zemí visegrádské skupiny na zámku v Častolovicích. Podle prohlášení prezidentova mluvčího utrpěl Schuster během nedělní mše papeže Jana Pavla II. v Krakově úpal a nyní má horečky.
</TITLE>
<TEXT>
Na Dunaji havaroval tanker. Při havárii říčního tankeru v dunajské propusti u bavorského Straubingu uniklo včera do řeky asi 50 tisíc litrů benzinu. Hrozilo akutní nebezpečí exploze, kterému se odborníci snažili zabránit odčerpáváním benzinu a přidáváním zvláštní emulze do vody.
Izrael zadržel skupinu atentátníků. Izraelské bezpečnostní síly včera zatkly skupinu mužů podezřelých z účasti na atentátu v areálu Hebrejské univerzity, při němž 31. července zahynulo devět lidí.
Shořela třetina mongolských lesů. Až třetina lesů v Mongolsku lehla od začátku srpna popelem při rozsáhlých požárech, které způsobila lidská neopatrnost. Většina z 38 tisíc čtverečních kilometrů zdevastovaných lesů leží mimo obývané oblasti.
Mušaraf si dal právo rozpustit parlament. Pákistánský prezident Parvíz Mušaraf včera oznámil, že změnil ústavu tak, aby měl právo rozpouštět parlament. Sdělil také, že bude vytvořena Rada národní bezpečnosti, v níž budou civilisté i vojáci a která bude sledovat činnost vlády.
</TEXT>
</DOC>
<DOC>
<DOCID>LN-20020822055</DOCID>
<DOCNO>LN-20020822055</DOCNO>
<DATE>08/22/02</DATE>
<GEOGRAPHY>MOSKVA</GEOGRAPHY>
<TEXT>
Více než polovina obyvatel domu na severovýchodě Moskvy, který se v důsledku výbuchu zřítil krátce po středeční půlnoci místního času, zahynulo v jeho troskách. Mezi oběťmi je i celá tříčlenná rodina Surkovových - 28letý Sergej a jeho 25letá žena Jekatěrina zahynuli i se svou 18měsíční dcerkou Julií. K výbuchu došlo podle vyšetřovatelů v bytě starší ženy, která byla převezena do nemocnice s popáleninami na osmdesáti procentech těla. Hospitalizováno bylo podle agentury RIA-Novosti i dalších pět obyvatel, zranění šestého si vyžádala jen ambulantní ošetření. Prokuratura sice formálně stále katastrofu vyšetřuje i jako možný teroristický čin, ale předběžná zjištění vedou s vysokou pravděpodobností k závěru, že k výbuchu vedl "masivní únik plynu". V pětipodlažní budově ve staré zástavbě bylo k trvalému pobytu úředně hlášeno celkem 27 lidí. Dvanáct obyvatel domu ale bylo naštěstí v době dovolených mimo své stále bydliště.
</TEXT>
</DOC>
<DOC>
<DOCID>LN-20020822056</DOCID>
<DOCNO>LN-20020822056</DOCNO>
<DATE>08/22/02</DATE>
<TITLE>
Svědectví proti vlivným osobnostem nejspíš stálo v pozadí vraždy Vladimira Golovleva.
</TITLE>
<GEOGRAPHY>MOSKVA</GEOGRAPHY>
<TEXT>
Výstřely do hlavy z bezprostřední blízkosti byl včera v Moskvě při venčení psa v lesoparku zastřelen 45letý poslanec ruského parlamentu (Státní dumy) Vladimir Golovlev. Zločin podle svědků spáchali dva chladnokrevní vrazi, kteří uprchli i přes rozsáhlou pátrací akci policie. Motiv činu byl podle většiny poslanců, kteří se ke zjevně nájemné vraždě vyjádřili, spojen s vyšetřováním, jež proti Golovlevovi zahájila prokuratura v roce 1996. Loni byl obviněn ze zpronevěry ve výši asi 600 milionů dolarů (přes osmnáct miliard korun). Vyšetřování Golovleva, které umožnil souhlas dumy, se týkalo jeho činnosti ve vedení Čeljabinské oblasti v letech 1991 1993. Měl se podílet na finančních machinacích a zmanipulované privatizaci. Poslanec, který až do počátku letošního roku zastupoval liberální stranu Svaz pravicových sil, vyšetřovatelům jmenoval na padesát vlivných osob, které měly být s případem spojeny. Byli mezi nimi i ruští magnáti jako Anatolij Čubajs a Viktor Christěnko. "Ničeho se nebojím. Budu první, kdo neuprchne a ukáže všem, jak si moc počíná bez skrupulí ve vztahu k politickým oponentům," řekl loni poslanec internetovým novinám Strana.ru. Letos v zimě přestoupil do strany Liberální Rusko sponzorované magnátem Borisem Berezovským, který po nástupu prezidenta Vladimira Putina uprchl na Západ. Golovlev se stal sedmým zavražděným poslancem dumy. Čtyři byli zabiti v letech 1994 - 1995, dva v roce 1998. Golovlev byl terčem útoku již letos na jaře, tehdy ho ale zachránil jeho pes se speciálním výcvikem.
MOSKVA - Výstřely do hlavy z bezprostřední blízkosti byl včera v Moskvě při venčení psa v lesoparku zastřelen 45letý poslanec ruského parlamentu (Státní dumy) Vladimir Golovlev. Zločin podle svědků spáchali dva chladnokrevní vrazi, kteří uprchli i přes rozsáhlou pátrací akci policie. Motiv činu byl podle většiny poslanců, kteří se ke zjevně nájemné vraždě vyjádřili, spojen s vyšetřováním, jež proti Golovlevovi zahájila prokuratura v roce 1996. Loni byl obviněn ze zpronevěry ve výši asi 600 milionů dolarů (přes osmnáct miliard korun). Vyšetřování Golovleva, které umožnil souhlas dumy, se týkalo jeho činnosti ve vedení Čeljabinské oblasti v letech 1991 1993. Měl se podílet na finančních machinacích a zmanipulované privatizaci. Poslanec, který až do počátku letošního roku zastupoval liberální stranu Svaz pravicových sil, vyšetřovatelům jmenoval na padesát vlivných osob, které měly být s případem spojeny. Byli mezi nimi i ruští magnáti jako Anatolij Čubajs a Viktor Christěnko. "Ničeho se nebojím. Budu první, kdo neuprchne a ukáže všem, jak si moc počíná bez skrupulí ve vztahu k politickým oponentům," řekl loni poslanec internetovým novinám Strana.ru. Letos v zimě přestoupil do strany Liberální Rusko sponzorované magnátem Borisem Berezovským, který po nástupu prezidenta Vladimira Putina uprchl na Západ. Golovlev se stal sedmým zavražděným poslancem dumy. Čtyři byli zabiti v letech 1994 - 1995, dva v roce 1998. Golovlev byl terčem útoku již letos na jaře, tehdy ho ale zachránil jeho pes se speciálním výcvikem.
</TEXT>
</DOC>
<DOC>
<DOCID>LN-20020822057</DOCID>
<DOCNO>LN-20020822057</DOCNO>
<DATE>08/22/02</DATE>
<GEOGRAPHY>BERLÍN</GEOGRAPHY>
<TEXT>
Pět mužů, kteří se v úterý zabarikádovali na iráckém velvyslanectví v Berlíně, žádalo původně v Německu o azyl. Jeden z nich byl při přepadení ozbrojen pistolí české výroby. Oznámily to včera berlínské úřady. Muži vzali zaměstnance ambasády jako rukojmí. Po pěti hodinách vyjednávání a asi dvaceti pokusech navázat s únosci telefonické spojení vtrhli v úterý do budovy velvyslanectví příslušníci zvláštního komanda a bez krveprolití ozbrojenou skupinu zneškodnili. Únosci se vydávali za dosud neznámou Iráckou demokratickou opozici v Německu.
</TEXT>
</DOC>
<DOC>
<DOCID>LN-20020822058</DOCID>
<DOCNO>LN-20020822058</DOCNO>
<DATE>08/22/02</DATE>
<GEOGRAPHY>MOSKVA</GEOGRAPHY>
<TEXT>
Část raketometu k odpalování protiletadlových raket typu Strela byla objevena poblíž místa havárie obřího ruského vrtulníku Mi-26 v Čečensku. Oznámil to včera náměstek ruského generálního prokurátora Sergej Fridinskij. Podle nejnovější bilance si pondělní neštěstí vyžádalo 115 lidských životů a 32 zraněných. "Nedaleko místa, kde se vrtulník zřítil, byla nalezena hlaveň, z níž byla odpálena přenosná raketa," citovala Fridinského agentura Interfax. "Podle toho, co víme, byla nedávno použita, experti však budou muset určit, kdy přesně to bylo," řekl.
</TEXT>
</DOC>
<DOC>
<DOCID>LN-20020822059</DOCID>
<DOCNO>LN-20020822059</DOCNO>
<DATE>08/22/02</DATE>
<GEOGRAPHY>BAGDÁD</GEOGRAPHY>
<TEXT>
Celosvětově hledaný čelný palestinský terorista abú Nidal se střelil do úst, když pro něj do jeho bagdádského bytu přišli iráčtí agenti, aby ho zatkli. Na včerejší tiskové konferenci to prohlásil šéf irácké zpravodajské služby Táhir Džalíl Habuš s tím, že abú Nidal, o jehož smrti byla veřejnost informována v pondělí, měl být vyslechnut a postaven před soud kvůli obvinění z nezákonného vstupu na irácké území. Nidalovo palestinské hnutí Fatah-revoluční rada (FRC) viní iráckou tajnou službu, že zavraždila Nidala zavraždila. "Verze irácké zpravodajské služby není pravdivá, protože mučedník abú Nidal byl muž věřící a pevný, a proto nemohl spáchat sebevraždu," píše se v jeho prohlášení.
</TEXT>
</DOC>
<DOC>
<DOCID>LN-20020822060</DOCID>
<DOCNO>LN-20020822060</DOCNO>
<DATE>08/22/02</DATE>
<TEXT>
NEW YORK - Oběti zářijových teroristických útoků na New York bude připomínat asi čtyřmetrová stěna z pozinkované oceli se jmény všech obětí neštěstí, která bude stát po obvodu bývalého Světového obchodního střediska. Část stěny bude instalována již před prvním výročím útoků. Využit bude pravděpodobně seznam jmen asi 2800 osob zhotovený na městské patologii, kde byla těla nebo jejich části ohledána.
</TEXT>
</DOC>
<DOC>
<DOCID>LN-20020822061</DOCID>
<DOCNO>LN-20020822061</DOCNO>
<DATE>08/22/02</DATE>
<GEOGRAPHY>HOUSTON</GEOGRAPHY>
<TEXT>
Jako první z vrcholných manažerů energetického koncernu Enron se včera v Houstonu přiznal k podvodům 37letý Michael Kopper. Enron, jedna z největších amerických firem, nedávno zbankrotovala v důsledku rozsáhlých machinací a účetních podvodů. Vyšetřovatelé si od Kopperova přiznání slibují, že jim pomůže objasnit složité nezákonné toky peněz ve firmě a usvědčit další podezřelé z vedení koncernu. Kopper připustil, že je vinen praním špinavých peněz a podvodem. U Enronu působil jako ředitel oddělení globálních financí pod tehdejším finančním šéfem firmy Andrewem Fastowem. Koncern opustil několik měsíců před jejím kolapsem, aby vedl jednu z Fastowem založených dceřiných firem. Ty pomáhaly vedení koncernu zakrývat ztráty, zveličovat zisky firmy a obohacovat se na její úkor. Kopper prohlásil, že se vždy řídil pokyny Fastowa. Přiznal, že nejméně ve dvou případech zařídil transakce, při nichž Fastow inkasoval "nelegální" peníze. Kopperova výpověď svědčí o tom, že uzavřel s vyšetřovateli dohodu o spolupráci. Její součástí má být mimo jiné vrácení 12 milionů nezákonně získaných dolarů. Obvodní soudce Ewing Werlein určil pro Koppera kauci ve výši pěti milionů dolarů, po jejímž zaplacení bude dále vyšetřován na svobodě. Podle agentury AP nebyl Kopper ještě obžalován, nemůže si však být jistý, zda se mu nakonec podaří vyhnout se vězení. Agentura AFP však oznámila, že proti němu byla - jako proti prvnímu v případu Enron - vznesena žaloba.
</TEXT>
</DOC>
<DOC>
<DOCID>LN-20020822062</DOCID>
<DOCNO>LN-20020822062</DOCNO>
<DATE>08/22/02</DATE>
<TITLE>
Udušením v kontejnerech popravovali údajně afghánští bojovníci ze Severní aliance zajaté válečníky Talibanu.
</TITLE>
<GEOGRAPHY>WASHINGTON</GEOGRAPHY>
<TEXT>
Afghánistán včera oznámil, že prošetří zprávy o stovkách talibů, kteří údajně zemřeli v nelidských podmínkách loni v listopadu poté, co se vzdali Severní alianci, podporované Spojenými státy. Okolnosti jejich smrti zajímají také Washington. Časopis Newsweek tento týden otiskl informaci, že v přeplněných kontejnerech, které byly použity k převozu zajatců ze severoafghánského Kunduzu do věznice v Šibirghanu, se udusilo asi tisíc talibů. Organizace Lékaři za lidská práva zároveň tento týden oznámila, že objevila nový masový hrob v Dašte Lajli u Šibirghanu, v místě, kde byli podle svědků pohřbíváni právě zajatí talibové. OSN začala v místě nalezeného masového hrobu provádět šetření, které muselo být v úterý přerušeno kvůli přetrvávajícím obavám o svědky. Afghánská vláda je totiž nedokáže ochránit před hrozící mstou. "Nevěřím zkazkám o masovém hrobě v Dašte Lajli se stovkami mrtvol," řekl afghánský ministr obrany Muhammad Fahím Chán. Mluvčí prezidenta Hamída Karzáího Saíd Fazl Akbar ujistil, že Afghánistán sice ještě čeká na oficiální žádost USA o prošetření případu, ale je připraven zahájit vyšetřování či umožnit jej zahraničním vyšetřovatelům.
</TEXT>
<HEADING>
Masová vražda v laciném stylu
</HEADING>
<TEXT>
"Uděláme, co bude v našich silách. V případě, že věc nebudeme moci vyšetřit sami, požádáme o to zahraničí. Svět tuto záležitost považuje za důležitou, a proto na jejím prošetření máme zájem i my," řekl Akbar. Podle jeho názoru se celý incident odehrál v době dočasného bezvládí, které nastalo po svržení Talibanu a před nástupem Karzáího k moci loni v prosinci. Podle prezidentova mluvčího Akbara se podobné incidenty po pádu Talibanu staly na různých místech v Afghánistánu. Časopis Newsweek uvedl, že "smrt v kontejneru" byla oblíbenou a často používanou metodou zabíjení jak v případě Talibanu, tak Severní aliance. Tuto levnou variantu hromadné vraždy používaly obě strany po dobu nejméně pěti let. Zpráva OSN z předběžného výzkumu masového hrobu uvádí, že neexistuje žádný důkaz, že by se na smrti zajatých bojovníků Talibanu jakýmkoli způsobem podíleli američtí vojáci nebo že by o ní vůbec věděli.
"Uděláme, co bude v našich silách. V případě, že věc nebudeme moci vyšetřit sami, požádáme o to zahraničí. Svět tuto záležitost považuje za důležitou, a proto na jejím prošetření máme zájem i my," řekl Akbar. Podle jeho názoru se celý incident odehrál v době dočasného bezvládí, které nastalo po svržení Talibanu a před nástupem Karzáího k moci loni v prosinci. Podle prezidentova mluvčího Akbara se podobné incidenty po pádu Talibanu staly na různých místech v Afghánistánu. Časopis Newsweek uvedl, že "smrt v kontejneru" byla oblíbenou a často používanou metodou zabíjení jak v případě Talibanu, tak Severní aliance. Tuto levnou variantu hromadné vraždy používaly obě strany po dobu nejméně pěti let. Zpráva OSN z předběžného výzkumu masového hrobu uvádí, že neexistuje žádný důkaz, že by se na smrti zajatých bojovníků Talibanu jakýmkoli způsobem podíleli američtí vojáci nebo že by o ní vůbec věděli.
</TEXT>
</DOC>
<DOC>
<DOCID>LN-20020822063</DOCID>
<DOCNO>LN-20020822063</DOCNO>
<DATE>08/22/02</DATE>
<TITLE>
Ministr obrany Rumsfeld prohlásil, že USA by měly zaútočit na Irák i bez důkazů proti Saddámovi
</TITLE>
<TEXT>
Útočiště v Iráku prý našlo několik spolupracovníků Usámy bin Ládina. Vláda Saddáma Husajna tvrdí, že je to možné jen na severu země, který není pod její kontrolou.
WASHINGTON - Několik významných vůdců teroristické organizace Al Kajda uprchlo po amerických útocích na Afghánistán do Iráku. Prohlásili to představitelé zpravodajských služeb USA pro list The Washington Post a potvrdil to i ministr obrany Donald Rumsfeld. Tvrzení, že bojovníci Al Kajdy našli útočiště v Iráku, zaznělo z úst amerických představitelů v minulosti již několikrát. Poprvé se však objevují zprávy, že mezi nimi jsou i vůdcové teroristů. "Jsou tam známá jména," řekl nejmenovaný činitel ministerstva obrany pro The Washington Post. Podle něj se v Iráku zřejmě neskrývá vůdce Al Kajdy Usáma bin Ládin, ale útočiště tam našlo několik jeho blízkých spolupracovníků. Rumsfeld na úterní tiskové konferenci odmítl upřesnit, jaké důkazy o přítomnosti Al Kajdy v Iráku Američané mají. "Co jsem řekl, platí - na několika místech Iráku se skrývají členové Al Kajdy," řekl ministr.
</TEXT>
<HEADING>
Bílý dům hledá důkazy
</HEADING>
<TEXT>
Pokud by se potvrdilo, že vůdcové teroristů uprchli do Iráku, mohlo by to posloužit jako argument americké vládě George W. Bushe, který se netají snahou svrhnout režim prezidenta Saddáma Husajna. "Jestřábi" americké administrativy jako právě Rumsfeld se již dlouho snaží najít pojítko mezi Saddámovým režimem a Al Kajdou. Jednou z nejdůležitějších stop jsou i zprávy o tom, že vůdce únosců letadel z 11. září 2001 Muhammad Atta se v dubnu téhož roku sešel v Praze s iráckým agentem. Irácká vláda jakékoli spojení s Al Kajdou odmítá. Dosud tvrdila, že pokud členové Al Kajdy do země přišli, stalo se to bez vědomí vlády. Rumsfeld to odmítá. "V tak represivní diktatuře je nepředstavitelné, že by vláda nevěděla, co se v zemi děje," řekl ministr. Místopředseda irácké vlády Tárik Azíz v úterý pro americkou televizi CBS uvedl, že členové Al Kajdy na území Iráku skutečně jsou - ale jen na severu země, který je pod kontrolou kurdského vůdce Džalála Talabáního. "Ten je spojencem pana Rumsfelda," řekl Azíz. V amerických médiích se tento týden objevily zprávy, že na severu Iráku zkoušejí spojenci Al Kajdy z hnutí Ansar al-Islám biologické zbraně. Toto hnutí má však proti Talabánímu a jeho Vlasteneckému svazu Kurdistánu bojovat. Ministr obrany Rumsfeld v úterý rovněž odmítl sílící volání, aby Bílý dům před útokem na Irák předložil důkazy o tom, že Saddám vyvíjí zbraně hromadného ničení a o jeho spojení s teroristy. Podle Rumsfelda by USA měly zaútočit, i když takové důkazy nebudou mít. Opačné rozhodnutí by podle něj bylo fatální chybou. "Vzpomeňte si na dobu před druhou světovou válkou," řekl Rumsfeld televizi Fox News. "Vzpomeňte si na všechny ty země, které říkaly, nemáme dost důkazů. Vždyť už byl napsán Mein Kampf. Hitler dal najevo, co hodlá udělat. Důsledkem této chyby byly miliony mrtvých," dodal ministr s tím, že prezidenti někdy musejí učinit těžká rozhodnutí a nechat na historii, aby posoudila, zda rozhodli správně.
Pokud by se potvrdilo, že vůdcové teroristů uprchli do Iráku, mohlo by to posloužit jako argument americké vládě George W. Bushe, který se netají snahou svrhnout režim prezidenta Saddáma Husajna. "Jestřábi" americké administrativy jako právě Rumsfeld se již dlouho snaží najít pojítko mezi Saddámovým režimem a Al Kajdou. Jednou z nejdůležitějších stop jsou i zprávy o tom, že vůdce únosců letadel z 11. září 2001 Muhammad Atta se v dubnu téhož roku sešel v Praze s iráckým agentem. Irácká vláda jakékoli spojení s Al Kajdou odmítá. Dosud tvrdila, že pokud členové Al Kajdy do země přišli, stalo se to bez vědomí vlády. Rumsfeld to odmítá. "V tak represivní diktatuře je nepředstavitelné, že by vláda nevěděla, co se v zemi děje," řekl ministr. Místopředseda irácké vlády Tárik Azíz v úterý pro americkou televizi CBS uvedl, že členové Al Kajdy na území Iráku skutečně jsou - ale jen na severu země, který je pod kontrolou kurdského vůdce Džalála Talabáního. "Ten je spojencem pana Rumsfelda," řekl Azíz. V amerických médiích se tento týden objevily zprávy, že na severu Iráku zkoušejí spojenci Al Kajdy z hnutí Ansar al-Islám biologické zbraně. Toto hnutí má však proti Talabánímu a jeho Vlasteneckému svazu Kurdistánu bojovat. Ministr obrany Rumsfeld v úterý rovněž odmítl sílící volání, aby Bílý dům před útokem na Irák předložil důkazy o tom, že Saddám vyvíjí zbraně hromadného ničení a o jeho spojení s teroristy. Podle Rumsfelda by USA měly zaútočit, i když takové důkazy nebudou mít. Opačné rozhodnutí by podle něj bylo fatální chybou. "Vzpomeňte si na dobu před druhou světovou válkou," řekl Rumsfeld televizi Fox News. "Vzpomeňte si na všechny ty země, které říkaly, nemáme dost důkazů. Vždyť už byl napsán Mein Kampf. Hitler dal najevo, co hodlá udělat. Důsledkem této chyby byly miliony mrtvých," dodal ministr s tím, že prezidenti někdy musejí učinit těžká rozhodnutí a nechat na historii, aby posoudila, zda rozhodli správně.
</TEXT>
</DOC>
<DOC>
<DOCID>LN-20020822064</DOCID>
<DOCNO>LN-20020822064</DOCNO>
<DATE>08/22/02</DATE>
<TITLE>
Humanitární organizace umějí s penězi zacházet lépe než státní úředníci
</TITLE>
<TEXT>
Proč vlastně vláda zřizuje konto na pomoc obětem povodní? Dobrovolné veřejné sbírky jsou přece tradičně věcí nestátních iniciativ, které nemají možnost brát nám peníze pod pohrůžkou síly. Možná jen proto, že už jednou při moravských povodních konto zřídila jakmile jednou státní byrokracie něco zorganizuje, je pro ni velmi těžké to příště udělat jinak. Také projekt "domů velké vody", který ministr Palas ohlásil na stránkách Lidových novin 20. srpna, fungoval se stejně přesnou strukturou financování už v roce 1997 (s tím rozdílem, že nákup stavebního dříví od státních Lesů České republiky je letos povinný - zřejmě proto, že minule si je od Lesů ČR koupilo jen asi 85 stavebníků).
</TEXT>
<HEADING>
Jako soukromé firmy
</HEADING>
<TEXT>
Co se vlastně bude z povodňového konta platit? Vláda to předem vědět nemůže, protože žádnou státní aktivitu nelze učinit závislou na tom, kolik peněz se vybere, nebo nevybere. Stát je silný tam, kde má připravenou svou stálou infrastrukturu, kde může zasáhnout organizovaně, po vojensku, a má úkoly, které za něj nikdo nezaplatí a neudělá - pražské metro jistě nikdo nebude opravovat svépomocí. Ale tam, kde jde o to zmapovat lokální potřeby, vymyslet nejefektivnější využití každé koruny a dohlédnout na ně, tam se mnohem obratněji pohybují nestátní organizace. Dobré humanitární organizace se totiž dnes podobají mnohem víc soukromé firmě než byrokratické organizaci. Jsou skutečně "lean and mean", jak globální manažerská hantýrka označuje štíhlé firmy agresivně sledující efektivitu. Vzhledem k tomu, kolik mají peněz a jak pracně je shánějí, jim totiž nic jiného nezbývá. Neplýtvají zbytečně na honosné kanceláře, protože na vlastní režii se dary shánějí nejhůře. Musí mít hierarchii dost přísnou na to, aby fungovaly, ale zároveň dost pružnou, aby dokázaly v omezeném počtu lidí improvizovat a zužitkovat svůj kapitál, tedy znalosti a kontakty. Aby přilákaly dárce, musí se vyznat v marketingu. Jsou právě tím spojovacím článkem, který dává dohromady nabídku a poptávku na humanitárním trhu. Přesvědčí specialisty na public relations, dychtivé zviditelnit klienty jakýmkoliv příspěvkem na povodně, aby nevyhazovali peníze za obligátní deky, kterých bývá ve skladech dost, a místo toho jim nabídnou konkrétní projekt na konkrétním místě, který je užitečný, a přesto (nebo právě proto) přispěje kimagi firmy. To se nemusí líbit puritánovi, podle nějž by humanitární pomoc měla být výrazem čistého altruismu. Nemusí se to líbit socialistovi, který se brání tržním řešením s námitkou, že se jen utratí spoustu peněz za reklamu. Jenže bez téhle symbiózy zisku a altruismu by spousta dobrých věcí vůbec nevznikla. I proto nejsou z prostředí neziskového sektoru, který pomáhal na Moravě během povodní v roce 1997, známy žádné případy korupce či zpronevěry. Jedinou výjimkou (šlo o pár jednotlivců) byl červený kříž, což je něco jako Český Telecom neziskového sektoru - největší, se státními dotacemi a privilegovaným postavením zakotveným v zákoně, a přece zdaleka ne nejefektivnější. V době jednostranné orientace vlády na Evropskou unii rovněž není bez významu, že neziskové organizace představují také vitální komunikační kanál se Spojenými státy. Tamní nadace a neziskové organizace, jež náš neziskový sektor částečně financují, jsou tradičně rozvinutější a pružnější než v Evropě. V "mírových" dobách jsou aktivity humanitárních organizací pro většinu lidí něčím poněkud vzdáleným, ne-li pošetilým, k čemuž mohou rovněž přispívat ideologické sklony, jež mnozí aktivisté projevují. Jenže před námi teď není politický boj o občanskou společnost. To, co ona zvláštní humanitární bratrstva dělají ve vzdálených koutech světa, potřebujeme najednou i my tady.
</TEXT>
<HEADING>
Složenka zadarmo?
</HEADING>
<TEXT>
Lze samozřejmě doufat, že s penězi na vládním kontu bude nakládáno svědomitě. Možná stát nakonec zase uzná svou bezradnost a část finančních prostředků svěří nestátním organizacím, jako to udělal při záplavách v roce 1997. Jenže iv takovém případě je stát poněkud drahý prostředník. Navíc pokud začne stát okupovat jakýkoliv nový prostor, neumí si představit, že by se tam mohl pohybovat jako rovnoprávný partner. Příspěvky na jeho konto lze tak poslat složenkou zadarmo, čímž ovšem znevýhodňuje ostatní sbírkové akce. Vláda si pro sebe bere závratných 44 procent hrubého domácího produktu. To je dost peněz a mělo by jí to stačit. Musí se s tím naučit hospodařit. Takže: pokud chcete dát peníze lidem postiženým povodní, obětujte na poště těch pár korun za složenku navíc a pošlete je na některé nestátní konto.
Lze samozřejmě doufat, že s penězi na vládním kontu bude nakládáno svědomitě. Možná stát nakonec zase uzná svou bezradnost a část finančních prostředků svěří nestátním organizacím, jako to udělal při záplavách v roce 1997. Jenže iv takovém případě je stát poněkud drahý prostředník. Navíc pokud začne stát okupovat jakýkoliv nový prostor, neumí si představit, že by se tam mohl pohybovat jako rovnoprávný partner. Příspěvky na jeho konto lze tak poslat složenkou zadarmo, čímž ovšem znevýhodňuje ostatní sbírkové akce. Vláda si pro sebe bere závratných 44 procent hrubého domácího produktu. To je dost peněz a mělo by jí to stačit. Musí se s tím naučit hospodařit. Takže: pokud chcete dát peníze lidem postiženým povodní, obětujte na poště těch pár korun za složenku navíc a pošlete je na některé nestátní konto.
</TEXT>
</DOC>
<DOC>
<DOCID>LN-20020822065</DOCID>
<DOCNO>LN-20020822065</DOCNO>
<DATE>08/22/02</DATE>
<TITLE>
Gripeny už najednou nepotřebujeme
</TITLE>
<TEXT>
Dlouhé měsíce přesvědčoval ministr Tvrdík poslance i veřejnost, že česká armáda nutně potřebuje nové stíhačky. Bez nich by prý náš vzdušný prostor byl několik let bez ochrany a zkušení piloti by rychle odešli za lepším, soukromým létáním. Nejlepším řešením ještě tehdy byly nové stroje Gripen za více než sedmdesát miliard korun. Po povodních už ministr obrany vidí věci jinak. Stíhačky jdou stranou, protože peníze jsou přece potřeba jinde, takový luxus si nyní nemůžeme dovolit. Zvláštní, dříve jsme si ho asi dovolit mohli. Ale letadla se přece měla splácet až později, nikoliv hned. A co potřeby české armády? To už náš vzdušný prostor po povodni nutně nepotřebuje letadla, která by jej chránila? Copak povodeň byla ve vzduchu? Tvrdíkovy staré argumenty se najednou rozpadají jako chatrná stavebnice. A začíná být jasné, že celé parádní gesto je jen obyčejný populismus. Ale vláda má aspoň jeden vnitřní spor z krku. Možná i to byl důvod, proč opěvovaný návrh na nákup gripenů končí v koši. Jenom ministr Tvrdík teď vypadá trochu hloupě.
</TEXT>
</DOC>
<DOC>
<DOCID>LN-20020822066</DOCID>
<DOCNO>LN-20020822066</DOCNO>
<DATE>08/22/02</DATE>
<TITLE>
Daně je jednodušší zavádět než rušit
</TITLE>
<TEXT>
Kde vzít a nekrást? Tak by mohla znít otázka pro současnou vládu. Ta kvůli povodňovým škodám potřebuje každou korunu. A vypomáhá si, jak se dá. Do letošního rozpočtu zahrne mimořádné příjmy z prodeje státních dluhopisů i peníze z privatizace. Využít mimořádné příjmy v krizových situacích není nic špatného. Daleko horší je záplatovat jimi příliš rozbujelý sociální systém a dotovat neefektivní podniky. Za pár let navíc stejně dojdou. A je otázkou, jak by Špidlova vláda situaci podobnou letošní stoleté vodě řešila bez nich. Je proto jasné, že bez důkladné reformy se veřejné finance neobejdou. Nakonec může být pod tlakem okolností i socialistická vláda přinucena k tvrdým škrtům, které mohou odnést i ti nejslabší. O tom ostatně svědčí i současné úvahy o úsporách v rozpočtu na příští rok na úkor státních zaměstnanců, kdy by došlo k dalšímu odkladu zvýšení platových tříd. Naštěstí vláda zatím neuvažuje o zavedení povodňové daně. Státy mají totiž tendenci daně zavádět - horší je to s jejich rušením. Mimořádné příjmy z "mimořádné daně", trvající léta, se každé vládě vždy hodí. A důvod, proč je nerušit, se najde pokaždé.
</TEXT>
</DOC>
<DOC>
<DOCID>LN-20020822067</DOCID>
<DOCNO>LN-20020822067</DOCNO>
<DATE>08/22/02</DATE>
<TITLE>
Proč není komunismus u veřejnosti odepsán?
</TITLE>
<TEXT>
I v budoucnu bude důležité a zajímavé dovídat se nové podrobnosti o tom, jak se připravovala a probíhala sovětská invaze do Československa. Ale jsou i jiné aktuální věci týkající se 21. srpna. Jedna z nich stále naléhavěji pronásleduje liberální intelektuály, zvláště když komunisté dostali hlasy skoro šestiny voličů: proč není komunismus v myslích veřejnosti odepsán? Nebyl přece se svými gulagy o nic horší než nacismus. A proč je tomu tak i u nás, v zemi, kterou Sovětský svaz také okupoval? Jenomže je těžké srovnávat komunismus (přirozeně sovětský) s nacismem. Porovnávaly by se tu poměry za 2. světové války s poměry za války studené. Sovětští komunisté zavedli v těch evropských zemích, které fakticky okupovali, úplně jiný režim než nacisté. Sovětská armáda neobsazovala nejdůležitější města, stačila jí kontrola nad státem, zatímco všude vládla "národní" komunistická strana (u nás KSČ). Rozvoj národů Sověti totálně zabrzdili, a o to víc dbali na zdůraznění národních zvláštností. Zasáhli pouze proti národu, který začal být neposlušný. U nás se to stalo 21. srpna 1968. To, jak kremelští vládcové zacházeli s tehdejší československou politickou elitou (tzv. Dubčekova vládní garnitura), kterou celou odvezli z vlasti, bylo neobyčejně hrubé a cynické. Nicméně moskevský protokol je v českých dějinách vedle Košického vládního programu nejmarkantnějším projevem komunistického ducha. Byl tajný a hlavní čeští komunisté se v něm zavázali, že budou poslušně kolaborovat. Rusové stáhli své armádní jednotky do vymezených prostor, Dubček (nerad) předal vládu Husákovi a obyvatelstvo většinou nepovažovalo vládu za kolaborantskou. Nevznikla tu protiruská nenávist obdobná nenávisti vůči Němcům. Přestože je to obtížné, podvědomě srovnáváme nacistickou a sovětskou okupaci všichni. Podle vzpomínek starších generací na válku, učebnic a státní ideologie. Bohudík, Sovětský svaz zmizel v nenávratnu. Neměli bychom si jej idealizovat jen proto, že ke stáru se už na nic hromadně tragického nezmohl.
</TEXT>
</DOC>
<DOC>
<DOCID>LN-20020822068</DOCID>
<DOCNO>LN-20020822068</DOCNO>
<DATE>08/22/02</DATE>
<TEXT>
V souvislosti s povodněmi vyvstává řada otázek týkajících se postupné obnovy poničených oblastí Prahy. Co však jako historici ve zpravodajství postrádáme, jsou informace o stavu archivů, které se nacházejí v zaplavených oblastech. Jedná se především o Vojenský ústřední archiv v Karlíně (budova bývalé Invalidovny), v němž je deponováno velké množství dokumentů, které jsou nesmírně důležité pro poznání naší novodobé historie a především komunistických represí. V archivu se totiž nacházejí fondy ministerstva národní obrany po roce 1945, sbírky týkající se odsunu sudetských Němců z Československa. Kromě toho jsou v budově uskladněny tisíce svazků cenné vojenskohistorické literatury a historický stavební archiv. Není přece možné dopustit zničení těchto jedinečných sbírek. Důsledkem by totiž byl vznik dalších bílých míst v našich dějinách.
</TEXT>
</DOC>
<DOC>
<DOCID>LN-20020822069</DOCID>
<DOCNO>LN-20020822069</DOCNO>
<DATE>08/22/02</DATE>
<TITLE>
Ad LN 21. 8.: Zoo: opravdu podivná atrakce
</TITLE>
<TEXT>
Se zájmem a napětím sleduji všechny články týkající se Zoo Praha. Domnívám se, že pracovníci zoo udělali vše možné i nemožné pro záchranu co největšího počtu zvířat. Veškeré osočování pana ředitele Fejka nebo kohokoliv jiného mi přijde přinejmenším nevhodné. Vždyť záchrana jednoho kusu, např. hrocha, je složitější než evakuace stovek lidí. Tolik záchranných prací, co se v tak krátké době udělalo, zaslouží pochvalu. A ta přichází spolu s pomocí nejen z chomutovského zooparku, ale i ze zahraničí. Zvířat je nám všem pochopitelně líto - takto velkou vodu asi nikdo nepředpokládal. Právě proto není nutné snižovat důležitost a opodstatněnost zoologických zahrad obecně. Tyto nemůžou sloužit pouze k odchovu a vypouštění zvěře do volné přírody nebo k dožití zvěře stranou od lidí. Jsou to právě lidé (platící návštěvníci), kteří přinášejí nutné peníze pro chov zvířat. Váš názor "Kdo chce vidět slony, ať si zaletí do Afriky" je poněkud nepochopitelný. Nedokážu si totiž představit, jak si pětičlenná rodina s průměrnými příjmy na víkend zaletí do Nairobi.
</TEXT>
</DOC>
<DOC>
<DOCID>LN-20020822070</DOCID>
<DOCNO>LN-20020822070</DOCNO>
<DATE>08/22/02</DATE>
<TEXT>
Je vidět, že poučení z historie se nekoná! S nominací senátorů to však ještě tak špatné není. Kdysi v Římě to bylo o dost horší. Tam byl dosazen jako senátor oblíbený kůň císaře. Ale kdo ví???
</TEXT>
</DOC>
<DOC>
<DOCID>LN-20020822071</DOCID>
<DOCNO>LN-20020822071</DOCNO>
<DATE>08/22/02</DATE>
<TITLE>
Ad LN 20. 8.: Pocit viny je hloupost
</TITLE>
<TEXT>
Již třetí den jezdím na pražskou Malou Stranu pomáhat lidem, kteří kvůli povodni přišli o veškerý svůj majetek. Snažím se ze všech sil, abych alespoň částečně pomohla odstranit škody, které velká voda napáchala. Zčásti má Miloš Čermák pravdu: pomáhat jsem šla proto, že jsem při "obyčejných" činnostech a odpočinku cítila pocit viny z toho, že já se mám dobře a někdo jiný ne. Zároveň jsem si ale říkala: dobrovolníků bude jistě dost, tak se tam přeci nebudu plést a budu se radši starat o své. Nakonec ale zvítězil pocit viny a já jsem tomu ráda. V hlavě mi ale velmi často naskakuje červený vykřičník, který říká: Je nás málo! Proč nedokáže více lidí vyměnit dvě hodiny v kině za podporu postiženým povodněmi? Proč musím na zastávce číst leták s naléhavou žádostí o okamžitou dobrovolnickou (!) pomoc?
</TEXT>
</DOC>
<DOC>
<DOCID>LN-20020822072</DOCID>
<DOCNO>LN-20020822072</DOCNO>
<DATE>08/22/02</DATE>
<TEXT>
Dopis v tomto znění jsem jakožto kanadský občan zaslal předsedovi kanadské vlády J. Chrétienovi. "Vážený pane předsedo vlády. Stydím se coby občan Kanady za částku 50 000, slovy padesát tisíc dolarů, kterou zaslala kanadská vláda České republice jakožto pomoc k odstranění škod způsobených zatopením mnohých objektů a kulturních památek na mnoha místech republiky, zejména v hlavním městě Praze. Částka je urážkou a nedá se srovnat s pomocí jiných vyspělých států Evropy a celého světa. Předpokládám, že česká vláda příště, až se na ni obrátí NATO, jehož je i Kanada členem, místo vojáků pošle pohlednici.
</TEXT>
</DOC>
<DOC>
<DOCID>LN-20020822073</DOCID>
<DOCNO>LN-20020822073</DOCNO>
<DATE>08/22/02</DATE>
<TITLE>
Ad LN 19. 8.: Kontrolovat údaje
</TITLE>
<TEXT>
Podle mého názoru nezáleží na množství nebezpečných látek, které se vyplavilo nebo mohlo uniknout do Labe, ale na tom, že se vůbec něco takového stalo nebo mohlo stát. I kdyby to bylo jen, jak autor článku uvádí, nepatrné množství rtuti či dioxinů, bude to mít negativní dopady na životní prostředí. A každý únik škodlivých látek do krajiny se nějak v budoucnu projeví. Raději bych volila cestu předimenzované ochrany, maximálního zajištění, víceúrovňového testování ze stran ekologických organizací, ale i ministerstva ŽP a jiných nezávislých institucí a odborníků (chemiků, lékařů). A proto tleskám všem aktivistům z Greenpeace (a nejen jim), kteří si již uvědomili hrozící nebezpečí, a snaží se na ně upozornit ostatní. Čím více budou strašit, tím větší bude pravděpodobnost, že se něco pozitivního bude dít. A že podobná situace již nikdy nenastane či se příště zvládne lépe a bez fatálních omylů a možných ekologických katastrof. Jejich činnost se mi jeví přínosná a takové organizace by měly být podporovány vládou i širokou občanskou veřejností.
</TEXT>
</DOC>
<DOC>
<DOCID>LN-20020822074</DOCID>
<DOCNO>LN-20020822074</DOCNO>
<DATE>08/22/02</DATE>
<TITLE>
Tragédii, která s povodní potkala pražské Technické muzeum, jsme všichni viděli v televizi. Byla zaviněna vedením ministerstva kultury. To již dlouho drží v čele tohoto muzea ředitele, o kterém musí vědět, že na úkor muzea vždy sledoval jen své osobní zájmy. Sbírka architektury zničená povodní v karlínské Invalidovně měla již dávno mít vlastní expozici v uvolněných prostorách muzea na Letné. Každý jiný ředitel by ji tam již dávno vystavil. Ředitel Janoušek se vzácnou sbírkou jen kupčil ve snaze získat osobní pozice v kruzích "vůdců naší kultury". Na Letné pro architekturu místo nebylo. Asi by zde příliš omezovala četné výstavy moderního umění, tolik důležité pro ředitelovy soukromé obchodní aktivity v této oblasti. Prezident Havel i Romano Prodi přerušili kvůli záplavám u nás své dovolené a přicestovali ze zahraničí. Jak jsme mohli slyšet v rozhlase, pro ředitele Technického muzea však nejstrašnější katastrofa v dějinách jemu svěřené instituce důvodem k přerušení tuzemské dovolené nebyla!!!
</TITLE>
<TEXT>
Redakce děkuje za pochopení, že některé dopisy je třeba upravit a zkrátit. Své příspěvky posílejte do rubriky Názory na adresu Pobřežní 224/20, 186 21 Praha 8 - Karlín nebo e-mailem na adresu dopisy@lidovky.cz
</TEXT>
</DOC>
<DOC>
<DOCID>LN-20020822075</DOCID>
<DOCNO>LN-20020822075</DOCNO>
<DATE>08/22/02</DATE>
<TITLE>
V úterý skutečně přišla likvidátorka z pojišťovny. Hned upozornila na to, že naše pojistka není velká, jinak ale působila laskavě a soucitně. Měla na sobě černé šaty. Trochu se tak podobala pracovníkům pohřebních služeb, s nimiž jsme přišli do styku nedávno po maminčině úmrtí. Možná mají stejné školení. Přesto bylo zřejmé, že má zájem, aby její zaměstnavatel neplatil víc, než je nutné - její práce a její povinnost. Ale nevykašlali se na nás, snad dají aspoň zálohu, která bude stačit na omítky.
</TITLE>
<HEADING>
Záviděla jsem...
</HEADING>
<TEXT>
Vlastně je to pořád směšně málo, ale přesto cítím jistou vděčnost, že jednání s touto institucí nezačalo samými obtížemi, jak jsem podvědomě čekala. Večer dokonce bráním pojišťovnu České spořitelny před rodiči naší nastávající snachy Natálie, kteří přijeli na svatbu až z Ameriky a trochu se vychloubali, jak funguje taková pojišťovna tam. Loni totiž jejich dům na předměstí Pittsburghu vyhořel. Co nezničil oheň, dodělala voda z hasičských stříkaček. Prý to vypadalo naprosto beznadějně. Měli ale pojistku. Nejsou bohatí, takže taky nevelkou. Jestli jsem dobře rozuměla, přišla je ročně asi na čtvrtinu jejich měsíčního příjmu. Něco přes tisíc dolarů. Ty peníze se ale vyplatily. Po požáru nemuseli na nic sáhnout, o nic se starat. Přijeli zástupci pojišťovny, zajistili jim ubytování a začali brát do rukou jednu věc po druhé a zapisovat jejich cenu. Když zbyla ze svetru nášivka, zaznamenali si značku, když jen rukáv, znalec odhadl kvalitu. Podle něj pak zařídili veškeré demoliční i stavební práce. "Bylo v jejich zájmu, aby vše šlo co nejrychleji a nemuseli nám dlouho platit náhradní bydlení," vysvětlil můj budoucí příbuzný Ján, rodem Slovák. Za osm týdnů se stěhovali do prakticky nového domu zpátky. Záviděla jsem. Z vlasteneckých důvodů, a taky v zájmu objektivity, jsem ale naše pojišťovny bránila: "Něco takového nelze čekat, když je neštěstí rozsáhlé jako teď v Česku a sesype se najednou tolik klientů." Když je člověk v průšvihu, trochu ho pobuřují lidi, co vypadají bez starostí, čistě, a dokonce voní. Od našeho blátem a chlórem zapáchajícího domova stačí ujít pět minut, abyste se octli v jiném, rozuměj normálním voňavém světě. Jako by žádná povodeň ani nebyla. Dlouho tam nevydržím. Musím zpět mezi své.
</TEXT>
<HEADING>
Cena za zvědavost
</HEADING>
<TEXT>
Někdejší spolužačku Vlaďku, sousedku, jsem potkala u kostela. "Jsi na tom taky tak?" ptám se. "Ještě hůř." Kupodivu se na její zdrchané tváři objevil úsměv. Její story k smíchu opravdu je: "Já totiž nemám ani pojistku," vysvětlila. "V tom přízemí mě už dvakrát vykradli, tak jsem investovala do zabezpečovacího zařízení. Na okna a na dveře. Na co ještě pojištění, říkala jsem si." Rozešly jsme se u tak zvané Lennonovy zdi na Velkopřevorském náměstí, před jejímiž pubertálními malovánkami postávali ještě před deseti dny turisti v mylném domnění, že jde o pamětihodnost (vždyť se o ní píše v průvodcích). Ti sem teď mezi ty hromady mokré suti a kapajících matrací nesmějí. Zajímavé by to pro ně ale rozhodně bylo. Možná by se vyplatilo postavit na hranici zátopového území pokladnu a vybírat na ty, co zůstali pod tou hranicí. Já bych se například za sto dolarů klidně okukovat dala. Na pozadí těch hromad starých trámů, prken a sporáků bych se možná vyjímala docela dobře. Ovšem za to, že zapláču nebo zalomím rukama, bych chtěla zvláštní prémii.
</TEXT>
<HEADING>
Smysluplná dovolená
</HEADING>
<TEXT>
Ale zpátky k realitě. Teď se u nás musejí osekat omítky. Ještě že jsou tu Ukrajinci. Máme dva a ještě pořád pomáhají volontéři. Chtěli, abych napsala, že jejich pomoc lze hledat na internetové adrese www.centrum.cz. Každého se ptám, jak se jmenuje a co dělá. Jsou to nejen studenti. Jeden z nich má prostě dovolenou, protože chtěl jet na sportovní soustředění "To odpadlo a já chtěl tu dovolenou nějak smysluplně využít," říká, zatímco na něj padají kila omítky. Byla ještě tradiční, vápenná nebo co. Zajímavé, vedle u dcery už měli omítku novou, tak zvanou sanační nebo snad tepelně izolační, a tu stačí omýt. Podlaha ovšem nevydržela. Ani beton, ani dřevo. I tady ale pomohli skvělí lidé. Truhlář Turek od Šumperka, který se před dvěma lety podílel na rekonstrukci starého bytu, sám zavolal, že přijede, všechno, co udělal, vytrhá a pokusí se zachránit, co půjde. Už tam je i se svými pomocníky. Nevím, jestli něco opravdu zachrání, ale pro mě je to příklad seriózního podnikatele.
Ale zpátky k realitě. Teď se u nás musejí osekat omítky. Ještě že jsou tu Ukrajinci. Máme dva a ještě pořád pomáhají volontéři. Chtěli, abych napsala, že jejich pomoc lze hledat na internetové adrese www.centrum.cz. Každého se ptám, jak se jmenuje a co dělá. Jsou to nejen studenti. Jeden z nich má prostě dovolenou, protože chtěl jet na sportovní soustředění "To odpadlo a já chtěl tu dovolenou nějak smysluplně využít," říká, zatímco na něj padají kila omítky. Byla ještě tradiční, vápenná nebo co. Zajímavé, vedle u dcery už měli omítku novou, tak zvanou sanační nebo snad tepelně izolační, a tu stačí omýt. Podlaha ovšem nevydržela. Ani beton, ani dřevo. I tady ale pomohli skvělí lidé. Truhlář Turek od Šumperka, který se před dvěma lety podílel na rekonstrukci starého bytu, sám zavolal, že přijede, všechno, co udělal, vytrhá a pokusí se zachránit, co půjde. Už tam je i se svými pomocníky. Nevím, jestli něco opravdu zachrání, ale pro mě je to příklad seriózního podnikatele.
</TEXT>
</DOC>
<DOC>
<DOCID>LN-20020822076</DOCID>
<DOCNO>LN-20020822076</DOCNO>
<DATE>08/22/02</DATE>
<TITLE>
Pracovníci zahrady zachraňovali ohrožená zvířata s nasazením vlastního života
</TITLE>
<TEXT>
Pražská zoo vypila svůj kalich hořkosti až do dna. Ani několikadenní záchranná anabáze lachtana Gastona nám neumožnila prožít happy end. Jsme vysílení, zlomení a prožitá traumata si poneseme celý život. Hned po skončení záchranářské euforie jsem tušil, jakými cestami se bude ubírat pozornost médií. Nejprve jsme museli čelit zprávám o katech, kteří se nerozpakují do ubohých zvířat chladnokrevně střílet, místo aby jim pomohli. Potom přišly výčitky, že jsme největší evakuační akci v dějinách všech zoo nespustili preventivně, pro jistotu, v době, kdy si o více než stoleté vodě možná povídali hrázní na Vltavě, nikoli však místa zodpovědná za informování veřejnosti. Oba tyto směry ale nakonec spláchla fakta i vzedmutá vlna hlasů na obranu zahrady.
</TEXT>
<HEADING>
Jsme na jedné lodi
</HEADING>
<TEXT>
V pondělí a úterý se v MF Dnes a LN poprvé objevily komentáře popírající už samotný smysl zoo, jejíž zvrácenost zde byla odhalena právě tragickými povodňovými okolnostmi. Zvířata uvězněná v zoo jsou obětí lidské zvůle, pro pobavení lidí jsou nejen týrána nesvobodou, ale v situacích, jako je povodeň, absurdně obětována. Sloni, gorily a lachtani nemají v Praze co dělat. Kupte si knihu. Vážím si každého, komu leží ochrana přírody a zvířat upřímně na srdci. Vážím si i odpůrců zoo, i paní Marty Kubišové, která nás v našich nejtěžších chvílích bez rozpaků poplivala. Jsme totiž podle mne na stejné lodi. Jen jdeme jinými cestami. Popírá-li někdo smysl a poslání zoo představou o zvířatech zavřených v klecích nebo snažících se marně využít povodně k úniku za svobodou, je to nefér a vypovídá to spíše o osobě autora takových myšlenek než o problému zoo. Nejsem zoolog a nebudu snad podezírán z profesionálních deformací. Od svého nástupu do funkce před šesti lety jsem však na princip zoo nezměnil názor z duše se mi příčí ukazování zvířat v klecích, malé, holé, betonové výběhy, stereotypní chování i párové držení skupinových zvířat jen pro potřeby rozmnožení... Nesnáším zoo jako sbírku vzácných zvířat, jako laboratoř nebo genetickou banku, kde je život jedince podřízen zachování druhu. Nesnáším také opačný extrém - zvířata jako atrakci pro pobavení lidí. Kdybych necítil, že je v tomto smyslu třeba v Zoo Praha něco změnit, nikdy bych se do této práce nepustil.
</TEXT>
<HEADING>
Svoboda zvířat? Utopie
</HEADING>
<TEXT>
Naše zoo se za posledních pět let neuvěřitelně změnila. Všude, kam v jejím areálu zasáhly nové projekty, je cítit nový duch a princip tohoto zařízení - dávat zvířatům co nejpřirozenější podmínky, nepopírat právo každého živého tvora na plnohodnotné prožití života, nenadřazovat člověka nad zvíře. To si ostatně mohl každý na vlastní oči a srdce prožít v nových areálech pro žirafy, gorily, jeleny, vlky, lemury, magoty, velké želvy... Ve fázi příprav jsou podobné zásadní změny u šelem, slonů, ptáků. Stejný proces už několik let panuje v zahradách ve Dvoře, Chomutově, Plzni, Lešné. Vždy je to dlouhodobá náročná práce. Sám proces ovšem dokládá, že nelze soudit zahrady jako celek. Zoo totiž rozhodně nemá smysl sama o sobě, a priori. Smysl má pouze dobrá zoo a bez jejich rozlišení se stává každý odsudek holí, která je kdykoli snadno po ruce k pořádné nakládačce. Týden po jedné z největších katastrof této země je to obzvlášť snadné. Svoboda zvířat je v dnešním civilizačním šílenství, do kterého se zapojuje každý z nás, včetně odpůrců zoo, už spíše utopie. Lachtan na cestě za svobodou prožíval od začátku nepředstavitelný stres. Kdyby té svobody dosáhl, s velkou pravděpodobností by se zařadil mezi desítky tisíc lachtanů vybíjených lovci pro kůži či tuk. Gorilí sameček Pong by bez naší zoo skončil buď na talíři, nebo jako klaun někde v Arábii. Slon zase třeba v cirkusu nebo v nabídce filmových štábů, které by ho okamžitě po skončení natáčení přestaly potřebovat. Všechny tyhle případy se bez přehánění staly a zcela běžně a masově se dále dějí. Tlačit na navracení zvířat ze zoo zpět do volné přírody není třeba v zahradách, to je jedna z přirozených součástí našeho poslání. Tlačte tam, kde zvířata vyhnali z jejich teritorií, aby lidem zajistili jejich stoupající civilizační nároky.
</TEXT>
<HEADING>
Důstojně žít a přežít
</HEADING>
<TEXT>
Nemám nic proti diskusi na téma zoo. Je více než prospěšné si neustále připomínat, že je na zoo samozřejmě něco nepřirozeného. Divoká zvířata zde nejsou svobodná. Není to ale zoo, kdo jim onu svobodu bere. Půjdu-li na tento problém stejně lacině jako autoři ve včerejších Lidovkách, udělám snadno i z hromadných sdělovacích prostředků cosi nenormálního a zvrhlého. Jako z každého civilizačního produktu. Zoo má dokonce větší šanci vyjít z tohoto srovnání s čistým štítem - svou práci dělá totiž nezištně a, jak se v posledních dnech ukázalo, i s nasazením vlastního života. To se o médiích říci nedá. Za celé své působení v zahradě jsem nezaznamenal žádný nesouhlas s probíhajícími změnami ze strany jejích odpůrců. Zahrada měla uznání např. ze strany Českého svazu ochránců přírody nebo hnutí Greenpeace. Během posledních čtyř pěti let se navíc roční návštěvnost zvedla o 200 tisíc lidí (v roce 2001 toto číslo dosahovalo 660 tisíc!). Jsem přesvědčen, že tyto výsledky nemá na svědomí vězení pro zvířata, ale osvícené zařízení, které zvířatům i lidem pomáhá v našem civilizačním mumraji důstojně žít a přežít.
Nemám nic proti diskusi na téma zoo. Je více než prospěšné si neustále připomínat, že je na zoo samozřejmě něco nepřirozeného. Divoká zvířata zde nejsou svobodná. Není to ale zoo, kdo jim onu svobodu bere. Půjdu-li na tento problém stejně lacině jako autoři ve včerejších Lidovkách, udělám snadno i z hromadných sdělovacích prostředků cosi nenormálního a zvrhlého. Jako z každého civilizačního produktu. Zoo má dokonce větší šanci vyjít z tohoto srovnání s čistým štítem - svou práci dělá totiž nezištně a, jak se v posledních dnech ukázalo, i s nasazením vlastního života. To se o médiích říci nedá. Za celé své působení v zahradě jsem nezaznamenal žádný nesouhlas s probíhajícími změnami ze strany jejích odpůrců. Zahrada měla uznání např. ze strany Českého svazu ochránců přírody nebo hnutí Greenpeace. Během posledních čtyř pěti let se navíc roční návštěvnost zvedla o 200 tisíc lidí (v roce 2001 toto číslo dosahovalo 660 tisíc!). Jsem přesvědčen, že tyto výsledky nemá na svědomí vězení pro zvířata, ale osvícené zařízení, které zvířatům i lidem pomáhá v našem civilizačním mumraji důstojně žít a přežít.
</TEXT>
</DOC>
<DOC>
<DOCID>LN-20020822077</DOCID>
<DOCNO>LN-20020822077</DOCNO>
<DATE>08/22/02</DATE>
<TITLE>
Sportovci, zpěváci, herci i modelky se snaží přispět ke zmírnění následků povodní * Charitativní akce vynášejí statisíce
</TITLE>
<TEXT>
Hašek draží věci, skupina Kryštof koncertuje, Gott posílá peníze, fotbalisté se vzdávají honorářů. Někteří pomáhají, jiní vyčkávají.
PRAHA - Ničivá povodeň nenechala lhostejnými ani populární postavy českého sportu a šoubyznysu. Mnozí z nich se snaží přispět svou trochou do mlýna při obnově zaplavené země. Organizují dobročinné koncerty, módní přehlídky, draží své osobní věci či poukazují finanční dary přímo na povodňová konta. Mezi prvními zareagovali na živelní katastrofu hokejisté, kteří letos v NHL získali slavný Stanleyův pohár. Brankář Dominik Hašek, obránci Jiří Šlégr, Jiří Fischer a útočník Ladislav Kohn přijeli svůj triumf oslavit do vlasti a celý výtěžek z doprovodných akcí se rozhodli věnovat na konto "SOS Povodně" společnosti Člověk v tísni. "Plány oslav byly poněkud jiné, ale alespoň jsme využili prezentace Stanley Cupu k pomoci lidem postiženým povodněmi," řekl Hašek. Hokejisté dali do dražby své hokejové rekvizity: dresy, hokejky, helmy, čepice, rukavice či repliku poháru. S výsledkem dražby byli nakonec spokojeni všichni, na konto "SOS Povodně" půjde 600 tisíc korun. Pozadu nezůstali ani ostatní sportovci. Jágr tým se vzdal zisku ze zápasu s Prostějovem a fotbaloví reprezentanti se rozhodli věnovat na humanitární účely startovné i prémie ze včerejšího zápasu proti Slovensku. V posledních dnech se ale roztrhl pytel i s různými benefičními koncerty. Mezi nejúspěšnější patří zatím koncert Nad vodou, který se konal v pražské Lucerně. Bez nároku na honorář se koncertního maratonu zúčastnili například Anna K., Ivan Hlas, Bohouš Josef, Láďa Kerndl a skupiny Kryštof, Mig 21, Chinaski či Děda Mládek Illegal Band. "Sálem prošlo 1800 lidí, kteří na dobrovolném vstupném vybrali 225 tisíc korun, dalších 150 tisíc doplnily sponzorské dary," uvedl spokojený Šimon Pánek ze společnosti Člověk vtísni. Další koncert Nad vodou se konal iv Brně, kam skupina Kamelot a její šéf Roman Horký přilákali stovky lidí. Po skončení koncertu, při němž se vybralo 122 tisíc korun, řekl Horký publiku: "Jste borci." Pod širým nebem se bude hrát i zítra v Praze, kde na náměstí Jiřího z Poděbrad vystoupí Marie Rottrová, Václav Neckář, Karel Černoch či Jiří Suchý, kterému voda vyplavila divadlo Semafor. "Dokud mám ruce, nohy a hlavu, musím pomoci," říká odhodlaně Suchý.
</TEXT>
<HEADING>
Zavolej svému idolovi
</HEADING>
<TEXT>
Poněkud netradiční akce je připravena na 1. září, kdy se v Národním divadle bude konat koncert Praha - Pocta záchranářům. Vedle zpěváků Daniela Hůlky, Evy Urbanové a Štefana Margity budou v divadle přítomny i ostatní hvězdy českého šoubyznysu, které budou sedět u telefonních stolků. Televizní diváci jim budou moci zavolat a částka, kterou se svými idoly protelefonují, půjde na obnovu pražských památek. Pozadu ale nezůstávají ani nejslavnější z nejslavnějších. Skupina Lucie vystoupí spolu s Bambini di Praga na nedělním koncertu pro Karlín na Pustevnách. Helena Vondráčová a Karel Gott se vzdají části honoráře za svůj zářijový koncert v Moskvě. Sám Karel Gott již přispěl částkou půl milionu korun, přičemž 250 tisíc věnoval na opravu Kamenného mostu v Písku. "Tohle, co dávám já, není skutečně nic, kdyby bylo takových lidí více, dali by dohromady významnější částku," uvedl skromně Zlatý slavík. Zatopeným dětským domovům se zase snaží pomoci modelka Tereza Maxová. Peníze na obnovu památek se chystá dát její kolegyně Eva Herzigová. Zato podle Aleny Šeredové je český stát natolik silný, aby se s tím vypořádal sám. Se Šeredovou by si mohl notovat i písničkář Jan Nedvěd, který tvrdí: "Teď nic nevím, hledám své místo ve světě. Jsem po operaci oka a tak čekám, až uvidím." Možná se bude divit, co všechno jeho druhému oku uniklo.
Poněkud netradiční akce je připravena na 1. září, kdy se v Národním divadle bude konat koncert Praha - Pocta záchranářům. Vedle zpěváků Daniela Hůlky, Evy Urbanové a Štefana Margity budou v divadle přítomny i ostatní hvězdy českého šoubyznysu, které budou sedět u telefonních stolků. Televizní diváci jim budou moci zavolat a částka, kterou se svými idoly protelefonují, půjde na obnovu pražských památek. Pozadu ale nezůstávají ani nejslavnější z nejslavnějších. Skupina Lucie vystoupí spolu s Bambini di Praga na nedělním koncertu pro Karlín na Pustevnách. Helena Vondráčová a Karel Gott se vzdají části honoráře za svůj zářijový koncert v Moskvě. Sám Karel Gott již přispěl částkou půl milionu korun, přičemž 250 tisíc věnoval na opravu Kamenného mostu v Písku. "Tohle, co dávám já, není skutečně nic, kdyby bylo takových lidí více, dali by dohromady významnější částku," uvedl skromně Zlatý slavík. Zatopeným dětským domovům se zase snaží pomoci modelka Tereza Maxová. Peníze na obnovu památek se chystá dát její kolegyně Eva Herzigová. Zato podle Aleny Šeredové je český stát natolik silný, aby se s tím vypořádal sám. Se Šeredovou by si mohl notovat i písničkář Jan Nedvěd, který tvrdí: "Teď nic nevím, hledám své místo ve světě. Jsem po operaci oka a tak čekám, až uvidím." Možná se bude divit, co všechno jeho druhému oku uniklo.
</TEXT>
</DOC>
<DOC>
<DOCID>LN-20020822078</DOCID>
<DOCNO>LN-20020822078</DOCNO>
<DATE>08/22/02</DATE>
<TEXT>
Za život na Zemi vděčíme vodě, kde kdysi vznikal. I dnes všude tam, kde se vody nedostává, lidstvo živoří. Běda však, když zaplavuje celé kraje, města a dědiny. Obrazy povodní na celé zeměkouli vídáme takřka denně na obrazovkách televizorů. Jsou otřesné, naplňují nás úzkostí a soucitem s postiženými, ale obvykle nebývají tak bezprostřední. Jména zaplavených měst a vesnic nám znějí cize, pokud je nevnímáme osobními prožitky. Důvěrně známé říčky a potoky nebo jen čůrky, jimiž je protkána každičká úžlabina naší kostrbaté vlasti, se rázem promění v dravý proud strhávající mosty, silnice a železniční tratě. Ničí domy i životy lidí. Ve chvíli, kdy nově zvolení poslanci otevřeli svá mluvidla v rozpravě o programovém prohlášení vlády, se začala Čechami valit stoletá voda. Téměř desetihodinovou záplavu slov, z nichž mnohá byla pouhým krasořečněním, završilo jmenovité hlasování. Nová vláda prošla o tři hlasy a jako první "dáreček" dostala zpustošenou krajinu v povodí Malše, horní Vltavy a řeky Černé pod Pohořím na Šumavě. Šumný to kraj. Od konce druhé světové války jsem se neocitl tak blízko zkázy jako v duchu s obyvateli Pohorské Vsi, v okolí Bělé, Meziříčí, Malout, Kaplice a pod Římovem. Údolí s kapličkami oné poslední Ježíšovy pouti ukřižování naplnila lidská kalvárie utopených domovů a voda se valila dál, až rozčtvrtila sídlo kraje a odřízla obydlí od světa. Druhý den po tak těsném vyslovení důvěry začala vláda projednávat schodkový rozpočet na příští rok, který bude zatěžkávací zkouškou její trvanlivosti, a odešla na dovolenou. Měla být čtrnáctidenní, ale trvala jen pár hodin. Znovu se vydatně rozpršelo a situace na jihu Čech se dramaticky zhoršila. Nastala evakuace podél Vltavy a Berounky, do níž se vřítily čtyři plzeňské řeky. Více než stoletá voda brala vše, co jí stálo v cestě. Záplava z Otavy pohltila v Písku nejstarší most u nás a celá ta vodní masa se hrozivě blížila ke Karlovu mostu uprostřed Prahy, mocnější než v předminulém století. Utopila Kampu i naši redakci v Pobřežní ulici, dům, kde bydlí můj bratr v Holešovicích, celý Karlín, zalila stanice metra a prosákla do základů zlaté kapličky. Rozmary počasí budí náhle obavy o budoucnost celé naší planety. Sám se její zkázy určitě nedožiju, musím však přemýšlet o příčinách, které máme na svědomí my lidé. Málo platné bývá mudrování, jak tomu zabránit. Mnohem účinnější je rychlá pomoc. Osvědčila se soudržnost a solidarita, odplavila odcizení, a vláda, která koná lépe než kterákoli předešlá. Navzdory i přes nepřízeň politických parazitů. Hůř bude, až ničivá vodní spoušť opadne a postižení se navrátí domů, pokud ovšem bude kam. Teprve pak se ukáže, jestli nás přes veškeré ztráty velká voda opravdu kýženě vyztuží a přízní Evropy obdaří natrvalo.
</TEXT>
</DOC>
<DOC>
<DOCID>LN-20020822079</DOCID>
<DOCNO>LN-20020822079</DOCNO>
<DATE>08/22/02</DATE>
<TITLE>
Pokud jste byli postiženi při záplavách, dostanete na odklízení následků jen neplacené volno
</TITLE>
<TEXT>
Po ničivých záplavách, které v uplynulých dnech zasáhly naši zem, se lidé začínají starat i o své zaměstnání. Mají obavy, co je čeká po návratu do práce a zda dostanou svůj plat. Na co mají vlastně zaměstanec i zaměstnavatel ze zákona právo?
Mnoha lidem zbyly po povodních jen oči pro pláč. Finance, které budou na opravu svých poničených domů potřebovat, si ani netroufají odhadnout. Navíc přichází další problém - jejich práce. "Zpravidla volají ve chvíli, kdy už nějaký konflikt na svém pracovišti řeší," říká právnička Dana Hrabcová z Kanceláře veřejného ochránce práv. "Polovinu baráku mi vzala voda a můj šéf mi v situaci, kdy je dobrá každá koruna, nechce zaplatit za týden práce," takové a další stížnosti řeší i úřady práce po celé republice.
</TEXT>
<HEADING>
Zákony ve světle skutečnosti
</HEADING>
<TEXT>
Velkým problémem je, že mnoho lidí potřebuje zůstat doma, aby opravili svá obydlí. "Jestliže vás postihla povodeň a musíte zůstat doma, abyste tuto situaci vyřešili, počítejte s tím, že zaměstnavatel nemá ze zákona povinnost dát vám volno," konstatuje právnička advokátní kanceláře Vostárek and Partner Marta Gazdíková. "Je zvláštní, že podle zákona dostanou lidé volno na pohřeb svého příbuzného, ale ani den volna na opravu svého domu," diví se advokátka. Podle Gazdíkové však většina zaměstnavatelů vychází svým zaměstnancům vstříc a z práce je uvolní, ovšem bez nároku na mzdu. V případě, že pohoroma poškodila zaměstnavatele tak, že není schopen přidělovat práci, mají zaměstnanci nárok na 60 procent mzdy. Poté co skončí záplavy, a zaměstnavatel přesto není schopen přidělovat práci, je povinen poskytnout zaměstanci náhradu mzdy ve výši 80 procent. V případě, že jste se nemohli přes veškerou snahu dostat do práce, protože zkolabovala síť hromadné dopravy, nárok na náhradu mzdy nevzniká. "Zákon v tomto případě není tak velkorysý jako v případě překážek ze strany zaměstnavatele," konstatuje Hrabcová. "Zaměstnanci ale v případě problémů s dopravou dostanou pracovní volno, i když bez nároků na mzdu," vysvětluje Hrabcová.
</TEXT>
<HEADING>
Pomáhat těm druhým
</HEADING>
<TEXT>
Mnoha občanům voda zaplavila jejich domovy a oni místo toho, aby plakali někde v koutku, pomáhají ostatním. "Ať se jedná o hasiče, záchranáře nebo dobrovolníka, všichni pracují v obecném zájmu a mají proto nárok na volno z práce a svůj běžný plat," říká Irena Lazurová z advokátní kanceláře Romana Majera. "V roce 1997, když voda zaplavila Moravu, nebyl na povodně nikdo připraven. Od roku 2000 už je krizový zákon a zákon o vodách, které takovou situaci řeší," dodává Gazdíková. Důležité je vědět, že v situacích, při nichž je vyhlášen stav nebezpečí, například při živelních pohromách, mohou dostat lidé přikázáno některou práci vykonat. "Za tuto práci ve prospěch společnosti dostanou peníze, které jim vyplatí krizový orgán. Pokud jste tedy byli při současných povodních požádáni o nějakou pomoc, můžete za ni chtít zaplatit. Za dobrovolnou pomoc obci se případná odměna vyplácí po dohodě. Většinou ale lidé jakoukoli finanční odměnu odmítají. To potvrzuje většina pracovníků v krizových centrech po celé republice. Jedním z nich je i centrum v pražských Bohnicích. "U nás zadarmo pomáhají například lékaři z evakuovaných nemocnic," říká Irena Ondráčková z krizového štábu Magistrátu hlavního města Prahy s tím, že dobrovolníci se k práci hlásí přes sociální odbor magistrátu.
</TEXT>
<HEADING>
Statici dobrovolníci
</HEADING>
<TEXT>
Dalšími lidmi, kteří své služby nabízejí zdarma, jsou i muži, na kterých často záleží osud podmáčených domů: statici. Jedním z nich je František Sekera z Českých Budějovic. "V takových situacích by statici měli svou práci brát jako poslání," říká s nádechem pýchy v hlase Sekera. "Nemůžeme chtít další peníze od lidí, kteří přišli skoro o vše". Sekyra zatím zkontroloval na dvacet domů. Většinou byly budovy naštěstí v pořádku. "Budu prosazovat, aby statikům v Budějovicích lidé platili jen vynaložené náklady. Byl by to náš příspěvek postiženým lidem."
10 nejčastějších otázek při návratu do zaměstnání po povodních
</TEXT>
<HEADING>
1 Nemůžu se kvůli povodni dostat do práce
</HEADING>
<TEXT>
Při zastavení nebo zpoždění hromadných dopravních prostředků zaměstnavatel poskytne pracovní volno - bez náhrady mzdy. Volno poskytne zaměstnavatel na nezbytně nutnou dobu, nemůže-li zaměstnanec dosáhnout místa pracoviště jiným způsobem.
</TEXT>
<HEADING>
2 Nemůžu pracovat kvůli technické poruše
</HEADING>
<TEXT>
Jestliže došlo k závadě na strojním zařízení nebo podobným provozním poruchám, náleží vám náhrada mzdy ve výši 80 procent průměrného výdělku. Kolektivní smlouvou může být samozřejmě stanovena náhrada mzdy nad uvedenou výši.
</TEXT>
<HEADING>
3 Můžu uloženou práci při povodních odmítnout?
</HEADING>
<TEXT>
Nemůžete, pokud je při jejím konání naplněna podmínka, že je tato práce potřeba k odvrácení živelní pohromy. Zaměstnavatel ale musí přihlížet při přidělení práce k vašemu zdravotnímu stavu.
4 Pomáhám s likvidací následků záplav. Co mi přísluší?
Máte nárok na pracovní volno a mzdu ve výši průměrného výdělku. Při dlouhodobější práci vyplácí dobrovolníkovi odměnu ten, komu pomáhá.
5 Můžou vám v práci nařídit hromadné čerpání dovolené?
Ano, jestliže je to z provozních důvodů nutné. Hromadné čerpání dovolené však nesmí přesáhnout dny týdny volna.
</TEXT>
<HEADING>
6 Povodeň mi zabránila vykonávat mou práci
</HEADING>
<TEXT>
Potom vám přísluší náhrada mzdy ve výši 60 procent vašeho průměrného výdělku. Zaměstnavatel se může rozhodnout vyplatit vám mzdu ještě vyšší. Také je ale možné, že dostanete pro danou chvíli náhradní práci.
</TEXT>
<HEADING>
7 Zaměstnavatel mi nařídil dělat jinou práci
</HEADING>
<TEXT>
Jestliže je to kvůli povodním nezbytné, má váš zaměstnavatel právo vám zadat jinou práci. Pokud vás zaměstnavatel převedl na jinou práci, za kterou přísluší nižší mzda, máte právo na doplatek nejméně do výše průměrného výdělku.
</TEXT>
<HEADING>
8 Jsem nezaměstnaný. Můžu být na práci přidělen?
</HEADING>
<TEXT>
Můžete být vyzváni k pomoci v postižených oblastech. Zaměstnavatel vás zaměstná na dobu maximálně 12 měsíců. Odmítnete-li, mohou vám být odebrány sociální dávky nebo můžete být i vyřazeni z evidence uchazečů o práci.
9 Potřebuji volno na likvidaci následků povodně Volno musíte dostat tehdy, vykonáváte-li
práci v obecním zájmu. Volno pro likvidaci škod na vlastním majetku podle zákona dostat nemusíte. Musíte se tedy domluvit přímo se svým zaměstnavatelem.
10 Mám nárok na volno k přestěhování po povodních?
Máte nárok na jeden den volna, jestliže se stěhujete v rámci obce. Máte nárok na dva dny volna, jestliže se stěhujete do jiné obce.
</TEXT>
</DOC>
<DOC>
<DOCID>LN-20020822080</DOCID>
<DOCNO>LN-20020822080</DOCNO>
<DATE>08/22/02</DATE>
<TITLE>
lidé postižení povodní
</TITLE>
<TEXT>
Po dnech strávených v evakuačních centrech nebo u příbuzných a kamarádů se lidé začínají vracet zpět do svých domovů. Čeká je práce s odstraňováním škod, ale i problémy v zaměstnání.
"Především musíte vědět, zda máte uzavřeno pojištění stavby a domácnosti s krytím rizika povodní," říká Eva Rojková z České pojišťovny. Jak informuje server infopovodne.cz, pojistnou událost musíte ohlásit co nejdříve po jejím vzniku. Pojišťovna pak vyšle na místo svého pracovníka, který zjistí výši škod, a podle toho pak rozhodne o tom, kolik peněz vám pojišťovna vyplatí jako náhradu škody.
</TEXT>
<HEADING>
Jak nahlásit pojistnou událost
</HEADING>
<TEXT>
Milan Káňa z pojišťovny Allianz dodává: "Důležité je také škodu vyfotografovat a připravit si seznam všech poškozených a zničených věcí. Dobré je najít od zničených předmětů účtenky nebo jiná potvrzení, aby nebylo pochyb o tom, že jste předměty opravdu vlastnili." Server infopovodne.cz doporučuje, abyste nejdříve vyplnili a vaší pojišťovně doručili formulář s oznámením škod. Ten získáte buď od pracovníků pojišťovny, nebo jej naleznete na internetových stránkách většiny velkých pojišťoven. Vyplněný formulář pak zašlete pojišťovně poštou, předat jej můžete i osobně. Pro ohlášení pojistné události je potřeba pojišťovně sdělit: číslo pojistné smlouvy, místo a datum vzniku pojistné události, seznam zničených a poškozených věcí spolu s jejich dokumentací a jméno a adresu pojištěné osoby. Vzala vám povodeň i samu pojistnou smlouvu? Vše by mělo být v pořádku, protože pojišťovna má uschovaný její originál.
</TEXT>
<HEADING>
Nájemci versus majitelé
</HEADING>
<TEXT>
Lidé žijící v pronajatých bytech nebo domech, které postihla povodeň, nejsou v tak těžké situaci jako jejich majitelé. V bytech, které jsou poničené a mokré, mají totiž nárok na snížené nájemné. Navíc kdyby byl byt úplně neobyvatelný, nemusí platit nájem do té doby, než bude uveden do pořádku. Vyjít vstříc občanům jsou připravena i některá města zasažená povodněmi. Městská část Prahy 5 se rozhodla nájemníkům obecních bytů ze zátopové oblasti odpustit nájem za následující 4 měsíce. Další poplatky budou nájemníci platit jako obvykle. "Rozhodně budeme uvažovat o nějakém podobném opatření. Zatím je však ještě brzo," sdělila tisková mluvčí Městského úřadu v Děčíně Romana Silvarová. V Ústí nad Labem byly podle místostarosty Miloslava Stareckého zasaženy pouze dva obecní domy. "Ve městě však po dobu výpadku nebudou lidé platit za teplou vodu," řekl.
</TEXT>
<HEADING>
Placené volno nedostanete
</HEADING>
<TEXT>
Vedle problému s bydlením nastupují i starosti se zaměstnáním. "Má člověk nárok dostat v práci volno, když mu dům vyplavila voda?" ptá se mnoho zoufalých lidí. Jak konstatuje právnička z kanceláře veřejného ochránce práv Dana Hrabcová, v situaci, kdy potřebujete odklízet škody, nárok na placené volno nemáte. "Podle zákona může zaměstnavatel poskytnout k zařízení těchto důležitých záležitostí neplacené volno," vysvětluje Hrabcová. Většina firem se ale chová velmi lidsky a volno na odklízení škod svým zaměstnancům dokonce platí a navíc pro ně vymýšlí ještě další výhody.
Na co máte nárok
1. Pojistnou událost ohlašte své pojišťovně co nejrychleji. Infolinky pojišťoven najdete například na internetové adrese www.infopovodne.cz
2. Jestliže potřebujete následky povodně odklízet dříve, než přijde situaci posoudit likvidátor, nezapomeňte škodu na majetku zdokumentovat - vyfotit, natočit na kameru nebo si zajistit svědky.
3. Jestliže se rozhodnete postavit si nový dům v rizikové oblasti, nezapomeňte. že vaše pojistka bude nákladnější o "rizikovou přirážku".
4. Jestliže vám voda vzala i pojistnou smlouvu, obraťte se na vaši pojišťovnu. Ta má uschovaný její originál.
5. Jestliže se kvůli následkům záplav nemůžete dostat na pracoviště, máte nárok na pracovní volno, prokážete-li, že jste se na místo nemohli dostavit jiným způsobem.
6. Jestliže bydlíte v podnájmu a váš byt byl záplavami poničen, máte nárok na slevu na nájemném.
7. Jestliže jste bydleli v pronajatém domě nebo bytě, který voda zcela zničila, nejste povinni dále platit nájemné.
8. Zaměstnavatel vám k odklízení následků katastrofy může poskytnout volno. Nemáte však nárok na placené volno, jestliže to vnitřní předpisy firmy neříkají jinak.
9. S vaším nadřízeným se můžete domluvit na tom, že práci, kterou jste kvůli likvidaci následků povodně nevykonali, vykonáte jindy.
</TEXT>
</DOC>
<DOC>
<DOCID>LN-20020822081</DOCID>
<DOCNO>LN-20020822081</DOCNO>
<DATE>08/22/02</DATE>
<TITLE>
Po každé přírodní katastrofě se ihned objeví stovky dobrovolníků, kteří více či méně živelně nabízejí nezištně svou pomoc. Prvním problémem bývá jejich koordinace. Důležité ale také je, jakým zákonným úpravám doborovolnická práce podléhá.
</TITLE>
<TEXT>
Jedna z nejvýznamnější organizací, která koordinuje dobrovolnickou práci, je společnost Člověk v tísni při České televizi. V současné době pracuje pod jejím vedením v postižených obcích okolo 260 převážně mladých lidí ze všech koutů republiky. "Dobrovolníci mají sice velkou snahu pomáhat, často je ale jejich práce špatně využívána a vznikají prostoje," říká ředitel Tomáš Pojar. "Proto nad dobrovolníky bdí naši koordinátoři, kteří předem obhlédnou terén a vědí přesně, kam práci nasměrují." Společnost Člověk v tísni dobrovolníkům zajišťuje dopravu, ubytování i stravu. Pokud není v místě práce k dispozici kuchyně, která připraví jídlo, dává jim vařiče a konzervy. Skladba dobrovolníků je různá. Jsou tu studenti, kteří mají prázdniny, ale i zaměstnaní lidé, kteří si na pomoc vybrali dovolenou. To je také nejjednodušší způsob, jak se mohou zaměstnaní lidé dobrovolnické práce účastnit. Často pomáhají i lidé, kteří jsou sami v nesnázích. "Potěšilo nás, že se nám přihlásilo třináct lidí, kteří v komunitním centru bojují se závislostí," říká Tomáš Pojar. Do postižených oblastí vyjela pomáhat i jedna skupina Romů.
</TEXT>
<HEADING>
Důvěru jsme si museli zasloužit
</HEADING>
<TEXT>
Jedním z dobrovolníků je Miroslav Policar. V "civilu" je terapeut v chráněné dílně. Už od soboty pomáhá s obnovou Tchořovic. "Pomáhal jsem už při povodních na Moravě a při humanitární misi v Kosovu", říká. "To, že pojedu pomáhat i letos, jsem bral automaticky", říká Policar Lidé se ale na dobrovolníky zpočátku dívali nedůvěřivě. "Když ale zjistili, že chceme skutečně pomoci, nakonec si na nás všichni v obci zvykli. Skvěle se o nás například stará místostarostka," říká Policar. I učitelka Hana Majdáková z Prahy si musela důvěru obyvatel Tchořovic zasloužit. "Nejdřív jsem byla za nánu z Prahy, co neumí makat," říká. "Ale uvedli jsme se výborně. Jeden obyvatel vesnice nám dal vyčistit kovovou bednu. Vyšůrovali jsme ji do posledního šroubku, až se blýskala. Poté zjihnul." "Lidé nám rozhodně na každém kroku neděkují, ale jsou nám tak nějak lidsky vděční," říká Majdáková. "Když nám jedna stařenka poděkovala za šaty Bůh vám to zaplať, málem jsme se rozbrečeli."
</TEXT>
<HEADING>
Někteří místní obyvatelé nás sledují z hospody
</HEADING>
<TEXT>
Počáteční zmatky v organizaci záchranných prací poznamenaly práci dobrovolníků ve Strunkovicích. Jedním z nich je i student Ivo Bystřičan. "Všichni chtěli pracovat, jen nevěděli jak a kde," říká. "Nakonec se nás ujali dobrovolní hasiči, kteří objížděli vesnici a hledali nám práci. Je úžasné, kolik práce tu udělali." Až v těchto dnech probíhá koordinace prací samotným Člověkem v tísni. Kromě této organizace jsou ve Strunkovicích i dobrovolníci z křesťanských organizací Adra a evangelická mládež. "Místní obyvatelé se k nám chovají skvěle. Jen mě trochu mrzí postoj některých obyvatel Strunkovic, kteří nebyli povodní postiženi. Dívají se ze zápraží hospody, jak se tu hemží dobrovolníci z celé republiky, ale sami nepomůžou," dodává Bystřičan.
Důležité informace o dobrovolnické práci
MZDA
1. Musí mě zaměstnavatel uvolnit?
Dobrovolníci mají při odstraňování následků povodní nárok na to, aby byli krátkodobě uvolněni svým zaměstnavatelem.
</TEXT>
<HEADING>
2. Náleží mi za dobrovolnickou práci mzda?
</HEADING>
<TEXT>
Dobrovolníkovi přitom náleží náhrada mzdy ve výši průměrného výdělku. Zaměstnavatel ovšem může požadovat zaplacení této mzdy od toho, pro koho dobrovolník pracoval.
3. Můžu pomáhat třeba svému sousedovi?
Z pohledu zákona není důležité, jestli dobrovolník pracuje pro obec nebo pro svého známého.
PODMÍNKY
* Dobrovolníci pracují bezplatně, při delších výjezdech mimo bydliště jim bývá hrazena strava, ubytování a doprava
* Pojištění i očkování si obvykle musejí zajistit sami. Vzhledem k rozsahu katastrofy v Česku nařídila ministryně zdravotnictví Marie Součková vakcinaci proti žloutence typu A pro všechny, kteří pomáhali během záplav nebo nyní při odstraňování následků. Pokud jste se tedy dostali do styku s kontaminovanou vodou či potravinami, nechte se přeočkovat
* Nechejte si vystavit potvrzení od toho, komu pomáháte, a předejte jej svému zaměstnavateli
</TEXT>
</DOC>
<DOC>
<DOCID>LN-20020822082</DOCID>
<DOCNO>LN-20020822082</DOCNO>
<DATE>08/22/02</DATE>
<TITLE>
vyplavené firmy
</TITLE>
<TEXT>
S velkými problémy se nyní potýkají majitelé firem. Vyplavené kanceláře, poničené domy a zaměstnanci, kteří čekají na své mzdy. To je jen část z toho, co budou muset vyřešit.
U drobných podnikatelů mohou škody způsobené záplavami vést až ke krachu jejich firmy. Potíže mají ale i velké společnosti. Povodně zle zasáhly například síť prodejen Delvita. V Praze musely kvůli záplavám zavřít tři prodejny. Delvitu v Argentinské mohli provozovatelé otevřít hned za několik dní, další dvě jsou dodnes zavřené. "Nejhůře dopadla prodejna Delvita na Florenci: voda zlikvidovala veškerý interiér i zásoby a zaměstnanci se tam tudíž ještě dlouho nevrátí," říká tiskový mluvčí Delvity Miguel van Bussel. Občansko-právní poradny i úřady práce jsou nyní zaplaveny telefonáty podnikatelů, kteří nevědí, co mají v této situaci dělat.
</TEXT>
<HEADING>
Pojišťováci vyrazili do ulic
</HEADING>
<TEXT>
Lze poškozené budovy opět pojistit? Mají zaměstnanci stále nárok na plat? Podobné a někdy i horší problémy nyní řeší mnoho provozovatelů a majitelů firem. Peníze, které většina podnikatelů dostane od pojišťoven, jsou pro ně jedinou záchranou. Jen na území Prahy navštívili pracovníci České pojišťovny už více než 600 klientů. Kolik peněz jim pojišťovna vyplatí záleží ovšem na typu pojištění. Pokud se majitel firmy následně rozhodne opravit si nebo vystavět firmu na tom samém místě, kde prošel ničivý vodní živel, nové pojištění bude mnohem nákladnější. Pokud jste si jako podnikatel pronajímal prostory, které povodeň zničila, jste v poměrně obtížné situaci, protože si musíte hledat jiný pronájem. Ale obavy, že budete muset dál platit nájem za místo, které se nedá použít, jsou neopodstatněné. "Jestliže pronajaté prostory opravdu nelze dál používat, nájemní smlouva tím zaniká," vysvětluje právnička Irena Lazurová z kanceláře Romana Majera. Důležité je dohodnout se se zaměstnanci, jak to s nimi bude dál. Poměrně jednoduché je to v případě, kdy má firma i jiné pracoviště, které povodeň nezasáhla - přesune své lidi tam. Svého podřízeného můžete v této situaci ovšem využít i na práci jinou než běžně vykonává. "Jestliže se generální ředitel rozhodne pověřit svého finančního ředitele úklidovými pracemi, neznamená to ale, že mu potom zaplatí stejně jako údržbáři. Mzdu mu totiž musí dorovnat nejméně do výše jeho běžného průměrného výdělku," komentuje Lazurová.
</TEXT>
<HEADING>
V nouzi poznáš zaměstnavatele
</HEADING>
<TEXT>
Podle slov Dany Hrabcové z Kanceláře veřejného ochránce práv v Brně se začínají objevovat první případy, kdy lidé dostávají výpověď. Dostanou se potom do situace, kdy mají poničený dům a navíc zůstanou bez práce. Bohužel v případě, kdy majitel firmy přišel při záplavách skoro o vše, nemůže dělat nic jiného. Zaměstnanec má ale každopádně nárok na odstupné ve výši dvou měsíčních platů. Na druhou stranu mnoho firem se snaží svým zaměstnancům vyjít maximálně vstříc. "Zaměstnanci České spořitelny, kteří byli postiženi povodní, dostávají v naléhavých případech dotaci 25 tisíc korun," konstatuje Věra Černá z České spořitelny.
Vaše firma byla vytopena. Na co máte nárok?
1. Pokud byl váš zaměstnavatel pojištěn, budou náhrady škody vzniklé v místě pracoviště předmětem pojistného plnění.
2. Jestliže chcete po zaměstnavateli náhradu vaší věci, kterou vám povodeň v kanceláři zničila, musíte dokázat, že jste jej nezbytně potřebovali k výkonu povolání. Takže pokud jste ke své práci nutně potřebovali třeba notebook, který patří vám, zaměstnavatel vám za něj poskytne náhradu. Ale pokud jste si do práce vzali přehrávač CD, abyste během práce mohli poslouchat hudbu, náhradu nedostanete.
3. Jestliže jste neuposlechli zaměstnavatele a neodnesli si své osobní věci domů, nemáte ze strany zaměstnavatele nárok na jejich finanční náhradu. Například: zaměstnavatel vás upozornil na evakuaci a vy jste si nechali na stole ležet třeba fotoaparát. Jestliže jej voda poničila, nemáte nárok na náhradu škody. Bohužel to je vaše chyba.
4. Jestliže se vám v zaměstnání při povodních poškodí nebo ztratí cenné věci, které jste měli u zaměstnavatele v úschově, můžete požadovat náhradu do výše 5000 Kč.
5. Zaměstnavatel vás v případě povodní může převést na jinou práci. V tomto případě pobíráte mzdu za práci, kterou právě vykonáváte. Nesmí být však nižší než vaše prvotní průměrná mzda.
6. Pokud nevykonáváte svoji práci a zaměstnavatel vám neuloží náhradní, náleží vám plat ve výši 60 procent vaší průměrné mzdy.
</TEXT>
</DOC>
<DOC>
<DOCID>LN-20020822083</DOCID>
<DOCNO>LN-20020822083</DOCNO>
<DATE>08/22/02</DATE>
<TITLE>
STÁTNÍ INSTITUCE
</TITLE>
<HEADING>
Kancelář veřejného ochránce práv:
</HEADING>
<TEXT>
Občanská poradna při sdružení INKANO budova Úřadu práce, Nábř. 1. máje 2259, 397 01 tel.: 0362/21 03 19 e-mail: inkano@volny.cz
Plzeň
Občanská poradna Plzeň
</TEXT>
</DOC>
<DOC>
<DOCID>LN-20020822084</DOCID>
<DOCNO>LN-20020822084</DOCNO>
<DATE>08/22/02</DATE>
<TITLE>
Uděláme, co se dá, říkají cestovní kanceláře lidem, kteří kvůli povodním nemohou odjet na už zaplacenou dovolenou. Kolik peněz jim ale budou moci vrátit, často záleží na dobré vůli zahraničních hoteliérů.
</TITLE>
<TEXT>
Nejjednodušší situaci má ten, kdo si koupil zájezd pojištěný pro případ stornování. "U nás je to úplně snadné. Spolu s koupí zájezdu si klient automaticky sjednává i pojištění. Když pak na zájezd nemůže z vážného důvodu odjet, a povodeň vážný důvod bezesporu je, jen nám to nahlásí. Pak se musí obrátit na pojišťovnu, a ta mu nahradí 70 procent ceny zájezdu," říká tisková mluvčí cestovní kanceláře Fischer Věra Kudynová.
</TEXT>
<HEADING>
Zájezd můžete někomu věnovat
</HEADING>
<TEXT>
Složitější vyjednávání musí absolvovat ten, kdo pojištěný zájezd nemá. "Lidem, kteří nemohou kvůli povodni odjet, nabízíme za minimální poplatek 100 Kč možnost, aby svůj zájezd převedli na svého příbuzného, přítele či známého. Druhou možností je, že si svůj zájezd mohou zdarma převést na pozdější termín. Pokud už podobný zájezd není, mohou si vybírat i ze zimního katalogu. V ojedinělých případech se stalo, že klienti skutečně na zájezd rezignovali. Potom záleželo na jednání s našimi zahraničními partnery. Stornovací poplatky pak byly skutečně minimální," říká Dita Bachroňová z marketingového oddělení cestovní kanceláře FIRO-tour. O tom, kolik lidé za vrácený zájezd nakonec dostanou, se často rozhoduje v cílové destinaci. Potvrzuje to i Miroslav Ehl, tajemník Asociace českých cestovních kanceláří a agentur.
</TEXT>
<HEADING>
Zahraniční hoteliéři mají pochopení
</HEADING>
<TEXT>
"Řekl bych, že záleží hlavně na ochotě zahraničních partnerů. Pokud trvají na tom, že musejí dostat všechny nasmlouvané platby, cestovní kanceláře mnoho prostoru nemají. Mám ale informace o tom, že řada hoteliérů vychází z humanitárních důvodů našim cestovním kancelářím vstříc. Nežádají peníze za lidi, kteří nemohli kvůli povodním přijet. Kancelářím pak nic nebrání peníze klientům vrátit," vysvětluje. Doporučení: pokud nemáte sjednáno pojištění pro stornování zájezdu, kontaktujte cestovní kancelář a vysvětlete jí svoji situaci. Máte šanci, že podstatná část peněz vám bude vrácena.
"Řekl bych, že záleží hlavně na ochotě zahraničních partnerů. Pokud trvají na tom, že musejí dostat všechny nasmlouvané platby, cestovní kanceláře mnoho prostoru nemají. Mám ale informace o tom, že řada hoteliérů vychází z humanitárních důvodů našim cestovním kancelářím vstříc. Nežádají peníze za lidi, kteří nemohli kvůli povodním přijet. Kancelářím pak nic nebrání peníze klientům vrátit," vysvětluje. Doporučení: pokud nemáte sjednáno pojištění pro stornování zájezdu, kontaktujte cestovní kancelář a vysvětlete jí svoji situaci. Máte šanci, že podstatná část peněz vám bude vrácena.
</TEXT>
</DOC>
<DOC>
<DOCID>LN-20020822085</DOCID>
<DOCNO>LN-20020822085</DOCNO>
<DATE>08/22/02</DATE>
<TITLE>
Spousta velkých i malých firem si pořídila na splátky vybavení kanceláře, počítače i auta. Co mají dělat, jestliže voda úplně nebo částečně poničila jejich vybavení nebo vozový park?
</TITLE>
<TEXT>
Každý předmět leasingové smlouvy je ze zákona pojištěn. Záleží jen na tom, jestli je pojištěn i pro případ povodně. Totéž se týká i splátkového prodeje a hypotéky. Následující text lze vztáhnout i na ně. Cennější věci (jako například stroje či automobily) pojišťuje přímo leasingová společnost, a to i pro případ povodně. U levnějších spotřebních věcí si musí zákazníci zboží pojistit sami na vlastní náklady. V těchto případech leasingové společnosti doporučují zákazníkům, aby věc pojistili samostatně, tedy včetně pojištění v případě přírodních katastrof. Pojištění v rámci domácnosti totiž s povodní většinou nepočítá. Pokud není zákazník pojištěn proti povodni, musí splatit zbytek splátek, i když byla věc zničena. Některé leasingové společnosti mu v tomto případě alespoň odpustí úroky z prodlení. A jak postupovat? "Klient škodu nahlásí nejprve pojišťovně, až potom leasingové společnosti", říká Marek Pičman, marketingový ředitel leasingu České spořitelny. "Pojistný likvidátor potom zjistí, zda došlo k totálnímu zničení nebo k poškození." V případě, že byla věc zničena, dojde k ukončení leasingové smlouvy. "Od celkové sumy, kterou měl zákazník zaplatit, se nejprve odečtou úroky," vysvětluje Pičman. "Potom se proti sobě postaví zbývající splátky a pojistné plnění. Jsou-li zbývající splátky větší než pojistné plnění, zákazník zbytek doplatí."
</TEXT>
<HEADING>
Jak funguje pojištění na leasing
</HEADING>
<TEXT>
Pro ilustraci: máte na leasing automobil v hodnotě 750 000 Kč. V hotovosti jste složili 250 000 Kč a splácíte tedy 500 000 Kč plus úroky. Během povodní bylo auto zcela zdevastované. Doposud jste splatili celkem 200 000 Kč, dlužíte ještě 300 000 Kč (bez úroků). Pojišťovna vám sdělila, že za auto bude pojistné plnění 250 000 Kč. Chybí tedy ještě 50 000 Kč z vašeho celkového dluhu. Tuto částku musíte leasingové společnosti doplatit (příklad je pouze hypotetický). V případě, že věc byla poškozena, ale po nutných opravách je možné její další užívání, leasing pokračuje dál a zákazníkovi připadne od pojišťovny plnění za škodu. V případě úplného zničení auta můžete mít problém i s jeho odvozem. Informujte se u své leasingové společnosti, jestli nabízí nějakou pomoc. Například leasingová společnost Škofin se zdarma postará o vrak vozidla i o jeho odpis z evidence vozidel. "V případě poškození vozidla pak vyplácíme pojistné plnění přímo autorizovanému servisu," dodává Michal Bílek, vedoucí správního oddělení. "Výrazně se tak urychlí likvidace pojistné události."
Co byste měli vědět o leasingu
* Pojištění věci, kterou jste si pořídili na leasing, je ze zákona povinné
* Pojistila-li předmět sama leasingová společnost, jste pojištěni i proti povodni
* Byla-li věc při povodni poškozena, náleží vám od pojišťovny plnění za škodu. Splátky musíte nadále platit a leasingová smlouva stále platí
* Byla-li věc zničena, leasingová smlouva se ruší bez dalších poplatků. Zaplatíte jen případný rozdíl mezi zbývajícím plněním a částkou, kterou zaplatí pojišťovna
* Máte-li sjednánu pojistku na "lísnutý" předmět sami (například jste ji zahrnuli do pojištění domácnosti) a pojistka nezahrnuje záplavy, musíte doplatit zbývající cenu věci, ať je jen poškozena, nebo zničena.
* Některé společnosti nabízejí postiženým zákazníkům různé úlevy
* Uzavíráte-li novou leasingovou smlouvu, ujistěte se, že je předmět smlouvy pojištěn i pro případ přírodní katastrofy
* Některé leasingové společnosti připravují pro postižené povodní speciální programy. Například Škofin nabídl svým klientům tříměsíční platební prázdniny
* Stejné úlevy mají i zákazníci leasingu České spořitelny. Aby mohli postižení lidé co nejrychleji obnovit své vybavení, připravuje pro ně Česká spořitelna navíc speciální leasingové smlouvy s nulovou akontací
* Každý, kdo uzavírá novou leasingovou smlouvu, by si tedy měl ověřit, zda je předmět pojištěn proti povodni. Vyhne se tak dodatečným výdajům leasingovým společnostem
* Doporučení: obraťte se na svou leasingovou společnost, jak váš konkrétní případ řešit
</TEXT>
</DOC>
<DOC>
<DOCID>LN-20020822086</DOCID>
<DOCNO>LN-20020822086</DOCNO>
<DATE>08/22/02</DATE>
<TITLE>
Žádám pomoc
</TITLE>
<TEXT>
Obecní úřad Bezdědovice; 0603/866331; Obecní úřad Bezdědovice žádá o finanční pomoc obci.č.ú 25329291/0100. Dále prosí o zapůjčení 15-20 ks vysoušečů zdí
Dr.Oldřich Staněk; 0603/460321; Praha;Humanitární sdruž.pro seniory ŽIVOT90 žádá o pomoc majitele čerpacích stanic na území Prahy,kteří mohou přispět pohonnými hmotami
pro speciální vozidlo rozvážející seniory a hendik. Z krizových center do jejich domovů
Marcela Kmochová; 0800/31122, mobil 0724/280708; ČNZP chce svým klientům, jejichž domovy byly postiženy,uhradit rekreaci pro děti s maminkou,babičku či dědu.Hledáme vhodná rekreační zařízení,penziony či hotely,kde by si mohli odpočinout a poskytnout čas ostatním členům rodiny dát své domovy do pořádku.
petr.marta@click.cz; Praha; Do oblasti postižených vodou, patří i Rokycany. Chybí vysouseče,dobrovolníci.;
Viktor Filip;02/71914217, 02/71914218;Praha; Hledáme dobrovolníky, kteří by zdarma nabídli svoji pomoc postiženým oblastem;
Oblastní charita OSTROV Mgr. Tomáš Fexa; 0777/767050; Severní Čechy;Kdo zdarma nabídneregály, mrazící techniku pro prodejnu ve vesnici Chodouny u Terezína
Karel Tomášek; 0737/803270; Praha; Nutně potřebuje čistící prostředky a oblečení, starší muž.;
Obecní úřad Bezdědovice; 0603/866331; Obecní úřad Bezdědovice žádá o finanční pomoc obci.č.ú 25329291/0100.Dále prosí o zapůjčení 15-20 ks vysoušečů
Dr.Oldřich Staněk; 0603/460321; Praha;Humanitární sdruž.pro seniory ŽIVOT90 žádá o pomoc majitele čerpacích stanic na území Prahy,kteří mohou přispět pohonnými hmotami pro speciální vozidlo rozvážející seniory a hendik. Z krizových center do jejich domovů
Marcela Kmochová;0800/31122, mobil 0724/280708;;ČNZP chce svým klientům,jejichž domovy byly postiženy,uhradit rekreaci pro děti smaminkou,babičku či dědu.Hledáme vhodná rekreační zařízení,penziony či hotely,kde by si mohli odpočinout a poskytnout čas ostatním členům rodiny dát své domovy do pořádku
Praha;Hledáme dobrovolníky, kteří by zdarma nabídli svoji pomoc postiženým oblastem
TJ Žižka Praha-jezdecký oddíl; ing.Žižka-0602/549877 - manualní práce zapůjčení techniky na odklizení bahna a nánosu po záplavách; Císařský ostrov-Praha 7-TROJA; Na Císařském ostrově, který je součástí památkově chráněné Stromovky, osázený stromy z 20. let minulého století je po povodni spoušť, je potřeba tecnika na odklid bahna, dezinfekční prostředky na úklid stájí, úklidové pomůcky. Prosíme touto cestou o jakoukoliv pomoc.
Nabízím pomoc
UBYTOVÁNÍ
Ivana Tesárková;0339/414213; Ubytování v bytě 2+1,nebo hlídání dětí 4-5,do začátku škol.roku,nebo měsíc ve Vimperku
Krejčková Martina; 0606/500965; Hledjí babičku, které voda vzala domov,přijmeme ji za vlastní v Kamenném Újezdě u Rokycan
Grundová; 0603/170103; Dlouhodoý pobyt pro maminky s dětmi (do 15-ti let) v Krkonoších v rodinném domku. V blízkosti je školka i škola
Josef Vrubel; 0737/678557; Nabízí ubytování
Dana Janatová;0732/120286; Střední Čechy;Nabízí ubytování pro starší osoby(manželský pár,jednotlivce, 3-4 děti)
Halman Libor; 0608/373735; Praha;Ubytování pro 3-4 členou rodinu, (2 pokoje)
Česká Národní Zdravotní Pojišťovna; 0800/31122, 0724/280708; Praha; Nabízí svým klientům z postižených oblastí zajištění týdeního pobytu v rekreačním zařízení,uhradí pobyt v plné výši nejen dětem
pí.Kopecká; 0657/645195; Ubytování pro 2-3 děti vč.stravy v Hovězím u Vsetína
Josef Vrubel; 0737/678557; Nabízí ubytování
Krejčková Martina; 0606/500965; Hledjí babičku,které voda vzala domov, přijmeme ji za vlastní v Kamenném Újezdě u Rokycan
Nabízí 5-6 míst na týdenním jazykovém táboře vRoškopově u Nové Paky od 25.8. -31.8..od 615 let jaz. znalosti nejsou podmínkou. Kontakt pí. Krevčovíá Kateřina
Ivana Tesárková;0339/414213; Ubytování v bytě 2+1,nebo hlídání dětí 4-5,do začátku škol.roku,nebo měsíc ve Vimperku
pí.Grundová;0603/170103;;Dlouhodoý pobyt pro maminky s dětmi(do 15-ti let) v Krkonoších vrodinném domku.V blízkosti je školka i škola
Dana Janatová;0732/120286;Střední Čechy;Nabízí ubytování pro starší osoby(manželský pár,jednotlivce,3-4 děti)
Halman Libor; 0608/373735; Praha; Ubytování pro 3-4 členou rodinu, (2 pokoje);ubytování
Česká Národní Zdravotní Pojišťovna;0800/31122, 0724/280708;Praha;Nabízí svým klientům zpostižených oblastí zajištění týdeního pobytu vrekreačním zařízení,uhradí pobyt v plné výši nejen dětem
Řezníčková D., 0723265886, psychická pomoc, ubytování, Budětsko, okres Prostějov, Nabízím ubytování pro maminku s 1-2 dětmi nebo pro starší manžele třeba i přes zimu - za příspěvek na elektřinu a vodu. Jedná se o možnost 1-2 pokojů v domě na vesnici 30 km od Olomouce.
Krejčková Martina, 0606 500965 Kamenný Újezd u Rokycan, poskytnu domov babičce, Hledám babičku, které voda vzala domov. Poskytneme jí domov a přijmeme ji za vlastní.
0428/721143, 0603/211658, ubytování, Nová Ves nad Nisou, Nabízí ubytování v Nové Vsi nad Nisou
pí Grundová, 0603/170103, ubytování, Krkonoše, Nabízí dlouhodobý pobyt pro max. 4 osoby, maminky s dětmi (do 15ti let) v rodinném domku v Krkonoších.V blízkosti škola i školka.
p. Kyselová Ivana, 0728 248316, 0457 613046, hlídání, rodinný domek v Přelouči, mohu poskytnout hlídání 2-3 dětí nebo ubytování mladé maminky s dítětem
pí. Kopecká, 0657/645195, ubytování, Hovězí u Vsetína, Nabízí ubytování pro 2-3 děti v Hovězím u Vsetína
Kraken, 0605971042, manuální práce, doprava, zapůjčení zařízení, ubytování, hlídání, skladování, vše co bude zapotřebí, kdekoliv, rád poskytnu také finanční výpomoc,ale pouze adresně - hlaste - viz. tel. číslo!!
MANUÁLNÍ PRÁCE
Lenka Míšová; 0605/910189; Praha; Nabízí manuální práci (tento týden)
Sdružení Jimi; 0723/520667; Praha;Nabízí kompletní úklid + rekonstrukce bytů a kanceláří v Praze s 20% slevou
Lenka Míšová; 0605/910189; Praha; Nabízí manuální práci (tento týden); manuální práce
Národní Garda KVHS, 0602529525 Zdeněk Vondráček, manualní práce, kdekoliv, 4-5 členů KVHS NG nabízí pomoc při manuálních prací v povodní postižených oblastech. Nabízenou pomoc provádíme pouze ve veřejných prostranstvích, nebo pro starší, nemocné a jinak hendikepované občany. Výstroj a nářadí máme. V ubytování a stravování jsme soběstační.
</TEXT>
<HEADING>
Vladimír Kučera, 0607 657780, manuální práce, kdekoli
</HEADING>
<TEXT>
Dagmar Jedličková, 0737/221137 materiální pomoc dětskému domovu, mimo Prahu, Ráda bych pomohla mimopražskému (na které se častěji zapomíná) dětskému domovu nebo kojeneckému ústavu, postiženému záplavami. Materiální pomoc mohu přivézt až na místo. Prosím ozvěte se přímo z ústavu, nebo dejte tip. Děkuji dagmar.jedlickova@commerzbank.cz
Sdružení Jimi, 0723/520667, manuální práce úklid, rekonstrukce bytů., Praha, Komletní úklid, rekonstrukce bytů a kanceláří v Praze s 20% slevou.
Jan Bradler, 0603901898, manuální práce, doprava elektrocentrála, Praha a okoli, Manuálni práce, odklízení, doprava dodávkou, zapůjčení elektrocentrály 4.5kw 220V (rád bych u ní byl...) + další pomocnici...
Lenka Míšová, 0605/910189, manuální práce, Praha, nabízí manuální práci (tento týden)
Drtinová, 0724245141, manuální práce, hlídání, Praha, jen o víkendech
</TEXT>
<HEADING>
Helena K., 0732886988, manuální práce, Plzeň, odpoledne, vikendy
</HEADING>
<TEXT>
Stanek O., 02 2222 1771, manuální práce, psychická pomoc, doprava, poradenství, zdravotnická pomoc, úklid, nákupy, Praha 1,7,8, Sdružení ŽIVOT90 pomáhá seniorům v Praze. Vyzýváme ty, kteří potřebují pomoc při obnově svého zaplaveného domova, aby se přihlásili na dobrovolnickém centru ŽIVOT 90 tlf. 02 2222 1771.
ing. Vojtěch Břetislav, 0724/161602, manualní práce, Praha 7,8, Každý den v odpoledních hodinách - po 16h, občas i dříve
</TEXT>
<HEADING>
ODBORNÁ PRÁCE
</HEADING>
<TEXT>
Detrirus, s.r.o.; 0605/281068; Praha; Odstraňování následků chemických a ekologických havárií,hyg. A technická údržba prům. a zeměděl. A jiných objektů,průmyslové čištění, dezinfekce objektů, dezinsekce objektů, odvoz a likvidace všech druhů odpadů vč.nebezpečných pobočky: střední severní, západní Čechy 0602/321234 východní a jižní Čechy 0606/531571
Jan Halaxa; 0732/531884; Praha; Rámování a paspartování obrazů, opravy a čištění obrazů,archivace, konzultace pro PRAHU A STŘEDNÍ ČECHY 10-15% sleva
</TEXT>
<HEADING>
Jiří Novák; 0653/794273; Nabízí opravy žump,bazénů, poř.nové,polypropylen
</HEADING>
<TEXT>
Jelínková; 0602/294463; Komletní deratizační a dezinfekční služby s 30% slevou,cca 10 000 myších jedových staniček ,pro postižené oblasti s 50% slevou
Praha; ATOLAKY PPG-zajistí opravy laků za výhodné ceny+ poskytne radu Václav Hulička; 0314/563106; Střední Čechy; Firma Vahuz, nabízí dokončení nehotových zakázek v oboru Kovo;
REDI, spol.s.r.o.; 017/3226853, 0602/154842; Nabízí návrh opatření,žádosti o dotace,zajištění projekce a výstavby-oblast působnost: vodní,pozemní stavby a komunikace;
A.T. Servis Alexandr Toth; 05/43215355, 0602/758774, at.servis@worldonline.cz;Jižní Morava;Nabízí číštění a servis gastronomického a prádelenského zařízení iprodej nového a repasovaného zařízení pro celé Čechy - slevu snad po dohodě.
Sdružení Jimi;0723/520667; Praha; Nabízí kompletní úklid + rekonstrukce bytů a kanceláří vPraze s 20% slevou
Jan Halaxa; 0732/531884;Praha; Rámování a paspartování obrazů,opravy a čištění obrazů, archivace,konzultace pro PRAHU A STŘEDNÍ ČECHY 10-15% sleva
Václav Hulička;0314/563106;Střední Čechy;Firma Vahuz, nabízí dokončení nehotových zakázek v oboru Kovo
Jelínková;0602/294463;;Komletní deratizační a dezinfekční služby s 30% slevou,cca 10 000 myších jedových staniček ,pro postižené oblasti s50% slevou
Detrirus,s.r.o.;0605/281068;Praha; Odstraňování následků chemických a ekologických havárií,hyg. A technická údržba prům. a zeměděl. A jiných objektů,průmyslové čištění, dezinfekce objektů,dezinsekce objektů,odvoz a likvidace všech druhů odpadů vč.nebezpečných pobočky: střední severní, západní Čehy 0602/321234 východní a jižní Čechy 0606/531571
REDI, spol.s.r.o.; 017/3226853, 0602/154842; Nabízí návrh opatření, žádosti o dotace, zajištění projekce a výstavby-oblast působnost: vodní,pozemní stavby a komunikace
Ferenc Zdeněk, 0777173499, odborné práce, stavební práce, střední Čechy - Praha, nabízím provedení jakýchkoliv stavebních prací vybavení a lidi mám
ing. Jiří Šmikmátor, 0605/259328, poradenství, celá ČR, znalec v oboru stavebnictví, poruchy staveb, nabízí poradenství při sanaci postižených objektů
Jan Halaxa, 0732/531884, odborné práce, Praha a stř.Čechy, Nabízí rámování a paspartování obrazů,čištění,opravy a archivace obrazů,konzultace. 10-15% sleva
Zdeněk Neumann, zde.neu@esnet.cz, poradenství, České Budějovice, Praha, Komplexní informace k finančnímu zajištění oprav, rekonstrukcí a obnovy bydlení - bytu, domu
PSYCHOLOGICKÁ A ZDRAVOTNÍ POMOC
</TEXT>
<HEADING>
Profarma s.r.o., profarma@profarma.cz, zdravotnická pomoc dezinfekce, Ajatin-solutio
</HEADING>
<TEXT>
LD RIAPS, 02/22580697, psychická pomoc, Praha, Linka důvěry Regionálního institutu akutních psychiatrických a psychosociálních služeb nadále poskytuje pomoc v nepřetržitém provozu.
Centrum orientálního tance, 02/22719050, www.orientalnitanec.cz, psychická pomoc, Praha 2, Lužická 9, Nabízíme zdarma hodiny břišního tance pro povodněmi vyčerpané, unavené a jakkoli postižené dámy. Ve čtvrtek 22. 8. od 19.00 nebo od 20.00. Prosíme, přihlašte se předem tel. nebo osobně na recepci v Lužické ulici č. 9, Praha 2, kde se také hodiny budou konat. Víte-li o někom, kdo zůstal odříznut od telefonu nebo elektrického proudu, podělte se o tuto informaci nebo je přihlašte. Určitě ho to alespoň na chvilku potěší.
RŮZNÉ
Lenka Hejlová; 0723/586780; Západní Čechy; Zašle hračky, oblečení apod.
pí. Brzáková; 02/44464532; Praha; Nabízí hlídání 1-2 dětky pro děti dí v rod.domě na Praze 4 do září;
pí. Kočárková; 0728/211607, 0325/570232; Nabízí oblečení pro děti i dospělé, stůl se sklem, čalouněná lavice i židle, věci do kuchyně
pí. Barkmanová; 0737/546737; Praha; Nabízí pro lidi z Karlína a Libně talíře, hrnečky, konvice na čaj, fritovací hrnec, plechové nádobí
Real trading; 0444/323733; Nabízí čistící prostředky ve velkém balení za nákupní cenu. Firma sídlí v Kostelci nad Orlicí (doprava zajištěna). Kontaktní osoba p. Maňhel
</TEXT>
<HEADING>
p. Suchý; 0465/531943; Nabízí skříně, sekretář, pohovku
</HEADING>
<TEXT>
p.Málek; 0606/238122; Jižní Morava; Sbor dobrovolných hasičů nabízí 2 požární stříkačky, 2 motorové pily, 6-7 dobrovolníků, avii A31-Pustiměř u Vyškova
pí. Šolarová; 02/35358114; Praha; Nabízí lůžkoviny, povlečení na 2 postele, oblečení, doprava zajištěna v Praze a okolí
Romana Messnerová; 0606/567068; Jižní Morava;Tlakovou čističku na vodu.
Romana Messnerová; 0606/567068; Jižní Morava; Daruje-dětskou postýlku, 2 matrace, židličku, plastikovou vaničku, koberec 4x4m (vše pro dítě)
pí. Bronzdová; 0723/545138; Západní Čechy; Nabízí rohovou dřevěnou kuchyňskou lavici, předsíňová šatní stěna, 2 prošívané deky, 3 povlečení, dětská postýlka
pí.Starobová; 02/86884532; Praha; Za odvoz daruji křeslo, které lze rozložit jako lůžko
Voleník; 0398/373940; Severní Čechy; Nabízí mrazák, ledničku
Jurovic-Bruntál; 0777/855611; Nabízí-Gumáky, galoše, pracovní obuv-130,-Kč;
Ruml; 0607/989789; Daruje-králíkárnu,4 kotce a 6 kotců, zajistí zdarma odvoz
Ilona Tintěrová; 0312/634067; Střední Čechy; Nabízí-dámské oblečení (výška-165 cm,cca 70 kg)
Realitní kancelář-Real Estate Agency; 02/24934680, fax 02/24934982; Praha;Nabízí Kancelářské prostory k pronájmu
p. Pixa-firma Aliva; 02/33339389; Praha; Daruje-igelitové pytle, fólie na odpadky
p.Vincík Josef; 0424/754283; Severní Čechy; Daruje-2 dřevěné rozebíratelné postele s drátěnkou + matrace;
0603/377944; Prosíme p. Karla Tomana (z Holešovic), aby se ozval na výše uvedený telefon
Obč.sdružení OPEN ART; 0728/124816; Nabízí 5-6 míst na týdenním jazykovém táboře v Roškopově u Nové Paky od 25.8. 31.8. od 6-15 let jaz. znalosti nejsou podmínkou.Kontakt pí. Krevčovíá Kateřina
Lenka Hejlová; 0723/586780; Západní Čechy; Zašle hračky, oblečení
Ivana Křenová; 0608/532935; Praha; Daruje dětské oblečení, kočárek, boty, hračky pro děti do 5-ti let
pí. Brzáková; 02/44464532; Praha;Nabízí hlídání 1-2 dětí v rod.domě na Praze 4 do září
pí. Kočárková; 0728/211607, 0325/570232; Nabízí oblečení pro děti i dospělé,stůl se sklem,čalouněná lavice i židle, věci do kuchyně
pí. Barkmanová; 0737/546737; Praha; Nabízí pro lidi z Karlína a Libně talíře,hrnečky,konvice na čaj, fritovací hrnec,plechové nádobí
Real trading; 0444/323733; Nabízí čistící prostředky ve velkém balení za nákupní cenu. Firma sídlí v Kostelci nad Orlicí(doprava zajištěna). Kontaktní osoba p. Maňhel
p.Suchý; 0465/531943; Nabízí skříně, sekretář, pohovku
p.Málek; 0606/238122; Jižní Morava; Sbor dobrovolných hasičů nabízí 2 požární stříkačky, 2 motorové pily,6-7 dobrovolníků, avii A31Pustiměř u Vyškova
pí.Šolarová; 02/35358114; Praha; Nabízí lůžkoviny,povlečení na 2 postele,oblečení,doprava zajištěna v Praze a okolí
pí.Bronzdová; 0723/545138; Západní Čechy; Nabízí rohovou dřevěnou kuchyňskou lavici, předsíňová šatní stěna, 2 prošívané deky, 3 povlečení,dětská postýlka
</TEXT>
</DOC>
<DOC>
<DOCID>LN-20020822087</DOCID>
<DOCNO>LN-20020822087</DOCNO>
<DATE>08/22/02</DATE>
<TITLE>
říká režisér Jan Hřebejk, jenž začal natáčet podle scénáře Petra Jarchovského retrokomedii Pupendo
</TITLE>
<TEXT>
Autorská dvojice Jarchovský-Hřebejk se opět nechala inspirovat prózami Petra Šabacha. V tragikomedii Pupendo by chtěli zachytit mentalitu českého člověka první poloviny osmdesátých let. Mocnou zbraní jejich projektu je herecké obsazení: Bolek Polívka, Jaroslav Dušek, Eva Holubová, Vilma Cibulková a Jiří Pecha.
PRAHA - "Máme za sebou deset natáčecích dní, převážně teď točíme na Barrandově a v ateliéru UMPRUM, takže ta strašná voda nás naštěstí minula," uvedl v rozhovoru pro LN Jan Hřebejk, "ale většina exteriérů, kde máme natáčet, je teď pod vodou. Nedokážeme odhadnout, jak se to vyvine, ale nejspíš budeme muset natáčení přerušit." Podle původního plánu by se mělo točit až do začátku října. Počítá se s devětatřiceti natáčecími dny, poslední záběry vzniknou v oblíbeném cíli "totalitních dovolených", u maďarského Balatonu. Po dvou letech strávených nad projektem Obsluhoval jsem anglického krále, jehož osud je stále nejistý, se Jan Hřebejk vrátil k "pelíškovské" filmové poetice, která přivedla do kin přes milion diváků. "Chceme zachovat tragikomickou žánrovou polohu, nicméně zásadní rozdíl mezi Pupendem a Pelíšky je v tom, že točíme o době, kterou si velmi dobře pamatujeme," vysvětluje Hřebejk, "dobu Pelíšků jsme zažili jako kojenci, ale dobu Pupenda, tedy první polovinu osmdesátých let, jsme vnímali ve věku dospívajících hrdinů filmu, tedy patnácti šestnácti let. Osobní vklad do filmu je tedy citelně větší." Hlavním inspiračním zdrojem snímku, jehož titul se odvolává na dětský iniciační rituál, je knížka Petra Šabacha Opilé banány. Přesto podle scenáristy Petra Jarchovského nelze Pupendo označit za klasickou adaptaci: "Šabachovy texty a moje scénáře vznikají více méně paralelně. Třeba když psal Šabach Babičky, tak ho v mnohém inspirovaly Pelíšky. Scénář Pupenda jsem začal stavět ještě předtím, než Šabach napsal Opilé banány. Z předchozí práce nám zůstalo několik motivů, které jsme obestavěli příběhem z Banánů ." Tentokrát prý nepůjde o shovívavě nostalgický výlet do minulosti jako v Pelíšcích, přibude ironie i hořkosti. "Osmdesátá léta také nejsou tak fotogenická jako šedesátá, ale zase točíme příběh sochaře, takže výtvarně zajímavé prostředí tam bude," slibuje režisér. Normalizačním režimem zneuznaného sochaře Bedřicha Máru hraje Bolek Polívka, jeho ženu, keramičku Alenu, Eva Holubová. Protipól Márovic nekonvenční rodiny tvoří soudruh ředitel Míla Břečka v podání Jaroslava Duška s ambiciózní ženou Magdou (Vilma Cibulková). "Chtěl jsem, aby dospělé role hráli herci, s kterými jsem už dělal," vysvětluje obsazení svého nového filmu Hřebejk, "je to jako když máte dobrý orchestr. Napíšete pro ně těžké party a oni vám to pak zahrajou líp, než čekáte. Myslím, že Polívka bude pro mnohé překvapivý. Už jeho vizáž: dlouhé vlasy a vousy... Byl by hřích nenabídnout mu další hereckou polohu, když je schopný ji skvěle zvládnout. Ale to platí o všech hercích, které jsem obsadil. Třeba spousta lidí podceňuje Jirku Pechu, který tu má moc pěknou roli." Naopak poprvé spolupracuje Jan Hřebejk s Pavlem Liškou nebo Zuzanou Kronerovou. Velké role mají v Pupendu i mladí neherci, které režisér hledal prostřednictvím rozsáhlých konkursů: "Bolkova filmového hluchoněmého syna Matěje Máru hraje Lukáš Baborský, který je skutečně neslyšící. Dospěli jsme k tomu, že zdravý herec by v té roli nebyl věrohodný. Představitelku hlavní dívčí role, Nikolu Peškovou, jsme našli víceméně náhodou, doprovázela na konkurs kamarádku a vůbec neuvažovala o tom, že by ve filmu hrála." Autoři usilují hlavně o zachycení atmosféry první poloviny osmdesátých let: "Snažíme se o zahnívající předperestrojkový socialismus. Tehdy si nikdo netroufl tvrdit: Dávám bolševikovi rok, maximálně dva. Žilo se s pocitem, že totalita bude navěky, a to v lidech vypěstovalo takový ten předposranismus, něco jiného se říkalo doma a něco jiného ve škole a v práci." Ústřední témata Pupenda by se tedy měla točit kolem motivu strachu, pokrytectví, lidské důstojnosti, hranic, kam až se dá zajít, kam ne, ale i soužití rodičů a dětí. Po celou dobu natáčení je na place i scenárista Petr Jarchovský, který si prý alespoň nepřipadá jako páté kolo u vozu a cítí větší zodpovědnost za výsledný tvar: "Snažíme se smysl scén, které jsou na papíře, při natáčení dohledat, rozlousknout. Jde o to, najít za situací její vnitřní pravdivost. Točíme sice filmy spjaté s určitou dobou, ale témata a modely chování jsou nadčasové." Přestože je natáčení na začátku, točí se nyní vrcholné scény filmu. "Taková je třeba situace, kdy se jméno jednoho z protagonistů objeví ve vysílání Hlasu Ameriky, všichni se z toho sesypou a hádají se, kdo to zavinil," líčí režisér, "na tuhle scénu se těším. Když se ji podaří dobře natočit, znamená to, že jsme správně trefili žánrovou polohu, tedy dvojlomnost humoru a smutku. Ve filmu platí pravidlo, že jedna prašivka zkazí celou smaženici. Když nahrajete desku a je tam jedna blbá písnička, tak se zas tak moc neděje, pokud je ten zbytek dobrý. Ale jedna hluchá nebo nepravdivá scéna ublíží celému filmu."
</TEXT>
<HEADING>
Mladí se budou smát, starší zamrazí
</HEADING>
<TEXT>
Dobové ukotvení filmu nebude tak zřetelné jako v Pelíškách, ale několik záchytných bodů se tam objeví, například volby 1981, nebo proslulý článek Nová vlna se starým obsahem, jenž odstartoval tažení proti rockovým kapelám. Hudební dramaturgie filmu bude podobná jako u Pelíšků, tedy archivní písničky. "Chtěl bych, aby to byla kvalitní hudba, počítám třeba s Marsyas," říká režisér, který by rád, aby se na Pupendu mladí smáli a ty starší aby zamrazilo. Zásadním zdrojem humoru jsou v tomto typu filmů "hlášky", mnohé z těch "pelíškovských" zlidověly. Podle Jarchovského je naší povaze tento způsob komunikace blízký: "Vyrůstali jsme v době, kdy bylo zvykem vyjadřovat se v jinotajích. Lidi jako Šabach dokážou tu správnou hlášku někde ve vzduchu odchytit a zvěčnit. Párkrát mi vyšla poměrně riskantní věc, že jsem přesunul větu z Šabachova autorského komentáře do přímé řeči, tak vznikla i dnes už slavná věta z Pelíšků nad rozteklými lžičkami: Jenom nechápu, kde soudruzi z NDR udělali chybu?" Na "hlášky" z Pupenda si ale budeme muset počkat do jara 2003.
Dobové ukotvení filmu nebude tak zřetelné jako v Pelíškách, ale několik záchytných bodů se tam objeví, například volby 1981, nebo proslulý článek Nová vlna se starým obsahem, jenž odstartoval tažení proti rockovým kapelám. Hudební dramaturgie filmu bude podobná jako u Pelíšků, tedy archivní písničky. "Chtěl bych, aby to byla kvalitní hudba, počítám třeba s Marsyas," říká režisér, který by rád, aby se na Pupendu mladí smáli a ty starší aby zamrazilo. Zásadním zdrojem humoru jsou v tomto typu filmů "hlášky", mnohé z těch "pelíškovských" zlidověly. Podle Jarchovského je naší povaze tento způsob komunikace blízký: "Vyrůstali jsme v době, kdy bylo zvykem vyjadřovat se v jinotajích. Lidi jako Šabach dokážou tu správnou hlášku někde ve vzduchu odchytit a zvěčnit. Párkrát mi vyšla poměrně riskantní věc, že jsem přesunul větu z Šabachova autorského komentáře do přímé řeči, tak vznikla i dnes už slavná věta z Pelíšků nad rozteklými lžičkami: Jenom nechápu, kde soudruzi z NDR udělali chybu?" Na "hlášky" z Pupenda si ale budeme muset počkat do jara 2003.
</TEXT>
</DOC>
<DOC>
<DOCID>LN-20020822088</DOCID>
<DOCNO>LN-20020822088</DOCNO>
<DATE>08/22/02</DATE>
<GEOGRAPHY>PRAHA</GEOGRAPHY>
<TEXT>
Ničivé záplavy minulých dní neušetřily ani centrální depozitáře Akademie věd ČR v Praze 8 Bohnicích v ulici V Zámcích. Historické fondy se ocitly až dva a půl metru pod hladinou rozvodněné Vltavy. Centrální depozitáře AV ČR uchovávají archivy prvních vědeckých institucí mimouniverzitního typu na českém území. Jde o 250 úředních fondů, 233 osobních pozůstalostí (Lubor Niederle, Jaroslav Heyrovský, Otto Wichterle...) a deset nejrůznějších sbírkových kolekcí, jako jsou sbírky medailí, sbírky filmové a fotografické (reportáže z vědeckých konferencí, výstav atd.). Cennou součástí depozitářů jsou záznamy prvních meteorologických pozorování z pražského Klementina a také osobní fondy z Královské české společnosti nauk, České akademie věd a umění, Masarykovy akademie práce, Národní rady badatelské i odjinud. Přestože hlavní archiválie byly před zátopami přemístěny do bezpečnějších míst, nepodařilo se před velkou vodou ochránit 143 metrů úředních fondů. Jak sdělila LN ředitelka archivu Ludmila Sulitková, díky rychlé nabídce pomoci z Mochovských mrazíren (a díky spolupráci s Archivní správou Ministerstva vnitra ČR i s ředitelkou Státního ústředního archivu v Praze dr. Drašarovou a konzervátorem SÚA dr. Ďurovičem) se podařilo vodou poškozené listiny převézt do bezpečí mrazicích boxů. Tam budou čekat na zásah restaurátorů. Spolu s nimi je nyní v mochovských mrazicích boxech deponováno 5 metrů starých tisků ze 16. až 19. století, 300 kusů diplomů vědeckých osobností a 15 a půl tisíce svazků z neveřejné badatelské knihovny.
</TEXT>
</DOC>
<DOC>
<DOCID>LN-20020822089</DOCID>
<DOCNO>LN-20020822089</DOCNO>
<DATE>08/22/02</DATE>
<TITLE>
říká ředitel Hudebního divadla v Karlíně Ladislav Županič o první pozáplavové návštěvě poničené scény
</TITLE>
<TEXT>
Hudební divadlo v Karlíně, jednu z nejstarších divadelních budov v Praze, zasáhla voda, která se slila ze tří zdrojů. Ředitel této oblíbené operetní a muzikálové scény Ladislav Županič se zatím do Karlína dostal jen jednou. Něco tak tristního prý v divadle v životě neviděl.
</TEXT>
<HEADING>
LN: Jak nyní vypadá situace?
</HEADING>
<TEXT>
Předběžný odhad škod činí 110 milionů. Nejdřív zalila divadlo spodní voda, kterou jsme zpočátku odčerpávali, pak ale vypnuli proud a museli nastoupit hasiči. Do toho přitekla voda z kanalizace a zkázu dovršila Vltava. Tento mohutný proud nejdřív zatopil suterénní prostory velkou zkušebnu, Semafor, dvě korepetitorny, v každé jedno nádherné klavírní křídlo. Pak voda vystoupila nahoru, zaplavila foyer, dekorační dílny s přístroji a materiálem připraveným pro novou sezonu. Nakonec dosáhla výšky osm a půl metru. Proud vody měl obrovskou sílu, například ve foyer utrhl pulty v šatně a odnesl je do hlediště.
</TEXT>
<HEADING>
LN: Podařilo se vám něco zachránit?
</HEADING>
<TEXT>
Především zvukový pult za dvanáct milionů. Odnesli jsme jej na jeviště, položili na židle a modlili se, aby voda dál nestoupala. Skončila doslova centimetr před jevištěm. Také jsme stačili odnést nové počítače z obchodního oddělení, před nedávnem jsme totiž instalovali nákladný počítačový systém předprodeje.
</TEXT>
<HEADING>
LN: Kdy jste byl v budově naposledy?
</HEADING>
<TEXT>
Před týdnem. Od té doby to nebylo možné. Už se začala kroutit podlaha a sedadla a všude byl příšerný puch. V orchestřišti zůstalo bez přehánění bezmála půl metru bahna. Pokusili jsme se vytáhnout kostýmy a dekorace do mezipatra, i když i tam byla voda.
LN: Povodně poničily i další pražská divadla, která většinou uvažují o tom, že během oprav budou hrát na zájezdech. S takovou eventualitou nepočítáte?
My jsme opravdu dopadli nejhůř. Například v Divadle pod Palmovkou v Libni mají nově zrekonstruovanou zkušebnu, kde mohou hrát. A také mohou hostovat v jiných divadlech. Nabídek je hodně, například Helena Štáchová okamžitě nabídla Divadlo Spejbla a Hurvínka, stejně tak Minor. S našimi výpravnými inscenacemi, baletem, sborem a orchestrem se však do těchto divadel nevejdeme. Pro nás přichází v úvahu pouze Státní opera, Městské divadlo v Mostě a Janáčkovo divadlo v Brně. A pak bychom mohli hrát v Japonsku, kde je o nás velký zájem. Zájezdy ovšem pro nás nejsou řešením, jsme pro každého objednavatele příliš drazí a pod cenu jít nemůžeme.
</TEXT>
<HEADING>
LN: Rýsuje se nějaké řešení ze strany magistrátu?
</HEADING>
<TEXT>
Zatím je všechno nejasné. Příští rok byla v plánu rekonstrukce, která měla pokračovat po etapách. Počítali jsme i s tím, že budeme během oprav hrát v Japonsku. Nedokážu odhadnout, zda se má nyní opravovat to, co zničila povodeň, a za rok se pustit do generální opravy. Logičtější by asi bylo vzít všechno najednou a kompletně.
</TEXT>
<HEADING>
LN: Hrát v provizorně opraveném divadle vylučujete?
</HEADING>
<TEXT>
Nevylučuji nic, zítra se mi snad podaří tam proniknout a budu moudřejší. Je mi ovšem jasné, že to nebude žádná procházka růžovým sadem.
LN: Udělali jste si nyní jméno v Japonsku, s pomocí ze zahraničí nepočítáte?
Zájezdy do Japonska jsou obchodní záležitosti. Každá minuta je tam spočítaná na setiny jenu. Japonští technikáři nechodí, ale když bourají dekorace, utíkají, divadlo musí být do hodiny prázdné. Náš manažer je velmi příjemný pán, ale není žádný altruista, aby peníze, které vydělal pro svou společnost, věnoval nám. Jedině snad, kdyby se hnulo svědomí v našich sponzorech. S tím však nemůžeme počítat, naposledy mi šéf jedné banky řekl, že by nám moc rádi pomohli, ale že teď začali "dělat" do kickboxu.
</TEXT>
<HEADING>
LN: Jak reagují herci?
</HEADING>
<TEXT>
Soubor se chová fantasticky a všichni, kteří u nás hrají, včetně hostů, stále nabízejí pomoc. Obávám se, že nadšení a solidarita tentokrát stačit nebudou, ale přesto si tohoto zájmu a snahy pomoct nesmírně vážím.
</TEXT>
<HEADING>
Hudební divadlo v Karlíně
</HEADING>
<TEXT>
Budova byla postavena v roce 1881 v pseudobarokním stylu. Původně byla určená pro cirkusová představení a do konce století byla přestavěna na varieté. Koncem třicátých let dvacátého století bylo vnitřní stolové zařízení změněno na řady sedadel. Za německé okupace zde hrál soubor uzavřeného Národního divadla. Kapacitou hlediště patří budova k největším divadlům v republice. Název Hudební divadlo v Karlíně se datuje od roku 1961, jeho tehdejší profilace stálé operetní a muzikálové scény se bez přestávky udržela až do současnosti. V roce 1992 zde byla vybudovaná sklepní scéna Karlínek, kde působí Semafor.
Budova byla postavena v roce 1881 v pseudobarokním stylu. Původně byla určená pro cirkusová představení a do konce století byla přestavěna na varieté. Koncem třicátých let dvacátého století bylo vnitřní stolové zařízení změněno na řady sedadel. Za německé okupace zde hrál soubor uzavřeného Národního divadla. Kapacitou hlediště patří budova k největším divadlům v republice. Název Hudební divadlo v Karlíně se datuje od roku 1961, jeho tehdejší profilace stálé operetní a muzikálové scény se bez přestávky udržela až do současnosti. V roce 1992 zde byla vybudovaná sklepní scéna Karlínek, kde působí Semafor.
</TEXT>
</DOC>
<DOC>
<DOCID>LN-20020822090</DOCID>
<DOCNO>LN-20020822090</DOCNO>
<DATE>08/22/02</DATE>
<TITLE>
Zastupitelský úřad přislíbil českému orchestru částku padesát tisíc eur
</TITLE>
<TEXT>
Českou filharmonii postihly pražské povodně nejhůře z českých orchestrů. Škody se zřejmě vyšplhají až na 120 milionů.
PRAHA - "Tuto předběžnou částku jsme zatím nahlásili pojišťovně a ministerstvu kultury," řekl LN ředitel filharmonie Václav Riedlbauch. Rudolfinum na Alšově nábřeží mělo zatopený suterén do výšky jednoho metru. Zaměstnancům se podařilo uskladněné cenné nástroje odnést do bezpečí, v suterénu byl jen archiv. I ten naštěstí stihli posunout výše, než dosáhla hladina vody. Na technologii v budově však vznikly velké škody. "Každý den podnikáme technickou kontrolu. Zcela zničen je centrální počítač, utrpěla vzduchotechnika a další přístroje, zatopeny byly všechny strojovny," vyjmenoval ředitel. Velvyslanectví Spolkové republiky Německo nabídlo filharmonii finanční pomoc. "Německá ambasáda nám z vlastní iniciativy přislíbila 50 tisíc eur," řekla LN manažerka tělesa Eva Sedláková. "A to přesto, že je jejich země také postižena." Německá strana prý také zprostředkuje jednání s tamějšími firmami, jež by mohly orchestru nahradit poškozená technická zařízení. "Ozývají se nám abonenti a lidé, kteří mají soukromá čísla," popisuje ředitel Riedelbauch solidaritu lidí. "Například dirigent Zdeněk Mácal poslal obratem šek se vším, co měl zrovna doma." Podle Sedlákové se v náhradním termínu uskuteční i výjezd do Drážďan, který měl orchestr podniknout 19. srpna. Hráči neměli možnost zkoušet a sami němečtí kolegové je navíc požádali, aby nejezdili. I saská metropole se vypořádává s velkými záplavami. "Termín je už stanoven na příští rok," řekla Sedláková. První koncert byl v Rudolfinu zrušen již 9. srpna, kdy suterén zatopila voda při první vlně povodně.
</TEXT>
<HEADING>
Začátek sezony je nejistý
</HEADING>
<TEXT>
Díky vstřícnosti jiných pražských kulturních institucí mohou členové filharmonie zkoušet. "Zkušebnu nám poskytl například Český rozhlas," uvedl Riedlbauch. Česká filharmonie vystoupí zítra v Brně na Špilberku v rámci festivalu symfonické a kantátové tvorby. V sobotu zahraje na českokrumlovském zámku, kde i přes velkou zkázu, která město postihla, pokračuje Mezinárodní hudební festival Český Krumlov 2002. Pořadatelé se přehlídku snaží udržet i z psychologických důvodů, aby naznačili, že se život nezastavil. "S tím, co nás postihlo, se musíme vypořádat," míní ředitel. V příštím týdnu Česká filharmonie odcestuje na turné do Španělska. Filharmonici budou vyjíždět na koncerty, o termínu zahájení sezony ve vlastní budově ředitel stále nemá přesnou představu. "Včera jsme ještě byli optimisti a mysleli si, že 17. září zahájíme, ale dnes už s tím počítáme jen na 50 procent," sdělil Riedelbauch.
Díky vstřícnosti jiných pražských kulturních institucí mohou členové filharmonie zkoušet. "Zkušebnu nám poskytl například Český rozhlas," uvedl Riedlbauch. Česká filharmonie vystoupí zítra v Brně na Špilberku v rámci festivalu symfonické a kantátové tvorby. V sobotu zahraje na českokrumlovském zámku, kde i přes velkou zkázu, která město postihla, pokračuje Mezinárodní hudební festival Český Krumlov 2002. Pořadatelé se přehlídku snaží udržet i z psychologických důvodů, aby naznačili, že se život nezastavil. "S tím, co nás postihlo, se musíme vypořádat," míní ředitel. V příštím týdnu Česká filharmonie odcestuje na turné do Španělska. Filharmonici budou vyjíždět na koncerty, o termínu zahájení sezony ve vlastní budově ředitel stále nemá přesnou představu. "Včera jsme ještě byli optimisti a mysleli si, že 17. září zahájíme, ale dnes už s tím počítáme jen na 50 procent," sdělil Riedelbauch.
</TEXT>
</DOC>
<DOC>
<DOCID>LN-20020822091</DOCID>
<DOCNO>LN-20020822091</DOCNO>
<DATE>08/22/02</DATE>
<TITLE>
Kulturní diář Jaromíra Slomka
</TITLE>
<TEXT>
Rovněž věc tak nebezpečná, ve své síle brutální a ve svých účincích často tragická, jakou je velká voda, se může stát objektem humoru. Pravda, humoru černého. Nebo také humoru nejapného, zoufale nevynalézavého vtipkování infantilních parametrů. V MFD vyšly krátce za sebou (17., 19. a 20. srpna) žertovné obrázky Filipa Škody. Ten první, barevný, zabírá polovinu tiskové strany (!) a má dvouslovný popisek: "Změna programu". Je na něm pečlivě vyvedeno Národní divadlo, zalité vodou natolik, že připomíná ostrov na hladině. Nápis na bóji hlásá "Změna programu: RUSALKA". To je k popukání. Divadlo se topí, a tak tedy, hahaha, změna programu. Rusalka. Povedené! Tato bžunda patrně inspirovala autora k jakési literární variantě. Obrázek (rovněž kolorovaný) se jmenuje "Povodňové bestsellery", je na něm zobrazeno knihkupectví obložené pytli písku, na výkladní skříň je přilepen plakát: "SLEVA/ ČAPEK: VÁLKA S MLOKY/ SIENKIEWICZ: POTOPA/ MILOŠ URBAN: HASTRMAN/ BACHELARD: VODA A SNY". Nápad je umocněn nápisem na stojanu před krámem: "SLEVA/ VERNE: 20 000 MIL POD MOŘEM". Aha, voda devalvovala, tudíž i knihy, v nichž je řeč o vodě, jsou náhle levnější. Jiní by jistě připadli i na další tituly. Jirásek: Mezi proudy. Hahaha. Vladislav Vančura: Tři řeky. Hahaha. František Gellner: Po nás ať přijde potopa. Hahaha. Eva Kantůrková: Po potopě. Hahaha. K. L. Kukla: Pražské bahno. Hahaha, hahahahaha! Třetí obrázek je černobílý, opět legrace k uválení: "Změny v pražské dopravě". Rozpažený strážník s píšťalkou v ústech a s jakýmsi klackem (vypadá jako kouzelnická hůlka) v ruce stojí po pás ve vodě, za sebou ceduli s přeškrtnutou siluetou žraloka, před sebou čtyři ryby a jednoho snad lachtana. Kdo by to řekl, že ničivé záplavy vyvolají vedle vlny lidské solidarity i tak mocné intelektuální vzepětí!
Ale dost o tom. Chci se ještě podělit o dvě příjemné zkušenosti. Týkají se kultury cestování. Před prázdninovým výletem k teplému moři, za jehož cíl jsme na poslední chvíli zvolili Chorvatsko, už zbylo málo času na shánění potřebných informací. Naštěstí jsem dostal tip na Chorvatské turistické sdružení, sídlící vcelku nenápadně na adrese Krakovská 25, Praha 1. Vlídný personál mne tam vybavil mapami, brožurami, aktuálními katalogy a ceníky hotelů, penzionů, kempů atd. Vše zdarma a vše k užitku. Na rakousko-slovinské silniční hranici přistupovala k cizozemským automobilům sympatická Slovinka a všem nabídla skládačku silniční mapy své země v dostatečném měřítku 1: 500 000. Malá pozornost, ale příjemná. Chápu, že slovinský stát chce, aby se z tranzitu stal pobyt, aby ti, kteří míří třeba do Splitu, změnili své rozhodnutí, odbočili směrem na Portorož a peníze nechali tam. Vyzývá je k tomu gestem nanejvýš decentním. Není mi známo, že by se na hranicích České republiky něco nabízelo. Leda kurvy, případně - na billboardech - bordely. O trpaslících nemluvě.
</TEXT>
</DOC>
<DOC>
<DOCID>LN-20020822092</DOCID>
<DOCNO>LN-20020822092</DOCNO>
<DATE>08/22/02</DATE>
<TITLE>
40 dnů a 40 nocí (USA, Británie, Francie) 38 %
</TITLE>
<TEXT>
Lehká letní komedie o mladíkovi Mattovi (Josh Hartnett), který se kvůli zlomenému srdci rozhodne pro celibát.
Aféra s náhrdelníkem (USA) 40 %
Hilary Swanková v romantickém historickém dramatu z doby Ludvíka XVI. Remake filmu Marcela l'Herbiera z roku 1945.
Asterix a Obelix: Mise Kleopatra (Francie, Německo) 59 %
V dalším dobrodružství galských hrdinů si královna Kleopatra usmyslela, že za tři měsíce postaví Caesarovi nový palác. Kdo pomůže architektu Numerobisovi?
Bůh je velký - já ne (Francie) 37 %
Komedie o mladičké modelce Michele, která hledá velkou lásku i Boha. V hlavní roli Audrey Tautouová - představitelka Amélie z Montmartru.
</TEXT>
<HEADING>
Crossroads (USA) 18 %
</HEADING>
<TEXT>
Teenagerská komedie o třech kamarádkách, které na výletě po USA najdou samy sebe. V jedné z hlavních rolí se objeví popová hvězda Britney Spearsová.
Elita (USA) 73 %
Ryan Phillippe jako mladý geniální programátor nastoupí do obří softwarové společnosti. Ve firmě se ale děje cosi nekalého.
Harry to s vámi myslí dobře (Francie) 70 %
Komediální thriller o hodném a obětavém kamarádovi Harrym (Sergi López), který to se všemi myslí opravdu velmi dobře.
</TEXT>
<HEADING>
Iris (Británie, USA) 70 %
</HEADING>
<TEXT>
Dramatický životní příběh natočený podle skutečného osudu spisovatelky Iris Murdochové, která trpěla Alzheimerovou chorobou. V hlavní roli Kate Winsletová a Judi Denchová.
</TEXT>
<HEADING>
John Q (USA) 44 %
</HEADING>
<TEXT>
Denzel Washington jako milující otec v thrilleru režiséra Nicka Cassavetese. Syn Michael má vážnou srdeční vadu a potřebuje urychleně transplantovat srdce. Rodiče však nemají dvě stě tisíc dolarů na operaci.
</TEXT>
<HEADING>
Mexická jízda (Mexiko, USA) 83 %
</HEADING>
<TEXT>
Road movie režiséra Alfonsa Cuaróna o dvou mladých Mexičanech, kteří se s krásnou vdanou ženou vydávají na cestu na vysněnou pláž.
</TEXT>
<HEADING>
Muž, který nebyl (USA) 69 %
</HEADING>
<TEXT>
Kriminální drama bratrů Coenových se odehrává v maloměstě jižní Kalifornie. Hlavním hrdinou je kadeřník a smolař Ed, který zjistí, že ho podvádí žena.
</TEXT>
<HEADING>
Muži v černém II (USA) 68 %
</HEADING>
<TEXT>
Dva špičkoví agenti tajné americké služby MIB Jay (Will Smith) a Key (Tommy Lee Jones) se vracejí, aby ochránili Zemi před další vesmírnou potvorou.
</TEXT>
<HEADING>
Nevěrná (USA) 53 %
</HEADING>
<TEXT>
Richard Gere a Diane Laneová v analýze sexuální posedlosti a manželské lásky. Remake francouzského filmu natočil známý americký režisér Adrian Lyne (9 a 1/2 týdne).
</TEXT>
<HEADING>
Nevěsta přes internet (Británie, USA) 55 %
</HEADING>
<TEXT>
Mladý britský úředník si po internetu pořídí ruskou nevěstu (Nicole Kidmanová). Jeho nová žena ovšem neumí ani slovo anglicky a má dost podezřelé přátele.
</TEXT>
<HEADING>
Ptačí svět (Francie) 88 %
</HEADING>
<TEXT>
Dobrodružný dokumentární snímek ze života ptáků. Spolu s hejny divokého ptactva můžete přeletět vysoké hory, rozpálenou poušť i nekonečný oceán.
Radhošť (ČR) 60 %
Tři povídky mladých českých tvůrců. Zahrádka ráje Bohdana Slámy, Otevřená krajina svobodného muže Pavla Gobla a Radhošť Tomáše Dorušky.
</TEXT>
<HEADING>
Ráno v Benátkách (Francie, Itálie) 80 %
</HEADING>
<TEXT>
Tovární dělník Vincent odjíždí do Benátek užít trochu svobody. Poetická komedie režiséra Otara Iosselianiho získala Stříbrného medvěda za režii na MFF v Berlíně.
Resident Evil (USA, VB) 65 %
Mila Jovovichová v hlavní roli snímku volně inspirovaného stejnojmennou sérií japonských videoher.
</TEXT>
<HEADING>
Scooby-doo (USA) 60 %
</HEADING>
<GEOGRAPHY>Scooby-Doo</GEOGRAPHY>
<TEXT>
nemilosrdný psí bojovník proti zločinu a jeho přátelé se vydávají na strašidelný ostrov, aby společně vypátrali původce nadpřirozených úkazů.
Sedmý hřích (USA, Francie) 46 %
Erotický thriller s Angelinou Jolieovou jako krásnou tajemnou americkou manželkou kubánského obchodníka Antonia Banderase.
Showtime (USA) 66 %
Detektiv Mitch (Robert De Niro) a pochůzkář Trey (Eddie Murphy) se v akční komedii stanou hvězdami televizní reality show.
Star Wars: Epizoda II - Klony útočí (USA) 69 %
Senátorka Amidala a učedník řádu Jedi Anakin Skywalker se do sebe zamilují, zatímco v Galaxii začíná válka klonů.
Storytelling (USA) 93 %
Hořká komedie se skládá ze dvou povídek o lidech, kteří touží vyprávět příběhy. Film nezávislého režiséra Todda Solondze.
</TEXT>
<HEADING>
Stroj času (USA) 52 %
</HEADING>
<TEXT>
Guy Pearce vynalezl stroj, ve kterém se dá cestovat 800 000 let do budoucnosti. Snímek na motivy slavného románu H. G. Welse natočil spisovatelův pravnuk Simon Wells.
Těžce zamilován (USA) 46 %
Komedie bratří Farrellyových o povrchním chlapíkovi Halovi, kterého svou vnitřní krásou oslní obézní Rosemary.
</TEXT>
<HEADING>
Údolí stínů USA) 60 %
</HEADING>
<TEXT>
Scenárista a režisér Randall Wallace se inspiroval skutečnými událostmi a vyslal Mela Gibsona coby podplukovníka Moorea vstříc první bitvě vietnamské války.
</TEXT>
<HEADING>
Úkryt (USA) 79 %
</HEADING>
<TEXT>
Čerstvě rozvedená Mag a její dcera Sarah se dobrovolně uvěznily v úkrytu - tajné místnosti svého newyorského bytu, kde hrají hru na kočku a myš se třemi vetřelci.
</TEXT>
<HEADING>
Vosí hnízdo (Francie) 68 %
</HEADING>
<TEXT>
Zvláštní komando převáží šéfa albánské mafie. Policejní konvoj je na předměstí Štrasburku přepaden a do boje se přimíchají i členové místního pouličního gangu.
Wasabi (Francie, Japonsko) 62 %
V akční krimikomedii podle scénáře Luka Bessona hraje Jean Reno drsného policajta, který zjistí, že má dceru japonsko-francouzského původu.
* Hodnocení čtenářů měsíčníku Cinema. Průměr z procent, která filmu udělili čtenáři v anketě na webové stránce cinema.burda.cz (maximum je 100 %). Údaj je k22. 8. 2002.
</TEXT>
</DOC>
<DOC>
<DOCID>LN-20020822093</DOCID>
<DOCNO>LN-20020822093</DOCNO>
<DATE>08/22/02</DATE>
<TITLE>
Góly legionářů z bundesligy Jana Kollera a Tomáše Rosického dovedly českou reprezentaci k vítězství nad Slovenskem.
</TITLE>
<GEOGRAPHY>OLOMOUC</GEOGRAPHY>
<TEXT>
V poločase ještě drželi Slováci vyrovnaný stav, ale nakonec v duelu plném krásných fotbalových akcí prohráli.
Česko 4
</TEXT>
<HEADING>
Slovensko 1
</HEADING>
<TEXT>
První poločas se odehrával plně v režii českého týmu. Ten soupeře zatlačil na jeho polovinu a vytvářel si šanci za šancí. Poprvé Češi zahrozili po šesti minutách hry, kdy se Grygera prosmýkl po levém křídle podél Janočka, ale jeho centr se jen otřel o břevno Čontofalského branky. O chvíli později se zase přes tři hráče ve středu hřiště probil Poborský, jeho ránu k tyči však stihl slovenský gólman zlikvidovat. Slováci se dostali k vážnějšímu ohrožení Vaniaka po čtvrthodině hry. Janočko obral o míč váhajícího Rosického a jeho následný centr zaskočil Vaniaka. Ten stihl míč jen vyrazit k volnému Némethovi, pro nějž už nebyl problém skórovat. Češi odpověděli nejprve dělovkou Nedvěda, která ale branku těsně minula. Poté diváky roztleskala parádní akce tria Rosický, Šmicer, Nedvěd. Po sérii narážeček stihl ale Nedvěd usměrnit míč jen špičkou kopačky a Čontofalský ránu vyrazil. Tlak českého týmu neustával stejně jako jeho šance. K vyrovnání mířil Rosický po vysunutí Poborského, když uháněl sám na Čontofalského. Nebezpečí ale stihl zažehnat faul Timka před pokutovým územím. Přesto se české reprezentaci ještě do půle podařilo vyrovnat. Po půlhodině hry se prosadil po levé straně Grygera, centrem našel Kollera, po jehož hlavičce se Čontofalský natahoval marně. Útočný fotbal i dál bavil zaplněné hlediště olomouckého stadionu. Góly ale už do přestávky nepřišly. Rána Nedvěda postrádala přesnost a na druhé straně se blýskl parádním zákrokem český gólman Vaniak při hlavičce Karhana. Střelci hledali přesnou mušku i dlouho po přestávce, i když útočné akce neustávaly a do ofenzivy se už pouštěli víc i slovenští reprezentanti. Domácí tým podržel gólman Čech zejména při tečované ráně Janočka. Češi se v úvodu druhé půle chvíli hledali, ale postupem času se opět rozjeli k parádnímu výkonu, který dokázali vyšperkovat nádhernými góly. Nejprve se po hodině hry Baroš prosadil přes Timka a po jeho centru vyzrál zblízka na Čontofalského útočník Koller. Zahanbit se nenechal ani jeho spoluhráč z Dortmundu, záložník Rosický, když přidal dvě branky. Nejdřív dorazil do sítě hlavičku Baroše, která se odrazila od tyče. Dvanáct minut před koncem pak zase trefil z trestného kopu šibenici slovenské branky. Slovenští fotbalisté se sice snažili alespoň zkorigovat výsledek, ale buď neměli přesnou mušku, nebo jejich akce zastavil ofsajd. Česká reprezentace pak už v pohodě dokráčela k vysokému vítězství.
První poločas se odehrával plně v režii českého týmu. Ten soupeře zatlačil na jeho polovinu a vytvářel si šanci za šancí. Poprvé Češi zahrozili po šesti minutách hry, kdy se Grygera prosmýkl po levém křídle podél Janočka, ale jeho centr se jen otřel o břevno Čontofalského branky. O chvíli později se zase přes tři hráče ve středu hřiště probil Poborský, jeho ránu k tyči však stihl slovenský gólman zlikvidovat. Slováci se dostali k vážnějšímu ohrožení Vaniaka po čtvrthodině hry. Janočko obral o míč váhajícího Rosického a jeho následný centr zaskočil Vaniaka. Ten stihl míč jen vyrazit k volnému Némethovi, pro nějž už nebyl problém skórovat. Češi odpověděli nejprve dělovkou Nedvěda, která ale branku těsně minula. Poté diváky roztleskala parádní akce tria Rosický, Šmicer, Nedvěd. Po sérii narážeček stihl ale Nedvěd usměrnit míč jen špičkou kopačky a Čontofalský ránu vyrazil. Tlak českého týmu neustával stejně jako jeho šance. K vyrovnání mířil Rosický po vysunutí Poborského, když uháněl sám na Čontofalského. Nebezpečí ale stihl zažehnat faul Timka před pokutovým územím. Přesto se české reprezentaci ještě do půle podařilo vyrovnat. Po půlhodině hry se prosadil po levé straně Grygera, centrem našel Kollera, po jehož hlavičce se Čontofalský natahoval marně. Útočný fotbal i dál bavil zaplněné hlediště olomouckého stadionu. Góly ale už do přestávky nepřišly. Rána Nedvěda postrádala přesnost a na druhé straně se blýskl parádním zákrokem český gólman Vaniak při hlavičce Karhana. Střelci hledali přesnou mušku i dlouho po přestávce, i když útočné akce neustávaly a do ofenzivy se už pouštěli víc i slovenští reprezentanti. Domácí tým podržel gólman Čech zejména při tečované ráně Janočka. Češi se v úvodu druhé půle chvíli hledali, ale postupem času se opět rozjeli k parádnímu výkonu, který dokázali vyšperkovat nádhernými góly. Nejprve se po hodině hry Baroš prosadil přes Timka a po jeho centru vyzrál zblízka na Čontofalského útočník Koller. Zahanbit se nenechal ani jeho spoluhráč z Dortmundu, záložník Rosický, když přidal dvě branky. Nejdřív dorazil do sítě hlavičku Baroše, která se odrazila od tyče. Dvanáct minut před koncem pak zase trefil z trestného kopu šibenici slovenské branky. Slovenští fotbalisté se sice snažili alespoň zkorigovat výsledek, ale buď neměli přesnou mušku, nebo jejich akce zastavil ofsajd. Česká reprezentace pak už v pohodě dokráčela k vysokému vítězství.
</TEXT>
</DOC>
<DOC>
<DOCID>LN-20020822094</DOCID>
<DOCNO>LN-20020822094</DOCNO>
<DATE>08/22/02</DATE>
<TITLE>
Trenér Leoš Kalvoda (44) přišel do Žiliny koncem prosince loňského roku. Převzal tým, který vévodil tabulce slovenské ligy a s přehledem ho dovedl k historickému úspěchu mistrovskému titulu. Smlouvu, kterou měl až do roku 2003, ale nenaplní. Vedení klubu ho odvolalo, důvodem byly neuspokojivé výkony a výsledky mužstva. Sám kouč si nechtěl stěžovat, ale dobře ví, že za tím je i něco jiného.
</TITLE>
<TEXT>
LN: Z trenérského postu v Olomouci jste svého času odešel sám, teď jste poprvé zažil vyhazov. Hořká zkušenost?
Pro mě to bylo obrovské překvapení, naprosto nečekaná věc. Vždyť jsme získali titul a mužstvo je v aktuální tabulce slovenské ligy na třetím místě jen o horší skóre za Košicemi. O to míň to chápu.
LN: Už po víkendovém kole jste čelil otázkám týkajícím se vaší pozice v klubu. Bral jste to jako varování ze strany novinářů?
Hlavně v Bratislavě nesli úspěchy Žiliny velice těžce a tamní novináři čekali na příležitost, aby se do nás mohli pustit.
LN: Vyvolává to dojem, že bossové slovenského mistra hledali příležitost. Měl jste dojem, že se vás chtěli zbavit?
Těžko říct, jestli čekali na chybu. Ale faktem je, že konflikty mezi mnou a vedením se objevily už v letní přestávce. Vedení se snažilo prosadit novinku - aby mužstvo vedli trenéři na stejné úrovni. Prostě aby nebyl hlavní kouč, ale třeba dva rovnocenní partneři.
LN: Neboli, že si žilinské vedení chtělo prosadit do vedení týmu slovenské trenéry. V takové atmosféře se asi těžko pracuje, nechtěl jste toho nechat sám?
Cítil jsem nedůvěru a také jsem jim hned po jejich návrhu řekl, že bych rád jednal na rovinu. Jestli chtějí, abych skončil, že to udělám a odejdu hned. Nejsem konfliktní typ, ale jejich návrh na rovnocenné partnerství s více trenéry jsem rezolutně odmítl.
LN: Projevovali vůči vám averzi třeba i diváci?
Naopak si myslím, že v divácích jsem měl velkou podporu.
LN: Problémy nastaly po vyřazení z druhého předkola Ligy mistrů švýcarskou Basilejí...
Slovenský tisk psal, že se přes nidalo přejít. Ale nikdo si už neuvědomuje, že Basilej bylo mužstvo z jiné kategorie. Je to tým, který má v kádru řadu cizinců. Proti nám nastoupili Argentinec, Kamerunec i Jugoslávec. Kdežto Žilina je složená jen ze slovenských hráčů.
</TEXT>
<HEADING>
LN: Jste bez angažmá, co teď budete dělat?
</HEADING>
<TEXT>
Vracím se do Olomouce. Může se stát, že budu bez práce čtrnáct dní, měsíc nebo déle. Ale fotbal je můj jediný velký koníček a vlastně i můj život.
LN: Mohl byste se stát jedním z kandidátů na post trenéra českého reprezentačního B-mužstva. Co byste téhle práci říkal?
Zatím jsem nic podobného neslyšel, ale rozhodně bych ji dělal rád. Bylo by to pochopitelně odlišné od působení v klubu. Ale já chci dělat a práci kolem fotbalu jsem ochoten obětovat skoro vše.
</TEXT>
</DOC>
<DOC>
<DOCID>LN-20020822095</DOCID>
<DOCNO>LN-20020822095</DOCNO>
<DATE>08/22/02</DATE>
<TEXT>
BOURG ST. MAURICE - Sedm českých lodí, které byly na startu kvalifikačních jízd na slalomářském MS ve Francii, postoupilo do bojů o medaile. Na náročné přírodní trati byli stoprocentní deblkanoisté, mezi kajakáři se ale mezi čtyřicítku postupujících nevešel jen Tomáš Kobes. Mistři světa Marek Jiras s Tomášem Mádrem kvalifikaci vyhráli.
</TEXT>
</DOC>
<DOC>
<DOCID>LN-20020822096</DOCID>
<DOCNO>LN-20020822096</DOCNO>
<DATE>08/22/02</DATE>
<TEXT>
NEW YORK - Mezi 32 nasazenými tenisty pro grandslamový turnaj US Open jsou také dva čeští zástupci: Jiří Novák a Daniela Bedáňová. Češi již znají soupeřky v 1. kole. Daniela Bedáňová se střetne s Ruskou Židkovovou. Adriana Gerši se utká se Slovenkou Suchou a Květoslava Hrdličková má za soupeřku Bulharku Malejevovou. Novák má nepříjemného soka v Krajickovi z Nizozemska, Jana Vacka čeká Jihoafričan Ferreira, Jiří Vaněk bude hrát s Federerem ze Švýcarska, Bohdan Ulihrach si počká na soupeře z kvalifikace a v česko-slovenském souboji se Radek Štěpánek střetne s Kučerou. Poslední grandslamový turnaj v New Yorku začne v pondělí, jeho dotace je více než 16 milionů dolarů.
</TEXT>
</DOC>
<DOC>
<DOCID>LN-20020822097</DOCID>
<DOCNO>LN-20020822097</DOCNO>
<DATE>08/22/02</DATE>
<TITLE>
Lepší komunikace s hráči, návrat osobností, více důrazu na defenzivu a jen několik změn ve složení mužstva - to vše v úterý ukázala první nominace nově jmenovaného hlavního kouče české hokejové reprezentace Slavomíra Lenera. Ten oproti svému předchůdci Josefu Augustovi razí řadu nových, moderních trendů, teď ještě zbývá potvrdit vše výsledky. První zkouška čeká hokejisty za dva týdny na turnaji ve Zlíně.
</TITLE>
<HEADING>
1. Augustův chaos nahradí jasná pravidla
</HEADING>
<TEXT>
Zřejmě nejmarkantnější změnou oproti praktikám minulého kouče Josefa Augusty je Lenerův důraz na komunikaci s reprezentanty. "K dobrému fungování týmu je nezbytně nutné, aby byli hráči s trenérem v kontaktu," vyřkl Lener po svém jmenování jednu ze svých priorit. Že nemluvil do větru, pak potvrzoval během celého léta, kdy neúnavně objížděl všemožné exhibice a společenské akce, na nichž měl možnost s hráči mluvit. S řadou vytipovaných hokejistů si navíc smluvil i osobní schůzku. A právě díky této snaze se Lenerovi podařilo hned v úvodu rozbořit některé ze zdí, které právě kvůli špatné komunikaci s hráči vystavěl jeho předchůdce Josef Augusta. Ten byl totiž s hráči v období mezi reprezentačními akcemi jen v minimálním kontaktu. Často proto docházelo k trapným nedorozuměním. Teď se situace mění a najednou už není problém s nominací třineckého stroje na body Richarda Krále. A nejlepší extraligový brankář Petr Bříza, o němž Augusta tvrdil, že už reprezentovat nechce, s radostí a vděčností pozvánku do národního týmu přijímá. Vracejí se i další osobnosti Josef Beránek a František Kučera. Tito hráči se vesměs shodují v tom, že je potěšil styl jednání nového trenérského tria. Styl, který má, na rozdíl od minulého chaosu, jasná pravidla.
</TEXT>
<HEADING>
2. Osvědčených opor se trenér nezříká
</HEADING>
<TEXT>
Kdo si myslel, že s nástupem Lenera čeká reprezentaci velké zemětřesení ve složení týmu, byl na omylu. Zcela nových tváří v mužstvu zase tolik není. Z hráčů, kteří startovali na posledním mistrovství světa a nemají během prvního turnaje Euro Hockey Tour závazky v NHL, v nynějším výběru chybějí jen gólmani Salfický s Trvajem a útočník Sedlák. Šanci tak dostávají všechna velká jména minulosti.
</TEXT>
<HEADING>
3. Šance pro mladíky
</HEADING>
<TEXT>
I přesto, že se osvědčených opor nezříká, má Lener v plánu zkoušet v reprezentaci i talentované juniory. Jako první dostává šanci Michálek, 17letý útočník Budějovic. Kouč rovněž naznačil, že v budoucnu by velmi rád povolal i zřejmě nejtalentovanějšího českého juniora současnosti, 18letého Jiřího Hudlera. "Bohužel je teď zraněný, jinak by s námi jel už do Zlína," řekl Lener.
</TEXT>
<HEADING>
4. Méně útočení, hru týmu přitvrdí rváči
</HEADING>
<TEXT>
Další snahou nového kouče bude zřejmě zefektivnění hry týmu. Třeba i na úkor její atraktivity. Lener se už krátce po českém neúspěchu na posledním šampionátu nechal slyšet, že mu hra mužstva přišla až příliš ofenzivně laděná. Už při první nominaci proto dostali víc prostoru siloví hráči. Kouč má totiž v plánu postavit jeden útok odolných bijců. Nepůjde sice o ryzí bitkaře jako v NHL, ale hráči jako Duda, Balaštík, ale i Beránek by měli pomoci k zodolnění mužstva.
Další snahou nového kouče bude zřejmě zefektivnění hry týmu. Třeba i na úkor její atraktivity. Lener se už krátce po českém neúspěchu na posledním šampionátu nechal slyšet, že mu hra mužstva přišla až příliš ofenzivně laděná. Už při první nominaci proto dostali víc prostoru siloví hráči. Kouč má totiž v plánu postavit jeden útok odolných bijců. Nepůjde sice o ryzí bitkaře jako v NHL, ale hráči jako Duda, Balaštík, ale i Beránek by měli pomoci k zodolnění mužstva.
</TEXT>
</DOC>
<DOC>
<DOCID>LN-20020822098</DOCID>
<DOCNO>LN-20020822098</DOCNO>
<DATE>08/22/02</DATE>
<GEOGRAPHY>OLOMOUC</GEOGRAPHY>
<TEXT>
Byl to jejich večer, přehlídka umění dvou kamarádů z Dortmundu. Záložník Tomáš Rosický a útočník Jan Koller se o góly ve slovenské síti svorně podělili. Česká fotbalová reprezentace si díky jejich kanonádě připsala v přátelském zápase vysoké vítězství nad sousedem. "Ta výhra je důležitá, budeme v pohodě," vyhlížel dlouhán Koller břehy kvalifikace EURO 2004, která pro český tým startuje v říjnu. Pro utužení dobré atmosféry udělal maximum, odpor soupeře zlomil dvěma klíčovými góly. "Už předtím jsme cítili, že jsme lepší. Potřebovali jsme jen zvednout hlavu. Pak už jsme měli zápas pevně v rukou," komentoval přínos pro tým Koller, který svůj reprezentační účet zaokrouhlil na 20 branek. A jeho kumpán? Nejprve musel zodpovědět častou otázku, zda bude klapat jeho spolupráce s Nedvědem. "Proč by neměla? Hraje se mi s ním dobře," odtušil po boji spokojený Rosický. Svou parketu si našel a navíc zvýraznil výhru. "Teď mi v klubu vynadají, že za Borussii góly nedávám," smál se. I v národním týmu držel dlouho střelecký půst. Naposledy skóroval loni proti Bulharům - také dvakrát. "Příště mi bude stačit i jeden gól," zavtipkoval dortmundský režisér. Včera však musel Kollera jako v hazardní hře dorovnat dvěma brankami. V jednom směru ho však nedostihl. Obrovitý Koller natáhl po odchodu Nedvěda kapitánskou pásku. Na rukáv dresu, který před rokem v Teplicích vztekle nakopl. "To už se nestane, uklidnil jsem se," sliboval dvoumetrový goliáš. Dortmundský tandem tak odjížděl zvesela. "Ale slavit se nebude. Musím střílet i v Borussii," vrtěl hlavou Koller. Už začal. Minule vyrovnal v Leverkusenu. Byl rád, že mu forma vydržela i v reprezentaci.
</TEXT>
</DOC>
<DOC>
<DOCID>LN-20020822099</DOCID>
<DOCNO>LN-20020822099</DOCNO>
<DATE>08/22/02</DATE>
<TITLE>
Jihočech si odbude premiéru v kubatuře do 250 ccm s motocyklem Yamaha
</TITLE>
<TEXT>
Čeští fanoušci se už vzdali naděje, že v brněnském závodě MS silničních motocyklů nebudou držet palce Jaroslavu Hulešovi, když se včera situace náhle obrátila.
BRNO - To, že Jaroslav Huleš v Brně nepojede, platilo jen do včerejšího poledne, kdy se rozšířila senzační zpráva, že o víkendu nastoupí v závodě kubatury do 250 ccm. Usedne tedy na motocykl, a nímž nemá nejmenší zkušenosti. Přitom ještě před pár dny panovala kolem rodáka z Čimelic nepříliš optimistická atmosféra. Problémy s bolestmi hlavy po sérii letošních pádů sice polevily, o startu na Masarykově okruhu však lékaři nechtěli ani slyšet.
</TEXT>
<HEADING>
Původně už měl po sezoně
</HEADING>
<TEXT>
"Chce to odpočinek bez zvýšené námahy, raději ani neplavu a neběhám. Když nejsem v zátěži, je hlava celkem v pohodě," říkal před časem Huleš, který letos v sedle aprilie a v barvách týmu Matteoni Racing nezískal v kubatuře do 125 ccm ani bod a trpká sezona pro něj už skončila. Do sedla motocyklu ho v poslední době nehnala ani sponzorská firma CWF. "Chtějí, abych v příštím roce podával stoprocentní výkony, takže bude lepší, když zbytek sezony vypustím," uznával Huleš sílu argumentů. Ovšem stále zřetelněji se rýsovaly snahy přesunout Huleše do silnější třídy do 250 ccm. Při závodech dosud krotil výhradně řídítka stopětadvacítky, sporadické plány na přestup do vyšších tříd zůstaly vždy jen na papíře. "Dvěstěpadesátku bych měl ještě letos testovat. V životě jsem s ničím takovým nezávodil, a tak je jasné, že si chci ještě před podepsáním smlouvy silnější motorku vyzkoušet. Nerad bych opakoval chybu z letoška, kdy jsem nevěděl, do čeho přechodem z hondy na aprilii vlastně jdu," tvrdil poučeně 28letý Huleš. Do včerejška neměl ohledně přesunu do vyšší třídy žádnou jistotu. "Určitá jednání probíhají, žádná smlouva však podepsána není. Sponzoři by však asi považovali za ideální, kdybych jezdil se zkušeným Waldmannem," naznačoval rodák z Čimelic. Pak ale vzaly události rychlý spád a včera se zrodilo Hulešovo angažmá v týmu Dark Dog Kurz. Na motocyklu Yamaha vystřídá Japonce Tara Sekigučiho, jeho stájovým kolegou bude ostřílenější Naoki Matsudo. V pozadí kontraktu stojí manažer německé stáje Josef Liška, známý mj. z působení u plavkyně Yvety Hlaváčové.
</TEXT>
<HEADING>
O startu má rozhodnout lékař
</HEADING>
<TEXT>
"V neděli se v týmu pana Kurze uvolnilo místo, a protože jsme s Jardou již delší dobu jednali o angažmá v příští sezoně, začali jsme řešit jeho okamžitý start. Pokud tomu nezabrání jeho zdravotní problémy, odjezdil by u nás celý zbytek šampionátu," pravil Liška. "Víme, že to je za určitých okolností risk, ale Jarda byl společně s panem Kurzem u lékaře. Podle doktora se uvidí, jak na tom bude, až se znovu projede na motorce." Huleš svůj bleskový přestup příliš nekomentoval. "Na start se hrozně těším a beru ho jako obrovskou šanci. Z motorky mám ale respekt, neboť závod dvěstěpadesátek jsem nikdy nejel. Nyní jsem navíc dva měsíce vůbec nejezdil," poznamenal Huleš. "Nechtěl bych moc zklamat. Uvidíme po tréninku," dodal Huleš, který je smířen s tím, že výrazného výsledku asi nedosáhne.
"V neděli se v týmu pana Kurze uvolnilo místo, a protože jsme s Jardou již delší dobu jednali o angažmá v příští sezoně, začali jsme řešit jeho okamžitý start. Pokud tomu nezabrání jeho zdravotní problémy, odjezdil by u nás celý zbytek šampionátu," pravil Liška. "Víme, že to je za určitých okolností risk, ale Jarda byl společně s panem Kurzem u lékaře. Podle doktora se uvidí, jak na tom bude, až se znovu projede na motorce." Huleš svůj bleskový přestup příliš nekomentoval. "Na start se hrozně těším a beru ho jako obrovskou šanci. Z motorky mám ale respekt, neboť závod dvěstěpadesátek jsem nikdy nejel. Nyní jsem navíc dva měsíce vůbec nejezdil," poznamenal Huleš. "Nechtěl bych moc zklamat. Uvidíme po tréninku," dodal Huleš, který je smířen s tím, že výrazného výsledku asi nedosáhne.
</TEXT>
</DOC>
<DOC>
<DOCID>LN-20020822100</DOCID>
<DOCNO>LN-20020822100</DOCNO>
<DATE>08/22/02</DATE>
<TITLE>
Nádherný zvuk motorů nové třídy MotoGP se v pátek poprvé rozezní nad areálem Masarykova okruhu, kde odstartuje program Gauloises Velké ceny České republiky, která bude desátým podnikem mistrovství světa silničních motocyklů.
</TITLE>
<GEOGRAPHY>PRAHA</GEOGRAPHY>
<TEXT>
Největší tuzemský motoristický svátek roku má i své významné hosty. Jeho celebritami budou hokejista Washingtonu Capitals Jaromír Jágr a automobilový závodník Tomáš Enge. Aby bylo jejich setkání opravdu stylové, sveze první Čech ve formuli 1 a současně vedoucí jezdec seriálu formule 3000 dvojnásobného vítěze Stanley Cupu a novopečeného držitele Zlaté hokejky po okruhu. Jágr byl v Brně hostem České pojišťovny už loni, kdy se na Masarykově okruhu setkal i s pilotem formule 1 Davidem Coulhardem ze stáje McLaren. Ten svou návštěvu české Velké ceny jako host stáje West zopakuje, přítomen bude i testovací jezdec McLarenu Alex Wurz.
</TEXT>
<HEADING>
Rossiho absolutní nadvláda
</HEADING>
<TEXT>
Loni skončila historie královských pětistovek korunovací "Jeho Veličenstva" Valentina Rossiho. A ten si v nově zavedené motocyklové "formuli 1" počíná ještě suverénněji. Vedle prototypů s čtyřtaktními motory o objemu do 990 ccm přežívají ve startovním poli MotoGP ještě i "půllitrové" dvoutakty, ale převaha nové techniky je hlavně díky Rossiho "zázračné" Hondě RC 211 stále zřetelnější. Italská hvězda totiž letos našla v devíti startech jen jediného přemožitele, kterým byl navíc jeho stájový kolega Tohru Ukawa z Japonska, a nepochybně míří ke čtvrtému titulu. Zvláštností je, že ten letošní by získal už ve čtvrté kubatuře dosud do 125, 250 a 500 ccm. Ve všech třídách také v Brně vyhrál, takže může svůj otevřený účet hned rozšířit. Brno se těší i na další hvězdy. Na šestinásobného vítěze (4x 250 a 2x 500) Maxe Biaggiho, jehož "litrová" Yamaha, začíná po rozpačitém začátku nabírat obrátky, a třetího z hvězdných Italů Lorise Capirossiho, který ale ještě zůstal věrný dvoutaktům.
</TEXT>
<HEADING>
Waldmann oživí startovní pole
</HEADING>
<TEXT>
Ve dvěstěpadesátkách kraluje další motocyklista z Apeninského poloostrova Marco Melandri, jehož největším soupeřem v souboji o titul je Španěl Fonsi Nieto. Na divokou kartu se ve startovním poli objeví několikanásobný vicemistr světa Ralf Waldmann z Německa. Populární "Waldi" se vrátil na závodní tratě v červnu v Assenu, a i když se musel vypořádat se zraněním při testech, bude jistě oživením "čtvrtlitrů". "Malorážkám" neboli nejslabší kubatuře do 125 ccm vládne Manuel Poggiali, závodící za miniaturní zemičku San Marino. Velice blízko za ním jsou ale Francouz Arnaud Vincent i Španěl Daniel Pedrosa.
Stav MS
</TEXT>
</DOC>
<DOC>
<DOCID>LN-20020822101</DOCID>
<DOCNO>LN-20020822101</DOCNO>
<DATE>08/22/02</DATE>
<TITLE>
Na Velké ceně silničních motocyklů má z domácích závodníků největší naději na solidní výsledek šestnáctiletý Lukáš Pešek
</TITLE>
<TEXT>
Zatím je skoro neznámý, ale experti o něm mluví jako o velké naději. Motocyklovému závodníkovi Lukáši Peškovi (16) se dávají z pětice Čechů největší šance na úspěch při víkendovém střetnutí se světovou špičkou na Masarykově okruhu.
PRAHA - Je mu teprve 16 let, ale o víkendu si při Velké ceně České republiky odbude premiéru v mistrovství světa stopětadvacítek. Prestižní závod pojede díky tomu, že od pořadatelů obdržel divokou kartu. V kuloárech se povídá, že ji měl dostat už loni v patnácti. Letos už o ní ale nebylo nejmenších pochyb.
</TEXT>
<HEADING>
Jezdí na bývalé Hulešově hondě
</HEADING>
<TEXT>
Mladík s dětskou tváří na sebe upozornil hlavně tím, že v Mostě vyhrál červencový závod mistrovství Evropy. Něco podobného se z jeho předchůdců povedlo jen Jaroslavu Hulešovi a Matěji Smržovi. Letos skončil v ME ještě dvakrát třetí a stejné umístění drží i v průběžném pořadí. A teď, ve chvíli, kdy ve stopětadvacítkách nenestoupí Huleš ani J. Smrž, prvně okusí světový šampionát. "Je to příjemný pocit, vystupovat v roli nejrychlejšího domácího jezdce, vše se ale může velice rychle změnit. Ukáže se až v Brně. Záležet bude hlavně na tom, jak pojede motorka," soudí mladičký závodník, který letos jezdí na hondě, kterou jeho tým Kart Centrum odkoupil od italské stáje Matteoni Racing a na níž loni závodil Huleš. "Od brněnského vystoupení neočekávám nic zvláštního, beru ho jako ideální šanci získat zkušenosti. Mám sice pro nadcházející víkend soukromý cíl, ale nechci se o něm šířit, aby se pak mínění neobrátilo proti mně," říká opatrně Pešek. "Na body ale určitě nemyslím. Na členitou brněnskou trať s několika stoupáními nebudu mít dostatečně silný motocykl." Peškova honda by ale měla mít přece jen o něco vyšší výkon, protože pan Matteoni má do Brna přivést nový válec a výfuk, ale i tak zůstává jezdec oběma nohama na zemi.
</TEXT>
<HEADING>
Vzorem je "tvrďák" Capirossi
</HEADING>
<TEXT>
Tempu soupeřových strojů jeho motorka nestačila ani na rovinkách v Mostě, a tak cesta k vítězství vedla přes precizní projíždění technických pasáží. Domácí prostředí prý nesehrálo tak velkou roli, protože Peškovou předností je vedle silné vůle po vítězství i vlastnost, že se po dvou trénincích naučí jakoukoli trať. Lukáš Pešek, který ze současných předních pilotů obdivuje kvůli tvrdému stylu jízdy Itala Lorise Capirossiho, nemá strach z vysokých rychlostí. "To bych nemohl závodit. Zatím jsem neměl žádnou vážnou havárii. Na jaře jsem sice upadl v Itálii, ale byl z toho jen slabý otřes mozku a pohmožděný kotník," konstatuje rodák z Prahy.
</TEXT>
<HEADING>
Úplně první jízda skončila zraněním
</HEADING>
<TEXT>
Cestu do světa motorek měl Lukáš Pešek ulehčenou tím, že vyrůstal v motoristickém prostředí, protože jeho otec byl motokrosař. Poprvé jel sám už ve třech a půl letech na dětské motokrosové motorce, kterou mu postavil táta. Pokus ale nedopadl dobře. "Na to nikdy nezapomenu. Jel jsem po silnici, ale když jsem se chtěl obrátit, skončil jsem ve škarpě, motorka mi spadla na záda a zlomil jsem si obě ruce. Jednu dokonce dvakrát. Kupodivu mě to neodradilo a hned, jak jsem se uzdravil, jsem se za řidítka vrátil," vzpomíná.
</TEXT>
<HEADING>
Láska k fotbalu zůstala
</HEADING>
<TEXT>
Motocyklovou kariéru mohl zastínit ještě fotbal. "Hrál jsem za Háje a dokonce i za výběr Prahy, ale nakonec dostaly motorky přednost. Dodnes si ale rád zakopu," přiznává závodník, který se druhým rokem učí autoelektrikářem. Velkou motocyklovou školu prošel od sedmi do čtrnácti let, kdy úspěšně závodil na minibikách. Doma byl sedmkrát mistrem, vyhrál i německý a rakouský šampionát a největším úspěchem byl evropský titul. Přechod na silnici pak nebyl prý nijak obtížný a letos jezdí mezi dospělými už třetím rokem. Někteří Peškovi soupeři z útlého dětství už přešli do MS stopětadvacítek a v něm by se chtěl už od příští sezony nastálo objevovat ion. Momentálně probíhají jednání o smlouvě s týmem Elit, za který startuje Jakub Smrž. Určitým znamením do budoucnosti může být to, že už nadcházející brněnský závod pojede Pešek částečně v barvách Elitu. "Věřím, že není daleko doba, kdy budu pravidelně nastupovat proti nejlepším jezdcům světa," dodal.
Motocyklovou kariéru mohl zastínit ještě fotbal. "Hrál jsem za Háje a dokonce i za výběr Prahy, ale nakonec dostaly motorky přednost. Dodnes si ale rád zakopu," přiznává závodník, který se druhým rokem učí autoelektrikářem. Velkou motocyklovou školu prošel od sedmi do čtrnácti let, kdy úspěšně závodil na minibikách. Doma byl sedmkrát mistrem, vyhrál i německý a rakouský šampionát a největším úspěchem byl evropský titul. Přechod na silnici pak nebyl prý nijak obtížný a letos jezdí mezi dospělými už třetím rokem. Někteří Peškovi soupeři z útlého dětství už přešli do MS stopětadvacítek a v něm by se chtěl už od příští sezony nastálo objevovat ion. Momentálně probíhají jednání o smlouvě s týmem Elit, za který startuje Jakub Smrž. Určitým znamením do budoucnosti může být to, že už nadcházející brněnský závod pojede Pešek částečně v barvách Elitu. "Věřím, že není daleko doba, kdy budu pravidelně nastupovat proti nejlepším jezdcům světa," dodal.
</TEXT>
</DOC>
<DOC>
<DOCID>LN-20020822102</DOCID>
<DOCNO>LN-20020822102</DOCNO>
<DATE>08/22/02</DATE>
<GEOGRAPHY>PRAHA</GEOGRAPHY>
<TEXT>
Maltský prezident Guido de Marco zrušil kvůli povodním plánovanou cestu do České republiky. Oznámil to mluvčí prezidentské kanceláře Martin Krafl. Prezident středomořského ostrovního státu měl na čtyřdenní soukromou návštěvu Česka přicestovat dnes. Guido de Marco podle Krafla v telefonickém rozhovoru s českým protějškem Václavem Havlem nabídl pomoc lidem postiženým záplavami. Děti ze zasažených lokalit by mohly zdarma pobývat na Maltě. Akce bude organizovat nadace českého prezidentského páru Vize 97.
</TEXT>
</DOC>
<DOC>
<DOCID>LN-20020822103</DOCID>
<DOCNO>LN-20020822103</DOCNO>
<DATE>08/22/02</DATE>
<GEOGRAPHY>KLADNO</GEOGRAPHY>
<TEXT>
Ve středních Čechách zasahovalo už 7000 profesionálních a dobrovolných hasičů z tamních okresů i dalších míst Česka. Poprvé byli v roli vodních záchranářů ve čtvrtek 8. srpna, kdy evakuovali 210 lidí z břehů dolní Vltavy a kempů na Berounce. Po rozsáhlé evakuaci Berounska minulé pondělí a Mělnicka o den později nyní likvidují škody na postižených územích. Využívají k tomu 238 odklízecích mechanismů a bagrů, 539 vysoušečů a 169 čerpadel. Uvedl to krizový štáb kraje.
</TEXT>
</DOC>
<DOC>
<DOCID>LN-20020822104</DOCID>
<DOCNO>LN-20020822104</DOCNO>
<DATE>08/22/02</DATE>
<GEOGRAPHY>HODONÍN</GEOGRAPHY>
<TEXT>
Policie v pondělí na Hodonínsku zadržela a dala do vazby třiatřicetiletého muže, který je podezřelý, že 12 let vyráběl pervitin. Kvůli obavám z odhalení drogu připravoval na odlehlých lesních místech. Vyjížděl do okolí Hodonína, Rohatce a Velké nad Veličkou. Laboratorní zařízení na výrobu drog ukrýval mimo svůj domov. Policejní mluvčí Kamila Janíčková uvedla, že muž pervitin získával chemickou úpravou léků. Za nedovolenou výrobu omamných a psychotropních látek mu hrozí rok až pět let vězení.
</TEXT>
</DOC>
<DOC>
<DOCID>LN-20020822105</DOCID>
<DOCNO>LN-20020822105</DOCNO>
<DATE>08/22/02</DATE>
<GEOGRAPHY>FRANKFURT</GEOGRAPHY>
<TEXT>
Německá telekomunikační skupina Deutsche Telekom vytvořila ve druhém čtvrtletí zisk před úroky, daní a odpisy 3,98 miliardy eur. To je zlepšení proti stejnému období loňského roku, kdy zisk firmy činil 3,6 miliardy eur. V růstu zisku se odráží hlavně zlepšení v mobilních divizích, které mají nižší ztráty než loni. Firma navíc snížila dluh na 64,2 z předchozích 67 miliard eur na konci prvního čtvrtletí. Za první pololetí má ale Deutsche Telekom čistou ztrátu 3,89 miliardy eur proti ztrátě 349 milionů ve stejném období loňského roku, přičemž tržby se zvýšily o 14,6 procenta. Za celý rok by měl být růst tržeb mnohem vyšší, hlavně proto, že Telekom už pocítí zlepšení hospodaření ve svých mobilních odnožích.
</TEXT>
</DOC>
<DOC>
<DOCID>LN-20020822106</DOCID>
<DOCNO>LN-20020822106</DOCNO>
<DATE>08/22/02</DATE>
<TITLE>
Slovenský Volkswagen začíná se sériovou výrobou modelu Touareg. Bratislavský závod německé automobilky v těchto dnech startuje sériovou výrobu nového terénního vozu Touareg. Do pařížského autosalonu, kde chce automobilka nový model představit, musí podnik vyrobit 250 vozů. Bratislavská automobilka bude vyrábět také některé komponenty pro Porsche. Porsche bude vůz následně dokončovat v Lipsku pod názvem Cayenne.
</TITLE>
<TEXT>
SkyEurope v září otevře pravidelnou linku Praha - Poprad. Bratislavská nízkorozpočtová letecká společnost začne od 16. září létat dvakrát týdně z Prahy do slovenského Popradu. Cena za jednosměrnou letenku bez letištních poplatků bude od 990 Kč.
</TEXT>
</DOC>
<DOC>
<DOCID>LN-20020822107</DOCID>
<DOCNO>LN-20020822107</DOCNO>
<DATE>08/22/02</DATE>
<GEOGRAPHY>OPAVA</GEOGRAPHY>
<TEXT>
Hokejisty výběru moravských a slovenských hvězd posílí v dnešním exhibičním utkání proti Jágr týmu také centr Edmontonu Oilers Jiří Dopita. Zápas začne na opavském zimním stadionu v 17.30 a jeho výtěžek poputuje na konta dětských domovů v Melči a v Opavě. "Jirka je posledním novým hráčem v sestavě," řekl tvůrce federálního výběru Alois Hadamczik. Spolu s Dopitou se v mužstvu představí gólman Prusek, obránci Sekeráš, Kubina, Kuba, Chára nebo útočníci Demitra, Bonk, Vůjtek a Hossa.
</TEXT>
</DOC>
<DOC>
<DOCID>LN-20020822108</DOCID>
<DOCNO>LN-20020822108</DOCNO>
<DATE>08/22/02</DATE>
<GEOGRAPHY>PRAHA</GEOGRAPHY>
<TEXT>
Extraligové hokejové kluby pomohou Českým Budějovicím finanční částkou k odstranění škod na rekonstruovaném stadionu, jenž byl výrazně poničen při nedávných záplavách. Všech zbývajících třináct celků nejvyšší soutěže se rozhodlo vzdát se zhruba čtvrtiny svazové dotace za účast hráčů na letošním mistrovství světa ve Švédsku. Na účet Českých Budějovic tak bude převedeno více než 600 tisíc korun.
</TEXT>
</DOC>
<DOC>
<DOCID>LN-20020822109</DOCID>
<DOCNO>LN-20020822109</DOCNO>
<DATE>08/22/02</DATE>
<GEOGRAPHY>PITTSBURGH</GEOGRAPHY>
<TEXT>
Hokejista Mario Lemieux je prý ve skvělé formě. Tvrdí to trenéři, kteří jsou zodpovědní za letní přípravu majitele a kapitána Pittsburghu Penguins. "Zdá se, že je ve stejně dobré kondici, jako když se předloni v prosinci vracel," chválil Lemieuxe jeho terapeut Tom Plasko. Spokojen je i Jay Caufield, který má na starosti Lemieuxovu přípravu na ledě. Podle něj bude kapitánovi Tučňáků stačit jen několik týdnů na bruslích k tomu, aby byl skvěle připravený na kemp, který začne 12. září. Lemieux hrál naposledy za Penguins 27. února, zbytek minulé sezony musel kvůli zranění kyčle vynechat. Nový ročník NHL začne 9. října.
</TEXT>
</DOC>
<DOC>
<DOCID>LN-20020822110</DOCID>
<DOCNO>LN-20020822110</DOCNO>
<DATE>08/22/02</DATE>
<TITLE>
přiznává trenér slovenského národního týmu Ladislav Jurkemik
</TITLE>
<TEXT>
Zvláštní příchuť měl včerejší zápas mezi českou a slovenskou reprezentací pro kouče hostujícího týmu Ladislava Jurkemika. Ten totiž před lety hájil barvy reprezentace společného Československa, s nímž získal mimo jiné titul mistra Evropy v roce 1976. Včerejší duel skončil až po uzávěrce tohoto vydání.
OLOMOUC - "Je to pro mě takové derby. Jako by proti sobě hrálo áčko a béčko," přirovnává Ladislav Jurkemik souboj Čechů se Slováky k souboji městských rivalů. "Bohužel musím uznat, že po rozdělení státu dělá český fotbal na rozdíl od slovenského větší pokroky."
</TEXT>
<HEADING>
Češi jsou prý podobně silní jako Turci
</HEADING>
<TEXT>
Střetnutí se hrálo v Olomouci, kde ale Jurkemik nikdy sám v lize nenastoupil. "Nepamatuji se, že bych tady někdy hrál. Jezdím sem hlavně jako divák, když sleduji v akci slovenské reprezentanty v české lize," tvrdil Jurkemik, který souboj s českým národním týmem přivítal. "Češi jsou podobně silný soupeř jako Turecko, s nímž startujeme za čtrnáct dní kvalifikaci o postup na mistrovství Evropy. Doufám, že i tenhle zápas nám pomůže k tomu, abychom proti Turkům, které ještě hřeje bronz z nedávného mistrovství světa, uspěli," říká. V čem je podle Jurkemika český fotbal dobrý? "Určitě přidal na důrazu, agresivitě a razanci. V tom určitě dominuje, a když se k tomu přidá český rozum, myšlenka a tvořivost, je český tým tak vysoko, jak je," nešetří chválou Jurkemik. "Navíc se čeští hráči dostali do předních evropských klubů a také z toho profituje celý váš fotbal." Kouč slovenské reprezentace je proto rád, že řada slovenských hráčů působí v české nejvyšší soutěži. "Máme v Čechách dva výborné gólmany. Čontofalský z Bohemians byl dokonce zvolen nejlepším cizincem ve vaší lize, tak to snad ukazuje jeho kvality dostatečně. A teď se přidal i Rzeszoto ve Zlíně. Problém ale není v brankářích. Nás trápí teď spíš obrana. Pro tenhle přátelák vypadl Labant a na delší dobu je zraněný Petráš, který byl jasným hráčem základní sestavy," vypráví Jurkemik.
</TEXT>
<HEADING>
Ve federálním týmu by prý měli převahu Češi
</HEADING>
<TEXT>
Kdyby měl sestavit ideální federální československou jedenáctku, bez váhání vyhrkne: "Bylo by tam jednoznačně víc Čechů." Když má do týmu zařadit někoho ze Slováků, také si hned ví rady. "Németh, Karhan, Čontofalský," chrlí jména. "Češi by ale určitě v tomhle výběru měli převahu. V době, kdy jsem hrával já, tam bylo nejdřív víc Slováků, ale postupem času se to vyrovnávalo," vzpomíná kouč slovenské reprezentace. "Česká liga je vážně hodně kvalitní, a protože tu hraje hodně Slováků, jezdím na zápasy k vám, co to jde. Pro naše hráče je angažmá v Čechách jednoznačně přínosem," dodává Jurkemik.
Kdyby měl sestavit ideální federální československou jedenáctku, bez váhání vyhrkne: "Bylo by tam jednoznačně víc Čechů." Když má do týmu zařadit někoho ze Slováků, také si hned ví rady. "Németh, Karhan, Čontofalský," chrlí jména. "Češi by ale určitě v tomhle výběru měli převahu. V době, kdy jsem hrával já, tam bylo nejdřív víc Slováků, ale postupem času se to vyrovnávalo," vzpomíná kouč slovenské reprezentace. "Česká liga je vážně hodně kvalitní, a protože tu hraje hodně Slováků, jezdím na zápasy k vám, co to jde. Pro naše hráče je angažmá v Čechách jednoznačně přínosem," dodává Jurkemik.
</TEXT>
</DOC>
</CZE>