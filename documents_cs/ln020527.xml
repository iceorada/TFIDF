<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020527001</DOCID>
<DOCNO>LN-20020527001</DOCNO>
<DATE>05/27/02</DATE>
<TITLE>
Premiér na jednání vlády řekl, že by schůzka nebyla vhodná
</TITLE>
<TEXT>
O rezignaci údajně uvažoval ministr zahraničí Kavan poté, co musel měnit program blízkovýchodní cesty.
TEL AVIV/PRAHA - Pozdvižení a vlnu dohadů způsobilo zrušení schůzky českého ministra zahraničí Jana Kavana s palestinským předákem Jásirem Arafatem. Měl se s ním setkat v sobotu. Oficiálním důvodem byla Arafatova zaneprázdněnost. Jan Kavan oznámil, že se kvůli tomu, aby návštěva v oblasti byla vyvážená, nesejde ani s izraelským premiérem Arielem Šaronem. Nicméně v neděli s ním přibližně čtyřicet minut jednal. Podle informací LN stojí za tímto dalším blízkovýchodním diplomatickým přehmatem premiér Miloš Zeman. Vše začalo už minulou středu. Tehdy vláda schvalovala Kavanovu blízkovýchodní cestu. Sám ministr však nebyl přítomen, protože byl v té době v jihovýchodní Asii. Odtamtud rovnou letěl do Izraele a na palestinská území. Materiál o cestě byl bez problémů schválen. Poté ale premiér Zeman začal hovořit o tom, že je schůzka Kavan - Arafat nevhodná. "Řekl něco v tom duchu, že by součástí návštěvy nemělo být setkání s Arafatem. Ale nebyl to předmět jednání nebo hlasování," sdělil LN ministr dopravy Jaromír Schling. "Názor pana premiéra, a nejen pana premiéra, na Arafata je všeobecně znám," dodal Schling. "Nemám přesné informace, ale z toho, co vím, byl Kavan postaven před hotovou věc. Premiérův postoj ho prý značně popudil, dokonce uvažoval o rezignaci," řekl LN nejmenovaný vysoce postavený diplomat. "Ne z lásky k Arafatovi, ale protože takový postoj je v rozporu s tím, co prosazuje svět. Ten Arafata sice nemusí vnímat jako posla míru, ale na druhé straně je to v tuto chvíli na palestinské straně jediný člověk, se kterým se dá vážně jednat o míru."
Mluvčí českého kabinetu Libor Rouček včera odmítl Lidovým novinám sdělit jakékoli detaily z jednání vlády, kromě toho, že blízkovýchodní cesta ministra zahraničních věcí Kavana byla schválena. "Co je během jednání, nesdělujeme. Sdělujeme pouze výsledek," řekl LN Libor Rouček s tím, že samozřejmě proběhla i o tomto bodu debata. Co kdo v ní řekl, však není podle mluvčího veřejné. Libor Rouček si myslí, že premiér Zeman ministrovi zahraničí Kavanovi přímo nic nenařizoval, protože se nesetkali. Jan Kavan byl celý minulý týden mimo republiku a Miloš Zeman odjel ve čtvrtek do Bruselu a odtamtud do Trenčína na Slovensko, kde probíhalo jednání visegrádské čtyřky. "Ministr Kavan byl v Indonésii a předseda vlády Zeman byl jinde, takže spolu nehovořili," dodal mluvčí vlády Libor Rouček. Palestinci údajně přijali zmatky v programu na poslední chvíli s roztrpčením. Byť ještě na sobotní tiskové konferenci palestinský ministr zahraničí Nabíl Šás tvrdil, že je to vše způsobeno nabitým Arafatovým programem. "Nic nebylo zrušeno. Pan ministr Kavan dal jasně najevo, že se chce sejít s ministry Izraele a Palestiny, a pan Arafat má dnes důležitou schůzku ohledně reforem. Pan Kavan řekl, že se chce sejít s ministry zahraničí obou stran, a my jsme se tomu přizpůsobili," řekl před nedělním jednáním Kavan Šaron Nabíl Šás.
</TEXT>
<HEADING>
Češi mají protipalestinský postoj
</HEADING>
<TEXT>
Palestinský ministr informací Jásir Abid Rabbú odmítl celou záležitost jakkoli hodnotit. "Bez komentáře," řekl LN s tím, že se k tomu odmítá jakkoli dále vyjadřovat. Jiný vysoký palestinský představitel byl ovšem k České republice velice kritický. "Postoj České republiky je od počátku intifády antipalestinský. Nevidíme důvod, proč bychom měli dělat na Blízkém východě české vládě dobré jméno. Zvláště, když není v České republice vyjasněna situace," prohlásil pro Lidové noviny jeden z nejmenovaných vysokých palestinských představitelů.
</TEXT>
<HEADING>
Kavan chtěl zrušit schůzku s Šaronem
</HEADING>
<TEXT>
Ministr zahraničí se snažil na poslední chvíli zrušit i plánovanou schůzku s izraelským premiérem Arielem Šaronem. Na to ovšem Izraelci nepřistoupili. Ministr Jan Kavan nemohl schůzku jednostranně zrušit kvůli tomu, že by to bylo diplomaticky nevhodné a mohlo by to zkomplikovat naše vztahy s Izraelem. Zároveň to však působí podle diplomatů naprosto nevyrovnaně nejprve schůzka s Palestinci pouze na úrovni ministrů zahraničních věcí a poté v Izraeli s premiérem. To ještě umocňuje roztrpčení, protože Palestinci mají pocit, že s nimi Česko nejedná upřímě. "Lituji, jestliže Palestinci dojdou k závěru, že je naše politika nevyvážená. Od rána se snažím spojit s panem ministrem Nabílem Šásem a doufám, že se mi to podaří vysvětlit. Byl bych velmi nerad, aby palestinské kruhy a české sdělovací prostředky došly k závěru, že jsem tímto způsobem porušil svou zásadu vyvážené politiky," řekl včera odpoledne novinářům ministr zahraničních věcí Jan Kavan.
"Lituji, jestliže Palestinci dojdou k závěru, že je naše politika nevyvážená" ministr zahraničí JAN KAVAN
</TEXT>
</DOC>
<DOC>
<DOCID>LN-20020527002</DOCID>
<DOCNO>LN-20020527002</DOCNO>
<DATE>05/27/02</DATE>
<GEOGRAPHY>TCHAJ-PEJ</GEOGRAPHY>
<TEXT>
Sobotní nehodu Boeingu 747-200 tchajwanských aerolinií CAL, který se zřítil do moře, pravděpodobně nepřežil nikdo z pasažérů ani posádky. Letadlo s 206 cestujícími a 19 členy posádky, které v sobotu letělo z tchajwanské metropole Tchaj-peje do Hongkongu, zachytily radary naposledy 20 minut po vzletu. V letové hladině asi 9100 metrů se rozpadlo na čtyři kusy a definitivně zmizelo z obrazovek. Trosky letounu pak byly nalezeny ve vzdálenosti až osmdesát kilometrů od místa neštěstí. "Něco se muselo pokazit - pilot ani neměl čas vyslat nouzový signál. Je nad tím velký otazník," řekl včera viceprezident CAL. Odborníci uvedli, že příčin rozpadu letadla ve velké výšce může být mnoho - od únavy materiálu přes mechanickou závadu až po explozi. Havarované letadlo bylo posledním svého typu ve vzdušné flotile CAL, které sloužilo pro přepravu osob. Let do Hongkongu měl být po 22 letech služby jeho posledním - od června již bylo pronajato menší společnosti na dopravu zboží.
</TEXT>
</DOC>
<DOC>
<DOCID>LN-20020527003</DOCID>
<DOCNO>LN-20020527003</DOCNO>
<DATE>05/27/02</DATE>
<TITLE>
V červenci 1991 byla v Praze rozpuštěna Varšavská smlouva. V listopadu 2002 dojde tamtéž k historickému happy endu: rozšíření NATO o bývalé nepřátele. NATO získá nové členy a současně ztratí část své vojenské věrohodnosti. Do NATO budou přijaty státy se špatně vyzbrojenými armádami a ty přinesou věno v podobě zvýšení vojenského ohrožení aliance. NATO již dnes funguje jako dvoutřídní společenství: Američané bojují, Evropané moralizují. Evropa sice rudne rozhořčením, ale ve skutečnosti je spokojena s tím, že ji USA zbavují nepříjemné práce. Přes tyto špatné zkušenosti se Spojené státy nebrání rozšíření aliance od Baltského k Černému moři, a dokonce podporují snahy o zapojení Ruska do rady dvaceti. Budoucnost ukáže, co tato americká bohorovnost znamená: totiž že Washington NATO fakticky odepsal.
</TITLE>
<TEXT>
Historická symbolika pražského summitu se tak stává poněkud hrozivou. Jedenáct let po rozpuštění Varšavské smlouvy by mohl být v našem hlavním městě učiněn rozhodující krok od akceschopného vojenského spolku k amorfnímu paktu o neútočení. Zatímco pro pobaltské státy by to byla změna k lepšímu, pro nás by to znamenalo nepochybnou ztrátu. Leží-li nám naše bezpečnost opravdu na srdci, musíme připustit, že tam, kde NATO ustupuje do pozadí, zeje bezpečnostně politická mezera. Čím ji vyplnit? Obvyklá odpověď zní: přece společnou evropskou bezpečnostní politikou. Jak vyplnit bezpečnostní mezeru? Pravda, evropští státníci i nadále okouzlují sami sebe zaklínadly o společné budoucnosti kontinentu. Jenomže EU je seskupením, s jehož principy všichni souhlasí, ale nikdo se s nimi neztotožňuje do té míry, aby jim dal přednost před vlastními národními zájmy.
</TEXT>
<HEADING>
Úspornost a efektivnost především
</HEADING>
<TEXT>
Evropané mají dohromady dva miliony vojáků a jen velmi obtížně našli čtyřicet tisíc mužů (a žen) pro pořádkové akce na Balkáně. Bezpečnostněpolitická mocenská projekce Evropské unie neexistuje, a kdo ví, bude-li kdy funkční. Evropané jsou zatím jednotní především ve snaze snižovat obranné rozpočty. Je proto více než nejisté, v jaké míře by byli západoevropští spojenci schopni (a nakonec i ochotni) se pro nás angažovat v případě nouze. Co zbývá? Vznikající bezpečnostní mezera je příliš velká na to, aby ji mohlo vyplnit úsilí desetimilionového národa. Teoreticky myslitelné zvýšení našich zbrojních výdajů by bylo financovatelné pouze na úkor tempa hospodářského vývoje, což by bezprostředně ohrozilo hospodářskou a politickou stabilitu země. Budování univerzální armády není přiměřené ani našim bezpečnostněpolitickým potřebám, ani hospodářským možnostem ČR. Diskuse o bezpečnostní politice by naopak měla probíhat na základě debat o její úspornosti a efektivnosti. A to s cílem přestrukturovat část armády do pořádkových jednotek, zříci se ofenzivních zbraní (letectvo, tanky) s perspektivou "nákupu" bezpečnosti u lépe vybavených spojenců. Byl to právě generální tajemník NATO G. Robertson, kdo před dvěma týdny prohlásil: "Nejde o to, aby každý člen NATO disponoval všemi vojenskými možnostmi." Důvodů přemýšlet o obraně je nesporně dostatek. V krizovém oblouku mezi Alžírskem a Pákistánem mohou vzplanout lokální války, jejichž důsledky by nás mohly ohrozit. Současná harmonie mezi Moskvou a Západem se vztahuje na jediné opravdu společné téma: boj proti terorismu. Rusko však zůstane zaostalou a přesto mocensky mimořádně ambiciózní zemí. V budoucnu lze očekávat konflikty v souvislosti s kontrolou surovinových a přírodních zdrojů. Snadná dostupnost biologických a chemických zbraní znamená, že skupina, nebo i jedinec, může představovat smrtelné nebezpečí pro statisíce. Realistická bezpečnostní politika by se měla stát nepřetržitou snahou o optimalizaci odpovědí na vznikající ohrožení. Šance na úspěch v této nekonečné zabezpečovací spirále stoupá, dosáhneme-li co nejužší spolupráce s jedinou vojensky opravdu akceschopnou mocností - se Spojenými státy. Úhelným kamenem této spolupráce a hmatatelným příspěvkem k vyplnění bezpečnostní mezery pro naši republiku by se mohla stát americká vojenská základna na českém území.
</TEXT>
<HEADING>
O námitky nebude nouze
</HEADING>
<TEXT>
Je to šok? Když se zhluboka nadechneme a začneme znovu chladně uvažovat, rýsuje se následující obraz: základna by mohla být umístěna ve východní části země, mohla by dokonce představovat jakýsi československo-americký projekt (případně i na slovenském území). Přínos americké vojenské přítomnosti by se neměl omezovat jen na vojenský a psychologický rozměr; stejně hodnotný by mohl být i pro náš ekonomický rozvoj (zvýšení bezpečnosti zahraničního kapitálu a příliv investic). Politickou průchodnost celého projektu by usnadnil následující fakt: americká přítomnost vyváží stoupající vliv Německa, který zneklidňuje mnoho našich občanů. Dříve nebo později budeme muset tento problém řešit, přičemž máme na vybranou pouze mezi silnějším příklonem k Moskvě, nebo k Washingtonu. Vůči NATO a EU by tento projekt doložil naši ochotu podílet se na nákladech obrany kontinentu (burden sharing). A USA by tak mohly získat geostrategicky optimálně umístěnou bázi pro kontrolní, průzkumné a obranné účely proti raketovému a jinému ohrožení z Blízkého východu. O námitky a kritiku projektu jistě nebude nouze. Ale poukazy na to, co všechno nejde a co jsme dosud dělali úplně jinak, nenahradí účinnou politiku. Ano, Američané jsou dnes v Maďarsku. Ve skutečnosti tam ale mají jen letiště a sklady. Socialisté čerstvě u moci a bující maďarský nacionalismus - to může našemu cíli jen prospět. "A třeba Američané vůbec nechtějí?" Možné to je, ale jak známo, za dotaz se neplatí.
Je to šok? Když se zhluboka nadechneme a začneme znovu chladně uvažovat, rýsuje se následující obraz: základna by mohla být umístěna ve východní části země, mohla by dokonce představovat jakýsi československo-americký projekt (případně i na slovenském území). Přínos americké vojenské přítomnosti by se neměl omezovat jen na vojenský a psychologický rozměr; stejně hodnotný by mohl být i pro náš ekonomický rozvoj (zvýšení bezpečnosti zahraničního kapitálu a příliv investic). Politickou průchodnost celého projektu by usnadnil následující fakt: americká přítomnost vyváží stoupající vliv Německa, který zneklidňuje mnoho našich občanů. Dříve nebo později budeme muset tento problém řešit, přičemž máme na vybranou pouze mezi silnějším příklonem k Moskvě, nebo k Washingtonu. Vůči NATO a EU by tento projekt doložil naši ochotu podílet se na nákladech obrany kontinentu (burden sharing). A USA by tak mohly získat geostrategicky optimálně umístěnou bázi pro kontrolní, průzkumné a obranné účely proti raketovému a jinému ohrožení z Blízkého východu. O námitky a kritiku projektu jistě nebude nouze. Ale poukazy na to, co všechno nejde a co jsme dosud dělali úplně jinak, nenahradí účinnou politiku. Ano, Američané jsou dnes v Maďarsku. Ve skutečnosti tam ale mají jen letiště a sklady. Socialisté čerstvě u moci a bující maďarský nacionalismus - to může našemu cíli jen prospět. "A třeba Američané vůbec nechtějí?" Možné to je, ale jak známo, za dotaz se neplatí.
</TEXT>
</DOC>
<DOC>
<DOCID>LN-20020527004</DOCID>
<DOCNO>LN-20020527004</DOCNO>
<DATE>05/27/02</DATE>
<GEOGRAPHY>PRAHA</GEOGRAPHY>
<TEXT>
Ve stejné době, kdy ředitel TV Nova Vladimír Železný promlouvá k národu v pořadu Volejte řediteli, bude jeho syn Jakub uvádět diskusní pořad na konkurenční televizi. Železný mladší, v současné době moderátor Českého rozhlasu 1 Radiožurnálu, bude uvádět politickou debatu v České televizi. Pořad, který začne ČT 1 vysílat začátkem září, zatím nemá název. Vedení televize však ví jistě, že začínat bude právě v sobotu v poledne. "Ano, nabídku jsem dostal a vážně o ní uvažuji. S vedením ČT jsme měli několik jednání," potvrdil Jakub Železný. Pořady na obou televizích nebudou mít jen pokrevně spřízněné moderátory, ale Česká televize chce údajně převzít i diskusní formát TV Nova, tedy jeden moderátor a dva hosté. Komerční stanice tento formát uplatňuje v pořadu Sedmička, který moderuje Jana Bobošíková. Podoba politického diskusního pořadu Naostro v České televizi je v současné době "jeden na jednoho" s přímými vstupy dalších účastníků. Moderátor Milan Šíma však v srpnu z televize odchází. Tento diskusní pořad m á dlouhodobě velmi nízkou sledovanost.
</TEXT>
</DOC>
<DOC>
<DOCID>LN-20020527005</DOCID>
<DOCNO>LN-20020527005</DOCNO>
<DATE>05/27/02</DATE>
<TEXT>
Včera skončil ve francouzském Cannes 55. ročník mezinárodního filmového festivalu. Zlatou palmu, hlavní cenu festivalu, získal francouzský režisér polského původu Roman Polanski (na snímku s herečkou Emmanuelle Seignerovou) za film "Le Pianiste" (Pianista). Cenu pro nejlepší herce získali Finka Kati Outinenová za výkon ve filmu Muž bez minulosti a Belgičan Olivier Gourmet za roli ve filmu Syn.
</TEXT>
</DOC>
<DOC>
<DOCID>LN-20020527006</DOCID>
<DOCNO>LN-20020527006</DOCNO>
<DATE>05/27/02</DATE>
<TEXT>
Česká zahraniční politika se až donedávna vyznačovala jistým souladem s Evropskou unií. Ministr zahraničí Jan Kavan i premiér Miloš Zeman si vždy zakládali na tom, že v Evropě mají přátele, s nimiž si v politickém názoru na dění ve světě rozumějí, blízkovýchodní konflikt z toho nevyjímaje. Jedenácté září ale udělalo z českého premiéra nadšeného bijce teroristů a soulad s Evropou se začal bortit. Vrcholem bylo Zemanovo doporučení odsunu Palestinců a přirovnání Arafata k Hitlerovi. Mezinárodní skandál pracně hasil Jan Kavan, který musel všude vysvětlovat, že na naší vstřícné mírové linii se nic nemění. Ironií osudu se ale nakonec z Kavana-hasiče stal původce nového skandálu. Skutečnost, že se během své diplomatické cesty sešel jen se Šaronem, a Arafata cíleně vynechal, nelze nazvat jinak. Je ovšem pravda, že Kavan byl proti takovému řešení a schůzku s palestinským vůdcem odmítl z příkazu svého vládního šéfa, který se rozhodl Arafata ignorovat. Pak je ale namístě otázka, kdo vlastně řídí českou zahraniční politiku. Pokud Miloš Zeman, měl by se nedobrovolný skandalista Kavan poohlédnout po jiné práci. I demise pár týdnů před volbami mají svůj morální smysl.
</TEXT>
</DOC>
<DOC>
<DOCID>LN-20020527007</DOCID>
<DOCNO>LN-20020527007</DOCNO>
<DATE>05/27/02</DATE>
<TITLE>
Průzkum: Mladé české doktory láká do Evropské unie vidina vyšších výdělků
</TITLE>
<GEOGRAPHY>PRAHA</GEOGRAPHY>
<TEXT>
České zdravotnictví by se mělo po vstupu do Evropské unie připravit na masivní odliv lékařů do zahraničí. V sociologickém průzkumu agentury INRES-SONES, provedeném na reprezentativním vzorku 1109 lékařů, jich možnost odchodu do ciziny připustila téměř čtvrtina. Největší chuť odstěhovat se za prací do některého ze států EU projevili mladí lékaři do 34 let, převážně specialisté zaměstnaní ve státních a veřejných nemocnicích. V západní Evropě jim totiž mohou nabídnout výrazně lepší platy. "Nejsilnější fluktuační tendence zjistil průzkum u chirurgů. Naopak soukromí lékaři a lékaři zaměstnaní v soukromém sektoru o odchodu z Česka v takové míře neuvažují," řekl k výsledkům sociolog Petr Sadílek z INRES-SONES. Začínajícím lékařům Česko nedává valné perspektivy. Nemají téměř možnost otevřít si vlastní praxi, protože zdravotní pojišťovny vznik nových ordinací přísně regulují a zákony neumožňují koupit si už zavedené od končících kolegů. "Mladý lékař má jen malou šanci se ekonomicky vyrovnat svým vrstevníkům působícím například v bankovnictví, v oblasti výpočetní techniky či u právních firem," připomněl Sadílek. "Je proto logické, že před perspektivou špatně placeného místa v některém zdravotnickém zařízení dá přednost odchodu do zahraničí." Podle Sadílka by se měl stát začít sociálním postavením mladých lékařů vážně zabývat. "Pokud vláda nezačne problém včas řešit, hrozí po vstupu Česka do unie reálný nedostatek lékařů. V některých regionech ho pociťují už dnes," podotkl.
Ministerstvo zdravotnictví ale nechávají podobné úvahy v klidu. "Počkejme, až v Evropské unii skutečně budeme," zareagoval na zjištěná čísla mluvčí resortu Otakar Černý. Výsledkům sociologických průzkumů prý Černý nevěří, neboť se už v minulosti několikrát ukázaly liché. "Mladí lékaři by se měli hlavně zabývat tím, jak si zvýšit svou kvalifikaci. Jen tak někoho v západní Evropě určitě brát nebudou," dodal Černý. Opačného názoru než mluvčí ministerstva jsou představitelé odborů i lékařů. Předseda Odborového svazu zdravotnictví a sociální péče Jiří Schlanger a předseda Lékařského odborového klubu Milan Kubek se shodli, že po vstupu do EU může české zdravotnictví skutečně přijít o nezanedbatelné množství odborníků. "Musíme počítat s tím, že především mladí vzdělaní lidé půjdou nabírat zkušenosti do světa. Tak tomu v minulosti s výjimkou éry komunismu vždy bylo. Ve svobodných zemích je to normální," konstatoval Schlanger. Předseda zdravotnických odborů ale nevěří, že by najednou odešla celá čtvrtina lékařů. Očekává spíš, že půjde o trend rozložený v delším časovém horizontu. "Domnívám se, že odjíždět budou spíš za krátkodobým výdělkem. Za dva, tři roky si vydělají dost peněz, pak se vrátí zpět a usadí se," usoudil Schlanger. Poukázal na příklad zdravotních sester z německého pohraničí.
</TEXT>
<HEADING>
Lékaře láká Německo, Rakousko a Británie
</HEADING>
<TEXT>
Přesto by se podle jeho názoru mělo ministerstvo i vedení zdravotnických zařízení personalistikou více zabývat a motivovat mladé lidi, aby se jim vyplatilo zůstat. Milan Kubek naproti tomu varoval, že procento odcházejících mladých lékařů může být ještě o něco vyšší. Vychází přitom z obdobného průzkumu, který před rokem mezi lékaři této věkové kategorie v některých kandidátských zemích provedlo francouzské ministerstvo práce. "Vyšlo jim, že o odchodu za hranice uvažuje asi polovina dotázaných. Jako cílové země nejčastěji uváděli Německo, Rakousko a Velkou Británii," připomněl. Kubek si myslí, že získat místo v některé státní či veřejné nemocnici v západní Evropě nebude pro české lékaře velký problém. "Ta místa jsou. Naši lékaři by neměli mít problém s uznáváním diplomů a až na výjimky v určitých oborech ani kvalifikace," podotkl. Podle Kubka by se stát měl začít zlepšováním podmínek pro mladé lékaře zabývat co nejrychleji. Nelze totiž počítat s tím, že by pro tento obor platilo přechodné období s omezeným vstupem na evropský trh práce. "To se bude týkat především manuálních pracovníků," uvedl Kubek.
Budou se lékaři ucházet o práci v EU?
neuvažuje o tom 62,6 % uvažuje o tom 20,2 % rozhodně ANO 3,6 % neví 13,6 %
Zdroj INRES-SONES
</TEXT>
</DOC>
<DOC>
<DOCID>LN-20020527008</DOCID>
<DOCNO>LN-20020527008</DOCNO>
<DATE>05/27/02</DATE>
<TITLE>
volební preference 26. 5.
</TITLE>
<TEXT>
ODS 25,4 % + ČSSD 19,9 % -
Koalice 16,8 % + KSČM 13,9 % -
Strana zelených 2,8 % + Republikáni Miroslava Sládka 1,5 % -
18 dní do voleb
Exkluzivní každodenní průzkum agentury STEM pro LN Šipky (+,-) určují pohyb preferencí proti předchozímu dni
</TEXT>
</DOC>
<DOC>
<DOCID>LN-20020527009</DOCID>
<DOCNO>LN-20020527009</DOCNO>
<DATE>05/27/02</DATE>
<GEOGRAPHY>BRNO</GEOGRAPHY>
<TEXT>
Policie v Brně i nadále ve zvýšené míře dohlíží na vybrané objekty, poté co ve čtvrtek anonym pohrozil útokem na výškové budovy ve městě. Počet pěších a motorizovaných hlídek razantně nevzrostl, byla však upravena podoba jejich služby. "Na dopadení autora zprávy pracují kriminalisté," řekl včera policejní mluvčí Mojmír Popp. Zvýšenou pohotovost vzdušných sil kvůli anonymní hrozbě zrušila armáda již v sobotu odpoledne. Podle Poppa zatím nic nenasvědčuje tomu, že varování před teroristickým útokem bylo myšleno vážně. "Zřejmě půjde o anonym z celé řady podobných na jiné instituce, bohužel, ,obohacený' o útok ze vzduchu," uvedl mluvčí. Terčem útoku se měl stát komplex tří výškových budov Chepos v Šumavské ulici v Brně-Žabovřeskách, v nichž sídlí řada firem a pracuje zhruba 2500 lidí. Policisté již několikrát zopakovali, že textová zpráva o možném útoku, odeslaná na jedno z obvodních oddělení ve městě, byla velmi nezdařilým žertem. Pachateli hrozí obvinění z šíření poplašné zprávy a od soudu pokuta, případně až tři roky vězení. Anonym se podle policistů zřejmě inspiroval loňskými zářijovými útoky na New York.
</TEXT>
</DOC>
<DOC>
<DOCID>LN-20020527010</DOCID>
<DOCNO>LN-20020527010</DOCNO>
<DATE>05/27/02</DATE>
<GEOGRAPHY>PRAHA</GEOGRAPHY>
<TEXT>
O 1803 pracovních míst navíc chce vládu ve středu požádat ministr vnitra Stanislav Gross. Z toho 1580 nových lidí by nastoupilo do služebního poměru, tedy například jako policisté nebo hasiči, občanských zaměstnanců chce Gross 223. Zvýšení počtu pracovních míst přijde státní rozpočet příští rok na 635 milionů korun, řekl Jiří Hájek z tiskového oddělení ministerstva vnitra. Ministerstvo samo chce navíc 72 zaměstnanců, další složky úřadu, například archivy, by podle Grosse potřebovaly 13 nových lidí. Policie by potřebovala zvýšení početních stavů zejména pro ochrannou službu a pro službu pořádkové policie, více lidí by uvítala také cizinecká a pohraniční policie.
</TEXT>
</DOC>
<DOC>
<DOCID>LN-20020527011</DOCID>
<DOCNO>LN-20020527011</DOCNO>
<DATE>05/27/02</DATE>
<GEOGRAPHY>PRAHA</GEOGRAPHY>
<TEXT>
Zhruba 500 lidí, tedy méně než očekávali organizátoři i policie, se v sobotu v Brně zúčastnilo čtvrté pouliční slavnosti. Cílem street party bylo především upozornit na neřešené dopravní problémy ve městě. Demonstrující proto prošli po malém městském okruhu směrem do centra a zhruba na tři hodiny zablokovali dopravu. Akce, na niž dohlížely stovky policistů, se obešla bez incidentů. Účastníci street party kritizovali zejména rušení přechodů pro chodce na území Brna, kterých má jen do konce srpna zmizet 49. Pochodovali z Nových sadů přes Koliště na Moravské náměstí. Na čtyřproudové silnici Koliště, kudy denně projíždí až 60 tisíc aut, udělali zastávku a uspořádali hudební produkci a sportovní klání. Po dobu demonstrace policisté a strážníci úplně odklonili dopravu z trasy pochodu. K případnému zásahu byli připraveni i policisté se psy a těžkooděnci.
</TEXT>
</DOC>
<DOC>
<DOCID>LN-20020527012</DOCID>
<DOCNO>LN-20020527012</DOCNO>
<DATE>05/27/02</DATE>
<GEOGRAPHY>TÁBOR</GEOGRAPHY>
<TEXT>
Policie včera dopoledne uzavřela obchvat Tábora od obce Stoklasná Lhota po Čekanice, protože na vozovku vytekla nafta, zřejmě z proražené nádrže nákladního automobilu. Doprava byla obnovena odpoledne. Podle policie vytekla na vozovku nafta zřejmě z proražené nebo prorezavělé nádrže nákladního automobilu. Hasiči společně s technickými službami odstraňovali naftu z přibližně kilometrového úseku nového obchvatu města. U Stoklasné Lhoty se od února staví čtyřkilometrový úsek dálnice D 3, která spojí Prahu s Českými Budějovicemi.
</TEXT>
</DOC>
<DOC>
<DOCID>LN-20020527013</DOCID>
<DOCNO>LN-20020527013</DOCNO>
<DATE>05/27/02</DATE>
<TEXT>
ČESKÁ TŘEBOVÁ - Sedmiletou Marcelu Ferkovou z České Třebové našla policie včera večer mrtvou. Holčička zmizela v pátek v poledne. "Dívka se stala obětí násilného trestného činu," řekla mluvčí policie v Ústí nad Orlicí Eva Sichrová. Tělo děvčátka pátrači nalezli za městem. Dívka byla naposledy spatřena ve společnosti čtyřiatřicetiletého přítele své babičky. "Muž ji měl vyzvednout před její základní školou. Spolu šli do cukrárny. Od té chvíle dívku nikdo neviděl," řekla Sichrová. Dodala, že policie muže z České Třebové, který byl už dříve trestán pro majetkové delikty, již v sobotu zadržela pro podezření z únosu. "Tvrdí ale, že dívku v cukrárně opustil a od té chvíle o ní nic neví," řekla Sichrová. Přestože mužova výpověď nevedla k posunu ve vyšetřování, zůstal zatím v policejní cele. O víkendu dívku hledalo několik desítek pátračů. "Kromě policistů i hasiči a kynologové se psy a zhruba stovka dívčiných známých a příbuzných," konstatovala mluvčí. Policisté se soustředili zejména na střed města a blízké okolí. "Ve městě jsme pročesali všechny sklepy a kůlny. Hasiči prohledali i koryto řeky," informovala včera odpoledne Sichrová. Obvykle se po ztrátě dítěte přihlásí mnoho svědků, tentokrát však žádný. A to přesto, že jsme její pohřešování vyhlásili po městě tlampači," dodala. Mluvčí tvrdila, že má policie několik vyšetřovacích verzí, jak se mohla dívka ztratit. Jednou z nich je možnost, že ji na neznámé místo odvlekl bývalý přítel její babičky. "Zatím jde jen o pracovní verze. Jelikož rodina holčičky bydlí v Semanínské ulici na okraji České Třebové a Marcela Ferková do základní školy dojížděla městskou dopravou, je možné i to, že odjela autobusem a ztratila se až poté," prozradila další z verzí Sichrová. Policie během včerejšího dne nenasadila policejní vrtulník s termovizí, který v létě loňského roku pomáhal hledat tělo pětileté Terezy Čermákové z Kladna. "Patříme k hustě osídlené oblasti, jsou tu jiné podmínky než tehdy na Kladensku," vysvětlila mluvčí Sichrová.
</TEXT>
</DOC>
<DOC>
<DOCID>LN-20020527014</DOCID>
<DOCNO>LN-20020527014</DOCNO>
<DATE>05/27/02</DATE>
<TEXT>
TEL AVIV - Ministr zahraničí Jan Kavan se včera setkal s izraelským premiérem Arielem Šaronem a ministrem zahraničí Šimonem Peresem. V sobotu se Kavan v Ramalláhu sešel s palestinským ministrem pro mezinárodní spolupráci Nabílem Šásem. Plánované setkání s předsedou Jásirem Arafatem se neuskutečnilo. V rozhovoru pro LN ministr zahraničí Kavan zdůraznil, že Česko i nadále podporuje mírové řešení izraelskopalestinského konfliktu. Podle Kavana jej nelze vyřešit vojenskými prostředky. Praha jednoznačně odsuzuje teroristické akce a každé jiné projevy násilí, jejichž obětí jsou ženy, děti a nevinní civilisté. "Tyto činy je třeba nejen odsoudit, ale také podniknout patřičné kroky, aby bylo jasno, že těmito prostředky nelze dosáhnout žádných politických cílů," řekl český ministr zahraničí. Přesto, že se Kavan s Arafatem nesešel, zdůrazňoval, že Česko uznává Arafata jako legitimního představitele palestinského lidu, s nímž je třeba jednat, a věří, že Arafat vrátí Palestince k jednacímu stolu. Kavan ujistil, že ČR nebude podporovat rezoluce výhradně propalestinské či proizraelské, protože řešení konfliktu musí být kompromisem a musí zahrnovat zájmy obou stran. Šás ocenil konzistentnost české politiky. S palestinskou stranou o únorovém výroku premiéra Zemana ministr zahraničí údajně nejednal. Ten tehdy přirovnal Arafata k Adolfu Hitlerovi. Nicméně pro LN Kavan řekl, že čeští představitelé - a osobně i on sám - to považuje za nedorozumění. Tento výrok se u některých arabských kruhů setkal s projevy nevole a zkomplikoval vztahy ČR s některými arabskými zeměmi.
</TEXT>
</DOC>
<DOC>
<DOCID>LN-20020527015</DOCID>
<DOCNO>LN-20020527015</DOCNO>
<DATE>05/27/02</DATE>
<TITLE>
Společná vláda ODS a ČSSD? Představitelé obou stran se už nezdráhají o tomto scénáři hovořit.
</TITLE>
<GEOGRAPHY>PRAHA</GEOGRAPHY>
<TEXT>
Čím dál zřetelněji se rýsuje, že by po volbách mohla vládnout velká koalice ODS a ČSSD. Ministr financí Jiří Rusnok se přiřadil k těm, kteří o této variantě otevřeně hovoří. Vztah ODS - ČSSD prodělal za poslední léta velkou změnu: od nesmiřitelných rivalů přes spojenectví podložené opoziční smlouvou až po předvolební námluvy, které by mohly skončit sestavením společného kabinetu. "Nedomnívám se, že by taková koalice byla tragédií," prohlásil včera Rusnok v televizi Nova. Rusnok navíc považuje vládní tandem ODS - ČSSD za nejlepší řešení pro zemi. A důvod? Sociální demokracie má sice svým programem blíže k lidovcům, ale Česko podle něj napříště potřebuje silnou a stabilní vládu. A taková s Koalicí prý není možná. "Před námi bude několik těžkých úkolů, které budou potřebovat výraznou politickou podporu. Ptám se, jestli spojenectví 102 nebo 103 hlasů s tak nejistým partnerem může znamenat jistotu pro tuto zemi," řekl Rusnok, lídr kandidátky ČSSD Královéhradeckého kraje. Průzkumy veřejného mínění zatím skutečně nenaznačují, že by sociální demokraté a Koalice dokázali ve volbách získat ve sněmovně o mnoho více křesel. Naopak - jisté je, že občanští a sociální demokraté dají dohromady pohodlnou většinu.
</TEXT>
<HEADING>
Máme takové signály
</HEADING>
<TEXT>
Počet zastánců velké koalice zvolna stoupá. A zvolna také přibývá těch, kdo o ní otevřeně mluví. "Je nová situace a při vší kritičnosti k vládě sociální demokracie i ona je ve hře jako koaliční partner," nechal se už dříve slyšet šéf ODS Václav Klaus. Zástupci obou velkých stran Koalici považují za účelový slepenec, jehož další vývoj je obtížně odhadnutelný. Naopak představitelé Koalice opakují, že mají o připravované velké koalici předem signály. "Pokud dostanou hlasy ČSSD a ODS, tak tady změní systém a výsledek bude, že se v příštích volbách budou pouze potvrzovat ve funkcích lidé, kteří tam jsou dnes," řekl předseda lidovců Cyril Svoboda. V Koalici nevidí vládního partnera ani šéf sociálních demokratů Vladimír Špidla. "Vůči ní se nelze vymezit, protože to je něco, co vůbec neexistuje," řekl. Špidla nepopírá, že nejblíže má k lidovcům, ale nezavrhuje ani ODS, byť prohlásil, že on sám by do jedné vlády s Václavem Klausem nevstoupil. A zároveň šéf sociálních demokratů připustil: část lidí v ČSSD dohodu s ODS preferuje. "Není to nějaká pevně ohraničená skupina. V debatě, která u nás probíhá, se objevují i nejpřekvapivější úvahy - a zvážit se musejí všechny. Teď to ale není nic víc než intelektuální cvičení."
Počet zastánců velké koalice zvolna stoupá. A zvolna také přibývá těch, kdo o ní otevřeně mluví. "Je nová situace a při vší kritičnosti k vládě sociální demokracie i ona je ve hře jako koaliční partner," nechal se už dříve slyšet šéf ODS Václav Klaus. Zástupci obou velkých stran Koalici považují za účelový slepenec, jehož další vývoj je obtížně odhadnutelný. Naopak představitelé Koalice opakují, že mají o připravované velké koalici předem signály. "Pokud dostanou hlasy ČSSD a ODS, tak tady změní systém a výsledek bude, že se v příštích volbách budou pouze potvrzovat ve funkcích lidé, kteří tam jsou dnes," řekl předseda lidovců Cyril Svoboda. V Koalici nevidí vládního partnera ani šéf sociálních demokratů Vladimír Špidla. "Vůči ní se nelze vymezit, protože to je něco, co vůbec neexistuje," řekl. Špidla nepopírá, že nejblíže má k lidovcům, ale nezavrhuje ani ODS, byť prohlásil, že on sám by do jedné vlády s Václavem Klausem nevstoupil. A zároveň šéf sociálních demokratů připustil: část lidí v ČSSD dohodu s ODS preferuje. "Není to nějaká pevně ohraničená skupina. V debatě, která u nás probíhá, se objevují i nejpřekvapivější úvahy - a zvážit se musejí všechny. Teď to ale není nic víc než intelektuální cvičení."
</TEXT>
</DOC>
<DOC>
<DOCID>LN-20020527016</DOCID>
<DOCNO>LN-20020527016</DOCNO>
<DATE>05/27/02</DATE>
<TITLE>
VOLBY KRÁTCE
</TITLE>
<GEOGRAPHY>PRAHA</GEOGRAPHY>
<TEXT>
Volby do Poslanecké sněmovny by nyní vyhrála ODS se ziskem 25,4 % hlasů. Vyplývá to z aktuálního průzkumu agentury STEM pro LN. Na druhém místě by byla s odstupem 5,5 % sociální demokracie. Vzhledem k průzkumu, který LN zveřejnily v sobotu, ČSSD ztratila více než dvě procenta. Třetí místo si udržuje Koalice, které by nyní dalo hlas 16,8 % oprávněných voličů. Do sněmovny by se dostali i komunisté se ziskem 13,9 % hlasů. Také rozdíl těchto dvou uskupení se od posledního výzkumu zvýšil. Žádná jiná politická strana by se do sněmovny nedostala. Nejblíže pětiprocentní hranici nutné pro vstup je s téměř třemi procenty Strana zelených. Nárok na státní příspěvek by měli Republikáni Miroslava Sládka a Strana za životní jistoty. K volbám je rozhodnuto jít 77 procent voličů. Agentura STEM se ve dnech 24. a 25. 5. dotazovala téměř 1200 respondentů.
Aktuální volební preference
</TEXT>
</DOC>
<DOC>
<DOCID>LN-20020527017</DOCID>
<DOCNO>LN-20020527017</DOCNO>
<DATE>05/27/02</DATE>
<TITLE>
Megaparty v Liberci
</TITLE>
<TEXT>
ČSSD v sobotu uspořádala v Liberci další ze svých megaparty. Jejich organizátorem je agentura GoJa Františka Janečka - přítele Stanislava Grosse. Ten byl jednou z politických celebrit, které přijely. Na akci byl i šéf ČSSD Vladimír Špidla. Část akce moderovala modelka Iva Kubelková, která se soustředila především na Grosse. Velice zábavná jí například připadala skutečnost, že se ministrova žena jmenuje Šárka. Kubelková se pochlubila, že ona ztvárňuje roli Šárky v Dívčí válce, a zeptala se, jaký je Grossův vztah s manželkou. Ministr vnitra odpověděl: "Žiju s pocitem, že mám ve vztahu navrch, realita je však jiná."
Foto LN - David Port
</TEXT>
<HEADING>
Vlakem po Mladé Boleslavi
</HEADING>
<TEXT>
Na cestu historickým parním vlakem z Mladé Boleslavi do Mladé Boleslavi se v sobotu vydal předseda ODS Václav Klaus. Přejel z hlavního nádraží na městské nádraží, na kterém podepisoval svou novou knihu s názvem "Proč jdu znovu do toho". V centru města se potom zúčastnil i veřejné pěvecké soutěže.
Foto LN - Hynek Glos
</TEXT>
</DOC>
<DOC>
<DOCID>LN-20020527018</DOCID>
<DOCNO>LN-20020527018</DOCNO>
<DATE>05/27/02</DATE>
<TITLE>
PRAHA - Chceme záruky, že Benešovy dekrety budou platit i po vstupu země do Evropské unie. Není to další prohlášení předsedy ODS Václava Klause, ale slova sociálnědemokratického ministra financí Jiřího Rusnoka. Je to vůbec poprvé, kdy představitel ČSSD žádá po EU, aby slíbila, že po vstupu Česka budou poválečné dekrety platit dál a nebudou se měnit ani majetkové poměry. "Pokud by náš vstup byl spojen s nějakým zpochybňováním výsledků 2. světové války, tak pak si myslím, že to je problém tak velký, že bych váhal, zda do takového společenství vstoupit," prohlásil včera Rusnok v diskusním pořadu TV Nova Sedmička. Výrok Jiřího Rusnoka je reakcí na sjezd Sudetoněmeckého krajanského sdružení. který se konal minulý týden. Horký kandidát na křeslo německého kancléře a bavorský premiér Edmund Stoiber v Norimberku prohlásil, že země, která trvá na dekretech, nemá v Evropě co dělat. To přimělo Rusnoka změnit názor a o nějaké záruce uvažovat. "Ještě před několika měsíci jsem si myslel, že je to nadbytečné, teď tu jistotu trochu ztrácím," řekl včera Rusnok. Slova ministra financí jsou v rozporu s postojem ministerstva zahraničí. Jeho mluvčí Aleš Pospíšil odmítl, že by takový požadavek vládě doporučilo. "Někteří politici s tímto požadavkem přišli, ale nedokážu si představit, že by česká diplomacie na základě tlaků z některých politických kruhů musela svou politiku měnit," řekl.
</TITLE>
<HEADING>
Komisař EU politiky už několikrát ujišťoval
</HEADING>
<TEXT>
Jistotu, že poválečné uspořádání zůstane beze změny a dekrety se nebudou muset rušit, požaduje už delší čas předseda ODS Klaus. Nikdy však neřekl, jak by si ji přesně představoval. Před více než měsícem se Klausovi dostalo ujištění od komisaře pro rozšíření Güntera Verheugena, že dekrety nejsou překážkou vstupu. A že Česko vstoupí do unie i s dekrety, potvrdil s Verheugenem i premiér Miloš Zeman. Také dolní komora českého parlamantu - sněmovna už svým usnesením potvrdila trvání na dekretech. Jejich zpochybňování nepřipustí ani Koalice. Ale žádnou záruku nežádá - usnesení sněmovny, které sepsali šéfové pěti parlamentních stran, je pro ni dostatečné. "Bude-li politická reprezentace v této jednotě pokračovat, je lhostejné, co si o tom myslí kterýkoliv politik v Evropě," řekl místopředseda lidovců Jan Kasal.
Jistotu, že poválečné uspořádání zůstane beze změny a dekrety se nebudou muset rušit, požaduje už delší čas předseda ODS Klaus. Nikdy však neřekl, jak by si ji přesně představoval. Před více než měsícem se Klausovi dostalo ujištění od komisaře pro rozšíření Güntera Verheugena, že dekrety nejsou překážkou vstupu. A že Česko vstoupí do unie i s dekrety, potvrdil s Verheugenem i premiér Miloš Zeman. Také dolní komora českého parlamantu - sněmovna už svým usnesením potvrdila trvání na dekretech. Jejich zpochybňování nepřipustí ani Koalice. Ale žádnou záruku nežádá - usnesení sněmovny, které sepsali šéfové pěti parlamentních stran, je pro ni dostatečné. "Bude-li politická reprezentace v této jednotě pokračovat, je lhostejné, co si o tom myslí kterýkoliv politik v Evropě," řekl místopředseda lidovců Jan Kasal.
</TEXT>
</DOC>
<DOC>
<DOCID>LN-20020527019</DOCID>
<DOCNO>LN-20020527019</DOCNO>
<DATE>05/27/02</DATE>
<GEOGRAPHY>PRAHA</GEOGRAPHY>
<TEXT>
Volte ODS, případně Koalici. Takové doporučení voličům vyplývá z prohlášení Asociace autoškol, sdružení drobných dovozců aut a svazu montážních firem. V nemilosti je u profesních organizací ČSSD, obzvláště pak ministr dopravy Jaromír Schling. Loni se dostaly se Schlingem a vládou do ostrého sporu. Exekutivu obvinily z problémů s registracemi vozů a zkušebními testy pro řidičská oprávnění.
</TEXT>
</DOC>
<DOC>
<DOCID>LN-20020527020</DOCID>
<DOCNO>LN-20020527020</DOCNO>
<DATE>05/27/02</DATE>
<TEXT>
Lidové noviny přinášejí poslední ze série obědů s kandidáty na post premiéra. Po předsedovi ODS Václavu Klausovi a společném obědě s lidoveckým předsedou Cyrilem Svobodou a předsedkyní US-DEU Hanou Marvanovou čtenářům nabízíme záznam téměř dvouhodinové debaty se šéfem ČSSD Vladimírem Špidlou. Pro čtenáře, kteří propásli první dva díly naší série, je nutno zopakovat pár základních informací o našem záměru. Záměrem tohoto v českých médiích zatím ojedinělého žánru je přiblížit názory a myšlenky lídrů hlavních politických stran v zemi. Podezřívavého čtenáře, který hledá za naší snahou tajné úmluvy s politickými sekretariáty, musíme zklamat. Inspiraci pro obědy s politickými špičkami jsme nalezli v britském týdeníku The Sunday Times. Britská média však nejsou v této tradici žádnou výjimkou. Obdobná setkání vedení redakcí s politiky praktikuje většina velkých světových deníků. Oproti zpravodajským rozhovorům mají neformální obědy několik výhod. 1. Redaktoři stráví s politikem mnohem delší dobu. 2. Na straně redakce sedí hned několik redaktorů, kteří se během debaty mohou vzájemně doplňovat. Politici tak mají mnohem větší prostor, aby vyjádřili své postoje, novináři zase mnohem více vstupních informací. Výsledkem je koláž ekonomických a politických článků, okořeněných osobnějšími komentáři. Za LN se oběda zúčastnili šéfredaktor Veselin Vačkov, jeho zástupce David Shorf, politický redaktor Miroslav Korecký, ekonomický zpravodaj Jaroslav Plesl a komentátor Petr Fischer.
</TEXT>
</DOC>
<DOC>
<DOCID>LN-20020527021</DOCID>
<DOCNO>LN-20020527021</DOCNO>
<DATE>05/27/02</DATE>
<TITLE>
Středoevropské Švédsko - to je velký sociální sen jednoho z horkých favoritů na obsazení premiérského křesla.
</TITLE>
<TEXT>
Mapování terénu, z něhož po volbách vzejde nový ministerský předseda, skončily Lidové noviny obědem s předsedou ČSSD Vladimírem Špidlou. A byl to závěr zajímavý. To, co bylo ještě před dvěma týdny v ústech Václava Klause smrtelným nebezpečím a před týdnem pro dvojhlavou Koalici trochu pomýleným receptem na štěstí, bylo najednou jedinou zárukou blahobytu a spokojenosti. "Je třeba dál rozvíjet konstrukci sociálního státu, který zásahem veřejné ruky zásadně vyrovnává příležitosti. A to není nic proti svobodě, protože ve svobodě je rovnost," vynesl Špidla krátce po usednutí ke stolu své nejvyšší karty. "A Klaus ať si tomu říká jakkoliv, třeba socialismus - to je přece jen prázdná nálepka." Sám šéf socialistů se slovu "socialismus" bedlivě vyhýbá. Trvá na svém označení "sociální demokrat" a budoucnost vidí jen v sociálním státě. "Dějiny jsou kruté a některé věci jsou historickými okolnostmi tak pokažené, že slovo socialismus nebo oslovení soudruhu u nás prostě používat nejde."
</TEXT>
<HEADING>
Dost bylo trhu!
</HEADING>
<TEXT>
Zato "sociální stát" je Špidlovým milovaným dítětem. Uznává, že v civilizovaném světě už dnes žádný stát nelze označit za "nesociální", sám ale vidí cíl v krajním, tedy skandinávském modelu sociálního státu: "Já mám nejblíž ke Švédsku - proto je pro mě hlavním cílem cesta na sever!" I proto levicový lídr lituje, že se v roce 1968 nepovedl pokus o socialismus s lidskou tváří: "Mohlo to dospět k systému podobnému dnešnímu Švédsku, možná i dál." Co nás od švédského socialismu dělí, je prý míra "dekomodifikace", tedy "odtržnění" života. Trhu jsme do něho vpustili za éry pravice až příliš. "To je nejhlubší obsah mého politického střetu s Klausem. Můj systém nepočítá s žádnými revolucemi, nemíním zestátňovat, ale veřejné systémy je třeba dál rozvíjet, zlepšovat. Trh se nesmí stát rozhodujícím v těch oblastech, které zajišťují sociální práva ve zdravotnictví, vzdělání, kultuře." Model, který nabízí jeho hlavní oponent, ODS, označuje Špidla jako "liberální stát, který se redukuje jen na policejní pravomoci". A s tím je prý spojena i "oligarchická koncepce", která se snaží konkurovat "demokratické koncepci" ČSSD.
</TEXT>
<HEADING>
Mistrovský tandem se Zemanem
</HEADING>
<TEXT>
Na námitku, že skupina kolem Miloše Zemana by v tomto modelu měla možná také blíže ke koncepci oligarchické, Špidla reagoval stručně: "Miloš Zeman už dnes není tím, kdo určuje pohyb v sociální demokracii." Zemana si ale "český Jospin" velmi váží. "Žádný člověk včetně největších světových osobností nedokázal být své zemi prospěšný déle než osm let. A skoro nikdo nedokázal odejít včas a byl převálcován dějinami. Proto je v jeho odchodu značná velikost." Nevadí mu ani, že se "úspěšný premiér" moc nezapojuje do volební kampaně strany. "Toto vše včetně vybalancování rovnováhy mezi mojí a jeho pozicí byla obrovsky těžká úloha k vyřešení. Výsledkem je ale podle mě mistrovské dílo." O tom, jak vychází s lidmi z tzv. Zemanovy skupiny v ČSSD, mluví ale Špidla vyhýbavě: "Sociální demokracie je strana komplikovaná a vedou se v ní různé debaty. Hlavní je ale linie určená sjezdem, tedy koncepce rozšířené demokracie, založené na sociálním a společenském dialogu." O Miroslavu Šloufovi pak bez okolků říká, že je to člověk, s nímž by nikdy nespolupracoval. Různé názory jsou v ČSSD podle Špidly i na to, s kým by měla jít strana po volbách do vlády. Sám předseda má nejblíže k lidovcům ("protože je jim blízký Nový zákon"), Koalici ale neuznává: "Vůči ní se nelze vymezit, protože to je něco, co vůbec neexistuje." S "oligarchickou" ODS má Špidla trochu problém, úplně ji ale nezavrhuje. "Moje zkušenost s ódéeskou je, že je neuvěřitelně elastická. Oni mají zformulované nějaké ideje, ale umějí se velmi dobře přizpůsobit."
</TEXT>
<HEADING>
Jsme lídrem a vyhrajeme
</HEADING>
<TEXT>
Současně přiznává, že část lidí v ČSSD dohodu s ODS preferuje. "Není to nějaká pevně ohraničená skupina. V debatě, která u nás probíhá, se objevují i nejpřekvapivější úvahy - a zvážit se musejí všechny. Teď to ale není nic víc než intelektuální cvičení." Které variantě dá tedy ČSSD přednost, vyhraje-li volby? "To vám dnes neřeknu, protože ví Bůh, že mám vždycky před budoucností pokoru. Chci, aby výsledkem voleb byla politika a kompromis, který je možno poctivě hájit, který je pochopitelný a nečouhá z něj jako sláma z bot, že jde jen o vliv. Ale jaká technika mi to umožní, to je opravdu předčasné říct." Vedle hledání koaličních partnerů se Špidla nebrání ani variantě menšinové vlády: "Určitě patří k vážným úvahám, ale spíše by to byla klasická menšinová vláda, tedy se situační podporou, ne podložená nějakou smlouvou." Jen taková může prý zabránit nebezpečí, že by výsledkem byl kompromis, který by už zcela ztratil politický obsah a byl založen jen na rozdělení vlivu. "Jsem přesvědčen, že jsme schopni volby vyhrát. Sociální demokracie je dnes lídrem politického pohybu v ČR a ostatní se k ní vymezují. V době, kdy jsme zemi spravovali, se obnovila důvěra lidí v budoucnost. To je spojeno právě s námi - a je to náš vůbec největší úspěch. I když vyhrajeme, bude ale období, než se po volbách najde nějaké řešení, nesmírně tvrdé," říká Špidla.
Současně přiznává, že část lidí v ČSSD dohodu s ODS preferuje. "Není to nějaká pevně ohraničená skupina. V debatě, která u nás probíhá, se objevují i nejpřekvapivější úvahy - a zvážit se musejí všechny. Teď to ale není nic víc než intelektuální cvičení." Které variantě dá tedy ČSSD přednost, vyhraje-li volby? "To vám dnes neřeknu, protože ví Bůh, že mám vždycky před budoucností pokoru. Chci, aby výsledkem voleb byla politika a kompromis, který je možno poctivě hájit, který je pochopitelný a nečouhá z něj jako sláma z bot, že jde jen o vliv. Ale jaká technika mi to umožní, to je opravdu předčasné říct." Vedle hledání koaličních partnerů se Špidla nebrání ani variantě menšinové vlády: "Určitě patří k vážným úvahám, ale spíše by to byla klasická menšinová vláda, tedy se situační podporou, ne podložená nějakou smlouvou." Jen taková může prý zabránit nebezpečí, že by výsledkem byl kompromis, který by už zcela ztratil politický obsah a byl založen jen na rozdělení vlivu. "Jsem přesvědčen, že jsme schopni volby vyhrát. Sociální demokracie je dnes lídrem politického pohybu v ČR a ostatní se k ní vymezují. V době, kdy jsme zemi spravovali, se obnovila důvěra lidí v budoucnost. To je spojeno právě s námi - a je to náš vůbec největší úspěch. I když vyhrajeme, bude ale období, než se po volbách najde nějaké řešení, nesmírně tvrdé," říká Špidla.
</TEXT>
</DOC>
<DOC>
<DOCID>LN-20020527022</DOCID>
<DOCNO>LN-20020527022</DOCNO>
<DATE>05/27/02</DATE>
<GEOGRAPHY>PRAHA</GEOGRAPHY>
<TEXT>
Být s Vladimírem Špidlou při obědě je zážitek výjimečný. S novináři se totiž setkává zásadně po ránu, což pro něj znamená čas mezi šestou a sedmou ranní. Na oběd s Lidovými novinami v malostranské restauraci U Vladaře přišel přímo z pražského maratonu. "Na třetím kilometru jsem upadl a musel jsem si nechat ošetřit koleno a píchnout tetanovku," hlásil hned ve dveřích, ale jinak si běh pochvaloval. Jako jediný z hostů LN zvolil k obědu neformální oděv, košili s rozhalenkou a manšestráky. K tomu přidejme maratonem poznamenaný účes a pohodovou náladu - a je to mnohem více ten starý svérázný Špidla s teniskami coby doplňkem k tmavému obleku než Špidla nový, billboardový, proměněný týmem vizážistů a retušérů. Objednal si bažantí prsa s husími játry - jídlo pramálo proletářské a navíc stejné, jaké si před ním zvolil i Václav Klaus. K němu popíjel nealkoholické pivo: jednou sklenici přelil a pak rychle usrkával utíkající pěnu, jindy si dokonce trochu polil kalhoty a ubrus. A když kohorta číšníků přinesla jídlo a chystala se najednou sejmout poklopy ze všech talířů, překvapil je Špidla tím, že si poklop zvedl sám a zvědavě si prohlížel, co je pod ním za překvapení. I během oběda působil předseda ČSSD nejuvolněněji ze všech hostů LN. Nepřednášel jako Václav Klaus, nehádal se jako dvouhlavý předseda Koalice Marvanová-Svoboda. A přitom stejně urputně jako oni tři setrvával ve svém vysněném světě - v tomto případě ve světě "solidarity, lidskosti a neuhýbání pohledem". A když si chvílemi uprostřed svých optimistických modelů, podle nichž blahobyt země roste s výší sociálních dávek, začal připadat jako suchý patron, rychle to dokázal shodit vtipem. Vladimír Špidla je originál a obrovský pohodář. Zaběhnout si s ním další čtyřletý maraton musí být příjemný zážitek tedy alespoň pro toho, kdo stejně jako on touží doběhnout do Švédska.
</TEXT>
</DOC>
<DOC>
<DOCID>LN-20020527023</DOCID>
<DOCNO>LN-20020527023</DOCNO>
<DATE>05/27/02</DATE>
<TITLE>
Mírně oficiózní strnulost z Vladimíra Špidly postupem času opadávala a stejně tak se měnila řeč politika v řeč normálního Čecha.
</TITLE>
<TEXT>
Jeho hovorová čeština ale stejně tu a tam uklouzla do nesrozumitelných odborných výrazů nebo cizích slov použitých místo českých bez zjevného důvodu. Výsledkem byl kontrast. Systém byl sice důchodovej, ale vláda ingerovala do severní Moravy, střet byl autentickej, ale Špidla určoval míru dekomodifikace. Při servírování kávy už Špidla dokonce začínal věty familiárním hele.
</TEXT>
<HEADING>
Ohyzdné slovo
</HEADING>
<TEXT>
Klišoidní obraz jeho osobnosti - úředník, který běhá maraton a rozdává sociální dávky - občas narušily myšlenky, které šéf sociálních demokratů zřejmě neprezentuje příliš často. Například srovnání nejhlubších zásad sociální demokracie s Novým zákonem, když Špidla odcitoval několik shodných principů: "žena má stejnou duši jako muž" nebo "nejmenší bude největší". Nejfrekventovanějším Špidlovým souslovím se podle očekávání stal "sociální stát". To je přirozené, jelikož na této myšlence stojí jeho politická vize. Při debatě pak přechází k přesným definicím sociálního státu. Když rozděluje státy podle míry trhu a státních zásahů, používá slovo "dekomodifikace". Je zajímavé, že si ihned uvědomuje, že pro laika je tento termín příliš odborný, a omluvně toto slovo označuje za ohyzdné. Ve škále sociálních států od Švédska po USA je mu nejblíže skandinávský model, a proto používá metaforu a špidlovskou vizi sociálního státu pojmenovává Cesta na sever. A jak moc trhu a jak moc státní kontroly by mělo podle Špidly zůstat v Česku? Na to nemá předseda jednoznačnou odpověď. Místo toho mu hlavou prolétne myšlenka "české duše na rozhraní". "České země jsou rozhraní. Když se podíváte na Prahu, tak jasně vidíte, že jsme v dosahu středozemního vlivu, protože severoitalské baroko je u nás velmi zřetelné. Jsme tedy na rozhraní severu a jihu, jsme na rozhraní východu a západu a jsme na rozhraní mezi katolíky a protestanty. A to je ten problém. V nás Češích je tolik rozhraní, a to bych ještě našel i jiná, že se těžko hledá pevná společná idea." Několikrát se šéf ČSSD vrací k charakteristice protivníků z ODS a hovoří o sociálním státu jako alternativě k ódéesáckému systému, který nazývá "čím líp, tím líp, ale čím hůř, tím hůř". "Ódéeska navrhuje systém, který je výhodný pro ty, co mají štěstí. Když máte štěstí, tak státní důchod nepotřebujete, a když nemáte, tak je vám zle."
</TEXT>
<HEADING>
Taktika
</HEADING>
<TEXT>
Proto je slovem, které nabízí lidem on, "důstojnost". Ilustruje to na příkladu člověka, který přichází v nouzi na úřad a musí ponižujícím způsobem předložit důkazy o své chudobě. Svůj argument přitom umocňuje příměrem o občanovi, který před úředníkem žmoulá čepici. K dalším ze zajímavých obratů Vladimíra Špidly patří termín "taktika". Toto slovo se objevuje během oběda v mnoha kontextech. Jednou vypráví o tom, jak zprvu nevěděl, zda maďarský politik Orbán používá Benešovy dekrety pouze takticky - za účelem vítězství ve volbách, anebo opravdu chce dekrety zrušit. Jindy je to příklad z české politiky a týká se ODS. V každém případě je to ale slovo, které je pro Špidlovo vidění světa důležité. Sám sebe a svoji stranu ale touto optikou nevidí. Důležitými jsou pro něj "obsah", opakem pak "prázdné nálepky". "Levicová strana, jejímž cílem byl sociální stát, se jmenovala vždycky sociální demokracie. Tohle je dobrá značka, vystihující obsah." "Například Klaus, když hovoří o nebezpečí návratu socialismu, tak v pozadí - výslovně to sice neříká - naznačuje návrat autoritativního režimu. Ale sociální stát, který chci, je v nejhlubším slova smyslu demokratický, protože ve svobodě je rovnost. To znamená, že Klaus přiřazuje podobná slova, k obsahům, které jsou zcela odlišné."
Proto je slovem, které nabízí lidem on, "důstojnost". Ilustruje to na příkladu člověka, který přichází v nouzi na úřad a musí ponižujícím způsobem předložit důkazy o své chudobě. Svůj argument přitom umocňuje příměrem o občanovi, který před úředníkem žmoulá čepici. K dalším ze zajímavých obratů Vladimíra Špidly patří termín "taktika". Toto slovo se objevuje během oběda v mnoha kontextech. Jednou vypráví o tom, jak zprvu nevěděl, zda maďarský politik Orbán používá Benešovy dekrety pouze takticky - za účelem vítězství ve volbách, anebo opravdu chce dekrety zrušit. Jindy je to příklad z české politiky a týká se ODS. V každém případě je to ale slovo, které je pro Špidlovo vidění světa důležité. Sám sebe a svoji stranu ale touto optikou nevidí. Důležitými jsou pro něj "obsah", opakem pak "prázdné nálepky". "Levicová strana, jejímž cílem byl sociální stát, se jmenovala vždycky sociální demokracie. Tohle je dobrá značka, vystihující obsah." "Například Klaus, když hovoří o nebezpečí návratu socialismu, tak v pozadí - výslovně to sice neříká - naznačuje návrat autoritativního režimu. Ale sociální stát, který chci, je v nejhlubším slova smyslu demokratický, protože ve svobodě je rovnost. To znamená, že Klaus přiřazuje podobná slova, k obsahům, které jsou zcela odlišné."
</TEXT>
</DOC>
<DOC>
<DOCID>LN-20020527024</DOCID>
<DOCNO>LN-20020527024</DOCNO>
<DATE>05/27/02</DATE>
<TITLE>
"Porodní pobídky" jsou efektivní a levné, říká Vladimír Špidla o programu porodnosti, jednom z hlavních předvolebních trumfů ČSSD.
</TITLE>
<TEXT>
Nejvíc Vladimíra Špidlu popouzí, že se mluví o státní podpoře pro maximálně dvě narozené děti. "Náš systém není založen na představě dvě děti a dost. To byla chybná interpretace toho, co jsem řekl," vysvětluje Špidla a dodává, že novinářům jen vysvětloval, jak by systém fungoval na příkladu dvou dětí. Příspěvek na narozené dítě by však rodiče podle něj dostávali i na třetího, čtvrtého až n-tého novorozence. "Státní rozpočet by s tím vůbec žádný problém neměl, protože v současnosti se rodí devadesát tisíc dětí ročně a v nejlepších dobách se jich rodilo 130 tisíc. To je státní rozpočet schopen financovat. Na devadesát tisíc dětí bychom vydali 4,5 miliardy korun," říká předseda ČSSD a pochvaluje si, že ke státnímu příspěvky by přibyly peníze ze soukromých zdrojů. "Hlavní výhoda je v tom, že takový systém přitáhne soukromé peníze, takže podle našich propočtů máte na konci 120 tisíc korun, přičemž dáte jenom padesát tisíc." Špidla přitom věří, že "porodní pobídky" budou v Česku fungovat. "Je modelově prokázáno, že česká populace je na tyto pobídky velmi citlivá. Naše modely říkají, že bychom to mohli dotáhnout na 1,84 dítěte na ženu, přičemž nyní je to asi 1,14 dítěte na ženu," vysvětluje své sociální záměry.
</TEXT>
<HEADING>
Daně zvyšovat nechce
</HEADING>
<TEXT>
Pokud se sociální demokraté pod vedením Špidly dostanou do příští vlády, chtějí své sociální experimenty financovat ze státního rozpočtu bez nutnosti zvyšovat daně. Alespoň tak to předseda ČSSD slibuje. "Souhrnná daňová kvóta je u nás 43 procent, což je v mezinárodním kontextu slabší průměr. Je to přibližně na úrovni Británie a Německa. (Daňové) Přetížení u nás neexistuje," říká Špidla a dodává, že tuto úroveň chce zachovat. "Základní koncepce je jasná - nemíníme snižovat daňovou kvótu, ale chceme daňový systém přeorganizovat tak, aby byl efektivnější," deklaruje současný ministr práce a sociálních věcí. A co si pod takovou revizí Špidla představuje? "Uvažujeme nad pásmovými daněmi, změnami paušálů, jiným pojetím odpisů atd." Sociální demokraté se též chystají snížit odvody za zaměstnance, jejichž současnou výši považuje Špidla za překážku rozvoje podnikání. "Chceme snížit zatížení práce, ale ztrátu převést někam jinam. To je však těžké." Kam ztrátu převést, naznačuje předseda ČSSD v jiném svém výroku, který padl v průběhu oběda s Lidovými novinami: "Daně z příjmů jsou nezvykle nízké a odvody z práce nezvykle vysoké."
</TEXT>
<HEADING>
Zvonku to tak vyzerá
</HEADING>
<TEXT>
Sociální stát je pro Špidlu ideálem, na který si od nikoho plivat nenechá. "Když se podíváte na rozbor mezinárodní konkurenceschopnosti, tak zjistíte, že ty nejsociálnější státy jsou na špici," říká Špidla a jako příklad uvádí Švédsko a Finsko. "Rozumně koncipovaný sociální stát má obrovskou kapacitu, která je zdrojem národního bohatství," tvrdí předseda ČSSD a s úsměvem vyvrací námitku, že to vše se děje přerozdělováním peněz z daní občanů: "Vy koncipujete sociální stát jako jedlíka peněz a já vám říkám, že sociální stát je také zdrojem peněz." Zcela vážně však Špidla tvrdí, že by se v žádném případě nedokázal dohodnout s ODS na zavedení rovné daně. "Rovná daň, jak ji navrhla ODS, nepochybně zvýhodňuje pět procent nejvyšších příjmových skupin a všichni ostatní na tom tratí," říká a pouští se do odhadu ztrát, jaké by rovná daň přinesla státnímu rozpočtu. "Někteří lidé říkají, že by vypadlo 40 miliard. To jsou podle mě optimisté. Já bych řekl, že by vypadlo kolem osmdesáti miliard korun." Byl by se proto Špidla schopen dohodnout na daních spíš s Koalicí? "Slovenským rčením se dá říct: Zvonku to tak vyzerá," odpovídá předseda ČSSD a dodává, "Moje zkušenost s ODS je, že je neobyčejně elastická. Je-li zformulovaná pevná idea, umějí se přizpůsobit."
</TEXT>
<HEADING>
Důchody rozpočet neohrožují
</HEADING>
<TEXT>
I případná vláda Vladimíra Špidly se bude muset utkat s rostoucím schodkem státních financí. Řešením má být přehlednější daňová soustava. Na rozdíl od pravicových politiků si však Špidla nemyslí, že řešením je důchodová reforma. Penzijní systém prý hospodaření rozpočtu neohrožuje. "Všechny modely nám ukazují, že v následujících třiceti až padesáti letech je ten systém schopen obstát," tvrdí Špidla a vypočítává své úspěchy v této oblasti. "My jsme změnili systém předčasných důchodů a to se zřetelně projevuje. Zatímco v éře Václava Klause důchodový věk spíše klesal, tak teď se stabilizoval." Na opakovanou otázku po důchodové reformě pak říká jasně: "Důchodový systém není schopen rozvrátit veřejné finance. Když se zachová růst HDP kolem 1,5 procenta, tak za třicet let budeme dávat na důchody - ve vztahu k HDP - stejně jako nyní." Za příklad si bere i další postkomunistické země. "V Maďarsku svou důchodovou reformu odtroubili a Poláci nevědí co s ní," říká Špidla.
I případná vláda Vladimíra Špidly se bude muset utkat s rostoucím schodkem státních financí. Řešením má být přehlednější daňová soustava. Na rozdíl od pravicových politiků si však Špidla nemyslí, že řešením je důchodová reforma. Penzijní systém prý hospodaření rozpočtu neohrožuje. "Všechny modely nám ukazují, že v následujících třiceti až padesáti letech je ten systém schopen obstát," tvrdí Špidla a vypočítává své úspěchy v této oblasti. "My jsme změnili systém předčasných důchodů a to se zřetelně projevuje. Zatímco v éře Václava Klause důchodový věk spíše klesal, tak teď se stabilizoval." Na opakovanou otázku po důchodové reformě pak říká jasně: "Důchodový systém není schopen rozvrátit veřejné finance. Když se zachová růst HDP kolem 1,5 procenta, tak za třicet let budeme dávat na důchody - ve vztahu k HDP - stejně jako nyní." Za příklad si bere i další postkomunistické země. "V Maďarsku svou důchodovou reformu odtroubili a Poláci nevědí co s ní," říká Špidla.
</TEXT>
</DOC>
<DOC>
<DOCID>LN-20020527025</DOCID>
<DOCNO>LN-20020527025</DOCNO>
<DATE>05/27/02</DATE>
<TITLE>
Vladimír Špidla si od svých odpůrců vysloužil nálepku sociálního inženýra. Člověka, který si u stolu maluje své ideální modely, jež pak s velkou vervou a zaujetím převádí do skutečnosti.
</TITLE>
<TEXT>
Ideální sociální inženýr nedbá na to, jak se lidé a jejich vztahy mění a pohybují. Jeho úkolem není interpretace dění s možným výhledem do budoucna, nýbrž přímo tvorba budoucnosti. Sociální inženýr musí přimět svět lidí k tomu, aby přijal jeho objektivně správný model. Předseda sociální demokracie není ideální sociální inženýr, na to jej realita až příliš přitahuje a zajímá. Při konverzaci u oběda dá také několikrát najevo, že si je moc dobře vědom mezí vlastního sociálního modelování. Skoro by se dalo říct - realista. Přesto. Ani Špidlova maska realistického politika, který ví, že vše má své "odtud - potud", nezakryje znaky onoho inženýrského vidění světa, kde skutečnost pokorně slouží vysněnému modelu.
</TEXT>
<HEADING>
Čísla? Nehodící se škrtněte
</HEADING>
<TEXT>
Vladimír Špidla hodně pracuje s čísly, která přece jediná dokážou politikovi říct, jak se věci mají. Kromě toho k číslům mají lidé tradičně pozitivní vztah, což je dáno podvědomě zakotvenou představou o matematice jako ryze objektivní vědě. Politický důraz na čísla ale není Špidlův vynález. Současný předseda sociální demokracie pouze rozšiřuje metody svého předchůdce Miloše Zemana, který ekonomickou statistiku považuje za hlavní zdroj relevantních informací. S láskou k číslům Špidla zdědil i Zemanův sklon k "tvůrčí interpretaci", v níž se zdánlivě špatné informace zázračně mění v radostnou politickou zvěst. Volební lídr ČSSD je ale v něčem originální: Zeman si čísla nevymýšlel, Špidla občas podléhá číselně zaměřené bájivé lhavosti. V minulosti to předvedl už několikrát. Kupříkladu když na konci letošního ledna tvrdil, že "nižší daně než my má mezi vyspělými zeměmi už jen Nový Zéland, což je neúnosné". V zemích OECD přitom tehdy měly nižší daně kromě Nového Zélandu i Velká Británie, Island, Maďarsko, Španělsko, Švýcarsko, Portugalsko, Řecko, Irsko, Turecko, Jižní Korea a Mexiko. Dnes už proslavený "argument Nového Zélandu" předseda ČSSD u oběda s LN nezopakoval. Už už se mu ale blížil. A to ve chvíli, kdy mluvil o obecné daňové kvótě, která prý není nijak drastická a je zhruba na úrovni Británie a Německa. Na Nový Zéland už ale nedošlo. Svůj podivný vztah k číslům Špidla demonstroval při debatě o povinných výdajích státu, především sociálních, které podle ekonomů (mj. i Eduarda Janoty, náměstka ministra financí) osudově zatěžují státní rozpočet.
</TEXT>
<HEADING>
Víra publika
</HEADING>
<TEXT>
Osmdesát procent pravidelně rostoucích výdajů daných zákonem Vladimíra Špidlu nevzrušuje ("není totiž dán sociálními systémy"). Vystačí si s "argumentem", že průměrný důchod nelze relativně snižovat, neboť ve světě jsou penze vzhledem k průměrné mzdě vyšší. A k tomu nabídne výpočet desetiprocentních úspor na důchodovém systému: "Chcete za těchto pouhých 19 miliard korun obětovat nižší hodnotu důchodů?" Některá čísla se předsedovi ČSSD prostě nehodí, a tak je jednoduše nahradí jinými, sugestivnějšími, s nimiž už umí dobře politicky pracovat. Náznaky této číselné demagogie byly během oběda naštěstí jen výjimečné. I když kdo ví? Vladimír Špidla totiž s oblibou mluvil o věcech, které tázající se posluchači při nejlepší vůli nemohou posoudit. Mimo jiné když vyprávěl o komplexních modelech, které dokazují, že současný český důchodový systém bez problémů přežije dalších 30 - 50 let. Nebo o mimořádně vysoké korelaci mezi výší sociálních dávek a porodností, kterou vykazuje česká populace. Vladimír Špidla tvrdil, opíraje se o víru publika. Faktické doklady nedodal a dodnes je "dluží". Předvolební splacení této obligace je velmi důležité. To aby se po případném Špidlově nástupu do premiérského křesla neříkalo, že notorického bonmotéra nahradil příležitostný fabulátor a mluvka.
Osmdesát procent pravidelně rostoucích výdajů daných zákonem Vladimíra Špidlu nevzrušuje ("není totiž dán sociálními systémy"). Vystačí si s "argumentem", že průměrný důchod nelze relativně snižovat, neboť ve světě jsou penze vzhledem k průměrné mzdě vyšší. A k tomu nabídne výpočet desetiprocentních úspor na důchodovém systému: "Chcete za těchto pouhých 19 miliard korun obětovat nižší hodnotu důchodů?" Některá čísla se předsedovi ČSSD prostě nehodí, a tak je jednoduše nahradí jinými, sugestivnějšími, s nimiž už umí dobře politicky pracovat. Náznaky této číselné demagogie byly během oběda naštěstí jen výjimečné. I když kdo ví? Vladimír Špidla totiž s oblibou mluvil o věcech, které tázající se posluchači při nejlepší vůli nemohou posoudit. Mimo jiné když vyprávěl o komplexních modelech, které dokazují, že současný český důchodový systém bez problémů přežije dalších 30 - 50 let. Nebo o mimořádně vysoké korelaci mezi výší sociálních dávek a porodností, kterou vykazuje česká populace. Vladimír Špidla tvrdil, opíraje se o víru publika. Faktické doklady nedodal a dodnes je "dluží". Předvolební splacení této obligace je velmi důležité. To aby se po případném Špidlově nástupu do premiérského křesla neříkalo, že notorického bonmotéra nahradil příležitostný fabulátor a mluvka.
</TEXT>
</DOC>
<DOC>
<DOCID>LN-20020527026</DOCID>
<DOCNO>LN-20020527026</DOCNO>
<DATE>05/27/02</DATE>
<TITLE>
O vítězství ČSSD: "Jsme schopni vyhrát volby. ČSSD je dnes lídrem politického pohybu v ČR a ostatní se k ní vymezují. V době, kdy jsme zemi spravovali, se obnovila důvěra lidí v budoucnost. To je spojeno právě s námi - a je to náš vůbec největší úspěch."
</TITLE>
<TEXT>
O sociálním státu: "Jednotlivé modely sociálního státu se liší mírou trhu. Na jedné straně je Švédsko, na druhé USA, které jsou minimálně od Roosevelta také sociálním státem. Já mám ale blíž ke Švédsku, a proto je pro mě hlavním cílem cesta na sever."
O slově "socialismus": "Zda se ho bojím kvůli historickým souvislostem? Samozřejmě že ano. Dějiny jsou prostě kruté a některé věci jsou historickými okolnostmi tak pokažené, že slovo socialismus nebo oslovení soudruhu u nás prostě používat nejde."
O ODS: "ODS nemá koncepci demokracie, má koncepci oligarchickou. Pro ni jsou volby jen technikou, jak vybrat oligarchii, aby se nemusela vybírat občanskou válkou. A zvolená oligarchie má podle ODS právo zemi držet pod krkem a s nikým se nebavit."
O Zemanovi: "Miloš Zeman dnes není tím, kdo určuje pohyb v sociální demokracii. Nyní odchází a v jeho odchodu je značná velikost. A rovnováha, kterou jsme on a já vytvořili, je to nejlepší, co se dalo udělat. Podle mě to je prostě mistrovské dílo."
O Benešových dekretech: "Jakmile revizionistické síly začnou tušit na tomto poli nějaký úspěch, je nutná rázná reakce. Považuji za zásadní nedovolit, aby se těm jezinkám otevřely dveře."
O Šloufovi: "Nikdy jsem s ním nepočítal. Mám na něj vyhraněné stanovisko, což se projevilo třeba i tím, že jsem nebyl na jeho kulatých narozeninách. Jsou lidi, se kterými bych nikdy nespolupracoval."
</TEXT>
</DOC>
<DOC>
<DOCID>LN-20020527027</DOCID>
<DOCNO>LN-20020527027</DOCNO>
<DATE>05/27/02</DATE>
<TITLE>
Příběh JOSEFA PALIVCE, básníka a překladatele, který se třikrát zapojil do odboje
</TITLE>
<HEADING>
ČESKÉ LEGENDY 20. STOLETÍ
</HEADING>
<TEXT>
"Bohové ho milovali. Vyhnul se útrapám odcházení," napsal o něm Jaroslav Seifert. Josefa Palivce ovšem bohové obdařili nejen láskou, ale i útrapami.
Postoje, které Josefa Palivce vrhly do tří odbojů a dostaly jej za dvoje mříže, si vytvořil zřejmě už v mládí. Na plzeňském gymnáziu se, podobně jako předtím jinde Masaryk, nepohodl s katechetou a byl vyloučen. S "tatíčkem zakladatelem" ho spojovalo i otcovo povolání - panský kočí. Vlastně jako psanec se v roce 1905 Josef bez šestáku v kapse vydal do Prahy. Naštěstí jej básník Antonín Sova doporučil Jaroslavu Vrchlickému jako opisovače. Vítaným příspěvkem do Mistrova rozpočtu byl totiž prodej ručně psaných signovaných básní... Po půl roce začal Palivec novinářskou dráhu a prošel redakcemi mnoha časopisů, mj. i Haškem proslaveného Světa zvířat. V roce 1914 byl po třech měsících na srbské frontě těžce raněn. Jakž takž vyléčen, nastoupil roku 1915 do budoucí Československé tiskové kanceláře a zároveň - téměř třicetiletý - obnovil své středoškolské studium. 1918 odmaturoval a rok nato pro dobrou francouzštinu a zásluhy o nový stát (za války odesílal českým odbojářům do Francie důvěrné materiály) odjel jako ředitel pobočky ČTK do Ženevy na jednání o poválečném uspořádání Evropy. Zanedlouho se pak jako tajemník velvyslanectví v Paříži zamiloval do francouzské kultury - do francouzštiny překládal mj. Nezvala, Seiferta, Halase a seznámil se s básníkem Paulem Valérym, jehož složité metafyzické dílo kongeniálně překládal do češtiny. "Ta vrátka kroužek jsou, kam proužek roušky vplouvá... / na ústech hovorných smrt s úsměvem se smlouvá... / pták pije na tvém rtu a ty ho nevidíš... / pojď blíž a hlas můj ztiš... Tma tmí se méně již..." V roce 1930 se Palivec, vyznamenaný řádem Rytíře čestné legie, vrací do Československa na vysoký úřad na ministerstvu zahraničí, zároveň, vlastně již na prahu stáří, se skvělým prospěchem absolvuje právnická studia. Za svou druhou ženu (první byla francouzská malířka) si bere Helenu Koželuhovou, sestru bratří Čapků. Josef tehdy sbírá vzácné knihy a tisky a přátelí se s Jaroslavem Seifertem a Františkem Halasem, kterému věnuje jako svatební dar hodinky s brilianty (Halas si však místo nich vymíní ledničku). "Odložen" po příchodu německých vojsk na protektorátní ministerstvo školství, Palivec konečně začíná s vlastní tvorbou. Jediná jeho kniha básní Síta vyšla v roce 1943. Palivec do ní zařadil o něco dříve vydanou sbírku Pečetní prsten a básnické skladby Naslouchání a Spáč. V tomto nevelkém díle chová naše literatura klenot melodických veršů valéryovského rázu, ale zcela originálních a českých. Zároveň se Palivec zapojuje do hnutí odporu. "Jeho" skupina Lípa dodávala do Anglie zprávy o muničních a potravinových skladech, protileteckých bunkrech či výsledcích spojeneckých náletů. (Sám Palivec už roku 1939 předal sovětskému diplomatovi materiály prozrazující záměr nacistů napadnout SSSR.) V smutných dobách okupace našel Palivec nové přátele - třeba literárního vědce Václava Černého. O další, za všechny jmenujme Karla Poláčka, byl nacisty připraven. S Halasem utužil přátelství i tím, že na sebe koncem roku 1944 na gestapu vzal autorství jeho protiněmeckých básní. Z vězení se dostal až po osvobození.
</TEXT>
<HEADING>
Stáří v žaláři
</HEADING>
<TEXT>
Po válce se Palivec vrátil na ministerstvo zahraničí, ale po "Únoru" musel do penze. Krátce potom napsal zprávu o výstavbě táborů pro politické vězně a nelidských praktikách StB a odeslal ji "ven". A tak v témže roce 1949, kdy vychází jeho působivý překlad slavné Písně o starém námořníku od anglického jezerního básníka Samuela Coleridge, je Palivec zatčen a poté odsouzen ke dvaceti letům žaláře. Po dopise čtyřiceti osobností (mj. Seiferta a Nezvala) prezidentské kanceláři mu byl trest snížen. Deset let pak Palivec strávil na Borech, v Mírově a v Ilavě. Po návratu z vězení a úmrtí manželky, která celou dobu obětavě bojovala za jeho propuštění, následoval život plný ústrků Ani to ho však nezlomilo, jak dokazují dva následující výroky. V dopise prezidentu Novotnému píše: "Abych lhal, na to jsem příliš stár. Ani po deseti letech věznění jsem se nevrátil jako komunista nebo materialista." Při jiné příležitosti dokonce konstatuje: "Úděl člověka je úchvatný." Koncem 60. let vyšla Palivcovi kniha esejů o poezii a vzpomínkách na odboj (Poezie stále budoucí) a znovu básně. Sbližuje se i s tvůrci o dvě generace mladšími, například Jiřím Kuběnou a Václavem Havlem. Byl též rehabilitován, verdikt byl pak hned v roce 1970 zrušen. 30. ledna 1975 Palivec vyhledal Seiferta a Černého, s nimiž se před časem nepohodl, a s oběma se usmířil. Seifert tou dobou ležel v nemocnici, a když ho v ní Palivec dlouho nemohl najít, posteskl si: "Jestli takhle člověka hledá smrt..." Ještě téhož dne pak Palivec náhle zemřel sražen tramvají, když přecházel třídu Na Příkopě. Říká se, že si šel koupit růže.
Josef Palivec
</TEXT>
</DOC>
<DOC>
<DOCID>LN-20020527028</DOCID>
<DOCNO>LN-20020527028</DOCNO>
<DATE>05/27/02</DATE>
<TITLE>
Nejvyšší škola života. Těmito slovy Jozef Kycka (74) hodnotí osm let strávených vkomunistickém lágru v Jáchymově. O víkendu se tam zúčastnil vzpomínkové akce Jáchymovské peklo.
</TITLE>
<GEOGRAPHY>JÁCHYMOV</GEOGRAPHY>
<TEXT>
Komunistickým režimem měl být odsouzen k smrti. Absolutní trest mu později zmírnili na 18 let. Z nich si v jáchymovském lágru odkroutil osm roků. Když jej po nástupu prezidenta Antonína Novotného v roce 1960 propustili, musel na stejném místě žádat o místo znovu - lékař mu řekl, že je radioaktivními zplodinami kontaminován natolik, že by jinde dlouho nepřežil. Paradoxně ho v jáchymovských dolech kvůli špatnému zdravotnímu stavu zaměstnat nechtěli a místo tam dostal až po dlouhém přesvědčování. Rozený Slovák Jozef Kycka žije v Ostrově nedaleko Jáchymova. O svých životních peripetiích vykládá s nadhledem a častokrát se směje. Zášť podle svých slov necítí ani ke svým trýznitelům. "Byly to kruté chvíle a tehdy jsem si říkal, že jim to vše jednou vrátím, ale postupem času mě to přešlo," říká.
</TEXT>
<HEADING>
Zatčení? Hloupá náhoda
</HEADING>
<TEXT>
S komunistickým režimem měl Kycka problémy už na gymnáziu ve slovenských Levicích, odkud musel z politických důvodů odejít. S dalším vyloučeným kamarádem se pak setkal v dolech v Ostravě. Zatímco ten emigroval a stal se z něj agent-chodec, Kycka našel zaměstnání v Jáchymově. A právě kamarád - agent se mu stal osudným. Při jednom z "výletů" do tehdejšího Československa jej totiž chytili v jejich rodišti - Tekovské Nové Vsi - s dopisem psaným Kyckovi. "Ukryl se v domě u staré paní, které se říkalo grófka. Chlapi šli večer z hospody a viděli, že se svítí. Z legrace klepali a ona ležela na pohovce - zemřela ve spánku. Přivolaní četníci našli kamaráda a u něj dopis pro mě. Pak už to šlo rychle. Zmanipulovaný soud, za velezradu a špionáž návrh na rozsudek smrti a nakonec 18 let v jáchymovském pekle," vzpomíná Kycka. Do jáchymovského lágru se Kycka dostal v roce 1952. První týdny začínal v lágru Barbara, pak byl čtyři roky v lágru Nikolaj a další čtyři v Rovnosti. "Ostříhali nás dohola a sebrali civilní věci. Dostali jsme jen řídkou halinu, čepici, kabátek a vojenské montérky. Spali jsme natísnění v malých cimrách, ale spát se moc nedalo. Neustále nás budila světla a střelba," líčí. Kromě zimy a těžké práce byly největším nepřítelem vězňů krutost dozorců a hlad. "Šichta byla osmihodinová, směny se střídaly. Když jste měli ranní, nastupovalo se v 5.00. Dostali jsme jen vlažné kafe zvané nafta a čtvrtku chleba na čtyři dni. Když jsme ji po dvou dnech snědli, byli jsme prostě o hladu," vzpomíná Kycka. "V letech 1953 - 1954 to bylo tak špatné, že se lidé věšeli hlady. Podmínky se zlepšily až po smrti Stalina," dodává. Horší než hlad však byli dozorci. "Týrání lidí bylo na denním pořádku. Buď bili dozorci, nebo kriminálníci - vrazi, zloději kteří byli zavření s námi, ale oproti nám měli privilegia a výhody od bachařů. Byli přece dělnická třída," konstatuje Kycka.
</TEXT>
<HEADING>
Bití a ruský autobus
</HEADING>
<TEXT>
Konkrétních příkladů mučení si vybavuje hned několik. Třeba tzv. ruský autobus. "Namačkali 200 lidí tělo na tělo a převázali je provazem. Tak se muselo pochodovat. Když jeden zakopl, padali s ním ostatní a následovalo bití. Zdolat 800 metrů trvalo třeba hodinu." Drsné byly i nečekané nástupy. Před jedním z nich si Kycka vypral věci. "Když zaveleli nástup, měl jsem je mokré. Venku bylo pod nulou. Dostal jsem šílené horečky. Od té doby jsem věci raději nepral." Sama práce mu prý coby horníkovi nevadila. "Pod zemí si byli všichni rovni. Když bylo později dost jídla, nebyl v tom problém," vzpomíná i přesto, že byl třikrát zavalen, v roce 1957 mu kamení vykloubilo ruce a nohy a on později, po léčbě na marodce, musel uklízet kamení, co na něj spadlo. V roce 1960 mnoho lidí z Jáchymova propouštěli. Dočkal se i Kycka. "V první chvíli jsem úplně ztratil hlas. Domů jsme se dostali ve čtyři ráno, s kamarádem jsme se najedli a usnuli pod stolem. Pak jsem odjel s manželkou a dítětem, které jsem za těch osm let mockrát neviděl, na Slovensko. Tam mi lékaři doporučili, abych se vrátil - z radioaktivity jsem měl porušenou krev. Chcípnout se nechce nikomu. V Jáchymově mi ale místo nechtěli dát ze zdravotních důvodů," podotýká. Nakonec až do důchodu pracoval na dole Rovnost. Už v roce 1973 mohl být rehabilitován. "Kvůli Pinochetově povstání ale rehabilitace zastavili. U soudu v Plzni měl navíc můj případ na starosti jeden ze soudců, který mě předtím do Jáchymova poslal," líčí Kycka. Dočkal se tedy až po roce 1989. "Za každý odfáraný měsíc mi dali 20 korun a k tomu hornický důchod. Výsměch je, že estébáci dostali tisíce odstupného. Možná jsme my, bývalí vězni, po revoluci měli být politicky aktivnější. Aspoň, že nám udělali v Jáchymově u kostela památník," říká muž, jenž dnes žije v nedalekém Ostrově nad Ohří.
Konkrétních příkladů mučení si vybavuje hned několik. Třeba tzv. ruský autobus. "Namačkali 200 lidí tělo na tělo a převázali je provazem. Tak se muselo pochodovat. Když jeden zakopl, padali s ním ostatní a následovalo bití. Zdolat 800 metrů trvalo třeba hodinu." Drsné byly i nečekané nástupy. Před jedním z nich si Kycka vypral věci. "Když zaveleli nástup, měl jsem je mokré. Venku bylo pod nulou. Dostal jsem šílené horečky. Od té doby jsem věci raději nepral." Sama práce mu prý coby horníkovi nevadila. "Pod zemí si byli všichni rovni. Když bylo později dost jídla, nebyl v tom problém," vzpomíná i přesto, že byl třikrát zavalen, v roce 1957 mu kamení vykloubilo ruce a nohy a on později, po léčbě na marodce, musel uklízet kamení, co na něj spadlo. V roce 1960 mnoho lidí z Jáchymova propouštěli. Dočkal se i Kycka. "V první chvíli jsem úplně ztratil hlas. Domů jsme se dostali ve čtyři ráno, s kamarádem jsme se najedli a usnuli pod stolem. Pak jsem odjel s manželkou a dítětem, které jsem za těch osm let mockrát neviděl, na Slovensko. Tam mi lékaři doporučili, abych se vrátil - z radioaktivity jsem měl porušenou krev. Chcípnout se nechce nikomu. V Jáchymově mi ale místo nechtěli dát ze zdravotních důvodů," podotýká. Nakonec až do důchodu pracoval na dole Rovnost. Už v roce 1973 mohl být rehabilitován. "Kvůli Pinochetově povstání ale rehabilitace zastavili. U soudu v Plzni měl navíc můj případ na starosti jeden ze soudců, který mě předtím do Jáchymova poslal," líčí Kycka. Dočkal se tedy až po roce 1989. "Za každý odfáraný měsíc mi dali 20 korun a k tomu hornický důchod. Výsměch je, že estébáci dostali tisíce odstupného. Možná jsme my, bývalí vězni, po revoluci měli být politicky aktivnější. Aspoň, že nám udělali v Jáchymově u kostela památník," říká muž, jenž dnes žije v nedalekém Ostrově nad Ohří.
</TEXT>
</DOC>
<DOC>
<DOCID>LN-20020527029</DOCID>
<DOCNO>LN-20020527029</DOCNO>
<DATE>05/27/02</DATE>
<TITLE>
Život může být skryt pod povrchem "rudé planety", jsou přesvědčeni vědci.
</TITLE>
<GEOGRAPHY>LONDÝN</GEOGRAPHY>
<TEXT>
Zcela nový směr výzkumu planety Mars má dodat převratný objev americké vesmírné agentury NASA. Rozbory údajů sondy Mars Odyssey, která předává z blízkosti "rudé planety" data o jejím složení, potvrdily výskyt obrovských mas ledu těsně pod povrchem Marsu. Předběžné údaje NASA zveřejnila již v březnu. Předpokládala, že jejich konečné vyhodnocení zabere celé měsíce. Britská stanice BBC ale včera informovala, že data byla k ohromení vědců tak průkazná, že se rozhodli seznámit s nimi svět již nyní. Necelý metr pod povrchem jižní polokoule Marsu začíná podle vědců vrstva ledu, který by, pokud by roztál, vytvořil na povrchu planety oceán o hloubce 500 metrů. "Znovu to nastoluje otázku života na Marsu," uvedla včera BBC. Výsledky výzkumu posílily odhodlání NASA připravit do 20 let vyslání lidské posádky na Mars. Vzhledem k tomu, že voda je pokládána za jednu z podmínek života, posiluje objev názor, že na Marsu život existoval a možná se tam živé organismy vyskytují i dosud. Nyní proto bude nutné přehodnotit plány výzkumu planety - získání vzorku ledu se stává vrcholnou prioritou, tvrdí BBC.
LONDÝN - Zcela nový směr výzkumu planety Mars má dodat převratný objev americké vesmírné agentury NASA. Rozbory údajů sondy Mars Odyssey, která předává z blízkosti "rudé planety" data o jejím složení, potvrdily výskyt obrovských mas ledu těsně pod povrchem Marsu. Předběžné údaje NASA zveřejnila již v březnu. Předpokládala, že jejich konečné vyhodnocení zabere celé měsíce. Britská stanice BBC ale včera informovala, že data byla k ohromení vědců tak průkazná, že se rozhodli seznámit s nimi svět již nyní. Necelý metr pod povrchem jižní polokoule Marsu začíná podle vědců vrstva ledu, který by, pokud by roztál, vytvořil na povrchu planety oceán o hloubce 500 metrů. "Znovu to nastoluje otázku života na Marsu," uvedla včera BBC. Výsledky výzkumu posílily odhodlání NASA připravit do 20 let vyslání lidské posádky na Mars. Vzhledem k tomu, že voda je pokládána za jednu z podmínek života, posiluje objev názor, že na Marsu život existoval a možná se tam živé organismy vyskytují i dosud. Nyní proto bude nutné přehodnotit plány výzkumu planety - získání vzorku ledu se stává vrcholnou prioritou, tvrdí BBC.
</TEXT>
</DOC>
<DOC>
<DOCID>LN-20020527030</DOCID>
<DOCNO>LN-20020527030</DOCNO>
<DATE>05/27/02</DATE>
<TITLE>
MOSKVA - Ljudmila Putinová popisuje svého prezidentského manžela jako mírně despotického muže, kterému se vždy podřizovala. Žena, o jejímž soukromí se píše v tisku zřídka, odhaluje některé důvěrnosti ze svého rodinného života v druhém díle trilogie o Vladimiru Putinovi. Putinová vzpomíná například na narození první dcery Máši, kdy po celodenních domácích pracích vyšla večer na ulici a taxíkem jela do porodnice. "O půl jedenácté jsem přijela a o půl třetí v noci porodila," dodává. Muž s ní v době narození Máši kvůli stáži v Moskvě nebyl. "Zavolala jsem mu, abych se ho zeptala na jméno dcery. Vždy jsem si přála Natašu. Vladimir Vladimirovič ale řekl, že to bude Máša. Brečela jsem. Chtěla jsem Natašu. Pak jsem pochopila, že žádnou volbu nemám a dcerka stejně bude Máša," svěřila se.
</TITLE>
<HEADING>
Nešikovný otec
</HEADING>
<TEXT>
Dodává, že se vždy podřizovala manželovi. Na jeho přání studovala španělštinu, učila se psát na stroji... Ljudmila ale ocenila, že manželovo chování k ní bylo v době těhotenství velmi dojemné. Dodala ale, že jakmile tři dny po narození dcery odjel, oddechla si. "On se nezabýval ani plenami, ani potravinami, ani snídaněmi, obědy a večeřemi, a pro mne to bylo bez něj dokonce snadnější. Nemusela jsem pečovat o dva: manžela a dítě," přiznala. Když rodila podruhé, Putin se prý ukázal jako velmi nešikovný otec. "Přišli za mnou do porodnice a Máša měla na sobě dupačky, ze kterých dávno vyrostla, a tričko, které neznámo kde našel. Všechno jí bylo malé," uvedla. Úryvky z knihy, která se věnuje období od roku 1975 do roku 1999, přinesl list Komsomolskaja pravda. Na pultech se má dílo Olega Blockého "Vladimir Putin: Cesta k moci" objevit v červenci.
Dodává, že se vždy podřizovala manželovi. Na jeho přání studovala španělštinu, učila se psát na stroji... Ljudmila ale ocenila, že manželovo chování k ní bylo v době těhotenství velmi dojemné. Dodala ale, že jakmile tři dny po narození dcery odjel, oddechla si. "On se nezabýval ani plenami, ani potravinami, ani snídaněmi, obědy a večeřemi, a pro mne to bylo bez něj dokonce snadnější. Nemusela jsem pečovat o dva: manžela a dítě," přiznala. Když rodila podruhé, Putin se prý ukázal jako velmi nešikovný otec. "Přišli za mnou do porodnice a Máša měla na sobě dupačky, ze kterých dávno vyrostla, a tričko, které neznámo kde našel. Všechno jí bylo malé," uvedla. Úryvky z knihy, která se věnuje období od roku 1975 do roku 1999, přinesl list Komsomolskaja pravda. Na pultech se má dílo Olega Blockého "Vladimir Putin: Cesta k moci" objevit v červenci.
</TEXT>
</DOC>
<DOC>
<DOCID>LN-20020527031</DOCID>
<DOCNO>LN-20020527031</DOCNO>
<DATE>05/27/02</DATE>
<GEOGRAPHY>BERLÍN</GEOGRAPHY>
<TEXT>
Zdrženlivě se vyjádřil německý ministr zahraničí Joschka Fischer k požadavku ministra vnitra Otty Schilyho, aby Česko zrušilo tzv. Benešovy dekrety. V listu Welt am Sonntag včera varoval i před sudetskými reparačními nároky. "Musíme hledět dopředu," uvedl Fischer na dotaz, co si myslí o Schilyho požadavku na odstranění Benešových výnosů předneseném při sudetoněmeckém srazu. Fischer pak, podobně jako Schily, varoval vysídlence před dalšími nároky. "Museli bychom být smyslů zbavení, abychom na to jen ve snu pomýšleli," řekl.
</TEXT>
</DOC>
<DOC>
<DOCID>LN-20020527032</DOCID>
<DOCNO>LN-20020527032</DOCNO>
<DATE>05/27/02</DATE>
<GEOGRAPHY>JERUZALÉM</GEOGRAPHY>
<TEXT>
Izraelské tanky včera vstoupily do palestinského města Kalkílija. "Jednotky provedly prohlídky a zadržely několik osob," prohlásilo vedení armády. Cílem operace bylo nedovolit teroristům, kteří údajně připravují další útoky, opouštět město. Izraelci vystupňovali své akce na palestinských územích poté, co palestinští extremisté provedli minulý týden čtyři sebevražedné útoky.
</TEXT>
</DOC>
<DOC>
<DOCID>LN-20020527033</DOCID>
<DOCNO>LN-20020527033</DOCNO>
<DATE>05/27/02</DATE>
<GEOGRAPHY>BUDAPEŠŤ</GEOGRAPHY>
<TEXT>
Předsedové Maďarské socialistické strany (MSZP) a Svazu svobodných demokratů (SZDSZ) László Kovács a Gábor Kuncze podepsali včera dohodu o vytvoření vládní koalice. Vláda má nastoupit do funkce již dnes poté, co ji schválí parlament. "Tato vláda je šťastná, protože povede zemi do Evropské unie," prohlásil designovaný premiér Peter Medgyessy z MSZP.
</TEXT>
</DOC>
<DOC>
<DOCID>LN-20020527034</DOCID>
<DOCNO>LN-20020527034</DOCNO>
<DATE>05/27/02</DATE>
<TITLE>
Americký prezident chce ve Francii získat další podporu v boji proti teroristům
</TITLE>
<TEXT>
Bush je terorista, křičely včera před příjezdem amerického prezidenta tisíce demonstrantů v ulicích francouzské metropole.
PAŘÍŽ - Evropská mise amerického prezidenta George W. Bushe se včera přesunula z Ruska do Paříže. Bushova jednání s jeho protějškem Jacquesem Chirakem se mají soustředit na několik základních témat: pomoc Spojeným státům v boji proti terorismu, americkoevropské hospodářské a vojenské vztahy a situace na Blízkém východě. Včerejší společná tisková konference obou státníků ukázala, že největší neshody mezi prezidenty panují v otázkách vzájemných obchodních vztahů. Chirakovi se nelíbí především vysoká cla, která Američané uvalili na evropskou ocel. Dnes americký prezident navštíví hřbitov v Normandii, kde jsou pohřbeny tisíce Američanů, kteří zde padli při vylodění Spojenců v roce 1944. Bush rovněž přijede do vesnice, kterou američtí vojáci ve Francii osvobodili jako první.
</TEXT>
<HEADING>
Bush poznával "ruskou duši"
</HEADING>
<TEXT>
Bushovu návštěvu ve Francii by stejně jako v Německu měly provázet protiamerické demonstrace. Už ve včerejších odpoledních hodinách se v centru Paříže shromáždily tisíce protestujících především z krajně levicových, pacifistických a ekologických skupin. Během svého pochodu pařížskými ulicemi provolávali hesla typu: "Bushi - jsi terorista." Kvůli zajištění bezpečnosti bylo do pařížských ulic vysláno asi tři a půl tisíce policistů. Už kolem poledne se demonstranti sešli i u zmenšeného modelu sochy Svobody na Grenellském mostě v Paříži, aby protestovali proti Bushově podpoře trestu smrti. Na most pověsili 150 papírových lidských figurín přesně tolik lidí bylo totiž v americkém státu Texas popraveno za necelých šest let, co zde byl Bush guvernérem. Do Francie přiletěl Bush z Ruska. Víkendová návštěva Petrohradu měla americkému prezidentovi především umožnit lépe poznat ruskou kulturu. Bush se o to pokusil zejména v petrohradské Ermitáži a v Ruském muzeu. Během návštěvy Ruského muzea amerického prezidenta zaujal zejména portrét knížete Potěmkina. Skutečnost, že ho poznal sám, mu prý udělalo neobyčejnou radost. Bush poznával "ruskou duši" také na bohoslužbě v hlavním petrohradského chrámu - Kazaňské katedrále. Amerického prezidenta prý pouze mrzelo, že ve svatostánku nemohl pozorovat, jak se modlí řadoví pravoslavní věřící. Policie totiž kvůli bezpečnostním opatřením do katedrály žádné nepustila. Bush se tak musel spokojit s přítomností duchovních a městských funkcionářů. Bush rovněž navštívil i petrohradskou synagogu, kde se setkal s představiteli židovských obcí v Rusku. Americký prezident po setkání prohlásil, že se zasadí o zrušení zákona, kterým USA v roce 1974 omezily obchod s Ruskem (tzv. Jacksonův-Vanikův dodatek) jako reakci na neochotu Moskvy umožnit emigraci ruským Židům.
Bushovu návštěvu ve Francii by stejně jako v Německu měly provázet protiamerické demonstrace. Už ve včerejších odpoledních hodinách se v centru Paříže shromáždily tisíce protestujících především z krajně levicových, pacifistických a ekologických skupin. Během svého pochodu pařížskými ulicemi provolávali hesla typu: "Bushi - jsi terorista." Kvůli zajištění bezpečnosti bylo do pařížských ulic vysláno asi tři a půl tisíce policistů. Už kolem poledne se demonstranti sešli i u zmenšeného modelu sochy Svobody na Grenellském mostě v Paříži, aby protestovali proti Bushově podpoře trestu smrti. Na most pověsili 150 papírových lidských figurín přesně tolik lidí bylo totiž v americkém státu Texas popraveno za necelých šest let, co zde byl Bush guvernérem. Do Francie přiletěl Bush z Ruska. Víkendová návštěva Petrohradu měla americkému prezidentovi především umožnit lépe poznat ruskou kulturu. Bush se o to pokusil zejména v petrohradské Ermitáži a v Ruském muzeu. Během návštěvy Ruského muzea amerického prezidenta zaujal zejména portrét knížete Potěmkina. Skutečnost, že ho poznal sám, mu prý udělalo neobyčejnou radost. Bush poznával "ruskou duši" také na bohoslužbě v hlavním petrohradského chrámu - Kazaňské katedrále. Amerického prezidenta prý pouze mrzelo, že ve svatostánku nemohl pozorovat, jak se modlí řadoví pravoslavní věřící. Policie totiž kvůli bezpečnostním opatřením do katedrály žádné nepustila. Bush se tak musel spokojit s přítomností duchovních a městských funkcionářů. Bush rovněž navštívil i petrohradskou synagogu, kde se setkal s představiteli židovských obcí v Rusku. Americký prezident po setkání prohlásil, že se zasadí o zrušení zákona, kterým USA v roce 1974 omezily obchod s Ruskem (tzv. Jacksonův-Vanikův dodatek) jako reakci na neochotu Moskvy umožnit emigraci ruským Židům.
</TEXT>
</DOC>
<DOC>
<DOCID>LN-20020527035</DOCID>
<DOCNO>LN-20020527035</DOCNO>
<DATE>05/27/02</DATE>
<GEOGRAPHY>PLOVDIV</GEOGRAPHY>
<TEXT>
Zdravotní potíže, které provázely papeže Jana Pavla II. na uplynulé cestě do Ázerbájdžánu a Bulharska, ho možná přinutí zrušit podstatnou část jeho další pouti. Jde o červencovou cestu za Atlantik, během níž papež zavítá do kanadského Toronta. Další plánované zastávky v Mexiku a v Guatemale - jsou ale ohroženy. "Toronto je jasné. U dalších (zastávek) uvidíme," řekl včera novinářům vatikánský mluvčí Joaquin Navarro-Valls. Papeže trápí vážné potíže Parkinsonova choroba a artróza kolenního kloubu. Příznaky nemoci na něm byly vidět i během pobytu v Ázerbájdžánu a Bulharsku. Stále hůře se pohyboval, třásly se mu ruce a měl zastřený hlas. Včera v bulharském Plovdivu stejně jako při předchozích zastávkách za něj musel zbytek kázání dočíst někdo jiný. Navzdory zdravotním problémům se ale papež nadále snaží vykonávat své poselství. Včera například blahořečil tři bulharské kněze, popravené komunistickým režimem za "špionáž" ve prospěch Vatikánu.
</TEXT>
</DOC>
<DOC>
<DOCID>LN-20020527036</DOCID>
<DOCNO>LN-20020527036</DOCNO>
<DATE>05/27/02</DATE>
<GEOGRAPHY>MAPUTO</GEOGRAPHY>
<TEXT>
Přinejmenším 205 osob zemřelo a stovky utrpěly zranění, když v sobotu na jihu Mosambiku vykolejil vlak. Radio Mozambique s odvoláním na policejní a hasičské zdroje uvedlo, že vlak měl "technické problémy" s brzdami. Nehoda se stala ráno nedaleko města Tenga. "Dopravili k nám 205 těl," řekl novinářům lékař Yacoob Omar z místní nemocnice. Dodal, že mezi zraněnými bylo 22 v kritickém stavu.
</TEXT>
</DOC>
<DOC>
<DOCID>LN-20020527037</DOCID>
<DOCNO>LN-20020527037</DOCNO>
<DATE>05/27/02</DATE>
<GEOGRAPHY>HAVANA</GEOGRAPHY>
<TEXT>
Kubánský prezident Fidel Castro o víkendu odmítl americké obvinění jeho země z podpory mezinárodního terorismu. Castro prohlásil, že v USA nebyla prolita jediná kapka americké krve kvůli Kubě, a že Američané mohou ve svém boji proti terorismu s Kubánci počítat. Tvrdil, že vláda USA svým občanům lže a že se Američané v žádném případě nemusí bát kubánského útoku. Kubánský prezident rovněž ubezpečil Američany, že Kubánci neviní americké občany za sankce, které proti ostrovu uplatňuje americká vláda.
</TEXT>
</DOC>
<DOC>
<DOCID>LN-20020527038</DOCID>
<DOCNO>LN-20020527038</DOCNO>
<DATE>05/27/02</DATE>
<GEOGRAPHY>BRATISLAVA</GEOGRAPHY>
<TEXT>
Představitel slovenské Strany maďarské koalice a vicepremiér Pál Csáky dal včera najevo, že kvůli tzv. Benešovým dekretům očekává omluvu od slovenského parlamentu. "Myslím si, že přinejmenším Národní rada SR by mohla vyslovit aspoň takový malý generální pardon lidem, kteří byli perzekvováni jenom za to, že byli maďarské nebo německé národnosti," uvedl ve slovenské televizi Joj. Csáky naznačil, že podobný krok by možná mohl udělat také český parlament.
</TEXT>
</DOC>
<DOC>
<DOCID>LN-20020527039</DOCID>
<DOCNO>LN-20020527039</DOCNO>
<DATE>05/27/02</DATE>
<TITLE>
Dillí přitvrdilo válečnou rétoriku * Pákistán provedl o víkendu zkoušky dvou balistických raket
</TITLE>
<TEXT>
Přes milion vojáků je shromážděno v oblasti indicko-pákistánské hranice. Navzdory varovným prohlášením politiků na obou stranách ale zatím dochází jen ke sporadickým přestřelkám.
DILLÍ/PÁKISTÁN - Indický subkontinent zůstává na rozcestí mezi postupným uklidněním situace a novým indicko-pákistánským vojenským konfliktem. K růstu napětí přispěly víkendové zkoušky pákistánských raket schopných nést jaderné hlavice. Indie sice jejich provedení v oficiální reakci přešla mávnutím ruky, premiér Atal Bihárí Vádžpéjí ale v televizním poselství opět připravoval indické obyvatelstvo na možnost, že nynější krize může vyústit ve válku. V sobotu byla nejdříve odpálena pákistánská raketa středního doletu Hátaf-V, známá spíše pod typovým označením Ghaurí-II, která má dolet až 1500 kilometrů a mohla by zasáhnout indická velkoměsta Dillí či Bombaj. Podle pákistánského deníku Dawn střela nesla maketu jaderné hlavice a úspěšně zasáhla cíl v provincii Balúčistán, ležící u afghánských hranice. Oblast testu byla už na několik dní dopředu uzavřena, po provedení zkoušky pak prý členové technického týmu rozdávali obyvatelům přilehlých vesnic sladkosti. Navzdory varováním před dalším zvyšováním napětí včera provedl Pákistán druhou zkoušku rakety. Tentokrát byla testována nová střela s krátkým doletem Hátaf-3, přezdívaná Ghaznáví. I tato raketa, jejíž maximální dolet je 290 kilometrů, může zřejmě nést kromě konvenčních náloží i atomové. Zkoušky pákistánských raket prý mají pokračovat až do zítřka. Americký prezident George W. Bush vyjádřil ohledně pákistánských testů "silné výhrady" a vyzval obě země ke zdrženlivosti. V podobném duchu se vyslovil i ruský ministr zahraničí Igor Ivanov. Relativně mírná byla reakce Indie. Podle mluvčího indického ministerstva zahraničí byly raketové testy provedeny "pro pobavení domácího obecenstva", premiér Vádžpéjí je pak prý podle svých slov "nebere vážně".
</TEXT>
<HEADING>
Vádžpéjí chce zvítězit
</HEADING>
<TEXT>
S bagatelizací dopadu pákistánských raketových zkoušek ale ostře kontrastuje jeho nové prohlášení k vývoji napjaté situace, která se vyostřila po nedávném útoku kašmírských separatistů na indické vojenské stanoviště. Dillí tvrdí, že povstalci operují s pomocí Pákistánu, ten ale přiznává pouze "diplomatickou a politickou podporu". "Světové společenství by mělo vědět, že trpělivost Indie má své meze," prohlásil Vádžpéjí v proslovu, živě odvysílaném v indické televizi. "Jak můžeme tolerovat teroristické aktivity v naší zemi? A jak dlouho?" dodal premiér. Indické obyvatele zároveň připravil i na to, že případná válka s Pákistánem by si vyžádala oběti. "Jsme připraveni této výzvě čelit. Chceme zvítězit. Chceme vítězství nad terorismem a k tomu musí každý přispět," uvedl dále Vádžpéjí. Indie a Pákistán spolu svedly už tři války, z toho dvě právě o sporné území Kašmíru. Nyní je podél vzájemné hranice obou zemí soustředěno přes milion vojáků, zatím ale dochází jen kojedinělým přestřelkám. Při jedné ze zatím posledních zahynulo pět lidí na indické straně Kašmíru, kteří se podle místních úřadů stali terčem pákistánské dělostřelecké palby. Vzhledem k tomu, že obě země nyní disponují jadernými arzenály, panuje obava, že případný konflikt by mohl být i jaderný. A to navzdory skutečnosti, že se Indie už dříve zavázala, že atomové zbraně nepoužije jako první. Pákistán sice podobný slib oficiálně neučinil, jeho vojenský vůdce Parvíz Mušaraf ale v rozhovoru pro americký deník The Washington Post prohlásil, že si použití jaderných zbraní "radši nechce ani představit". Navzdory silným slovům z obou stran je ale možné, že krize nakonec skončí postupným uklidněním, jako tomu bylo v roce 1999. K průlomu by mohlo dojít na asijském regionálním summitu v Kazachstánu, plánovaném na červen. Toho by se měli zúčastnit Vádžpéjí i Mušaraf, zatím ale není jasné, zda se budou ochotni setkat ani zda vůbec přijedou.
Porovnání armád
Počet vojáků:
Indie: 1 263 000
Pákistán: 620 000
Bojová letadla:
Indie: 738
Pákistán: 353
Válečné lodě:
Indie: 43
Pákistán: 18
Jaderné nálože:
</TEXT>
</DOC>
<DOC>
<DOCID>LN-20020527040</DOCID>
<DOCNO>LN-20020527040</DOCNO>
<DATE>05/27/02</DATE>
<TITLE>
Stáří letounu tchajwanské letecké společnosti bylo pravděpodobnou příčinou tragédie.
</TITLE>
<GEOGRAPHY>TCHAJ-PEJ</GEOGRAPHY>
<TEXT>
Pravděpodobně všech 225 lidí na palubě letadla tchajwanské společnosti China Airlines (CAL), které se v sobotu zřítilo při letu z tchajwanské metropole Tchaj-peje do Hongkongu do moře, zahynulo. Záchranáři včera pokračovali v pátrání v prostoru neštěstí, ale nacházeli jen mrtvá těla, úlomky letadla a zbytky přepravovaného materiálu. Letoun se v sobotu asi 20 minut po vzletu ztratil z radarů, ačkoli bylo dobré počasí, a posléze se zřítil do moře u ostrovů Pcheng-chu. Na jeho palubě byli vesměs tchajwanští občané, často až osmičlenné rodiny. Mezi 206 pasažéry (a 19 členy posádky) bylo jen 22 cizinců. Ti většinou pocházeli z Asie, jeden cestující byl švýcarský občan. Záchranáři do včerejška vylovili z moře na osmdesát mrtvých těl. Odborníci nepředpokládají, že pád z devítikilometrové výšky mohl někdo přežít. Tchajwanský úřad pro civilní letectví včera oznámil, že přesné příčiny havárie nejsou známy, ale letadlo se s největší pravděpodobností rozlomilo přímo za letu. "Jsme si naprosto jisti, že Boeing 747-200 společnosti CAL se za letu ve výši asi 9100 metrů rozlomil na čtyři velké kusy," sdělil úřad. Tuto hypotézu podle místních médií potvrzuje skutečnost, že trosky letounu byly nalezeny ve vzdálenosti až 80 kilometrů od místa neštěstí. Na tělesných ostatcích obětí katastrofy nebyly navíc nalezeny žádné stopy po tom, že by byly vystaveny ohni. To nasvědčuje spíše tomu, že letadlo se rozpadlo samovolně a důvodem jeho zřícení nebyla například exploze.
</TEXT>
<HEADING>
Příbuzní pomáhají duším v návratu
</HEADING>
<TEXT>
Boeing 747-200 byl v rámci vzdušné flotily CAL nejstarším letounem svého typu - vyroben byl před 22 lety. Podle informací světových agentur měl být jeho let do Hongkongu posledním s pasažéry na palubě a od června měl již být využíván k přepravě nákladů. Při pátrání po obětech havárie učinila vstřícné gesto Čínská lidová republika, která jinak udržuje s ostrovním Tchaj-wanem napjaté vztahy. Kontinentální Čína totiž povolila tchajwanským vojenským lodím, které se podílejí na pátrací operaci, vstup do svých výsostných vod a sama do prostoru vyslala i vlastní záchranářská plavidla. Příbuzní obětí neštěstí se mezitím shromáždili na tchajwanském pobřeží. Jednak proto, aby pomohli úřadům při identifikaci obětí, současně ale proto, aby vykonali dávné obřady, které mají duše zemřelých přivést domů. Rituály vedou především taoističtí mniši. Rodinní příslušníci obětí se na mořský břeh vydali s fotografiemi svých blízkých a součástmi jejich oděvu. Právě ony mají pomoci najít duším cestu zpět.
Boeing 747-200 byl v rámci vzdušné flotily CAL nejstarším letounem svého typu - vyroben byl před 22 lety. Podle informací světových agentur měl být jeho let do Hongkongu posledním s pasažéry na palubě a od června měl již být využíván k přepravě nákladů. Při pátrání po obětech havárie učinila vstřícné gesto Čínská lidová republika, která jinak udržuje s ostrovním Tchaj-wanem napjaté vztahy. Kontinentální Čína totiž povolila tchajwanským vojenským lodím, které se podílejí na pátrací operaci, vstup do svých výsostných vod a sama do prostoru vyslala i vlastní záchranářská plavidla. Příbuzní obětí neštěstí se mezitím shromáždili na tchajwanském pobřeží. Jednak proto, aby pomohli úřadům při identifikaci obětí, současně ale proto, aby vykonali dávné obřady, které mají duše zemřelých přivést domů. Rituály vedou především taoističtí mniši. Rodinní příslušníci obětí se na mořský břeh vydali s fotografiemi svých blízkých a součástmi jejich oděvu. Právě ony mají pomoci najít duším cestu zpět.
</TEXT>
</DOC>
<DOC>
<DOCID>LN-20020527041</DOCID>
<DOCNO>LN-20020527041</DOCNO>
<DATE>05/27/02</DATE>
<TITLE>
Nejméně devět vozidel se zřítilo do rozbouřených vod
</TITLE>
<TEXT>
Arkansasu, když včera náraz vlečného člunu do mostního oblouku způsobil sesutí asi 150metrového úseku mostu přes tuto řeku (na reprodukci záběru televize CBC je zachycena situace krátce po nehodě). Pod hladinou se ocitlo asi šest osobních automobilů a tři tahače. Posádka vlečné lodi pomohla několika postiženým z vody, ale šest až jedenáct lidí zůstávalo uvězněno ve vozidlech hodiny po neštěstí. "Očekáváme oběti na životech," uvedla Rabecca Smithová z místní záchranné služby. Záchranné práce komplikovalo bouřlivé počasí a silný říční proud. Šlo o již druhou včerejší kolizi lodi s mostem v dané oblasti. Druhý most má poškozený pilíř, ale zůstal v provozu. Z dostupných informací nebylo zřejmé, zda škodu způsobila táž souprava dvou vlečných člunů.
</TEXT>
</DOC>
<DOC>
<DOCID>LN-20020527042</DOCID>
<DOCNO>LN-20020527042</DOCNO>
<DATE>05/27/02</DATE>
<TITLE>
Bushova návštěva v Rusku pomohla Putinovi udržet se ve hře
</TITLE>
<TEXT>
"Kocour Matroskin říkal - když chcete cosi důležitého získat, musíte něco prodat." Těmito slovy parafrázoval před pár dny známý ruský politik moudro hrdiny dětského seriálu. Chtěl tak přiblížit logiku poslední etapy rusko-amerických jednání, kterou uzavřelo moskevské prohlášení George W. Bushe a Vladimira Putina o strategických vztazích mezi oběma mocnostmi a smlouva o demontáži části strategických jaderných hlavic. Na první pohled se zdá, že v tomto kole ruského kocoura z vesničky Prostokvaši zaoceánský partner překonal rozdílem váhové kategorie. Usmíval se jako kreslený Mickey Mouse, ale předváděl svaly z thrillerů. Nemusel skoro nic prodat, a získal téměř vše, co chtěl. Putin-Matroskin a Bush-Rambo prohlásili, že "odmítají model soupeření velmocí, který ukázal svou neudržitelnost" v citlivé oblasti Střední Asie. Moskevský posmutnělý hrdina tím potvrdil, že v někdejší výhradní sféře ruských zájmů neudělá nic bez washingtonského rychlostřelce především při pacifikaci tamních konfliktů.
</TEXT>
<HEADING>
Obchody na cizí účet
</HEADING>
<TEXT>
V praxi to může znamenat, že americká karta, kterou Baku dosud vynášelo ve sporu o Náhorní Karabach jen váhavě, neboť nebyla jasná její hodnota, se stala esem přebíjejícím ruský trumf Jerevanu. Tento detail je ilustrací toho, že Putin i Bush směňují aktiva, jež se dotýkají řady dalších států. Ze stejného soudku je i dohoda, že "Rusko a USA budou pokračovat v konstruktivním dialogu o Iráku". Diplomatická šifra znamená: Bush blahosklonně umožní Putinovi prosadit v OSN ještě jedno varování Bagdádu, které však musí být ultimátem. Pokud ho Saddám nepřijme, Rusové strpí vojenskou akci proti Iráku. Moskva dostane náhradu za "komerční ztráty" a podíl na irácké ropě i v budoucnu. Podobný model nabízí Washington ve vztahu k Íránu. Osvědčené "nejmenované zdroje" z Bílého domu krátce před schůzkou v Moskvě naznačily, že Rusové smějí obchodovat s touto součástí "osy zla" i v budoucnu. Musejí ale přijmout jasné podmínky tanky ano, moderní stíhačky (které se vyrovnají americkým) ne. Zařízení pro jaderné elektrárny za 800 milionů dolarů ano, ale pod podmínkou, že v nich nebude vyroben materiál pro jadernou bombu. Rozdíl v zisku mohou opět napravit americké kompenzace. Putin zatím řekl "nět". Což je ostatně jediný ruský výraz, který Bush ovládá. Sečteno a podtrženo: Moskva nebude vyhánět Američany ze svého asijského podbřišku, hodí přes palubu Husajna, popřemýšlí, na kolik si cení íránské ajatolláhy, podělí se o kaspickou ropu a nebude křičet na poplach kvůli Bushovu protiraketovému štítu. Washington za to vše - možná - pustí ruské kupce do světa i na vlastní trh. Z kasy NATO jim dá něco drobných za dodávky pro evropskou protiraketovou obranu. A dovolí jim sedět na křesle "mezi Španělskem a Portugalskem", jak to kulantně vyjádřil lord Robertson.
</TEXT>
<HEADING>
Umění konvertovat úsměvy
</HEADING>
<TEXT>
Uzavírání účtu je však předčasné. Desítky hodin úsměvů, které Bush přibalil přívažkem (páteční večeří u Putinů počínaje a včerejším rozloučením v Prostokvaše-Petrohradu konče), jsou totiž také tvrdou valutou. Ostatní potentáti tak měli dost času při pohledu na nezvyklou dvojici (to tady ještě nebylo, zdůraznil Bush) popřemýšlet, jak by se po boku Putina vyjímali oni. A prolistovat čerstvé depeše, jež dostali z Moskvy. "Američané jsou zlí - nepustili přes hranice mého zástupce," rozčiloval se večer před Bushovým příjezdem při setkání byznysmenů s Putinem podle šikovně načasovaného scénáře šéfpodnikatel Arkadij Volskij. "Nechte toho - jako byste nevěděl, co nám ti Evropané vyvedli se clem na obilí," usadil ho Matroskin. Pro nechápavé to řekl naplno: "Novou kvalitu vztahů se Západem musí Rusko konvertovat na ekonomické výhody." A dal si to, v duchu nové doby, na své internetové stránky. "Číňané jednají s Američany o raketách za našimi zády," žaloval zas hlas z vlivného parlamentního výboru pro obranu. Zajímavý vzkaz pro zpěváka ruských písní Ťiang Ce-mina. Chytrý kocour usazený na širokých ramenou svého kamaráda je k nepřehlédnutí. Bush se zkrátka postaral o výrazné zhodnocení ruských akcií. Evropané se zatím chovali, jako by si mysleli, že jim východní soused spadne i s jeho ropou, plynem a know-how do klína jak zralá hruška. Kolikrát již třeba slibovali, jak pomohou zbídačelému Kaliningradu - a skutek utek. Snad jim už konečně došlo, že by si měli setsakra pospíšit. Matroskin se totiž může hřát u úplně jiného krbu. Hra o jeho přízeň pokračuje.
Uzavírání účtu je však předčasné. Desítky hodin úsměvů, které Bush přibalil přívažkem (páteční večeří u Putinů počínaje a včerejším rozloučením v Prostokvaše-Petrohradu konče), jsou totiž také tvrdou valutou. Ostatní potentáti tak měli dost času při pohledu na nezvyklou dvojici (to tady ještě nebylo, zdůraznil Bush) popřemýšlet, jak by se po boku Putina vyjímali oni. A prolistovat čerstvé depeše, jež dostali z Moskvy. "Američané jsou zlí - nepustili přes hranice mého zástupce," rozčiloval se večer před Bushovým příjezdem při setkání byznysmenů s Putinem podle šikovně načasovaného scénáře šéfpodnikatel Arkadij Volskij. "Nechte toho - jako byste nevěděl, co nám ti Evropané vyvedli se clem na obilí," usadil ho Matroskin. Pro nechápavé to řekl naplno: "Novou kvalitu vztahů se Západem musí Rusko konvertovat na ekonomické výhody." A dal si to, v duchu nové doby, na své internetové stránky. "Číňané jednají s Američany o raketách za našimi zády," žaloval zas hlas z vlivného parlamentního výboru pro obranu. Zajímavý vzkaz pro zpěváka ruských písní Ťiang Ce-mina. Chytrý kocour usazený na širokých ramenou svého kamaráda je k nepřehlédnutí. Bush se zkrátka postaral o výrazné zhodnocení ruských akcií. Evropané se zatím chovali, jako by si mysleli, že jim východní soused spadne i s jeho ropou, plynem a know-how do klína jak zralá hruška. Kolikrát již třeba slibovali, jak pomohou zbídačelému Kaliningradu - a skutek utek. Snad jim už konečně došlo, že by si měli setsakra pospíšit. Matroskin se totiž může hřát u úplně jiného krbu. Hra o jeho přízeň pokračuje.
</TEXT>
</DOC>
<DOC>
<DOCID>LN-20020527043</DOCID>
<DOCNO>LN-20020527043</DOCNO>
<DATE>05/27/02</DATE>
<TITLE>
Stát by měl předejít exodu lékařů
</TITLE>
<TEXT>
Mladí lékaři, především zaměstnanci nemocnic, čekají s nadějí na vstup Česka do Evropské unie a otevření trhu práce. S lehkým srdcem opustí svá špatně placená místa a minimálně na několik let se vydají za lepším výdělkem na Západ. Alespoň to říkají sociologické průzkumy. Nebude jich patrně celá čtvrtina, jak naznačují odpovědi, ale i tak jich jistě bude dost. Dost na to, aby v některých regionech a v některých oborech vznikla personální nouze. Ostatně - už dnes jsou nemocnice, které marně vypisují inzeráty na volná místa. Ministerstvo zdravotnictví ústy svého mluvčího nad výsledky mává rukou. Jsou to jen průzkumy a takových už bylo! A jak nakonec nevyšly... Jenže v tomto případě předpoklady pro naplnění chmurného scénáře existují. Mladí lékaři mají kvůli restriktivní politice zdravotních pojišťoven jen minimální šanci otevřít si soukromou praxi. Koupit si praxi již zavedenou od končícího kolegy jim rovněž zákony nedovolují. A nástupní platy v nemocnicích často stačí sotva na holou existenci, natož obživu rodiny. Otevření hranic se státy, kterým lékaři-zaměstnanci rovněž scházejí, se za této situace rovná spáse. Stát by si měl spočítat, kolik lékařů v konkrétních oborech bude do budoucna potřebovat, a těm by měl pak pomoci vytvořit podmínky, které je přinutí více zvažovat pro a proti odchodu. Počkat na to, jak se situace po našem vstupu do EU vyvine, jak radí ministerstvo, může znamenat čekání na kolaps.
</TEXT>
</DOC>
<DOC>
<DOCID>LN-20020527044</DOCID>
<DOCNO>LN-20020527044</DOCNO>
<DATE>05/27/02</DATE>
<TITLE>
ČSSD nutí Koalici k povolební vstřícnosti
</TITLE>
<TEXT>
Vypadá to jako přesně plánovaný postup. Vysoce postavení sociální demokraté několik týdnů před volbami otevřeně deklarují, že povolební spolupráce s Koalicí je prakticky nemožná. Předseda ČSSD Vladimír Špidla tvrdí, že Koalice vlastně ani politicky neexistuje a místopředseda Stanislav Gross mu přes televizi na dálku přikyvuje. Do třetice se včera přidal ministr financí a lídr ČSSD v Královéhradeckém kraji Jiří Rusnok. Pro něj je Koalice tak nespolehlivý partner, že si spolupráci s ní nedokáže vůbec představit; o to víc v době, kdy Česká republika bude vstupovat do Evropské unie a bude potřebovat jistotu, stabilitu a klid. Smysl protikoaliční kampaně hlavních lídrů ČSSD lze v prvním plánu vyložit velmi jednoduše: sociální demokraté se chystají na velkou koalici s ODS a upozorňují voliče, že bude lépe házet hlasy jim, než nestabilnímu slepenci lidovců a unionistů. To ovšem ještě neznamená, že ČSSD nakonec s Koalicí do vlády nepůjde. Je tu totiž ještě možné druhé čtení Špidlových, Grossových a Rusnokových slov: ČSSD brnká na nervy lidovcům a unionistům a nutí je k větší vstřícnosti v budoucích jednáních. Že si přitom dopředu dělá alibi pro případ, že povolební dohoda s Koalicí nebude výhodná, je už jiná věc. Strategie dvou otevřených cest ke vládě tedy zůstává, mění se jen okamžitý taktický důraz.
</TEXT>
</DOC>
<DOC>
<DOCID>LN-20020527045</DOCID>
<DOCNO>LN-20020527045</DOCNO>
<DATE>05/27/02</DATE>
<TITLE>
Další "mistrovství" bez naší účasti
</TITLE>
<TEXT>
Včera skončil 55. ročník prestižního filmového festivalu v Cannes. Skutečnost, že filmové "mistrovství světa" proběhlo opět bez české účasti, patří už bohužel k pravidelným a velmi marným povzdechům. V oficiálním programu se naposledy promítala Reifova Postel, v hlavní soutěži pak bezprostředně po pádu železné opony Kachyňův trezorový titul Ucho. Každý rok u nás vzniknou jeden dva filmy, které by si zařazení do canneské soutěže rozhodně zasloužily a jistě by nám nedělaly ostudu. Pro naše tvůrce je to ovšem jen chabá útěcha, do Cannes se jejich filmy nedostanou, stejně jako maďarské, polské nebo německé. Taková už je paradoxní filozofie festivalu. Ještě smutnější ale je, že se v Cannes neprezentuje česká kinematografie jako celek. Na filmovém trhu tu mají stánky Turci i Švýcaři, aniž by mohli nabídnout zlomek toho, co my. České audiovizuální centrum, které by mělo být ambasadorem našeho filmu ve světě, nefunguje. Díru po absentující státní instituci se rozhodlo zaplnit České filmové centrum, které na letošním karlovarském festivalu uvede v život Asociace producentů v audiovizi (APA). Aktivita, jež by mohla zažehnat naši dosud ostudnou reprezentaci ve světě, dokazuje, že český film se sice na stát spoléhat nemůže, ale když o to jde, dokáže si pomoci sám. Jestli mu jeho entuziasmus vydrží, uvidíme za rok, kdy by snad mohl mít v Cannes konečně důstojné zastoupení.
</TEXT>
</DOC>
<DOC>
<DOCID>LN-20020527046</DOCID>
<DOCNO>LN-20020527046</DOCNO>
<DATE>05/27/02</DATE>
<TITLE>
...odprosit Ivana Doudu, zakladatele a provozovatele projektu Drop In.
</TITLE>
<TEXT>
Čtvrteční Áčko - pořad televize Nova se věnoval drogové problematice. Známá represivní fundamentalistka Eva Šimsová, která byla do pořadu pozvaná, se dopustila na adresu dalšího hosta - Ivana Doudy - výroků tak sprostých, že je není možné tolerovat ani v zemi premiéra Zemana. Pokud se paní Šimsová veřejně Doudovi neomluví, měla by odejít z veřejného života, přesněji - společnost by ji a "její" občanské sdružení Rodiče proti drogám měla přestat brát na vědomí. Nemusím jistě připomínat, že klíčovým faktorem problémového vztahu k tvrdým drogám u mladého člověka je - řečeno zažitou psychologickou hantýrkou - "drogová matka". Obvykle to bývá žena hysteroidní až hysterická, posesivní, ale neochotná nést odpovědnost, neschopná vyjádřit své nároky, a proto manipulativní, a soustavně - díky své hysterii - soupeřící. Taková matka není schopna vytvořit pro potomka pocit bezpečí, naopak mu soustavně podlamuje sebevědomí, aby posílila jeho závislost na sobě. A od závislosti na matce je k závislosti na heroinu jen kousíček. Buchna je přece taková máma, co má na chlapečka vždy čas... V souladu se zákonitostmi nevědomí paní Šimsová poté, co její syn začal fetovat, nastartovala horečnou "protidrogovou" aktivitu. Organizace Rodiče proti drogám, jíž je paní Šimsová tažným motorem, opakovaně hlásá nejméně racionální, disfunkční a zcela nevědecké postoje a přístupy k drogové problematice. Pokouší se pořádat nejrůznější "preventivní" akce mimořádně sporného dopadu a zasahovat do drogové legislativy. Nehorázné, katatymní a žalovatelné výroky paní Šimsové patří neodmyslitelně ke koloritu našich represivních aktivistů: "Já vám to řeknu otevřeně: všichni - novináři, odborníci, politici, úředníci, kteří mají liberální vztah k drogám, jsou konzumenti drog. Ať už pravidelní, příležitostní nebo bývalí. Nejsou výjimky." To sdělila paní Šimsová Reflexu v dubnu 2000. Ve čtvrtečním Áčku však paní Šimsová překročila veškeré meze slušnosti. "Vy jste nedokázal nic! Vy se jen pokoušíte léčit drogově závislé občany... Vaše léčba alespoň statisticky žádnou účinnost nemá," pronesla na adresu doktora Doudy. Tedy statisticky: Ivan Douda je zakladatelem racionální drogové politiky České republiky, projekt Drop In, který spolu s MUDr. Jiřím Preslem založili a provozují, za dobu své existence doslova zachránil život tisícům lidí. Osobně znám nejméně deset lidí, kteří se v dobách svých problémů s tvrdými drogami obrátili na Drop In či rovnou na pana Doudu, a nyní již léta abstinují. Jediným prokazatelným výsledkem drogových postojů a snah paní Šimsové je, že její syn začal smažit perník.
</TEXT>
</DOC>
<DOC>
<DOCID>LN-20020527047</DOCID>
<DOCNO>LN-20020527047</DOCNO>
<DATE>05/27/02</DATE>
<TEXT>
Přes území Slovenska skutečně mohli projít teroristé z organizace Al Kajda. Navzdory tomu, že informace, podle nichž kolem 30 teroristů míří přes střední Evropu do Británie, zpochybnily Praha, Vídeň i Berlín, slovenská policie takovouto možnost nevylučuje. Podezřelí Afghánci byli chyceni v noci ze 6. na 7. března, když se pokoušeli překročit slovensko-maďarskou hranici. Policisté si mysleli, že jde o uprchlíky, za dva dny však dostali zprávu, že by to mohli být teroristé. Udělali proto 12. března razii v Brezové pod Bradlem. Tam nalezli jen jednoho podezřelého Afghánce Maleka Imrana z Kábulu. Imrana však údajně policisté nesměli uvěznit, jenom ho přemístit do střeženého tábora pro uprchlíky v Medveďově. Slovenská policie okamžitě požádala FBI i kolegy v některých dalších zemích, aby porovnali otisky prstů podezřelého. Do 30 dnů však prý nepřišla žádná odpověď, která by svědčila o tom, že jde o teroristu. Proto museli podezřelého přesunout do tábora v Gabčíkovu, kde měl volný pohyb. Odtud údajně vzápětí utekl.
</TEXT>
</DOC>
<DOC>
<DOCID>LN-20020527048</DOCID>
<DOCNO>LN-20020527048</DOCNO>
<DATE>05/27/02</DATE>
<TITLE>
Ad LN 10. 5.: Zápisky ochotníka
</TITLE>
<TEXT>
Nikoho z historiků, jež Jiří Loewy napadl ve svém Posledním slovu, ani nenapadne ironizovat jeho názor. Byl za komunismu uvězněn a z této zkušenosti odvozuje svůj pohled na svět. Zásadně ale odmítáme dvě nepravdivá tvrzení: 1. nikdo z nás není vládním, oficiálním ani erárním historikem a Sdružení historiků ČR (SH ČR) není "spolkem vládních vykladačů dějin"; 2. naprosto scestné je tvrzení, že stanovisko SH ČR "by se odvážil(o) kázat lidu závazný názor na národní historii". Právě naopak, napsali jsme naprosto jednoznačně, že "svým vyjádřením chceme ... uvést několik orientačních bodů pro příští diskusi". Kdo takovouto výzvu označuje za kázání "závazného názoru na národní historii", ten svobodnou rozpravu znemožňuje a zároveň se dopouští vědomé lži.
</TEXT>
</DOC>
<DOC>
<DOCID>LN-20020527049</DOCID>
<DOCNO>LN-20020527049</DOCNO>
<DATE>05/27/02</DATE>
<TITLE>
Ad LN 10. 5.: Zápisky ochotníka
</TITLE>
<TEXT>
Je velice dobré, připomíná-li nám Jiří Loewy v současné atmosféře rozjitřené agresivními požadavky některých sudetoněmeckých (a německých) představitelů, že existovali i lidé z řad našich spoluobčanů německé národnosti, kteří se aktivně zúčastnili boje za československý stát. Je to dobré i proto, že to pomáhá překonat nezdravé černobílé vidění světa. Pokud oni hrdinní sudetští Němci (či jejich potomci) žijí, měli by se ozvat a protestovat proti zneužití problematiky odsunu pro politické cíle mocichtivých politiků. Zasloužili by si nejen odškodnění, ale leckdy i pomník.
</TEXT>
</DOC>
<DOC>
<DOCID>LN-20020527050</DOCID>
<DOCNO>LN-20020527050</DOCNO>
<DATE>05/27/02</DATE>
<TITLE>
Ad LN 23. 5.: Pomník obětem komunismu
</TITLE>
<TEXT>
Památník obětem komunistické zvůle odhalený v Praze na úpatí Petřína mě naprosto konsternoval. Takové množství sexismu jsem nečekal. Pomník tvoří sochy Olbrama Zoubka ukazující bradaté muže v různé fázi "rozpadu" těla. To jsme neměli v dané době ve vězení ženy? Což nejsme jediným státem ve střední Evropě, který nechal popravit ženu? Copak mezi těmi, kteří emigrovali, nebyly ženy? Podle mého názoru jde o naprostou neúctu ze strany tvůrce památníku. Výmluva, že jde od tzv. mukla (muže určeného k likvidaci), neobstojí, protože centrální pás památníku nevzpomíná pouze muže! Ve Francii by napsali: Quelle honte - jaká hanba!!!
</TEXT>
</DOC>
<DOC>
<DOCID>LN-20020527051</DOCID>
<DOCNO>LN-20020527051</DOCNO>
<DATE>05/27/02</DATE>
<TITLE>
Ad LN 17. 5.: Jak je nebezpečné býti ředitelem televize
</TITLE>
<TEXT>
Václav Vlk projevuje na advokáta nečekaně vysokou míru neznalosti věci, kterou ovšem o to srdnatěji dohání fabulačními schopnostmi. Nejde ani tak o to, že si plete ČT a ČNTS a netuší, komu byla způsobena škoda. Rovněž nejde o to, že člověk, který vystudoval práva, pokládá nedodržování smluv a neplacení za dodané zboží za standardní chování. Vážnější je, když dedukuje, že ČNTS nabízela někomu úplatek. A to už je vážné obvinění, které může mít značné právní a jiné důsledky. Člověk by od advokáta očekával argumenty. Ty bohužel v jeho pamfletu nenajdeme. Přitom stačilo přečíst si svědecké výpovědi uveřejněné na webových stránkách ČT, aby bylo jasné, že ČNTS nikomu úplatek nenabízela a že se ani na protiprávním jednání nijak nepodílela. To, že s korupcí - pokud se o ni v případě prodeje přenosového vozu někdo pokoušel - nemá ČNTS vůbec nic společného, jsme jasně potvrdili v tiskovém prohlášení. Jako vysvětlení angažmá advokáta Vlka při obhajobě Jiřího Balvína a prezentaci podivné konspirativní teorie, která bohužel může ČNTS velice poškodit, mohu na oplátku nabídnout jinou teorii. Advokát Vlk v pravém slova smyslu září světlem odraženým od obrazovky TV Nova. A Vladimír Železný, jak známo, Jiřího Balvína v boji o křeslo ředitele ČT podporoval. Jiří Balvín se mu na oplátku odvděčil vyhnáním nepohodlných redaktorů a vytrvalými pokusy cenzurovat všechny příspěvky o Železného trestním stíhání. Skutečnost ale bývá mnohem jednodušší než všechny konspirativní teorie. Tak je tomu i v případě obviněného ředitele veřejnoprávní televize. I fabulující advokáti by měli více naslouchat hlasu mocného přítele TV Nova, který je v Čechách pokládán za největšího žijícího profesora ekonomie. Ano, i v našem příběhu mu musíme dát zcela za pravdu. V případě prodeje přenosového vozu jde skutečně v prvé řadě o peníze. A to o zcela konkrétní peníze zcela konkrétního člověka.
</TEXT>
</DOC>
<DOC>
<DOCID>LN-20020527052</DOCID>
<DOCNO>LN-20020527052</DOCNO>
<DATE>05/27/02</DATE>
<TITLE>
AD LN 6. 5.: Rektor, nebo opoziční politik?
</TITLE>
<TEXT>
Ministr Zeman mimo jiné uvádí: "platy pedagogů vzrostly za poslední čtyři roky více než o třetinu". Učím na Lékařské fakultě Masarykovy univerzity v Brně a soudím tedy, že ono třetinové zvýšení platů by se mělo týkat i mě. A jaká je pravda? V roce 1999 byl tarifní plat asistenta na lékařské fakultě 9000 korun. Osobní příplatek činil v té době 2180 korun. K jedinému navýšení platů došlo v roce 2001, a to o 300 (slovy tři sta) korun. V roce 2001 došlo ke snížení osobního příplatku na částku 1150 korun. V letošním roce mělo dojít na základě nařízení vlády k opětovnému navýšení tarifních platů. Výsledek - tarifní plat asistenta byl navýšen o 1100 korun tím, že byl zároveň odebrán osobní příplatek ve stejné výši. Pokud tedy shrnu, tak od roku 1999 došlo u platu asistenta ke snížení o 780 korun českých.
</TEXT>
</DOC>
<DOC>
<DOCID>LN-20020527053</DOCID>
<DOCNO>LN-20020527053</DOCNO>
<DATE>05/27/02</DATE>
<TITLE>
Ad LN 23. 5.: Bush si našel své Rusko
</TITLE>
<TEXT>
Pavel Máša mi v článku ironicky přičítá jasnozřivost za to, že jsem po nástupu Putina do čela vlády rozpoznal, že "ruská zahraniční politika se začíná odklánět od spolupráce se Západem". Poněkud lacině však připisuje moje slova nesprávnému adresátovi. Článek "Rusko a Evropa" jsem napsal v listopadu 1999, tedy v době, kdy v čele Ruska stál Boris Jelcin (neznámý Putin vystřídal v podružné funkci premiéra stejně neznámého Stěpašina o necelé tři měsíce dříve). Jelcinova dobrodružná eskapáda v Kosovu, jeho demonstrativní odchod z istanbulského summitu OBSE a protizápadní rétorika ruského ministerstva zahraničí můj (a nejen můj) tehdejší závěr zcela ospravedlňovala. Je jenom dobře, že za prezidentství Vladimira Putina došlo k opětnému posílení vztahů a spolupráce mezi Ruskem a Západem a v poslední době i mezi Ruskem a Českou republikou. Střízlivému pozorovateli, jakým pan Máša rozhodně je, však jistě neuniklo, že nové prozápadní směřování ruské zahraniční politiky bylo dlouho na vážkách, vyvíjelo se postupně a zásadní roli v něm z obou stran sehrály události 11. září 2001 a jejich geopolitické implikace. V ostatním lze panu Mášovi dát jenom za pravdu.
Redakce děkuje za pochopení, že některé dopisy je třeba upravit azkrátit. Své příspěvky posílejte do rubriky Názory na adresu Pobřežní 224/20, 186 21 Praha 8 - Karlín nebo e-mailem na adresu dopisy@lidovky.cz
</TEXT>
</DOC>
<DOC>
<DOCID>LN-20020527054</DOCID>
<DOCNO>LN-20020527054</DOCNO>
<DATE>05/27/02</DATE>
<TITLE>
Politizace české státní správy je jednou z překážek jejího efektivního fungování
</TITLE>
<TEXT>
Martin Weiss se ve svém článku Byrokratická avantgarda (LN 22. 5.) pozastavuje nad některými závěry studie Česká administrativa v procesu přípravy na vstup do EU. Weiss soudí, že čeští úředníci tvoří sešikovanou avantgardu, která svojí jednoznačnou podporou vstupu do EU ztrácí kontakt se zbytkem společnosti a navíc se vymaňují z demokratické kontroly řádně zvolených českých politiků, aby se raději podřídili, údajně nedemokratické, Evropské komisi. Martin Weiss se soustředí na dva poznatky získané empirickým šetřením. Za prvé 97,8 procenta úředníků podporuje naše členství v EU. Za druhé úředníci považují signály z evropských institucí za důležitější pro praxi svých úřadů než signály z politického vedení ministerstva. Weiss tuto skutečnost označuje za "takovou menší kolonizaci".
</TEXT>
<HEADING>
Skeptické veřejné mínění
</HEADING>
<TEXT>
Téměř stoprocentní podpora vstupu není překvapující, svědčí pouze o tom, že úředníci nejsou schizofrenní. Empirické šetření se totiž týkalo pouze úředníků připravujících ČR na vstup do EU. Jde tedy o úředníky, jejichž hlavní povinností je vstup řádně připravit. Očekává snad Martin Weiss, že tito lidé budou považovat vstup za nežádoucí? Bližší pohled navíc ukazuje, že úředníci se podstatně liší v názorech na optimální uspořádání Evropské unie. Neptají se tedy, zda do unie vstoupit, či nikoliv, nýbrž do jaké unie vstoupit. Takto postavená otázka pouze odráží postoje hlavních politických stran na naší scéně, kde žádná z parlamentních stran nezpochybňuje české směřování do unie. Názory administrativních elit jsou tedy v souladu s názory elit politických. Tento soulad se dokonce promítá i do poměru mezi stoupenci federativního upořádání (63 procent úředníků, politicky ČSSD a Koalice) a mezivládního uspořádání (29 procent úředníků, politicky ODS). Nesoulad s mnohem skeptičtějším veřejným míněním, kterého si Weiss zejména všímá, svědčí především o selhávání politických elit, které nejsou schopny přesvědčit své voliče už ani o svém programu. Souvisí však také se skutečností, že referendum není na pořadu dne, což občany (a bohužel ani politiky), na rozdíl od zkoumaných úředníků, zatím nenutí vážně se EU zabývat. Výzkum veřejného mínění se v tomto kontextu opírá spíše o okamžité nálady a má pouze krátkodobou vypovídací hodnotu.
</TEXT>
<HEADING>
Rozdílné pojetí elit
</HEADING>
<TEXT>
Politizace státní správy je jednou z hlavních překážek jejího efektivního fungování. Hojné případy v devadesátých letech, kdy s příchodem nového ministra docházelo na úřadech ke zpolitizovaným personálním změnám, vedly ke snižování kompetence státní správy, k potlačení nezávislého myšlení a často i ke korupci. Problém české státní správy rozhodně není v tom, že by se vymykala politické kontrole, jak se obává Martin Weiss, nýbrž v tom, že ji tato kontrola občas paralyzuje. Skutečnost, že pro práci úředníků připravujících ČR na vstup do EU jsou o něco důležitější signály z Bruselu než z politického vedení ministerstva, lze jen přivítat. Úředníci dostali od politiků jasný úkol připravit ČR co nejlépe na vstup. K uskutečňování tohoto úkolu se musejí opírat z větší části o znalosti a dovednosti, které v Česku jednoduše chybějí a které lze získat pouze v Bruselu. Pokud mají být naši úředníci schopni obhajovat naše zájmy v EU, musejí být dostatečně připraveni, aby byli vůbec bráni vážně, a tuto přípravu získají pouze intenzivním kontaktem s institucemi unie. Kultivaci české státní správy nakonec ocení především český občan. Martin Weiss mluví o hrozbě kolonizace, tato hrozba by však byla nejaktuálnější v okamžiku, kdy by efektivní byrokratické mašinerii unie a jejích členských států měla čelit česká státní správa decimovaná politickými zásahy. Weissova závěrečná analogie, připodobňující naši situaci ke středověkému rozdělení na evropskou elitu a provinciální poddaný lid, je povrchní a zavádějící. Zejména nesedí srovnání negramotných nevolníků s dnešní vzdělanou a mobilní veřejností. Rozdíl je však i v pojetí elit. Elity v členských státech EU spojují ve své názorové orientaci perspektivu národní a perspektivu evropskou. U našich úředníků pozorujeme totéž - silnou podporu evropské integraci spojenou se silným zájmem na zachování státu (62 procent se považuje především za Čechy, polovina chce setrvat v české státní správě i po vstupu apod.). Dosavadní zkušenost evropské integrace ukazuje, že evropské a národní zájmy nestojí na rozdíl od minulosti v protikladu, nýbrž že se doplňují. Bez tohoto souladu by trvalá evropská spolupráce nebyla nikdy možná.
Politizace státní správy je jednou z hlavních překážek jejího efektivního fungování. Hojné případy v devadesátých letech, kdy s příchodem nového ministra docházelo na úřadech ke zpolitizovaným personálním změnám, vedly ke snižování kompetence státní správy, k potlačení nezávislého myšlení a často i ke korupci. Problém české státní správy rozhodně není v tom, že by se vymykala politické kontrole, jak se obává Martin Weiss, nýbrž v tom, že ji tato kontrola občas paralyzuje. Skutečnost, že pro práci úředníků připravujících ČR na vstup do EU jsou o něco důležitější signály z Bruselu než z politického vedení ministerstva, lze jen přivítat. Úředníci dostali od politiků jasný úkol připravit ČR co nejlépe na vstup. K uskutečňování tohoto úkolu se musejí opírat z větší části o znalosti a dovednosti, které v Česku jednoduše chybějí a které lze získat pouze v Bruselu. Pokud mají být naši úředníci schopni obhajovat naše zájmy v EU, musejí být dostatečně připraveni, aby byli vůbec bráni vážně, a tuto přípravu získají pouze intenzivním kontaktem s institucemi unie. Kultivaci české státní správy nakonec ocení především český občan. Martin Weiss mluví o hrozbě kolonizace, tato hrozba by však byla nejaktuálnější v okamžiku, kdy by efektivní byrokratické mašinerii unie a jejích členských států měla čelit česká státní správa decimovaná politickými zásahy. Weissova závěrečná analogie, připodobňující naši situaci ke středověkému rozdělení na evropskou elitu a provinciální poddaný lid, je povrchní a zavádějící. Zejména nesedí srovnání negramotných nevolníků s dnešní vzdělanou a mobilní veřejností. Rozdíl je však i v pojetí elit. Elity v členských státech EU spojují ve své názorové orientaci perspektivu národní a perspektivu evropskou. U našich úředníků pozorujeme totéž - silnou podporu evropské integraci spojenou se silným zájmem na zachování státu (62 procent se považuje především za Čechy, polovina chce setrvat v české státní správě i po vstupu apod.). Dosavadní zkušenost evropské integrace ukazuje, že evropské a národní zájmy nestojí na rozdíl od minulosti v protikladu, nýbrž že se doplňují. Bez tohoto souladu by trvalá evropská spolupráce nebyla nikdy možná.
</TEXT>
</DOC>
<DOC>
<DOCID>LN-20020527055</DOCID>
<DOCNO>LN-20020527055</DOCNO>
<DATE>05/27/02</DATE>
<TITLE>
Claudia Schifferová a producent Matthew Vaughn jsou od soboty manželé
</TITLE>
<TEXT>
Podle pravidel anglikánské církve proběhl obřad německé supermodelky a britského filmového producenta. Na svatbu přijel mimo jiné Boris Becker, Brad Pitt a Madonna.
LONDÝN - Anglie o víkendu zažila jednu ze světových svateb roku. V chrámu svatého Jiří v Shimplingu ve východoanglickém hrabství Suffolk si v sobotu řekli "ano" supermodelka Claudia Schifferová a britský filmový producent Matthew Vaughn. Obřad byl pečlivě střežen před fotografy. Nevěsta se z hotelu Swan vydala do kostela těsně obklopena strážci, kteří dotěrným pohledům kamer bránili roztaženými přikrývkami a obrovským černožlutým deštníkem. Po obřadu v chrámu ze 14. století reverend Ian Friars se souhlasem obou novomanželů veřejnosti potvrdil, že sňatek se uskutečnil. Podle jeho slov se obřad konal podle pravidel anglikánské církve a odrážel věrnost a závazky, které k sobě ženich a nevěsta navzájem pociťují. Mezi přítomnými hosty bylo možno zahlédnout známého tenistu Borise Beckera s jeho přítelkyní Patricií Farameh či prominentního italského návrháře Valentina, jenž se postaral o Claudiinu svatební róbu. Vzhledem k důkladné práci ochranky si zvědavci mohli předávat pouze zaručené pověsti, že šlo o pohádkovou nádheru z bílého hedvábí. Přání nevěsty, aby slavnostní den nebyl rušen všetečnými pohledy novinářů či jiných nezvaných, pomáhaly splnit dvě stovky příslušníků soukromé bezpečnostní služby. Někteří obyvatelé Shimplingu byli nebývalými manévry natolik zmateni, že prý dokonce jednu chvíli zapochybovali, zda se v jejich kostele neodehrává svatba prince Charlese a jeho milenky Camilly Parker Bowlesové.
</TEXT>
<HEADING>
Podávaly se pokrmy z racčích vajec
</HEADING>
<TEXT>
Veřejnost měla uzavřen přístup nejen ke kostelu v Shimplingu, kde se obřad konal, ale také k alžbětinskému sídlu Coldham Hall v sousedním Lawshallu, které si Schifferová a Vaughn nedávno zakoupili a kam byly pozvány tři stovky hostí. Na seznamu se mimo jiné ocitli zpěváci Elton John a Sting, zpěvačka Madonna, její manžel režisér Guy Ritchie, herec Brad Pitt či topmodelka Naomi Campbellová. V obřím bílém stanu zbudovaném zvláště pro tuto příležitost na všechny čekaly pamlsky mimo jiné z racčích vajec, šampaňské Dom Perignon a diskotéka ve stylu osmdesátých let.
Veřejnost měla uzavřen přístup nejen ke kostelu v Shimplingu, kde se obřad konal, ale také k alžbětinskému sídlu Coldham Hall v sousedním Lawshallu, které si Schifferová a Vaughn nedávno zakoupili a kam byly pozvány tři stovky hostí. Na seznamu se mimo jiné ocitli zpěváci Elton John a Sting, zpěvačka Madonna, její manžel režisér Guy Ritchie, herec Brad Pitt či topmodelka Naomi Campbellová. V obřím bílém stanu zbudovaném zvláště pro tuto příležitost na všechny čekaly pamlsky mimo jiné z racčích vajec, šampaňské Dom Perignon a diskotéka ve stylu osmdesátých let.
</TEXT>
</DOC>
<DOC>
<DOCID>LN-20020527056</DOCID>
<DOCNO>LN-20020527056</DOCNO>
<DATE>05/27/02</DATE>
<TEXT>
SAN FRANCISCO - Jistému kalifornskému vězni se zřejmě nesplní přání přivést na svět potomka. Muž odsouzený na doživotí totiž nesmí své ženě poslat poštou sperma. Rozhodl o tom odvolací soud v San Francisku s tím, že vězni nemají právo se rozmnožovat. Nepomohla mu ani argumentace věkem manželky, kterou prý v jejích šestačtyřiceti letech už nemůže oplodnit jinak než poštou. Má totiž zakázány i tzv. manželské návštěvy, při nichž mohou páry strávit chvilku nerušeně v soukromí. Jak uvedla agentura SDA, podle soudu je právo na rozmnožování s pobytem ve vězení neslučitelné. Důvodem je charakter a cíl výkonu trestu, tedy izolace vězňů a jejich potrestání.
</TEXT>
</DOC>
<DOC>
<DOCID>LN-20020527057</DOCID>
<DOCNO>LN-20020527057</DOCNO>
<DATE>05/27/02</DATE>
<TEXT>
Doba beznaděje nám temně seděla v duších, rodina a přátelé odešli do emigrace, další a další se do ciziny houfně chystali, milovaní seděli v kriminálu, většina mlčela, kdo nemlčel a neodešel, měl co dělat, aby to se sebou a v sobě vydržel, aby nepropadl zoufalství, vždyť jen blázen věřil ve změnu, vždyť čas jako by nás zazdil v bezčasí, v nicotě, a už zas v rezignaci. A najednou a zničehonic jediné promítání, šla jsem na ně s mámou, myslím, že do Městské knihovny. Byly tak dva tři roky po Chartě, zas nejhorší léta, kdy se estébáci snažili co nejvíc lidí do odporu nějak namočených rozložit a zdeptat. Poprvé a nadlouho naposled tam dávali nový a hned zakázaný Krejčíkův film, fantazii ze života Emy Destinnové, podle scénáře Zdeňka Mahlera. Božská Ema, příběh o výjimečném, světově proslulém talentu, lásce, češství, statečnosti, touze, zradě, udavačství, hrdosti, vlastenectví, slabošství, samotě, zklamání a osamění... Téma tehdy tak krutě aktuální. Zněla tam nádherná muzika, která všechny silné momenty - a že jich bylo - ještě mnohonásobně umocňovala. A nám se čím dál víc svírala hrdla. Vyrážely z nás stále silnější vzlyky. Brečely jsme s mámou tak strašně, tak zoufale, tak neovladatelně, že jsme vlastně hrozně rušily. Ostatní šťastní, kteří se o projekci dozvěděli a do sálu se taky dostali, nás okřikovali, možná si mysleli, že jsme nějaké provokatérky StB... Ne, byly jsme jen zasažené. Jiřím Krejčíkem, Bohem nadaným tvůrcem. Umělcem, jehož filmy bolí. Můžete se při nich buď skvěle pobavit, jako třeba při sledování Penzionu pro svobodné pány a Svatby jako řemen, anebo ubrečet. Těžko si v paměti srdce vybavuji nějaké jiné filmy, při kterých jsem prožívala tak nevýslovné pohnutí. Snad ruský Jeřábi táhnou a americký Nejkrásnější léta našeho života. A pak, ano, zas Krejčíkův! Když teď počátkem května dávali jeho Vyšší princip. V televizi, odpoledne, protože uvedení v hlavním vysílacím čase by zřejmě rozbilo všechny ty dnešní adorované pitominy na cucky, zas se mi to stalo. Prožila jsem si ten příběh do dna. A zas a strašně jsem ho obrečela, zas až tak totálně. A bylo mi smutně a krásně, že tak skvělé dílo bez jediného kazu vzniklo a že jsem ho mohla vidět. A Jiří Krejčík, stále plný síly a elánu, v nedávném Genu řekl, že největší úsilí a nejvíc energie musel v životě vynaložit na to, aby látky, které mu papaláši z Barrandova nutili, nikdy nenatočil! A trpce dodal, že všechny své filmy vytvořil, bohužel, za totality a žádný v nynější demokratické době! Paradoxem naší svobody je, že ani ta mu film podle jeho volby nedopřála. Proč? O tom je přece... Božská Ema.
</TEXT>
</DOC>
<DOC>
<DOCID>LN-20020527058</DOCID>
<DOCNO>LN-20020527058</DOCNO>
<DATE>05/27/02</DATE>
<TEXT>
Valdemar. Starogermánské jméno má základ ve slovech "walten" (vládnout) a "mar" (velký). Valdemar je tedy člověk "velký svou vládou". V církevním kalendáři má dnes svátek Augustin. Jde o jméno adoptivní, které znělo v latině Augustinus, a lze jej vyložit jako "Augustovi patřící". Dnešní světec Augustin z Canterbury byl prvním arcibiskupem anglické diecéze Canterbury.
</TEXT>
</DOC>
<DOC>
<DOCID>LN-20020527059</DOCID>
<DOCNO>LN-20020527059</DOCNO>
<DATE>05/27/02</DATE>
<TITLE>
Robert Half, americká personální společnost, převezme více než 700 zaměstnanců krizí zmítané účetní společnosti Arthur Andersen. Robert Half s pomocí těchto lidí potom založí vlastní divizi, která bude radit firmám s interním auditem.
</TITLE>
<TEXT>
Hiroši Jamauči, prezident japonské elektrotechnické společnosti Nintendo, odejde po zhruba 52 letech z vrcholné funkce. Vedení firmy, která je známá především výrobou konzoly GameCube, se tak s největší pravděpodobností ujme skupina manažerů.
Deutsche Telekom, německá telekomunikační skupina sníží do konce roku 2004 počet zaměstnanců o zhruba 22 000 ze současných 260 000. Prohlásil to generální ředitel Ron Sommmer. Tato zpráva se objevila poté, co akcie firmy Deutsche Telekom klesly během týdne na rekordní minimum kvůli obavám investorů ohledně realizace jejího plánu na snížení dluhu, který v současnosti činí 67,3 miliardy eur. Společnost ve středu oznámila, že její provozní zisk vzrostl v prvním čtvrtletí o pouhých 4,4 procenta na 3,8 miliardy eur. Čistá ztráta skupiny se tak prohloubila na 1,8 miliardy eur z 358 milionů ve stejném období loni.
Prvních 11 nemovitostí za šest milionů korun z obecního majetku Rokytnice nad Jizerou nabídne dnes v dražbě pražská aukční síň Naxos. Dražba celkem 71 budov a pozemků je největší nedobrovolnou aukcí obecního majetku od roku 2000, kdy vstoupil v platnost zákon o nedobrovolných dražbách. Navrhovatelem dražby je Česká konsolidační agentura (ČKA), která před třemi lety převzala nesplacené úvěry města od České spořitelny.
Unistav, brněnská stavební firma, za 12 let činnosti postavil stavby za 16 miliard korun. Mezi zakázkami jsou i tři stavby roku - brněnské Boby centrum, komplex IBC a Moravská zemská knihovna Brně. Loni předal Unistav uživatelům 33 staveb a celkové výkony firmy vzrostly o 700 milionů na tři miliardy korun. Zhruba deset procent obratu firmy tvoří vlastní objekty, které pak prodává či pronajímá.
Bonton, multimediální společnost hledá ve spolupráci se zahraničním investičním poradcem strategického partnera, který by vstoupil přímo do Bontonu nebo některé jeho části, píše poslední číslo časopisu Marketing &amp; Media. V současné době se začíná prostřednictvím investičního poradce jednat o prodeji knižního vydavatelství Albatros a celé filmové divize, kam patří Bontonfilm, Bonton Home Entertainment a Ateliéry Bonton Zlín.
České radiokom. 361,33 -0,87
Český Telecom 319,53 -1,32
Česká spořitelna 377,38 -1,24
</TEXT>
</DOC>
<DOC>
<DOCID>LN-20020527060</DOCID>
<DOCNO>LN-20020527060</DOCNO>
<DATE>05/27/02</DATE>
<TITLE>
Termín napojení dálnice z české strany v roce 2005 je ohrožen
</TITLE>
<TEXT>
Tisíce kamionů zaplaví přetížené hraniční přechody se Saskem, pokud Češi včas nedokončí dálnici přes České středohoří.
PRAHA - Německá vláda přislíbila, že dokončí svou část dálničního tahu z Drážďan přes Ústí na Labem do Prahy už v roce 2005. Češi mají naopak s výstavbou svého úseku problémy. Kvůli tomu hrozí, že se na silnici vrátí přes 80 tisíc kamionů, které ročně využívají kombinovanou dopravu RoLa z Lovosic do Drážďan. Němci totiž po dostavění svého úseku nechtějí přepravu kamionů po železnici dotovat. Česká strana přitom nemá financování RoLa vyřešeno. Němci si jsou jisti, že budou se svým 45kilometrovým úsekem mezi Drážďany a státní hranicí hotovi už v roce 2005. "Financování je zajištěno a také plánovací práce rychle pokračují," prohlásil náměstek spolkového ministra dopravy Stephan Hilsberg v rozhovoru pro německý list Sächsische Zeitung. Už vloni v říjnu byla otevřena první, 3,6 kilometru dlouhá část dálnice na okraji Drážďan. V roce 2003 pak má být dokončen stavebně náročný úsek se třemi tunely, dlouhý přes 9 kilometrů. Ve stejném roce se má začít budovat i 450 metrů dlouhý hraniční most západně od nynějšího hraničního přechodu Petrovice. Češi musejí na své straně dokončit čtyřicetikilometrový úsek dálnice D 8 mezi Lovosicemi a státní hranicí. Ten přitom bude procházet Chráněnou krajinnou oblastí České středohoří, což už delší dobu vyvolává protesty ekologických organizací. Stavební úřady sice výstavbu dálnice povolily už v polovině března, jejich rozhodnutí však kvůli odvolání ekologů zatím nenabylo právní moci. Podle Petra Laušmana z Ředitelství silnic a dálnic (ŘSD) mohou včasné dokončení dálnice D 8 zkomplikovat i případné prodlevy při vyvlastňování pozemků na plánované stavbě. "Termín 2005 je hodně napjatý. Asi existuje možnost, že nebude splněn," prohlásil Laušman. Aby mohla být dálnice přes České středohoří zprovozněna v plánovaném termínu, je podle Laušmana potřeba zahájit stavební práce co nejdříve v příštím roce. "Jde především o stavby mostů a tunelů," podotkl.
</TEXT>
</DOC>
<DOC>
<DOCID>LN-20020527061</DOCID>
<DOCNO>LN-20020527061</DOCNO>
<DATE>05/27/02</DATE>
<GEOGRAPHY>LONDÝN</GEOGRAPHY>
<TEXT>
Britský ministerský předseda Tony Blair bude podle listu The Sunday Times v příštím týdnu čelit dalším otázkám kolem londýnského ocelářského magnáta Lakšmího Mittala. Jeho firma LNM kupuje Novou huť. Podle listu ministerstvo zahraničí v odpovědích na otázky poslanců parlamentu připustilo, že pracovníci britského velvyslanectví jednali s českou vládou o budoucnosti Nové Huti. Lakšmí Mittal žije převážně v Londýně a pochází z Kalkaty. Loni dal volební dar Blairově Labouristické straně krátce před tím, než premiér intervenoval u rumunské vlády ve prospěch jeho firmy při privatizaci rumunských státních železáren. Faktické ústředí Mittalových oceláren je sice v Londýně, ale jeho firmy jsou registrovány v daňovém ráji na Nizozemských Antilách. Firma LNM, která je tam registrovaná, nyní od české vlády kupuje Novou huť. Britské ministerstvo zahraničí podle The Sunday Times potvrdilo, že britští diplomaté s českými činiteli jednali o budoucnosti Nové huti. Když byl Blair v Praze, hovořil s premiérem Milošem Zemanem o dodávce stíhaček od britské firmy BAE Systems, která sponzoruje podniky labouristů. Downing Street tehdy uvedla, že Nová huť na programu jednání nebyla, píše nedělník. Zveřejnění faktu, že Lakšmí Mittal obdaroval Labouristickou stranu 125 000 librami (přes šest milionů korun) přivodilo Blairovi v únoru vážné potíže ve dvou ohledech. Jednak opozice odmítla uvěřit tomu, že jeho dopis rumunskému premiérovi ve prospěch Mittalových obchodních zájmů, který následoval bezprostředně po daru, s ním neměl souvislost. Kromě toho Blair argumentoval, že dopisem jen podporoval britský podnik ale ukázalo se, že Mittalovy firmy jsou registrovány v daňovém ráji mimo britskou svrchovanost, takže do britské státní pokladny daně nepoukazují.
</TEXT>
</DOC>
<DOC>
<DOCID>LN-20020527062</DOCID>
<DOCNO>LN-20020527062</DOCNO>
<DATE>05/27/02</DATE>
<TEXT>
Nový závod na zpracování zemního plynu se staví v klimaticky náročném regionu ruského severu v Sosnogorsku v Komské republice, vzdáleném více než 1500 kilometrů od Moskvy. Celková hodnota projektu, na jehož realizaci se podílí Škoda JS, je zhruba sto milionů eur. Ředitel firmy Škoda JS Jiří Borovec (na snímku) říká, že si podnik od výstavby nového závodu slibuje, že se uvede na novém teritoriu, kterým je nejen Rusko, ale i další země Společenství nezávislých států.
</TEXT>
</DOC>
<DOC>
<DOCID>LN-20020527063</DOCID>
<DOCNO>LN-20020527063</DOCNO>
<DATE>05/27/02</DATE>
<TITLE>
100 milionů eur
</TITLE>
<TEXT>
Hodnota projektu Škody JS v severním Rusku
</TEXT>
</DOC>
<DOC>
<DOCID>LN-20020527064</DOCID>
<DOCNO>LN-20020527064</DOCNO>
<DATE>05/27/02</DATE>
<TITLE>
hovořila Zuzana Picková
</TITLE>
<HEADING>
OBĚD S... Daliborem Zeleným S ředitelem Českých drah
</HEADING>
<TEXT>
Na dráze začal Dalibor Zelený poprvé pracovat v patnácti. Tehdy se kvůli špatnému kádrovému profilu nedostal na gymnázium, a tak šel na železniční učiliště. Dnes je generálním ředitelem Českých drah. K železnici má prý vřelý vztah a to, co nyní dělá, je pro něj víc než jen práce.
Daliboru Zelenému se prý vlaky líbily odmala. Bydlel kousek od trati a dědeček ho občas vodil dívat se na vlaky. Po základní škole šel místo na gymnázium do učení na železničního dělníka. Po střední škole se dostal na vysokou do Žiliny. Kromě hlavního oboru, kterým byla ekonomika a řízení provozu, se věnoval i kybernetice a operační analýze. "To byly věci, které mne zajímaly. Navíc do Žiliny přišli z Čech lidé, kteří tu nemohli přednášet." Po vojně Zelený nastoupil jako výpravčí a prošel si na železnici prakticky všemi pozicemi. Do roku 1989 to ale nemohly být žádné vysoké pozice. Kádrový profil se mu ještě více zhoršil poté, co jeho sestra emigrovala do Spojených států. Po sametové revoluci se začal věnovat řízení nákladní dopravy. Z pozice šéfa železničního regionu v České Třebové, kde bydlí, šel dělat náměstka ministra dopravy Budínského. "Tam jsem skončil na jaře 1997, v podstatě mě vyhodil." Odešel na generální inspekci drah a od září 1998 dráhy řídí. "Ta práce mě uspokojuje, je divoká, každý den jiná, ale má svůj cíl. A i když to, pokud jde o prezentaci na veřejnosti, nevypadá, tak firma se radikálně změnila, má dnes úplně jiný vnitřek. Lidé se jinak chovají a ty výsledky mě docela uspokojují." Reaguji tím, že mne výsledky Českých drah příliš neuspokojují, obzvlášť když vlezu do zaplivaného nepohodlného vlaku, který přijede o čtvrt hodiny později, než by doopravdy měl. "Musím říci, že obvykle po podlahách neplivou železniční zaměstnanci. Problém osobní dopravy, která je na očích veřejnosti nejvíc, je ten, že jako každá jiná obchodní činnost na sebe musí vydělat, aby mělo smysl ji vůbec provozovat." Zelený mi vysvětluje, že u autobusové nebo městské dopravy je ten problém vyřešen. Cena je regulovaná, zákazník platí podstatně méně, než kolik činí náklady, a zbytek dorovnává stát. "Jinak by lidé tuhle hromadnou dopravu vůbec nevyužívali. Jenže u železnic tohle vyřešené není. I přesto, že již jsou závazné právní předpisy, dráhy jezdí za 30 procent nákladů, ale zbytek se nedorovnává tak, jak by měl. "Stát na to prostě nemá. My ten rozdíl máme dokrytý jen z poloviny a to neumožňuje nakupovat nová zařízení, vozy, anebo rekonstruovat. Stát nám dluží 38 miliard." Dodává, že osobní dopravu musejí dráhy dotovat ze zisku z dopravy nákladní, která se v evropském měřítku řadí mezi nejlepší. Roční zisk přesahuje miliardu, ale jde na krytí ztrát z dopravy osobní. Zelený trvá na tom, že kvalita železniční dopravy vůbec není špatná. Domů jezdí výhradně vlakem a i jinde po republice mu dá přednost před automobilem. "A i v porovnání s Francií nebo Německem na tom nejsme až tak špatně." Má zkušenost sice taková není, ale třeba mám v Česku na vlaky smůlu.
</TEXT>
<HEADING>
S jízdným jsme mediálně prohráli
</HEADING>
<TEXT>
Zajímá mne samozřejmě zvyšování cen jízdného a zákaznické karty, s nimiž dráhy přišly od Nového roku. "Před čtyřmi lety jsme rozhodli, že budeme cenu jízdného držet na úrovni našich nákladů, tedy že se bude zvyšovat jen o inflaci. Když se však předloni začala počítat cena za dopravu podle zcela jiných pravidel (my musíme na rozdíl od autobusů do nákladů počítat i dopravní cestu, tedy údržbu tratí a podobně), tak jsme se ocitli v nevýhodě." Vedení proto přišlo s nápadem zákaznických karet. Kdo si kartu koupí nebo bude mít zpáteční lístek, bude jezdit za cenu určenou podle starých pravidel. Kdo ne, zaplatí podstatně více. "Co do stability a počtu cestujících jsme to zvládli bez problémů, nezvládli jsme to mediálně, to byl průšvih a vyvodil jsem z toho důsledky," říká Zelený. Zajímá mne, proč se nyní zaměstnanci přou s vedením o počty cestujících. Každá strana má jiná čísla, přičemž ta od zaměstnanců jsou nižší, než jaká předkládá vedení. "Pro nás to spor není. Máme povinné státní výkaznictví, tam není možné to nějak ošidit. Prostě se prodá jízdenka a ta je zaevidovaná, ví se, pro kolik je lidí a kam jeli. To děláme stejně letos jako loni. A jestli to někdo říká proto, aby mohl vykřikovat, že něco děláme blbě, tak je to jeho problém. Statistika je ověřená a nezpochybnitelná. Mně ten problém připadá absurdní, to je výkřik z temnot. Když někdo bude chtít škodit, tak si něco vymyslí. Snížil se počet prodaných jízdenek, ale zvýšily se tržby a počet cestujících zůstal stejný," říká dost pobouřeně šéf Českých drah.
</TEXT>
<HEADING>
Vařím leda ze sáčku
</HEADING>
<TEXT>
S Daliborem Zeleným jsme se sešli v mexické restauraci Hacienda. Byl celý nesvůj z toho, že je na oběd pozván ženou. "To je asi trochu ta mužská ješitnost." Docela se vyzná ve vínech a k obědu vybral vynikající moravské červené barrique. "Rodiče byli z Moravy a víno mám rád. Netvrdím, že se v něm vyznám, ale snažím se říci, co v něm cítím. A rád mám malé sklípky." Do restaurací chodí Zelený poměrně často. Ať už jsou to pracovní večeře, nebo běžné jídlo. "Jsem tu bez rodiny, takže buď si uvařím něco ze sáčku, mimochodem, kvalita těchto jídel se dost zlepšila, nebo zajdu do restaurace." Tvrdí, že nevyhledává luxusní podniky, i když rád zajde do Circle Line. Nebo také ke Kulaté bábě na Žižkově. "Je to podnik podle dřívějších měřítek čtvrté cenové skupiny, ale není to nic odporného. Je tam trochu hlučno, žije to, má to atmosféru. A skvěle se tam najíte." Občas tam vodí i šéfy různých firem. "A oni tam občas pak zajdou i sami." Zelený má rád mexickou, čínskou a japonskou kuchyni. S chutí si dá také zvěřinu. Zajímá mne, zda počítá s tím, že za deset let bude pořád ještě u železnice, nebo půjde dělat zcela jinou práci. "Chtěl bych být slušným člověkem, co budu, to nevím. Chci dělat práci, která mne bude vnitřně uspokojovat, která bude živá, bude se měnit. O konkrétní profesi představu nemám, ale dovedu si představit jít do jiného odvětví. Láká mě politika. Je to prostředí, kde se stále něco mění. Jako ve fotbale platí jiná pravidla než v praxi, tak i v politice jsou jiná pravidla než v obyčejném životě. Ale i podle těchto pravidel se dá hrát fér." Zelený se snaží hlídat si časový rozvrh. A vždy se v něm snaží udělat si místo na sport. "Když se člověk věnuje takovéhle práci, potřebuje občas trochu pohybu. Chodím hrát tenis, jezdím na kole nebo jdu jen na procházku." Do práce chodí na sedmou, což je u železnice obvyklé. Vrací se ne dříve než v sedm večer. Na víkendy si práci nebere, snaží se věnovat rodině. Rád zajde do divadla na činohru, rád si přečte dobrou knihu. V kině již šéf Českých drah nebyl tři roky, ale na dobrý film se rád podívá v televizi, nebo si pustí videokazetu. "Nesnáším bezduché akční braky, ale dobrý na dobrý film se rád podívám," říká Zelený s tím, že nedělá rozdíl mezi americkým, nebo českým filmem. Nejvíce ho oslovuje filmová nová vlna šedesátých let. Z novějších filmů ho zaujaly především Samotáři, Pelíšky a Cesta z města.
Host LN si v restauraci Hacienda dal Enchilladas noc Avocado, což jsou krůtí prsíčka, listový špenát a avokádový krém s brokolicí. Pil Cabernet Sauvignon barrique, ročník 1998, matonku a na závěr si dal espresso.
</TEXT>
</DOC>
<DOC>
<DOCID>LN-20020527065</DOCID>
<DOCNO>LN-20020527065</DOCNO>
<DATE>05/27/02</DATE>
<TITLE>
Financovat letní pobyty je možné bankovními úvěry, pohodlnější však je platit kreditními kartami
</TITLE>
<TEXT>
Na výhodném kursu koruny vydělají především ti, kteří se chystají strávit letní dovolenou v zahraničí. Pohled na nabídky cestovních kanceláří je výmluvný - oproti loňsku jsou pobytové zájezdy k moři cenově dostupnější. Pro ty, kteří uvažují o nejvýhodnějším způsobu, jak si peníze na dovolenou půjčit, přinášejí Lidové noviny srovnání nabídky bank a splátkových společností.
Účelový úvěr, který je levnější, nabízí na českém trhu jen několik málo bank. Pokles úrokových sazeb, ke kterému došlo během roku již několikrát, však zlevnil i bezúčelové úvěry. Jejich úrokové míry se dnes v bankách pohybují kolem 14 % (podle typu úvěru a doby splatnosti). K ročním úrokovým sazbám je však třeba přičíst i poplatky za zpracování žádosti a za vedení úvěrového konta. Roční procentní sazba nákladů na spotřebitelské úvěry se i pak pohybuje kolem 20 %. Banky však nabízejí více možností: velmi pohodlné jsou kontokorenty, neboli povolená přečerpání. Majitelé kont prostřednictvím kontokorentů získají přístup k úvěrovému rámci. Ten sice není vysoký, ale právě na krytí nákladů na běžnou dovolenou zcela postačí. Výhoda je zjevná - nižší úroky a snadná dostupnost. Navíc odpadá povinnost každý měsíc zaplatit sjednanou částku. Debety se splácí podle finančních možností dlužníka obvykle do jednoho roku.
</TEXT>
<HEADING>
Zájezd se dá zaplatit i kreditkou
</HEADING>
<TEXT>
Oblibu si získávají v poslední době i kreditní karty. I ty mohou představovat pohodlnou alternativu života na dluh. V uplynulých měsících zažívá život na splátky boom. Podle Marka Olivy ze společnosti Home Credit je však zájem o dovolené na splátky stabilní a nevykazuje žádné výkyvy. "Co se týče kreditní karty, je zájem spíše o její použití v zahraničí k výběru hotovosti," dodává Oliva. Podobnou zkušenost má i společnost GE Capital Multiservis zájem o dovolené na splátky je každoročně na stejné výši. Přesto však tato možnost existuje. Splátkové společnosti mají jednak partnerské cestovní kanceláře. Dovolenou pak klienti získají úplně stejně jako třeba lednici. Sejně tak se dají použít i kreditní karty, které společnosti vydávají.
TÉMA: DOVOLENÁ NA DLUH
5 rad, jak zaplatit dovolenou
</TEXT>
<HEADING>
1 Kontokorent
</HEADING>
<TEXT>
Povolené přečerpání je pro financování větších výdajů nejvýhodnější. Nabízí totiž většinou nižší úročení než v případě jiných úvěrových produktů. Kromě toho je pohodlný finanční rezerva je k dispozici vždy, když ji potřebujete. Získat kontokorent (nebo jinými slovy debet) však lze většinou až po třech měsících od založení konta. Úvěrový rámec se pohybuje většinou ve výši dvojnásobku průměrného čistého měsíčního obratu.
</TEXT>
<HEADING>
2 Kreditní karty
</HEADING>
<TEXT>
Použití kreditních karet je rovněž pohodlné. Jejich použití je libovolné. Záleží jen na tom, jestli daná cestovní kancelář karty přijímá. Zjistěte si to raději v předstihu. Kreditka se jinak dá pořídit maximálně do dvou týdnů. Výše úvěrového rámce je podobná jako u kontokorentu.
</TEXT>
<HEADING>
3 Spotřebitelské úvěry
</HEADING>
<TEXT>
Vzít si bezúčelový úvěr v bance je další možností, jak financovat dovolenou. Zájemci se musejí připravit na poměrně větší administrativu než u kontokorentů. Úvěry se dají pořídit již do několika málo dnů, někdy však jejich vyřízení může trvat i déle než dva týdny. Proto si žádost o přidělení úvěru podejte raději s měsíčním předstihem před plánovaným nákupem dovolené. Za rok splácení půjčky dáte nakonec zhruba pětinu navíc.
</TEXT>
<HEADING>
4 Účelové úvěry
</HEADING>
<TEXT>
Tento typ úvěru se dá získat za velmi podobných podmínek jako úvěry spotřebitelské neúčelové. Většinou jsou o něco levnější, díky nižším úrokovým sazbám. Nabízí je však jen málo bank.
</TEXT>
<HEADING>
5 Splátkové společnosti
</HEADING>
<TEXT>
Nákup zboží prostřednictvím splátkových společností je stále populárnější. Financování dovolených tímto způsobem však takové obliby zatím nedosahuje. Důvodem je i to, že splátkové společnosti spolupracují v současnosti jen s málo cestovními kancelářemi. Výběr pobytů je proto omezený. Lepší je proto použít k zaplacení vybraného zájezdu kreditní karty, které společnosti vydávají.
Jaké jsou splátky půjčky na rodinnou dovolenou za 40 000 korun
ÚČELOVÝ ÚVĚR U BANKY, DOBA SPLATNOSTI ROK
banka měsíční počet RPSN doba vyřízení celkem splátka splátek
A - banka tento typ úvěru neposkytuje B - úvěr Na dovolenou bude poskytován od června C - půjčky poskytovány až do 50 000 Kč D - roční úroková sazba je 14 % plus měsíční poplatek 80 Kč (za rok tedy 960 Kč, tato částka je započítána i do celkové sumy, spolu s úročením 3097,41 Kč) E - itato banka poskytuje úvěry až od 50 000 Kč, v tomto případě by měsíčně splácel 4387 Kč, RPSN 14,5 %) a celkem 52 644 Kč
NEÚČELOVÝ ÚVĚR U BANKY, DOBA SPLATNOSTI ROK
banka měsíční počet RPSN doba vyřízení celkem splátka splátek
A - banka neuvedla, roční úroková sazba osobního úvěru je 14 % B - expres půjčky jsou poskytovány na 24, 30, 40, 50 a 60 měsíců, výpočet je proveden na nejkratší dobu splatnosti dva roky C - majitelé účtu, ostatní do dvou pracovních dnů D - půjčky až od 50 000 Kč, pouze pro stávající klienty E - roční úroková sazba je 14 % plus měsíční poplatek 80 Kč (za rok tedy 960 Kč, tato částka je započítána i do celkové sumy, spolu s úročením 3097,41 Kč) F - itato banka poskytuje úvěry až od 50 000 Kč, v tomto případě by měsíčně splácel 4410 Kč, RPSN 15,7 %) a celkem 52 920 Kč
ZÁJEZD NA SPLÁTKY NA ROK
společnost záloha měsíční počet RPSN celkem splátka splátek
</TEXT>
</DOC>
<DOC>
<DOCID>LN-20020527066</DOCID>
<DOCNO>LN-20020527066</DOCNO>
<DATE>05/27/02</DATE>
<TITLE>
CCS
</TITLE>
<TEXT>
* kartou CCS Kredo lze platit na pobočkách akceptujících karty MasterCard Electronic
* úroková sazba je 1,89 % měsíčně (40 dnů bezúročné období)
* vydání karty je zdarma a poplatek je 30 Kč měsíčně
* při půjčce 40 000 Kč by klient zaplatil po roce 45 585 Kč
CETELEM
* společnost přímo nespolupracuje s žádnou cestovní kanceláří, dovolenou lze financovat prostřednictvím osobní půjčky či kartou Aura
* aktuální úroková sazba karty je 1,98 % měsíčně, vydání karty je zdarma, rovněž tak vedení a správa úvěrového účtu. Za zaslání výpisu je účtován poplatek 17 Kč
* pokud by rodina chtěla svou dovolenou ve výši 40 000 Kč hradit Aurou, za 12 měsíců by zaplatili celkem 45 250 Kč (včetně poplatků za výpisy)
GE CAPITAL MULTISERVIS
* společnost má uzavřenou smlouvu s celkem devíti partnery
* kartou O.K. lze nákup na úvěr zaplatit u přibližně 80 poboček cestovních kanceláří
* měsíční úroková sazba O.K. karty je 1,89 %
* měsíční poplatek za správu účtu je 40 Kč (pouze při pohybu na účtu, jinak zdarma), poplatek za vydání 1,5 % úvěrového rámce, možnost získat zdarma
* (při úvěrovém rámci 75 000 Kč by za dovolenou v ceně 40 000 Kč klient zaplatil celkem 45 677 Kč)
HOME CREDIT
</TEXT>
<HEADING>
* společnost spolupracuje se dvěma cestovními kancelářemi
</HEADING>
<TEXT>
* nákupy prostřednictvím karty YES mohou klienti uskutečnit ve všech cestovních kancelářích, které akceptují karty Maestro, kartou lze i vybírat hotovost v zahraničí
* základní úroková míra karty je 2,22 % měsíčně (při nákupu zájezdu za 40 000 Kč a době splatnosti do jednoho roku by klient zaplatil celkem 45 089 Kč
* vydání a vedení karty je zdarma
</TEXT>
</DOC>
<DOC>
<DOCID>LN-20020527067</DOCID>
<DOCNO>LN-20020527067</DOCNO>
<DATE>05/27/02</DATE>
<TITLE>
Dovolenou na splátky nabízejí jen některé cestovní kanceláře. Až na výjimky jde o velké firmy spolupracující s bankami.
</TITLE>
<GEOGRAPHY>PRAHA</GEOGRAPHY>
<TEXT>
Na dluh je možné pořídit dovolenou například s CK Fischer. Tato kancelář spolupracuje s Komerční bankou. Zájemce musí cestovní kanceláři uhradit 10 % z ceny, splátkový kalendář domlouvá individuálně s bankou. Úrok se pohybuje od 9,7 % za jeden rok až po 11,03 % za čtyři roky. Podle Věry Kudynové není mezi zákazníky o dovolenou na splátky příliš velký zájem: "Většinou jde o zdravotní důvody. Pokud lékař doporučí například pobyt u moře a rodině se nedostává prostředků, pak půjčky využije." Rovněž Čedok dovolenou na splátky nabízí, a to hned několika způsoby. Jednak prostřednictvím splátkové společnosti Multiservis, do budoucna i prostřednictvím společnosti Cetelem, jednak ve spolupráci s Českou spořitelnou na spotřebitelský úvěr Sporoservis. Čedok jako jediná dotázaná cestovní kancelář slovy Stanislava Mrázka tvrdí, že zájem o dovolenou na dluh se rok od roku zvyšuje.
</TEXT>
<HEADING>
Bez akontace, zato s vyššími úroky
</HEADING>
<TEXT>
Zcela bez koruny může přijít zájemce do cestovní kanceláře Autoturist. "Spolupracujeme s Českou spořitelnou, která poskytuje úvěry na dovolenou prostřednictvím svého produktu Sporoservis," vysvětlila Olga Kopřivová z oddělení prodeje. V tomto případě je akontace nulová, úrok přibližně šestnáctiprocentní. "Ale podmínky dojednává banka individuálně s každým zákazníkem," upřesnila Kopřivová. Na rozdíl od většiny velkých cestovních kanceláří Autoturist zatím nepřijímá kreditní karty. "Z převodu peněz si banka určité promile strhává. Zatím jsme nenašli způsob, při kterém bychom neztráceli ani my, ani klienti," dodala Kopřivová. Prostřednictvím spotřebitelských úvěrů poskytuje dovolenou na splátky i cestovní kancelář Exim Tour (spolupracuje s Komerční bankou). Možnost dovolené na splátky mají i zákazníci CK Ingtours (prostřednictvím ČSOB), podle zaměstnanců kanceláře ji ale zatím nikdo nevyužil. Také CK Canaria Travel poskytuje zájezdy na splátky, a to rovněž ve spolupráci s Komerční bankou. Zájemce musí cestovní kanceláři uhradit zálohu ve výši 5000 Kč bez ohledu na cenu zájezdu, zbytek spočívá v jeho individuální smlouvě s bankou. Podle zaměstnanců CK je o zájezd na splátky zájem především v případě dražších dovolených. Daleko méně než s bankami spolupracují cestovní kanceláře se splátkovými společnostmi. Takto lze pořídit dovolenou například v Adria Travel, která spolupracuje s Multiservisem. Zákazník zaplatí hotově 30 %, zbytek v jedenácti splátkách. V tomto případě stačí přinést potvrzení o výši příjmů a vyřízení je okamžité. Z větších cestovních kanceláří dovolenou na dluh nenabízí například Vítkovice Tours či Bulgaria Tours. Existují i kanceláře, které podobnou nabídku, ať už pro nezájem či špatné zkušenosti, zrušily - například Dušek Tours.
Zcela bez koruny může přijít zájemce do cestovní kanceláře Autoturist. "Spolupracujeme s Českou spořitelnou, která poskytuje úvěry na dovolenou prostřednictvím svého produktu Sporoservis," vysvětlila Olga Kopřivová z oddělení prodeje. V tomto případě je akontace nulová, úrok přibližně šestnáctiprocentní. "Ale podmínky dojednává banka individuálně s každým zákazníkem," upřesnila Kopřivová. Na rozdíl od většiny velkých cestovních kanceláří Autoturist zatím nepřijímá kreditní karty. "Z převodu peněz si banka určité promile strhává. Zatím jsme nenašli způsob, při kterém bychom neztráceli ani my, ani klienti," dodala Kopřivová. Prostřednictvím spotřebitelských úvěrů poskytuje dovolenou na splátky i cestovní kancelář Exim Tour (spolupracuje s Komerční bankou). Možnost dovolené na splátky mají i zákazníci CK Ingtours (prostřednictvím ČSOB), podle zaměstnanců kanceláře ji ale zatím nikdo nevyužil. Také CK Canaria Travel poskytuje zájezdy na splátky, a to rovněž ve spolupráci s Komerční bankou. Zájemce musí cestovní kanceláři uhradit zálohu ve výši 5000 Kč bez ohledu na cenu zájezdu, zbytek spočívá v jeho individuální smlouvě s bankou. Podle zaměstnanců CK je o zájezd na splátky zájem především v případě dražších dovolených. Daleko méně než s bankami spolupracují cestovní kanceláře se splátkovými společnostmi. Takto lze pořídit dovolenou například v Adria Travel, která spolupracuje s Multiservisem. Zákazník zaplatí hotově 30 %, zbytek v jedenácti splátkách. V tomto případě stačí přinést potvrzení o výši příjmů a vyřízení je okamžité. Z větších cestovních kanceláří dovolenou na dluh nenabízí například Vítkovice Tours či Bulgaria Tours. Existují i kanceláře, které podobnou nabídku, ať už pro nezájem či špatné zkušenosti, zrušily - například Dušek Tours.
</TEXT>
</DOC>
<DOC>
<DOCID>LN-20020527068</DOCID>
<DOCNO>LN-20020527068</DOCNO>
<DATE>05/27/02</DATE>
<TITLE>
CITIBANK
</TITLE>
<TEXT>
ÚČELOVÝ ÚVĚR
banka tento typ půjček neposkytuje
</TEXT>
<HEADING>
BEZÚČELOVÝ ÚVĚR
</HEADING>
<TEXT>
aktuální úroková míra roční procentní sazba nákladů od 15,99 % poplatky za přidělení zpracování zdarma měsíční poplatky za vedení 89 Kč doba vyřízení žádosti od doručení dokumentace 5 dnů
</TEXT>
<HEADING>
KREDITNÍ KARTY
</HEADING>
<TEXT>
aktuální úroková míra 26,4 % ročně, bezúročně až 51 dnů poplatky za vydání vydání zdarma, roční poplatek 1000 Kč za stříbrnou a 2000 Kč za zlatou kartu doba vyřízení žádosti 7 až 10 dnů
KONTOKORENT
banka neposkytuje
ČESKÁ SPOŘITELNA
</TEXT>
<HEADING>
ÚČELOVÝ ÚVĚR
</HEADING>
<TEXT>
aktuální úroková míra minimálně 11,80 % poplatky za přidělení 0,2 % (400 až 7000 Kč) poplatky za měsíční vedení ročně 500 Kč doba vyřízení žádosti i hned
</TEXT>
<HEADING>
BEZÚČELOVÝ ÚVĚR
</HEADING>
<TEXT>
aktuální úroková míra minimálně 12,3 % poplatky za přidělení 0,2 %, min. 400 Kč, max. 7000 Kč měsíční poplatky za vedení ročně 500 Kč doba vyřízení žádosti jako účelový
</TEXT>
<HEADING>
KREDITNÍ KARTY
</HEADING>
<TEXT>
aktuální úroková míra 100 % splátka do 45 dnů 0 %, jinak 19,8 % poplatky za vydání Visa Classic 600 Kč ročně, Gold 3000 Kč doba vyřízení žádosti 10 pracovních dnů
KONTOKORENT
aktuální úroková míra 13,7 %
ČSOB
ÚČELOVÝ ÚVĚR
banka počítá na červen se zavedením speciálního produktu Na dovolenou
</TEXT>
<HEADING>
BEZÚČELOVÝ ÚVĚR
</HEADING>
<TEXT>
aktuální úroková míra 15 % poplatky za přidělení podání zdarma, pojištění úvěru 1 %, poskytnutí 1 %, min. 500 Kč, max. 3500 Kč měsíční poplatky za vedení zdarma doba vyřízení žádosti obvykle do 3 dnů
</TEXT>
<HEADING>
KREDITNÍ KARTY
</HEADING>
<TEXT>
aktuální úroková míra čerpání 1 měsíc 0 %, čerpání 3 měsíce podle typu konta 3M Pribor plus 8 % či 6 % poplatky za vydání podle typu 500 Kč či 4000 Kč (karty Gold) doba vyřízení žádosti až 20 pracovních dnů (za 500 Kč do 5 dnů)
KONTOKORENT
aktuální úroková míra 8 nebo 6 %
GE CAPITAL BANK
ÚČELOVÝ ÚVĚR
banka poskytuje pouze bezúčelové úvěry
</TEXT>
<HEADING>
BEZÚČELOVÝ ÚVĚR
</HEADING>
<TEXT>
aktuální úroková míra Expres půjčka 16,9 % poplatky za přidělení 1 %, min. 500 Kč měsíční poplatky za vedení 20 Kč doba vyřízení žádosti klienti banky do hodiny, ostatní do 2 pracovních dnů
KREDITNÍ KARTY
banka v současnosti nevydává kreditní karty
KONTOKORENT
aktuální úroková míra 15 % ročně
EBANKA
ÚČELOVÝ ÚVĚR
banka v současnosti nenabízí
</TEXT>
<HEADING>
BEZÚČELOVÝ ÚVĚR
</HEADING>
<TEXT>
aktuální úroková míra Osobní úvěrová linka (OÚL) 15,5 % (při využití všech zvýhodnění až 13 %), Osobní úvěr (OÚ) 14 % poplatky za přidělení OÚL 245 Kč, OÚ 500 Kč měsíční poplatky za vedení oba ke kontu Základ 30 Kč, ke kontům Plus a Student 10 Kč doba vyřízení žádosti max. 3 pracovní dny
KREDITNÍ KARTY
jako takové nenabízí (zatím charge karty s odloženým splacením)
KONTOKORENT
aktuální úroková míra 13 % (debet zajištění vinkulací termínovaných vkladů)
HVB BANK
</TEXT>
<HEADING>
ÚČELOVÝ ÚVĚR
</HEADING>
<TEXT>
aktuální úroková míra 9,2 % poplatky za přidělení 200 Kč posouzení, zprac. 1 %, min. 500 Kč poplatky za měsíční vedení 0 Kč, za vedení běžného účtu 200 Kč doba vyřízení žádosti 1 až 2 týdny
BEZÚČELOVÝ ÚVĚR
poplatky stejné jako u účelového úvěru aktuální úroková míra 11,2 % doba vyřízení žádosti 1 až 2 týdny
</TEXT>
<HEADING>
KREDITNÍ KARTY
</HEADING>
<TEXT>
aktuální úroková míra 15,95 až 23,40 %, bezúročně až 45 dnů poplatky za vydání dle typu 0 až 3000 Kč doba vyřízení žádosti 10 pracovních dnů
KONTOKORENT
aktuální úroková míra 13,4 % či 14,9 %), ke kontu Komfort 14 %
RAIFFEISEN
ÚČELOVÝ ÚVĚR
banka tento typ úvěru neposkytuje
</TEXT>
<HEADING>
BEZÚČELOVÝ ÚVĚR
</HEADING>
<TEXT>
aktuální úroková míra 14 až 16 % poplatky za přidělení 2 %, zahrnuto do anuitních splátek měsíční poplatky za vedení zdarma doba vyřízení žádosti 3 pracovní dny
KREDITNÍ KARTY
banka v současné době nevydává
KONTOKORENT
aktuální úroková míra 14,1 %
ŽIVNOSTENSKÁ BANKA
</TEXT>
<HEADING>
ÚČELOVÝ ÚVĚR
</HEADING>
<TEXT>
oba typy od 50 000 Kč aktuální úroková míra od 9,6 % poplatky za přidělení 0,3 %, min. 500 Kč poplatky za měsíční vedení 50 Kč doba vyřízení žádosti 14 dnů
</TEXT>
<HEADING>
BEZÚČELOVÝ ÚVĚR
</HEADING>
<TEXT>
aktuální úroková míra od 10,6 % poplatky za přidělení 0,3 %, min. 500 Kč měsíční poplatky za vedení 50 Kč doba vyřízení žádosti 14 dnů
KREDITNÍ KARTY
aktuální úroková míra 15,4 %, bezúročně až 45 dnů poplatky za vydání bez poplatku doba vyřízení žádosti 14 dnů
KONTOKORENT
aktuální úroková míra od 9,1 %
KOMERČNÍ BANKA
</TEXT>
<HEADING>
ÚČELOVÝ ÚVĚR
</HEADING>
<TEXT>
aktuální úroková míra od 10,52 % poplatky za přidělení 0,3 % plus 800 Kč poplatky za měsíční vedení 80 Kč doba vyřízení žádosti 2 dny
</TEXT>
<HEADING>
BEZÚČELOVÝ ÚVĚR
</HEADING>
<TEXT>
aktuální úroková míra podle doby splatnosti od 10,52 % poplatky za přidělení 0,3 % plus 800 Kč měsíční poplatky za vedení 80 Kč doba vyřízení žádosti 2 dny
</TEXT>
<HEADING>
KREDITNÍ KARTY
</HEADING>
<TEXT>
aktuální úroková míra 22,8 % ročně, bezúročně až 40 dnů poplatky za vydání ročně 350 Kč + měsíčně 50 Kč, doba vyřízení žádosti do 6 dnů
KONTOKORENT
aktuální úroková míra 13 až 19,8 %
UNION BANKA
</TEXT>
<HEADING>
ÚČELOVÝ ÚVĚR
</HEADING>
<TEXT>
aktuální úroková míra fixní 12 % poplatky za přidělení za posouzení 0,5 %, min. 700 Kč, za vyhotovení 0,5 % (min. 500 Kč) poplatky za měsíční vedení 200 Kč ročně doba vyřízení žádosti do týdne
</TEXT>
<HEADING>
BEZÚČELOVÝ ÚVĚR
</HEADING>
<TEXT>
aktuální úroková míra fixní 13 % ročně poplatky za přidělení za posouzení 0,5 %, minimálně 700 Kč, za vyhotovení 0,5 % (min. 500 Kč) měsíční poplatky za vedení 200 Kč ročně doba vyřízení žádosti do týdne
KREDITNÍ KARTY
banka vydává kreditní karty Aura společnosti Cetelem
KONTOKORENT
aktuální úroková míra 14,5 % ročně
</TEXT>
</DOC>
<DOC>
<DOCID>LN-20020527069</DOCID>
<DOCNO>LN-20020527069</DOCNO>
<DATE>05/27/02</DATE>
<TITLE>
Dnes se rozhodne, zda hokejovou reprezentaci povede Slavomír Lener, anebo Alois Hadamczik
</TITLE>
<TEXT>
V nebývale ostrou slovní potyčku se v pátek večer změnil telefonický rozhovor předsedy Českého svazu ledního hokeje Karla Guta s bývalým trenérem reprezentace Josefem Augustou.
PRAHA - Gut měl na koučovu adresu prohlásit, že už nemá co dokázat, což Augustu dopálilo. Předseda Gut se však brání, že jeho slova byla jen špatně interpretována. "Prý už nemám co dokázat. Jak tohle může o mně říci. Přece sám nejlépe musím vědět, co ještě chci nebo mohu v životě udělat," reagoval Augusta. Kouč národního týmu se zároveň netajil svým dotčením, že ho předseda svazu kontaktoval až poté, co v médiích zveřejnil svá jednání s potenciálními Augustovými nástupci u reprezentace.
</TEXT>
<HEADING>
Augusta: Gut nenašel odvahu
</HEADING>
<TEXT>
"O čem se mnou chtěl asi mluvit?" položil řečnickou otázku. "To nenašel dost odvahy mi do očí říci: Josef, končíš! Já to také musím zvládnout a při nominaci to některým hráčům musím oznámit, nemohu se za nikoho schovávat. A on je přece předseda svazu," pravil Augusta. Pětapadesátiletý trenér mistrů světa z Petrohradu a Hannoveru prý cítil již před mistrovstvím světa, že jeho dny na střídačce národního celku jsou sečteny, pokud se nevrátí domů s některou z medailí. "Nejde o to, jestli Augusta nadále povede nároďák, ale mrzí mě, že se se mnou a s Vláďou Martincem jedná takovým způsobem. Tři roky za sebou jsme vozili zlato, a teď, když se dvakrát prohraje ve čtvrtfinále, se s námi nebaví. Neodcházím z trenérské funkce poprvé, ale takhle, to jsem ještě nezažil," pravil znechuceně. Šéf svazu byl náhlou Augustovou reakcí v telefonátu zaskočen. "Vůbec mě skoro nepustil ke slovu," přiznal. Naznačil, že příčinou mohla být jeho slova ohledně Augustových ambicí, jež byla podle Guta chybně interpretována.
</TEXT>
<HEADING>
Předseda se hájí
</HEADING>
<TEXT>
"Neřekl jsem, že už nemá co dokázat, ale že nám nemusí nic dokazovat," hájil se první muž českého hokeje. "Za jeho působením u reprezentace jsou přece výsledky, toho, co pro český hokej udělal, si samozřejmě vážíme," dodal. Poté, co byl minulý pátek v Brně rozpuštěn realizační tým hokejové reprezentace, byl předseda svazu výkonným výborem pověřen, aby předložil návrh nového složení. Augustovo další působení u národního mužstva přitom nevyloučil. V tomto týdnu pak šéf českého hokeje jednal se čtyřmi potenciálními kandidáty na trenérskou či asistentskou funkci - Slavomírem Lenerem, Aloisem Hadamczikem, Vladimírem Růžičkou a Antonínem Stavjaňou. Augustu si nechal až na konec, na pátek v půl sedmé večer. "Zatímco s ostatními jsem se bavil o koncepci, způsobu monitoringu hráčů v zahraničí nebo o představách vzájemné spolupráce, Augustovu předlohu znám. Vždyť je u reprezentace už čtyři roky. Já ale nemohu sám rozhodovat," říkal Gut. Výkonný výbor Českého svazu ledního hokeje se sejde na mimořádném zasedání kvůli obsazení trenérského postu a novému složení realizačního týmu v pondělí v pražském hotelu Expo. Již dnes se tedy dozvíme, jestli se reprezentace ujme Slavomír Lener, anebo Alois Hadamczik, jediní kandidáti na post hlavního trenéra. Otrávený Augusta v sobotu odcestoval na dovolenou na Krétu.
Pravděpodobné varianty
HLAVNÍ KOUČ ASISTENTI
1. Lener Růžička, Stavjaňa
2. Lener Růžička, Václav Sýkora
3. Hadamczik Růžička, Stavjaňa
4. Hadamczik Stavjaňa, Marek Sýkora
</TEXT>
</DOC>
<DOC>
<DOCID>LN-20020527070</DOCID>
<DOCNO>LN-20020527070</DOCNO>
<DATE>05/27/02</DATE>
<TITLE>
Česko - Itálie 3:2
</TITLE>
<TEXT>
Zlatý gól útočníka Michala Pospíšila rozhodl o výhře českých fotbalistů 3:2 nad Italy v semifinále mistrovství Evropy hráčů do 21 let. V posledním utkání šampionátu tým zítra podruhé narazí na Francii.
BASILEJ - Pomsta se vydařila. Ve finále evropského šampionátu, který předloni hostila Bratislava, čeští mladíci podlehli Italům 1:2. V sobotu se však z vítězství už v semifinále radovali oni. Češi šokovali protivníka již v 1. minutě, kdy skóroval obránce Rozehnal. Pak se oba týmy předháněly v zahazování šancí. Až v 83. minutě přišel první hvězdný okamžik střídajícího útočníka Pospíšila, jenž zvýšil na 2:0. Zdálo se, že je rozhodnuto. Jenže Italům se povedlo nejprve snížit a už v nastaveném čase srovnat krok. Strhující drama pokračovalo v prodloužení, v němž platilo pravidlo zlatého gólu. Když uběhlo devět minut, opravdu padl. A znovu díky Pospíšilovi. Čeští hráči vyskočili do vzduchu nadšením, Italové padli v slzách na zem. Pospíšilovi stačilo k brankám pouhých jedenadvacet minut, kdy byl na hřišti. Na tu rozhodující mu navíc přihrál další mladík, jenž začal zápas na lavičce, útočník Žůrek. "Viděl jsem, že to dobře zatáhne, hned bylo jasné, že obránce přejede. Tak jsem nechal svého stopera přeběhnout a pak už jen mířil. Hlavně jsem se chtěl hodně soustředit, protože odkrytý kout branky mně dával velkou šanci, že budu úspěšný. Věřte, ani tak to ale nebylo lehké," povídal Michal Pospíšil. Žůrek se mohl ukvapit, kdyby sám vypálil. Ale neudělal to. "Měl jsem za sebou padesátimetrový sprint a chtěl střílet, ale v tom jsem zahlédl Michala v šestnáctce a zničehonic se rozhodl přihrát," vysvětlil Libor Žůrek. Pospíšil vlastně skóroval třikrát, jenže jeho první úspěch německý sudí Wack neuznal. "Samozřejmě, že ten gól byl regulérní, protože mě soupeřův bek držel a já se mu vysmekával. Rozhodčí to ale posoudil opačně," řekl Pospíšil. Když kanonýr, jenž v létě nastupuje do přípravy Sparty, duel uzavřel, okamžitě skončil pod chumlem spoluhráčů. "Teprve pak mi svitlo, že je konec. Je to nejšťastnější okamžik naší kariéry, svou radost ani neumím pořádně popsat," usmíval se střelec.
</TEXT>
<HEADING>
Trenér Beránek: Největší úspěch teprve přijde
</HEADING>
<TEXT>
"Je to obrovský úspěch všech kluků, prokázali neobyčejného bojového ducha, nezpanikařili a já jim za to skládám hold. Je neuvěřitelné, jak jsme se dokázali semknout," kroutil hlavou kouč Miroslav Beránek. Záložník Lukáš Zelenka se tvářil, jako by ho ani obrovský úspěch nepřekvapil. "Nám se s touhle partou vždycky dařilo, vždy jsme se dokázali postavit na nohy a dnes to bylo stejné. Byl to zase náš obvyklý výkon," řekl kapitán mužstva. Beránek tvrdil, že příchod žolíků Pospíšila s Žůrkem nebyl vlastně ani tak dílem jeho rozhodnutí. "Oba dva, stejně jako Tomáš Jun, jsou k podobným okamžikům jako zrozeni. Mají obdivuhodnou schopnost své kvality v takových okamžicích prokázat," řekl Beránek. Tomu hned po utkání zavolal Karel Brückner, který spolu s ním úspěšně provedl tým kvalifikací. "Řekl, že to byl u televize obrovský zážitek," prozradil Beránek. Prohru neunesli italští fanoušci. Po gólu na 2:3 se nejdřív rozhostilo na stadionu ticho. Pak se na české fotbalisty snesly sedačky. Ani to však nesebralo vítězům radost z postupu. Francouzi jsou nesmírně těžkým soupeřem. Ani semifinále nepřerušilo jejich šňůru neporazitelnosti, Švýcary porazili 2:0. Stejně jako v prvním utkání skupiny Čechy. Nic z toho však odhodlání českého týmu neumenšilo. "Nebudeme říkat, že jsme dosáhli svého největšího úspěchu. Počkejme na úterý," řekl Beránek.
"Je to obrovský úspěch všech kluků, prokázali neobyčejného bojového ducha, nezpanikařili a já jim za to skládám hold. Je neuvěřitelné, jak jsme se dokázali semknout," kroutil hlavou kouč Miroslav Beránek. Záložník Lukáš Zelenka se tvářil, jako by ho ani obrovský úspěch nepřekvapil. "Nám se s touhle partou vždycky dařilo, vždy jsme se dokázali postavit na nohy a dnes to bylo stejné. Byl to zase náš obvyklý výkon," řekl kapitán mužstva. Beránek tvrdil, že příchod žolíků Pospíšila s Žůrkem nebyl vlastně ani tak dílem jeho rozhodnutí. "Oba dva, stejně jako Tomáš Jun, jsou k podobným okamžikům jako zrozeni. Mají obdivuhodnou schopnost své kvality v takových okamžicích prokázat," řekl Beránek. Tomu hned po utkání zavolal Karel Brückner, který spolu s ním úspěšně provedl tým kvalifikací. "Řekl, že to byl u televize obrovský zážitek," prozradil Beránek. Prohru neunesli italští fanoušci. Po gólu na 2:3 se nejdřív rozhostilo na stadionu ticho. Pak se na české fotbalisty snesly sedačky. Ani to však nesebralo vítězům radost z postupu. Francouzi jsou nesmírně těžkým soupeřem. Ani semifinále nepřerušilo jejich šňůru neporazitelnosti, Švýcary porazili 2:0. Stejně jako v prvním utkání skupiny Čechy. Nic z toho však odhodlání českého týmu neumenšilo. "Nebudeme říkat, že jsme dosáhli svého největšího úspěchu. Počkejme na úterý," řekl Beránek.
</TEXT>
</DOC>
<DOC>
<DOCID>LN-20020527071</DOCID>
<DOCNO>LN-20020527071</DOCNO>
<DATE>05/27/02</DATE>
<TITLE>
Formule 1: Michael Schumacher dojel druhý a v celkové klasifikaci vede s velkým náskokem
</TITLE>
<TEXT>
Poprvé v letošní sezoně se dočkal Brit David Coulthard vítězství v závodech formule 1. V neděli vyhrál v Monte Carlu.
MONTE CARLO - Jedenatřicetiletý jezdec zvítězil stylem start - cíl. Na druhém místě skončil úřadující mistr světa Němec Michael Schumacher na ferrari před svým mladším bratrem Ralfem na williamsu. "To je neuvěřitelné," pochvaloval si na tiskové konferenci Coulthard. "Po nepovedeném startu do sezony jsme začínali propadat skepsi a přestávali věřit, že se nám povede vyhrát," přiznal. "Lidé od McLarenu odvedli skvělou práci a vítězství si zaslouží," prohlásil Michael Schumacher.
</TEXT>
<HEADING>
Schumacher čekal na Coulthardovu chybu
</HEADING>
<TEXT>
Do poslední chvíle na Brita tlačil a čekal, že jeho soupeř udělá chybu. "V Monaku nemáte do poslední chvíle nic jistého. Musíte bojovat až do poslední zatáčky. Zkoušel jsem to, jak se dalo, ale David jel výborně a nic mi nedovolil," dodal Němec. Start se povedl nejlépe Coulthardovi, který vnějškem předjel vítěze kvalifikace Montoyu a do úvodní zatáčky vjel jako první. Za ním se seřadili Kolumbijec, Michael Schumacher a jeho bratr Ralf. Coulthard využil momentu překvapení a získal hned v prvním kole více než sekundový náskok. Hned v tom následujícím ale Montoya zajel nejrychlejší okruh a dotáhl se za něj. Na startu zůstal stát Kanaďan Jacques Villeneuve a vypadalo to, že bude muset odstoupit. Ale nakonec se jeho monopost BAR rozjel a Kanaďan se zařadil na poslední 22. místo. Čtveřice vozů v čele měla minimální odstupy a v osmém kole začal Michael Schumacher dorážet na Montoyu. Kolumbijec jeho útok odrazil a vzápětí začal útočit na Coultharda. Dvakrát se snažil Brita vnějškem předjet, ale Coulthard prokázal, že má pevné nervy.
</TEXT>
<HEADING>
Rozhodovalo se i v boxech
</HEADING>
<TEXT>
Jako první z vedoucí čtveřice zajel do boxů Michael Schumacher v době, kdy měl Coulthard před druhým Montoyou náskok více než čtyř sekund a neustále jej zvyšoval. Schumacher se vrátil na čtvrtém místě. V 48. kole skončil závod pro Montoyu, jehož vyřadila závada na motoru. Jeho místo zaujal stájový kolega Ralf Schumacher, který vzápětí zajel do boxů. Vrátil se až za svým bratrem, jenž započal stíhací jízdu za Coulthardem. Brit měl v té době téměř půlminutový náskok a využil jej k zastávce v boxech. Tam se zdržel málo přes šest sekund a na trať se stihl vrátit před Schumacherem. Patnáct kol před cílem Ralf Schumacher poškodil zadní pneumatiku a musel do boxů. Návrat stihl rychle a zůstal třetí před Trullim. V čele dál neohroženě kroužili Coulthard s Michaelem Schumacherem, kteří v tomto pořadí také projeli cílem. Coulthard oslavil dvanácté vítězství v kariéře a posunul se na čtvrté místo. Výsledky závodů však zůstanou až do úterý pouze neoficiální, protože renault Jarna Trulliho neprošel technickou kontrolou.
Jako první z vedoucí čtveřice zajel do boxů Michael Schumacher v době, kdy měl Coulthard před druhým Montoyou náskok více než čtyř sekund a neustále jej zvyšoval. Schumacher se vrátil na čtvrtém místě. V 48. kole skončil závod pro Montoyu, jehož vyřadila závada na motoru. Jeho místo zaujal stájový kolega Ralf Schumacher, který vzápětí zajel do boxů. Vrátil se až za svým bratrem, jenž započal stíhací jízdu za Coulthardem. Brit měl v té době téměř půlminutový náskok a využil jej k zastávce v boxech. Tam se zdržel málo přes šest sekund a na trať se stihl vrátit před Schumacherem. Patnáct kol před cílem Ralf Schumacher poškodil zadní pneumatiku a musel do boxů. Návrat stihl rychle a zůstal třetí před Trullim. V čele dál neohroženě kroužili Coulthard s Michaelem Schumacherem, kteří v tomto pořadí také projeli cílem. Coulthard oslavil dvanácté vítězství v kariéře a posunul se na čtvrté místo. Výsledky závodů však zůstanou až do úterý pouze neoficiální, protože renault Jarna Trulliho neprošel technickou kontrolou.
</TEXT>
</DOC>
<DOC>
<DOCID>LN-20020527072</DOCID>
<DOCNO>LN-20020527072</DOCNO>
<DATE>05/27/02</DATE>
<GEOGRAPHY>PRAHA</GEOGRAPHY>
<TEXT>
Dva týmy, které si s předstihem pojistily postup do nejvyšší soutěže, změřily síly v 28. kole II. fotbalové ligy. Gólem syna internacionála Nehody zvítězil domácí Zlín. Rozhodlo se i o dvojici sestupujících. Ke Kolínu se zařadí Ratíškovice.
</TEXT>
</DOC>
<DOC>
<DOCID>LN-20020527073</DOCID>
<DOCNO>LN-20020527073</DOCNO>
<DATE>05/27/02</DATE>
<GEOGRAPHY>NUMANA</GEOGRAPHY>
<TEXT>
Australan Cadel Evans se po víkendu dostal na druhé místo celkového pořadí cyklistického závodu Giro d'Italia. V nedělní 14. etapě, kterou byla časovka na 30 kilometrů, skončil třetí, což jej celkově vyneslo z 5. místa až za Němce Jense Heppnera, jenž se dál drží v čele. Australan na něj po včerejšku ztrácí 46 sekund. Časovku vyhrál Američan Tyler Hamilton před Ukrajincem Sergejem Gončarem. Devětadvacetiletý Hamilton, jenž se zařadil na třetí pozici v průběžné klasifikaci, jel průměrnou rychlostí 44 kilometrů v hodině a v cíli byl o 31 sekund rychleji než Gončar, mistr světa z roku 2000. Sobotní třináctou etapu vyhrál Mexičan Julio Alberto Perez Cuapio. Evans dojel druhý, na třetí příčce skončil Ital Dario Frigo. Peloton se znovu podíval do hor. Hodně sil stálo jezdce stoupání na Ceppo do nadmořské výšky 1334 metrů. Další stoupání přišlo na řadu před cílem; nebylo sice tak příkré, ale měřilo 22 kilometrů.
</TEXT>
</DOC>
<DOC>
<DOCID>LN-20020527074</DOCID>
<DOCNO>LN-20020527074</DOCNO>
<DATE>05/27/02</DATE>
<GEOGRAPHY>OPAVA</GEOGRAPHY>
<TEXT>
Basketbalisté Opavy se po třech letech vrátili na český trůn. Finálovou sérii s Mlékárnou Kunín vyhráli celkovým poměrem 4:2, když v nedělním šestém utkání vítěze dlouhodobé části na domácí palubovce zdolali 82:63. Slezský klub si zajistil třetí mistrovský titul v historii. Opavský kouč František Rón si pochvaloval výkony Zdeňka s Klapetkem, hráčů, kteří dosud ve finálové sérii dostali minimum příležitostí. "Z naší lavičky někdo pokaždé herně vyletí. V úvodu utkání jsme nemohli najít střelecky rytmus, to se změnilo až s příchodem Klapetka se Zdeňkem. Ten dával moc důležité body a byl nejlepším mužem na hřišti," mínil Rón.
</TEXT>
</DOC>
<DOC>
<DOCID>LN-20020527075</DOCID>
<DOCNO>LN-20020527075</DOCNO>
<DATE>05/27/02</DATE>
<TEXT>
KUALA LUMPUR - Rakouští běžci na lyžích Marc Mayer a Achim Walcher byli dodatečně vyloučeni z letošních zimních olympijských her. Mezinárodní olympijský výbor rozhodl, aby všechna umístění závodníků byla z výsledkových listin vymazána. Důvodem byl nález zařízení na transfuzi krve v jejich pokoji v olympijské vesnici. Trenér obou lyžařů, Mayerův otec Walter, a německý člen lékařského týmu Volker Müller dostali zákaz působit na olympiádách až do roku 2010. Nepomohla ani obhajoba rakouské výpravy, že aparatura měla pomáhat při případných nachlazeních a na posílení imunitního systému. Člen MOV Denis Oswald potvrdil, že indicie poukazovaly na nedovolenou manipulaci s krví běžců. "Rakouská výprava nepodala přesvědčivé důkazy o terapeutickém využívání aparatury," řekl. Vedle přístroje byly v pokoji nalezeny také náhradní pytlíky s krví.
</TEXT>
</DOC>
<DOC>
<DOCID>LN-20020527076</DOCID>
<DOCNO>LN-20020527076</DOCNO>
<DATE>05/27/02</DATE>
<TEXT>
EAST RUTHERFORD - Hokejový brankář John Vanbiesbrouck se rozhodl definitivně ukončit aktivní kariéru a stal se trenérem juniorského klubu Sault Ste. Marie Greyhounds působícího v OHL. Dosavadní gólmanská dvojka New Jersey převezme post po Hartsburgovi, který byl jmenován asistentem ve Philadeplhii.
</TEXT>
</DOC>
<DOC>
<DOCID>LN-20020527077</DOCID>
<DOCNO>LN-20020527077</DOCNO>
<DATE>05/27/02</DATE>
<GEOGRAPHY>MADRID</GEOGRAPHY>
<TEXT>
Martina Navrátilová dokázala v 45 letech vyhrát v Madridu titul ve čtyřhře na turnaji WTA, čímž překonala dosavadní rekord jiné legendární tenistky Billie Jean Kingové. Ta vyhrála svůj poslední turnaj v roce 1983, kdy jí bylo devětatřicet let. Navrátilová zvítězila v Madridu s Běloruskou Zverevovou. Ve finále porazily druhý nasazený španělskoparaguayský pár Sanchezová-Vicariová, de los Riosová 6:2, 6:3.
</TEXT>
</DOC>
<DOC>
<DOCID>LN-20020527078</DOCID>
<DOCNO>LN-20020527078</DOCNO>
<DATE>05/27/02</DATE>
<TITLE>
SKUPINA F: dva silné celky pojedou před vyřazovacími boji domů
</TITLE>
<HEADING>
Představujeme účastníky MS 2002
</HEADING>
<TEXT>
O mimořádnou pozornost si říká duel Argentiny s Anglií, tahák skupiny smrti fotbalového MS v Asii. Kdo uspěje, bude mít blízko k postupu. Ani zbylí dva účastníci skupiny však nejsou bez šancí.
PRAHA - Pomstíme se! Nesnese to odkladu! Jasná zpráva tepe v hlavách anglických fotbalistů před duelem s Argentinou, šlágrem prvního kola světového šampionátu v Asii. Žádný jiný duel základních skupin nepoutá takovou pozornost. Napjatě očekávaný střet uvidí japonské Sapporo v pátek 7. června večer. Snad každé setkání ve vzájemné historii bylo svým způsobem památné. MS 1986: božský Diego Maradona vyřadí Anglii dvěma čtvrtfinálovými góly. Jeden vstřelí rukou, aniž by to rozhodčí postřehli, druhý po fantastickém sólu. "Úplně mi vyrazil dech," vyjádří se o nádherné brance tehdejší trenér poražených Bobby Robson. MS 1998: teenager Owen svým slalomem napodobí Maradonu, Evropané mají postup na dosah. Jenže Beckhamův zkrat je dovede k penaltám, kde padnou. Olej do ohně přilévá i vzpomínka na spor Velké Británie a Argentiny o Falklandské ostrovy, královskou kolonii u jihoamerických břehů. Dvacet let starý konflikt stále nebyl zapomenut.
</TEXT>
<HEADING>
Výhru chce celý národ
</HEADING>
<TEXT>
"Celá země touží po vítězství nad Anglií. A tahle touha je čím dál tím silnější," říká Diego Simeone, muž, který vyfauloval Beckhama ve zmíněném duelu před čtyřmi lety. Před pár dny se přiznal, že k hloupému zákroku anglickou modlu záměrně vyprovokoval. Jen tak přiživil oboustrannou rivalitu. "Zapomeňte na to. To je historie," vštěpuje svým hráčům anglický trenér Sven-Göran Eriksson. Argentinci patří mezi horké favority celého turnaje. Suverénně vyhráli jihoamerickou kvalifikační zónu. Postup si zajistili daleko před jejím skončením a když třeba rivalové z Brazílie trnuli hrůzou z možného vyřazení, v Buenos Aires už se dávno slavilo. Trenér Marcelo Bielsa ani nemohl uspokojit všechny uchazeče o 23 letenek do Asie. Dokonce doma nechal vycházející hvězdičku, mladého Saviolu z Barcelony. Zato přizval vyčpělého Batistutu i veterána Caniggiu, který hrál už s Maradonou.
</TEXT>
<HEADING>
Překvapí svého rodáka?
</HEADING>
<TEXT>
Ale pozor: neznamená to, že kromě Maradonových nástupců by se kolébka fotbalu neměla s kým vypořádat. Švédové si brousí zuby na skalp svého krajana Erikssona. Ten od loňska sedí na anglické lavičce jako první cizinec v této funkci. "To bude pro nás nejdůležitější zápas," vyhlašuje před startem anglický kapitán David Beckham. Jeho levá noha se zázračně uzdravila z hrůzného faulu Duschera zLa Coruni, který nejvýraznější postavu Albionu málem z turnaje vyřadil. I tak čeká Beckhama pěkný blázinec. Na loňském turné Manchesteru United po Dálném východě se přesvědčil, že v honičce na hvězdy umějí být Asijci zvláště dotěrní. "Trochu mám z toho strach," přiznal se. A co Orlové z Nigérie? Rozletí se zase k netušeným výšinám? "Hrajeme teď konečně jako tým. Hráči na rozdíl od minulosti přestali myslet na individuální výkony," varuje kouč Adegboye Onigbinde. Ne nadarmo je celé kvarteto přezdíváno skupina smrti. Kdo postoupí, má možná nejtěžší úkol úspěšně za sebou. "Čím silnější soupeře potkáme, tím lépe," pochvaluje si těžkou skupinu Bielsa. "Pakliže jsme favority, musíme to dokázat hned od začátku," těší se.
Názor experta
</TEXT>
<HEADING>
Jaroslav ŠILHAVÝ, asistent trenéra reprezentace
</HEADING>
<TEXT>
Osobně favorizuji Argentinu. Intuice mi říká, že v anglickém týmu se toho až příliš moc točí kolem Beckhama. I státníci se modlí, aby byl zdravý. Hráči to mohou vycítit, uvidíme, jak se to projeví. Přitom má Anglie plno jiných dobrých hráčů.
Účastníci skupiny F
</TEXT>
<HEADING>
ARGENTINA
</HEADING>
<TEXT>
* Favorit č. 1? Často se o tom mluví. Aby roli ostře sledovaného týmu unesla, musí mít vyvážené mužstvo. Zdá se, že to kouč Bielsa splnil. Snad jen neúčast Savioly překvapuje.
</TEXT>
<HEADING>
NIGÉRIE
</HEADING>
<TEXT>
* Dvakrát za sebou hrála osmifinále. Kdyby to vyšlo do třetice, znamenalo by to senzaci první kategorie. Jak vyjde změna trenéra těsně před turnajem? Kdo ví...
</TEXT>
<HEADING>
ANGLIE
</HEADING>
<TEXT>
* "Mladé pušky" střílejí přesně, ale jejich čas má prý příjít až za čtyři roky. Proč ne už letos? To napověděla dramatická kvalifikace. Ale možná že Beckham spasí tým i nyní.
</TEXT>
<HEADING>
ŠVÉDSKO
</HEADING>
<TEXT>
* S ostrostřelcem Larssonem mohou Tre kronor pomýšlet na překvapení. Klíč vězí v úvodním duelu: přehrají-li Anglii, odrazí se k úspěchu.
Program skupiny F
</TEXT>
</DOC>
<DOC>
<DOCID>LN-20020527079</DOCID>
<DOCNO>LN-20020527079</DOCNO>
<DATE>05/27/02</DATE>
<TITLE>
Amler mává dvakrát. Český rozhodčí Evžen Amler se postaví za postranní čáru při zápasu skupiny E mezi Německem a Irskem 5. června v Ibaraki a 9. června bude s praporkem v ruce u postranní čáry také při zápasu skupiny H mezi Japonskem a Ruskem v Jokohamě. Amler je jediný český rozhodčí, který se fotbalového šampionátu aktivně zúčastní. Jeho honorář činí v přepočtu téměř 600 000 korun.
</TITLE>
<TEXT>
Beckham? Ano! Trenér Sven Göran Eriksson ujistil anglické fanoušky, že reprezentační kapitán David Beckham bude v pořádku už pro první zápas se Švédskem 2. června. "Upřímně řečeno jsem nikdy nepředpokládal, že by nehrál," řekl Eriksson novinářům.
Keane se nestydí. Záložník Roy Keane, který byl po hádce s trenérem Mickem McCarthym vyloučen z tréninkového kempu irského týmu, se nechal slyšet, že se nemá za co stydět. "Necítím se ani za mák vinen tím, co se stalo. Nemyslím, že bych se mu měl omlouvat. Spíše by se ostatní měli omluvit mně," prohlásil hráč Manchesteru United.
Desítku musejí mít. FIFA zakázala Argentincům, aby vyřadili reprezentační dres s číslem 10, který oblékal Diego Maradona. Žádost Argentinců, aby směli do sestavy zařadit číslo 24, předtím schválil organizačí výbor. Dres s číslem 10 nejspíš v argentinské reprezentaci oblékne brankářská trojka Roberto Bonano, který měl původně mít číslo 24.
Maradona nepřijede. Argentinec Diego Maradona neuspěl se žádostí o japonské vízum. Někdejší fotbalová hvězda chtěla odcestovat na MS, ale japonské úřady jí před deseti lety zakázaly kvůli opletačkám s drogami vstup do země. Jeho agent požádal o výjimku, protože Maradona měl v Japonsku komentovat zápasy pro mexickou televizi, ale japonské velvyslanectví mu ji odmítlo udělit. Japonské zákony striktně zakazují vstup do země každému, kdo měl v minulosti potíže s drogami. Maradona užíval kokain a ze závislosti na něm se léčí dodnes.
Mistrům se věří. Více než dvě třetiny Francouzů věří, že by jejich národní fotbalový tým mohl obhájit titul. Šance na zisk dalšího zlata vidí pesimisticky jen necelá čtvrtina obyvatel země. Vyplývá to z průzkumu agentury CSA.
Bujsaím odpíská výkop. Alí Muhammad Bujsaím ze Spojených arabských emirátů bude rozhodovat úvodní utkání, k němuž 31. května nastoupí obhájci titulu z Francie proti Senegalu. Dvaačtyřicetiletý sudí si mezinárodní debut odbyl v roce 1990 a od té doby pískal na dvou MS, na OH v Barceloně a třikrát rozhodoval Asijský pohár i africký Pohár národů. Mezi dvaasedmdesáti sudími v Japonsku a Koreji je Bujsaím jediným, který je na třetím světovém šampionátu za sebou.
</TEXT>
</DOC>
<DOC>
<DOCID>LN-20020527080</DOCID>
<DOCNO>LN-20020527080</DOCNO>
<DATE>05/27/02</DATE>
<GEOGRAPHY>PRAHA</GEOGRAPHY>
<TEXT>
Necelý týden před výkopem fotbalového MS zvolili jednotliví účastníci různou formu herní přípravy. Zatímco obhájci titulu z Francie vyzkoušeli sílu spolupořadatelů z Koreje a těsně zvítězili, většina konkurentů nastoupila proti klubovým týmům.
</TEXT>
</DOC>
<DOC>
<DOCID>LN-20020527081</DOCID>
<DOCNO>LN-20020527081</DOCNO>
<DATE>05/27/02</DATE>
<TITLE>
Češi porazili Itálii a budou hrát s Francií finále ME fotbalistů do 21 let
</TITLE>
<TEXT>
Rozhodujícím úderem v prodloužení rozhodli čeští fotbalisté o tom, že minimálně zopakují dva roky starý stříbrný úspěch z ME do 21 let. Povedla se jim odveta za předloňské finále s Itálií.
CURYCH - Česká fotbalová jednadvacítka je opět ve finále mistrovství Evropy. V sobotním semifinále v Curychu sice v hektickém závěru druhé půle neudržela dvoubrankové vedení, ale v deváté minutě prodloužení Pospíšil vstřelil "zlatý" gól na 3:2 a poslal obhájce titulu Italy definitivně domů. Odveta za finále ME v roce 2000 se povedla se vším všudy, v úterý nastoupí Češi v boji o zlato proti dosud neporažené Francii. Už ve 42. sekundě utkání se po trestném kopu Kobylíka míč od gólmana Pelizzoliho odrazil k Rozehnalovi, který jej obloučkem poslal do sítě. Zaznamenal tak svůj premiérový gól v národním týmu. Italy podle očekávání branka vyburcovala k náporu, ale s výjimkou několika nafilmovaných pádů Maccaroneho a střely Blasiho mimo branku se k ničemu nedostali. Češi vyčkávali a spoléhali na brejky. K pozoruhodnému výkonu se rozehráli především režisér Zelenka a neúnavný Pirlův hlídač Voříšek.
</TEXT>
<HEADING>
Závěr byl dramatický
</HEADING>
<TEXT>
Italové začali i druhý poločas aktivněji, ale stejně jako v úvodu zápasu se málem mohli radovat Češi. Baroš se poprvé v utkání dokázal individuálně prosadit při souboji v šestnáctce, ovšem jeho dělovka otřásla jen břevnem italské branky. Nápor Italů na okamžik odvrátil střídající Pospíšil, který si šikovně naběhl za obranu na Skácelův přízemní centr z levé strany a špičkou kopačky dotlačil míč do sítě. V 85. minutě soupeř snížil. Maccarone si konečně vymodlil penaltu, po které celý zápas lačnil. Pirlo z penalty panenkovským dloubákem vrátil Italům naději. V nervózním závěru dělali Italové všechno možné a drama gradovalo. Sudí Wack přidal pět minut, v třetí minutě nastaveného času se Maccarone z20 metrů trefil po zemi do levé Čechovy tyče a od ní míč prošel do sítě. Bylo vyrovnáno na 2:2. Přišlo prodloužení a Češi měli důvod k obrovské postupové radosti. Čerstvý Žůrek se projevil jako žolík, v 99. minutě prosvištěl kolem Ferarriho a předložil míč dalšímu náhradníkovi Pospíšilovi před prázdnou branku. Střelec zachoval chladnou hlavu a v italských sektorech stadionu se rozhostilo hrobové ticho.
Semifinále ME "21"
Česko - Itálie 3:2 v prodl.
</TEXT>
</DOC>
<DOC>
<DOCID>LN-20020527082</DOCID>
<DOCNO>LN-20020527082</DOCNO>
<DATE>05/27/02</DATE>
<TITLE>
Semifinále Stanley Cupu: Detroit s Haškem v brance prohrál s Coloradem v prodloužení
</TITLE>
<TEXT>
Haškův Detroit se v semifinále play off v NHL sklonil před hokejisty Colorada a již podruhé v sérii prohrál v prodloužení. Torontu stačila v utkání s Carolinou k výhře jediná branka, což znamená, že jejich šance na finále stále ještě žije.
NEW YORK - Ve finále Západní konference mezi Detroitem a Coloradem se po dvou vyrovnaných třetinách Laviny gólově utrhly v posledním dějství, kdy skóre ze stavu 1:1 na 3:1 posunuli svými trefami Sakic a Drury. Detroit Hullovou brankou tři vteřiny před závěrečnou sirénou ještě snížil, ale na vyrovnání už čas nezbyl.
</TEXT>
<HEADING>
Roy zastínil Haška
</HEADING>
<TEXT>
Drury byl opět úspěšný, trefil se iv prodloužení druhého zápasu. Forsberg napřáhl na vrcholu kruhu pro vhazování a Drury jeho ránu usměrnil nad levé rameno bezmocného Dominika Haška. Ostře sledovaný souboj obou brankářů tentokrát vyzněl pro Patricka Roye, který si připsal 31 úspěšných zákroků. Haškovi se tolik nedařilo, neboť inkasoval tři góly z pouhých dvaadvaceti střel. "Po takovémhle zápase se cítím dost zklamaný. Po druhé třetině bylo v naší kabině cítit spoustu sebevědomí. Jenže Sakic dal brzy druhý gól Colorada, a to byl klíč k jeho úspěchu. Jsem zklamán, protože jsme měli pocit, že můžeme do Detroitu odjet za stavu 3:1 na zápasy," řekl Hašek. Hokejisté Toronta se od prvních minut soustředili spíše na defenzivu. Základním stavebním kamenem této strategie byl výkon brankáře Josepha, a také pět ubráněných dvouminutových oslabení. Bonusem se stala rozhodující branka, která padla v devatenácté minutě úvodní třetiny. McCabe nahodil při přesilové hře směrem k brance puk, ten se odrazil od brusle Tuckera a skončil za zády bezmocného Irbeho. "V té chvíli jsem kotouč vůbec neviděl. Letěl směrem k brance, a pak byl najednou pryč. Rozhlížel jsem se kolem po dorážce, ale naštěstí šel od mé nohy rovnou do sítě," poznamenal ke své čtvrté trefě v letošním play off Tucker a vzápětí dodal: "Ty zápasy jsou tak vyrovnané, až je to neuvěřitelné. Občas se některému týmu povede něco neočekávaného a my to štěstí měli dnes."
</TEXT>
<HEADING>
Irbe měl zlé tušení
</HEADING>
<TEXT>
Irbe byl naopak kvůli rozhodujícímu momentu smutný. "Věděl jsem, že se to asi stane, ale neměl jsem dost času na to, abych reagoval," komentoval situaci gólman, který během celého utkání čelil pouhým devatenácti střelám hostů. Hurricanes si největší šanci připravili až několik okamžiků před závěrečnou sirénou. Při power play Caroliny se Brind'Amour objevil u Josephovy branky nekrytý, ale jeho střela z ostrého úhlu do poloodkryté klece pouze zazvonila o levou tyčku. "Myslím, že se našemu týmu hraje o mnoho lépe, když vede. Oni totiž jinak hrají s velmi zahuštěnou obranou a navíc se snaží neudělat sebemenší chybu. Když tedy vedeme, musejí to přece jen trošičku otevřít," řekl Joseph, který nakonec chytil všech 27 střel a na své konto si tak připsal už 15. nulu ve vyřazovací části. Toronto uspělo i přesto, že na jeho lavičce stál místo Pata Quinna znovu Rick Ley. Hlavní kouč Javorových listů byl sice již propuštěn z nemocnice, ale cestu do Raleigh mu lékaři nedoporučili. V příštím utkání by už ale Quinn měl svůj tým znovu vést. "Víme, jak se Patovi daří, a hrajeme hlavně pro něho," prohlásil útočník Alexander Mogilnyj.
* Házet krysy Panterům. V roce 1996 se křídelník hokejového klubu Florida Panthers Scott Mellanby připravoval na zápas, když tu náhle proběhla velká krysa přes hráčskou kabinu. Mellanby ji zasáhl hokejkou a zabil, pak v zápase vstřelil dva góly. Po této historce začali floridští fanoušci házet na led krysy (ne živé, nýbrž plastické) pokaždé, když dal tým důležitou branku. V tom samém roce došli Panthers až do finále Stanley Cupu a jejich led býval v play off po každém gólu naprosto zasypán krysami. Rituál však vydržel pouhý rok, po sezoně ho vedení NHL zakázalo kvůli neúnosnému prodlužování zápasů.
* Čepice na ledě. Prastarý hokejový zvyk házet při hattricku některého z hráčů na led čepice nepochází původně z hokeje nýbrž kriketu. Už v minulém století, v roce 1858, jeden z hráčů v Anglii shodil tři kriketové branky třikrát po sobě. Jeho rekordní výkon tak nadchl spoluhráče, že mu za to koupili nový klobouk (anglicky hat). Od toho také pochází slovo hattrick.
* Síla ručníku. V roce 1982 se v play off NHL potkali Vancouver s Chicagem. V průběhu druhého duelu série byl výkon rozhodčích naprosto tragický. To rozlítilo kouče Canucks Rogera Nilsona natolik, že přistoupil k neobvyklému protestu. Na konec hokejky přivázal bílý ručník a začal s touto zástavou mávat na střídačce. Když Vancouver nastoupil k příštímu domácímu zápasu, tisíce fanoušků v hledišti mávalo bílými ručníky. Tato tradice se v Severní Americe ujala a na všech sportovních stadionech bývá k vidění dodnes.
</TEXT>
</DOC>
<DOC>
<DOCID>LN-20020527083</DOCID>
<DOCNO>LN-20020527083</DOCNO>
<DATE>05/27/02</DATE>
<TITLE>
Hokejová oslava hattricků a povedených zápasů se v Detroitu udržuje už 50 let
</TITLE>
<TEXT>
Plesk, bum. Soupeřův hokejista se dvojnásob znechucený obrací kúprku na střídačku. Právě inkasoval gól, a teď navíc na led prší rosolovitá záplava chobotnic, jež s orgastickým oslavným řevem metají z ochozů fanoušci. Vítejte v Detroitu, nikdo neporazí naše Red Wings!!!
DETROIT - "Jestli ty chobotnice smrdí? Dost, ale ne tolik jako detroitští hráči," odfrkl si zhnuseně obránce Colorada Darius Kasparaitis po prvním zápase finále Západní konference. Hlavonožci padají na kluziště po každém hattricku, v play off i po důležitém gólu. Soupeři nazývají detroitskou tradici nechutnou, v městě motorů je však populární a chobotnice je synonymem pro zdejší hokej. "Je to skvělá tradice, když se na celém světě řekne hokejový Detroit, lidem se hned vybaví chobotnice," tvrdí uchváceně Dominik Hašek.
</TEXT>
<HEADING>
Osm chapadel jako osm výher k poháru
</HEADING>
<TEXT>
Rosolovitý hlavnožec a hokejový led k sobě patří již padesát let. Legenda praví, že k životu přivedli prazvláštní tradici bratři Pete a Jerry Cusimanové již v roce 1952. Jednoho jarního odpoledne ve svém krámku s rybami na předměstí Detroitu přetřásali nadcházející play off NHL, když tu náhle Jerrymu uvízla v ruce chobotnice a v hlavě nápad. V té době bylo potřeba k vítězství ve Stanley Cupu osm výher, stejný počet jako má chobotnice chapadel. Od nápadu nebylo daleko k činu, chobotnice byla složena jako rituální oběť na oltář hokejového úspěchu. A fungovalo to. Red Wings tehdy vyhráli Stanley Cup bez jediné porážky. Čin bratří Cusimanových by možná byl zapomenut, kdyby se další rok před play off nezačali detroitští novináři ve svých článcích ptát, zda chobotnice nosící štěstí znovu přistane na ledě. "Tak jsme to udělali znovu," vzpomíná dnes důchodce Pete Cusimano. Za první čtyři roky Detroit třikrát dobyl Stanley Cup... Po padesáti letech jsou již chobotnice nedílnou součástí mytologie klubu Red Wings. Podle pravidel NHL je oficiálně zakázáno házet jakékoliv předměty na led, v nejbouřlivějších dobách dokonce sudí týmu hrozili při zápasech dvouminutovým trestem za zdržování hry, pokud ještě jedna chobotnice přistane na ledě, tradice však žije dál. Klub ji nepodporuje a formálně činí kroky, aby fanouškům ztížil pronášení nevábného nákladu do Joe Louis Arena, prakticky však nijak nezasahuje.
</TEXT>
<HEADING>
Největší chobotnice vážila 23 kilogramů
</HEADING>
<TEXT>
Vrhání chobotnic se dokonce technologicky rozvíjí. Vynalézaví fanoušci jednou implantovali do hlavy hlavonožce gumový balonek, aby po ledě chobotnice poskakovala. Recept praví, že chobotnici na házení je třeba povařit dvacet minut s přidáním citrónové šťávy a trochy bílého vína, aby se ubralo z odporného zápachu. Navíc syrové chobotnice se o led rozplácnou a často zanechají inkoustovou skvrnu, je nutné je vařením upravit. Dosud největší chobotnice padla na led před šesti lety a vážila 23 kilogramů. Zábava to není zrovna levná, průměrná chobotnička fanouška přijde tak na dvacet dolarů. Není divu, že se okolo tohoto hokejového rituálu v Detroitu rozvinul doslova průmysl. "Když k nám přijdete a řeknete, kam máte lístky, přesně vám poradíme jak velkou chobotnici si koupit, abyste dohodili," tvrdí Kevin Dean z jednoho z mnoha rybářských obchůdků. V nabídce je i kompletní balíček obsahující vařenou chobotnici, latexové rukavice a ručník. Spotřeba osmichapadlých hlavonožců v Detroitu během hokejového play off dvojnásobně stoupá. I samotné házení je věda. "Nesmíte házet jako baseballovým míčkem, musíte pěkně přes hlavu jako granát," radí veterán Pete Cusimano. K dobru detroitských příznivců nutno podotknout, že nemetají chobotnice bez rozmyslu. "Dávají si pozor, aby nezasáhli hráče. Řekl bych ale, že diváci na nižších místech na sobě musejí mít šťávu z chobotnic. Není to asi moc příjemné," tvrdí polulární forvard Detroitu Kris Draper. Klub využívá svůj symbol k propagaci, umělé chobotnice najdete v obchodech se suvenýry, na billboardech silácky mávají chapadly a drží hokejku. Obří fialová chobotnice je dokonce přidělána k ochozům stadionu a na počest pracovníka Ala Sobotky, jenž již léta sklízí smrdutý odpad z ledu a utápí ho v nedaleké Detroit River, se jí říká Al. Ač soupeři a hlavně ochránci přírody mnohdy vehementně protestují, bere NHL tradici jako projev pravého fandovství, zápalu pro hru a svůj klub. Iostatní kluby Detroitu originální rituál závidí. Když v roce 1998 hráli Red Wings finále s Washingtonem, snažili se novináři z americké metropole vybídnout domácí fanoušky k podobné nápadité akci. "Nevím, nevím, co by mohli udělat," zamýšlel se tehdy brankář Olaf Kölzig. "Když se ale podíváte na věkový průměr našeho přestárlého týmu, možná by mohli házet viagru," odpověděl tehdy se smíchem.
Vrhání chobotnic se dokonce technologicky rozvíjí. Vynalézaví fanoušci jednou implantovali do hlavy hlavonožce gumový balonek, aby po ledě chobotnice poskakovala. Recept praví, že chobotnici na házení je třeba povařit dvacet minut s přidáním citrónové šťávy a trochy bílého vína, aby se ubralo z odporného zápachu. Navíc syrové chobotnice se o led rozplácnou a často zanechají inkoustovou skvrnu, je nutné je vařením upravit. Dosud největší chobotnice padla na led před šesti lety a vážila 23 kilogramů. Zábava to není zrovna levná, průměrná chobotnička fanouška přijde tak na dvacet dolarů. Není divu, že se okolo tohoto hokejového rituálu v Detroitu rozvinul doslova průmysl. "Když k nám přijdete a řeknete, kam máte lístky, přesně vám poradíme jak velkou chobotnici si koupit, abyste dohodili," tvrdí Kevin Dean z jednoho z mnoha rybářských obchůdků. V nabídce je i kompletní balíček obsahující vařenou chobotnici, latexové rukavice a ručník. Spotřeba osmichapadlých hlavonožců v Detroitu během hokejového play off dvojnásobně stoupá. I samotné házení je věda. "Nesmíte házet jako baseballovým míčkem, musíte pěkně přes hlavu jako granát," radí veterán Pete Cusimano. K dobru detroitských příznivců nutno podotknout, že nemetají chobotnice bez rozmyslu. "Dávají si pozor, aby nezasáhli hráče. Řekl bych ale, že diváci na nižších místech na sobě musejí mít šťávu z chobotnic. Není to asi moc příjemné," tvrdí polulární forvard Detroitu Kris Draper. Klub využívá svůj symbol k propagaci, umělé chobotnice najdete v obchodech se suvenýry, na billboardech silácky mávají chapadly a drží hokejku. Obří fialová chobotnice je dokonce přidělána k ochozům stadionu a na počest pracovníka Ala Sobotky, jenž již léta sklízí smrdutý odpad z ledu a utápí ho v nedaleké Detroit River, se jí říká Al. Ač soupeři a hlavně ochránci přírody mnohdy vehementně protestují, bere NHL tradici jako projev pravého fandovství, zápalu pro hru a svůj klub. Iostatní kluby Detroitu originální rituál závidí. Když v roce 1998 hráli Red Wings finále s Washingtonem, snažili se novináři z americké metropole vybídnout domácí fanoušky k podobné nápadité akci. "Nevím, nevím, co by mohli udělat," zamýšlel se tehdy brankář Olaf Kölzig. "Když se ale podíváte na věkový průměr našeho přestárlého týmu, možná by mohli házet viagru," odpověděl tehdy se smíchem.
</TEXT>
</DOC>
<DOC>
<DOCID>LN-20020527084</DOCID>
<DOCNO>LN-20020527084</DOCNO>
<DATE>05/27/02</DATE>
<GEOGRAPHY>ROTTERDAM</GEOGRAPHY>
<TEXT>
Slavný nizozemský fotbalový internacionál Frank Rijkaard dostal dopis, v němž jemu a rodině neznámý pisatel vyhrožuje smrtí, pokud ho vedení Sparty Rotterdam neodvolá z funkce hlavního trenéra. Anonym přišel na adresu klubu před čtvrtečním zápasem baráže o účast v nejvyšší soutěži, v němž Rijkaard usedl na lavičku navzdory radám, aby se na veřejnosti neukazoval. "V dopise stojí, že trenér i jeho rodina budou v nebezpečí, pokud nebude Rijkaard okamžitě odvolán. Bereme tuto hrozbu velmi vážně," řekl předseda Sparty Cees Gerits. Vedle stránky s textem byl prý v obálce přiložen náboj. Gerits vyjádřil nad anonymem své zděšení s ohledem na nedávnou vraždu politika Pima Fortuyna. "Podle mě je nepředstavitelné, že po 6. květnu v Nizozemsku existují stále lidé, kteří se nedokáží vyrovnat s tím, když se jim něco nelíbí," uvedl předseda Sparty.
</TEXT>
</DOC>
<DOC>
<DOCID>LN-20020527085</DOCID>
<DOCNO>LN-20020527085</DOCNO>
<DATE>05/27/02</DATE>
<GEOGRAPHY>PRAHA</GEOGRAPHY>
<TEXT>
Dalším českým hráčem, který rozšíří řady svých krajanů v ruské hokejové superlize, je plzeňský útočník Michal Straka, bratr útočníka Pittsburghu Martina. V příštím ročníku ruského šampionátu oblékne dres CSKA Moskva a ve svém novém působišti se sejde s obráncem Miloslavem Gureněm a brankářem Dušanem Salfickým. S mužstvem z ruské metropole, jehož trenérem je syn legendárního Viktora Tichonova, podepsal Straka kontrakt na jeden rok. "Michal byl po sezoně volný hráč. A přestože měl zájem ještě v Plzni nadále zůstat, a podepsat tudíž novou smlouvu, nabídce z Ruska se nedalo konkurovat," přiblížil vývoj situace hráčův agent Robert Spálenka.
</TEXT>
</DOC>
<DOC>
<DOCID>LN-20020527086</DOCID>
<DOCNO>LN-20020527086</DOCNO>
<DATE>05/27/02</DATE>
<TITLE>
Jedinému českému pilotovi ve formuli 3000 se konečně vydařil závod na okruhu v Monte Carlu
</TITLE>
<TEXT>
Francouzský soupeř Sébastian Bourdais sesadil Tomáše Engeho z pozice lídra seriálu formule 3000. Český závodník na něj z druhého místa ztrácí tři body.
MONTE CARLO - Tomáš Enge se v pátém závodu mezinárodního šampionátu formule 3000 v Monte Carlu probojoval na stupně vítězů, ale ani třetí místo mu nestačilo, aby si udržel průběžné vedení v seriálu. Na první příčku se dostal díky sobotnímu vítězství Francouz Sébastien Bourdais. Enge, který se o vedení dělil s Italem Giorgiem Pantanem, klesl na druhou pozici. Druhý dnes dojel Rakušan Patrick Friesacher. Českému jezdci, kterému trať v Monte Carlu příliš nesedí, dosáhl na městském turnaji svého nejlepšího výsledku. Poté co se dvakrát do monackého závodu vůbec nekvalifikoval, dojel loni poprvé do cíle na devátém místě. V sobotu jezdec týmu Arden International odstartoval až ze čtvrté řady, ale na rozdíl od řady konkurentů dokázal vůz na náročné trati zvládnout a dojel si pro čtyři body. V celkovém pořadí ztrácí Enge tři body na Bourdaise, který oslavil druhý úspěch v sezoně. Z dvaceti startujících dokončilo závod jen osm vozů, Němec Alex Müller byl však později ze šestého místa diskvalifikován.
</TEXT>
<HEADING>
Tlak se vyplatil
</HEADING>
<TEXT>
S výjimkou Bourdaise se nedařilo Engeho největším soupeřům v šampionátu. Pantano dostal smyk v zatáčce La Rascasse hned v úvodu a Rodrigo Sperafico musel odstoupit pro technické problémy. "Kdyby mi někdo řekl, že dnes získám třetí místo a zajedu nejrychlejší kolo závodu, tak bych mu asi nevěřil. Ale povedlo se to a je to skvělý výsledek," radoval se Enge. "Hodně jsem na soupeře tlačil a vyplatilo se to. Toccacela jsem tlakem donutil k chybě, věděl jsem, že se tady předjíždět moc nedá," dodal český pilot. Šampionát F3000 má nyní měsíční přestávku, během níž absolvuje Enge testy v Monze a také slavnou čtyřiadvacetihodinovku v Le Mans.
S výjimkou Bourdaise se nedařilo Engeho největším soupeřům v šampionátu. Pantano dostal smyk v zatáčce La Rascasse hned v úvodu a Rodrigo Sperafico musel odstoupit pro technické problémy. "Kdyby mi někdo řekl, že dnes získám třetí místo a zajedu nejrychlejší kolo závodu, tak bych mu asi nevěřil. Ale povedlo se to a je to skvělý výsledek," radoval se Enge. "Hodně jsem na soupeře tlačil a vyplatilo se to. Toccacela jsem tlakem donutil k chybě, věděl jsem, že se tady předjíždět moc nedá," dodal český pilot. Šampionát F3000 má nyní měsíční přestávku, během níž absolvuje Enge testy v Monze a také slavnou čtyřiadvacetihodinovku v Le Mans.
</TEXT>
</DOC>
<DOC>
<DOCID>LN-20020527087</DOCID>
<DOCNO>LN-20020527087</DOCNO>
<DATE>05/27/02</DATE>
<TITLE>
Krůček k bronzové příčce měli na mistrovství světa ve florbale čeští reprezentanti. Švýcaři je porazili až gólem v prodloužení. Svou suverenitu potvrdili Švédové, kteří se počtvrté v řadě stali šampiony planety.
</TITLE>
<GEOGRAPHY>HELSINKY</GEOGRAPHY>
<TEXT>
Čeští florbalisté na bronzové medaile z mistrovství světa nedosáhli, byť k nim měli velmi blízko. V utkání o třetí místo v Helsinkách prohráli se Švýcarskem 3:4 vprodloužení a na šampionátu obsadili konečnou čtvrtou pozici. Mistry světa se stali Švédové, kteří ve finále přehráli finský výběr poměrem 6:4. Český tým vyrovnal dosud nejlepší umístění z premiérového šampionátu z roku 1996 ve Stockholmu, kde však hrálo ještě dvanáct mužstev. V první třetině duelu se Švýcary Češi udrželi čisté konto, žádný gól ale nedali. Po šesti minutách druhé třetiny si však vybrali slabou chvilku a dostali během 31 sekund dvě branky. Když potom v polovině zápasu vstřelil třetí gól Thomas Engel, zdálo se být rozhodnuto. Čeští hráči se ale nevzdali a za chvíli během minuty a tří sekund snížili na rozdíl jediného gólu. O vyrovnání se postaral necelé čtyři minuty před koncem normální hrací doby Daniel Folta.
</TEXT>
<HEADING>
Největší pokrok
</HEADING>
<TEXT>
Před dvěma roky v Norsku, stejně jako před čtyřmi v Praze, florbalisté skončili šestí. Nyní se výkonnostně posunuli do první světové čtyřky. Švédové jsou zatím bezkonkurenční, potrápit je dokážou jen Finové. Čeští hráči se však posunuli na úroveň Švýcarů. "Nad našimi výkony vládne spokojenost. Dosáhli jsme fantastického úspěchu. Podle všeobecného názoru jsme udělali za dva roky od minulého mistrovství největší pokrok. Patříme mezi světovou čtyřku a musí se s námi počítat. Švédové jsou stále úplně někde jinde," řekl prezident České florbalové unie Filip Šuman. Florbalisté zahájili šampionát překvapivou výhrou nad Finskem 4:3, poté podlehli Švýcarsku 4:6 a zdolali Lotyšsko 6:1. Ve čtvrtfinále porazili Dánsko v prodloužení 5:4, v semifinále nestačili na mistry ze Švédska (1:7). "Byli jsme gól od medaile. Kluci jsou ještě hodně zklamaní, ale asi pořád nedoceňují, čeho dosáhli," připojil Šuman. Finále turnaje sledovalo v Hartwall Areně téměř 14 000 diváků. Finové se dostali do vedení 1:0, ale pak už pouze dotahovali náskok soupeře. V závěrečných 18 sekundách zápasu padly tři branky. Na výhře Švédů se podílel třemi góly Martin Olofsson.
Před dvěma roky v Norsku, stejně jako před čtyřmi v Praze, florbalisté skončili šestí. Nyní se výkonnostně posunuli do první světové čtyřky. Švédové jsou zatím bezkonkurenční, potrápit je dokážou jen Finové. Čeští hráči se však posunuli na úroveň Švýcarů. "Nad našimi výkony vládne spokojenost. Dosáhli jsme fantastického úspěchu. Podle všeobecného názoru jsme udělali za dva roky od minulého mistrovství největší pokrok. Patříme mezi světovou čtyřku a musí se s námi počítat. Švédové jsou stále úplně někde jinde," řekl prezident České florbalové unie Filip Šuman. Florbalisté zahájili šampionát překvapivou výhrou nad Finskem 4:3, poté podlehli Švýcarsku 4:6 a zdolali Lotyšsko 6:1. Ve čtvrtfinále porazili Dánsko v prodloužení 5:4, v semifinále nestačili na mistry ze Švédska (1:7). "Byli jsme gól od medaile. Kluci jsou ještě hodně zklamaní, ale asi pořád nedoceňují, čeho dosáhli," připojil Šuman. Finále turnaje sledovalo v Hartwall Areně téměř 14 000 diváků. Finové se dostali do vedení 1:0, ale pak už pouze dotahovali náskok soupeře. V závěrečných 18 sekundách zápasu padly tři branky. Na výhře Švédů se podílel třemi góly Martin Olofsson.
</TEXT>
</DOC>
<DOC>
<DOCID>LN-20020527088</DOCID>
<DOCNO>LN-20020527088</DOCNO>
<DATE>05/27/02</DATE>
<GEOGRAPHY>EUGENE</GEOGRAPHY>
<TEXT>
Americká sprinterka Marion Jonesová se představí divákům v České republice. Trojnásobná olympijská vítězka ze Sydney poběží na mítinku Zlatá tretra v Ostravě 12. června. Potvrdil to v sobotu její manažer Charles Wells a posléze i organizátoři ostravského mítinku s tím, že k dohodě došlo po dlouhých diskusích. Start velké hvězdy současné světové atletiky završí program mítinku. Jonesová v Ostravě poběží dvoustovku, na níž je olympijskou vítězkou a úřadující mistryní světa. Organizátorům se pro ni podařilo získat skvělé soupeřky. S držitelkou druhého času na 200 m všech dob ( 21,62 s) změří síly špičkové Američanky: bronzová z MS v Edmontonu Kelly Whiteová a čtvrtá ze stejného závodu La Tasha Jenkinsová. Dále pak halová mistryně světa Juliet Cambelová z Jamajky, finalistka MS na stovce Mercy Nkuová z Nigérie a vycházející hvězda evropského sprintu, halová vicemistryně Evropy Karin Mayrová z Rakouska. Jedna dráha je připravena pro domácí Štěpánku Klapáčovou a o osmém jménu se zatím jedná. O startu Jonesové se spekulovalo již několik dní. Sprinterka, která zahájila sezonu včera v oregonském Eugene, si kladla jako podmínku start ještě na dalších mítincích v Evropě. Zatím má ale podle Wellse jistou účast jen v Ostravě a v Lausanne 2. července.
</TEXT>
</DOC>
<DOC>
<DOCID>LN-20020527089</DOCID>
<DOCNO>LN-20020527089</DOCNO>
<DATE>05/27/02</DATE>
<TITLE>
říká před startem na French Open, druhém grandslamu sezony, nejlepší český tenista Jiří Novák
</TITLE>
<TEXT>
Po delší době má před grandslamovým kláním český tenis opět vážné želízko v ohni. Jiří Novák do bojů na French Open vstupuje coby čtrnáctý nasazený a pro řadu odborníků je černým koněm turnaje. Všichni totiž mají v živé paměti jeho lednové tažení na Australian Open, které skončilo až v semifinále. "Cítím se ve formě, ale k favoritům se rozhodně neřadím," tvrdí Novák. V rozhovoru pro LN hovořil nejlepší český tenista i o poměrech, které ve světě bílého sportu panují.
LN: Máte za sebou zatím velmi úspěšný úvod letošní sezony. V jaké jste formě pár hodin před začátkem turnaje? A co vaše zraněné zápěstí?
S rukou už je to dobré a formu mám myslím dobrou.
LN: V posledních dnech jste místo startu na turnaji v St. Pöltenu odpočíval doma v Prostějově.
To byla moc příjemná změna. Pauzu jsem už potřeboval. V poslední době toho na mě bylo docela dost. Od začátku roku jsem startoval na třinácti turnajích, vedle toho hrál i Davis Cup. Teď jsem si zase po čase užil manželku a děti, hodně mi to pomohlo. Do tenisu mám znovu pořádnou chuť.
</TEXT>
<HEADING>
LN: Je to zatím vaše nejnáročnější sezona?
</HEADING>
<TEXT>
Tak to rozhodně ano. Odehrál jsem strašně moc zápasů a navíc se samými kvalitními soupeři. To se mi v dosavadní kariéře ještě nikdy nepovedlo. Takže je to náročné, ale vůbec si nestěžuji. Protože na druhé straně jsem právě na tohle čekal. A navíc docela vyhrávám, vlastně se tak trochu nesu na vítězné vlně. To se pak člověk mnohem lépe zbaví únavy.
LN: Co pro vás French Open znamená? Je to jediný grandslam na antuce a o vás se dlouho říkalo, že právě tento povrch máte nejraději.
Co pro mě znamená? Je to pro mě jeden ze čtyř vrcholů sezony. Antukové mistrovství světa v tenise. Takže motivaci mám samozřejmě obrovskou, chtěl bych v Paříži uspět co nejlépe. Ale bude záležet na plno věcech: soupeřích, momentální formě i štěstí.
LN: A platí stále, že antuka je váš nejsilnější povrch?
Takhle kategoricky bych to nestavěl. Protože hodně dobré výsledky jsem udělal i na betonu. Umím hrát solidní tenis na obou površích. A navíc opravdu často záleží hlavně na momentální formě, nebo na rozlosování. Ne až tolik na povrchu.
LN: Vy jste na French Open čtrnáctý nasazený, takže alespoň pro první kola byste silného soupeře potkat neměl.
Jenomže právě tohle v Paříži tak moc neplatí. V hlavní soutěži je řada skvělých antukářů ze Španělska, Francie nebo Jižní Ameriky. Na antuce vyrostli, a i když třeba na žebříčku nejsou příliš vysoko, tak právě na French Open jsou mimořádně nebezpeční. Třeba i víc než leckterá nasazená hvězda. Takže je to všechno hodně relativní.
LN: Máte French Open jako turnaj rád? Jeho atmosféru, Paříž, zákulisí...
Právě že ho moc rád nemám. Je to megaturnaj, strašně moc hráčů a lidí vůbec... Mám mnohem radši komornější prostředí na menších turnajích. V Paříži se nedá ani pořádně trénovat, tam se člověk fakticky nemůže pomalu ani hnout. Plné restaurace, tréninkové kurty, to je hrůza. Tohle rozhodně nevyhledávám. Člověk tam musí nějak překlepat první týden, protože pak plno hráčů odjede a je to trochu volnější. Jenomže překlepat první týden je zatraceně těžké.
LN: V čem je podle vás French Open specifické? Co člověk nikde jinde nenajde?
To je těžké. Každý se na to dívá jinak. Jak říkám, já tenhle turnaj zrovna nemiluju. Ale na druhé straně jedna věc pro něj specifická je. Asi nikde jinde neuvidíte tak nádherné tenisové bitvy jako na pařížské antuce. Oproti Wimbledonu, ale i třeba US Open je tenis na Rolland Garros pomalejší, a tím i krásnější. Pro diváky to musí být opravdový zážitek.
LN: Řada tenistů také říká, že je to nejspravedlivější grandslamový turnaj. Že hráč si na antuce musí každý míček opravdu zasloužit. Že to není jen takové bum, bum.
Nejspravedlivější? Jak se to vezme. Třeba Sampras French Open nikdy nevyhrál, ale je to bez diskuse jeden z nejlepších hráčů všech dob. Takže takhle se to vůbec říct nedá. Tím bychom právě třeba Samprase totálně znehodnotili - a to by bylo nespravedlivé. Ten turnaj prostě sedí tenistům, co rádi hrají od základní čáry. Ale tenis není jen to. Je to i hra servisů, smečů a volejů. Spíš bych řekl, že French Open je nejnáročnější grandslam. V Paříži se hrají nejdelší zápasy a člověk nemůže druhého ošidit o žádný balon. A ani rozhodčí nemohou nikomu stranit, protože každý míček v antuce nechá stopu. V tomhle směru to nejspravedlivější grandslam je.
LN: Proč podle vás Sampras na Roland Garros nikdy nevyhrál?
Nevím, asi mu je ten turnaj něčím nesympatický. Protože jinak na antuce hrát umí, i když ji zrovna nemiluje. Nejspíš to bude nějaký osud. Jako v případě Ivana Lendla a Wimbledonu.
LN: Po lednové účasti v semifinále Australian Open vás řada lidí vidí jako jednoho z tajných favoritů French Open. Cítíte to stejně?
Vůbec ne. Bude tam spousta jiných, daleko lepších antukářů, než jsem já. Favoritem bych mohl být tehdy, kdybych na jaře vyhrál nějaké velké antukové turnaje. Ale to se mi nepodařilo.
LN: Přesto - jak úspěch v Austrálii, po němž jste poprvé pronikl mezi absolutní špičku, změnil vaši kariéru?
Zatím se toho tak moc nezměnilo. Tedy s výjimkou toho, že na žebříčku jsem poskočil z třicátého na patnácté místo.
LN: Ani třeba v případě sponzorů a organizátorů turnajů?
Tak to ano. Je teď o mě větší zájem. Mám už vlastně na celou sezonu řadu pozvánek na turnaje, ale nijak zvláštně to neprožívám. Spíš mě těší, že mám víc respektu u hráčů, protože ti dovedou nejlépe ocenit, jaký to je úspěch. Co je za ním dřiny.
LN: To jsem se chtěl právě zeptat, jestli se vás teď soupeři víc bojí?
Neřekl bych, že se přímo bojí, ale někteří hráči možná mají trochu větší respekt, než je třeba pro ně dobré. To mi určitě pomáhá.
LN: Ivan Lendl mluvil o tom, že tenis je do značné míry válka nervů. Že se snažil svým soupeřům nahnat na dvorci strach, protože pak byli už předem poražení.
Já to takhle nevidím. Mně naopak přijde, že dnes ti mladí hráči mají obrovské sebevědomí a chtějí se na papírové favority vytáhnout. O to těžší je pro tenisové hvězdy zůstat na vrcholu. Každý den musejí obhajovat svoji pozici. To je hrozný tlak.
LN: Vy jste mezi tenisovou smetánkou nováček. Jaký je to život?
Žádnou velkou změnu nevidím. Fakticky. Možná jen to, že občas za mnou přijde hráč typu Tima Henmana či jiné eso z první desítky a chce si se mnou zatrénovat. Je vidět, že mě berou jako sobě rovného. Ale jinak je to pořád stejné.
LN: Ptal jsem se i proto, že o tenisovém světě se často mluví jako o prostředí plném arogance, sobectví a nevraživosti.
Nic takového necítím. Myslím si, že nevraživost panuje spíš na ženském okruhu. Na mužském je to naopak. Je to sice individuální sport, všichni jsme potenciální soupeři, ale přijde mi, že si také všichni dobře uvědomujeme, že jsme na jedné lodi. Že se k sobě musíme chovat dobře už proto, abychom spolu těch třicet čtyřicet týdnů v roce vydrželi. To bychom byli sami proti sobě, kdybychom si dělali naschvály. Takže žádné zákulisní intrikaření, spíš jsme taková velká parta, co kočuje po světě od turnaje k turnaji.
LN: Například o Samprasovi nebo Agassim se ale říká, že mají ostatním hráčům problém odpovědět i na pozdrav.
Tak to vůbec ne. I když je pravda, že jsou trochu stranou. Ale vůbec se jim nedivím, protože hvězdy takového kalibru mají hodně těžký život. Svobodně nemohou udělat pomalu ani krok, proto si možná víc než ostatní chrání své soukromí. Ale to je normální. To není projev nějaké nafoukané primadony, ale spíš opravdového profesionála.
LN: Je možné mít na okruhu mezi soupeři opravdového kamaráda?
No jasně. Například většina českých tenistů jsou kamarádi. Cestujeme po turnajích společně, když jsme někde delší dobu, třeba se i domluvíme a bydlíme společně. Pronajmeme si větší byt nebo domek. Celý den jsme pak stejně na tenise, večer se ale sejdeme, zajdeme na večeři, můžeme si popovídat. Prostě si ten trochu samotářský život, kdy cestujeme z turnaje na turnaj, snažíme trochu zpříjemnit.
LN: Jaký je vlastně život na grandslamech? Lidé vám možná závidějí, že cestujete po světě. Máte ale čas i na něco jiného než trénink, zápasy a spaní?
Zvlášť na grandslamu žádný čas nemáte. Pořád jste na tenise a číháte, kdy na vás dojde řada. Takže žádné procházky na Eiffelovku nebudou.
LN: Ještě k French Open: kdo je pro vás největší favorit právě startujícího turnaje?
Mám trojici favoritů: Kuerten, Safin a Ferrero. To jsou momentálně nejlepší antukáři na světě a v Paříži se jim daří. A Kuerten je z nich úplně nejlepší.
LN: A jaké jsou vaše cíle?
Rád bych v Paříži vydržel celý první týden. Nechci ale vykřikovat, jaké mám cíle. Mnohem lepší je lidi překvapit.
Kdo je Jiří Novák
Narozen: 22. března 1975
Výška: 191 cm
Váha: 80 kg
Na žebříčku ATP: 15. místo
V letošním pořadí: 8. místo
Turnajové tituly: 4
Největší úspěch: semifinále Australian Open 2002
Vydělané prémie: 4,18 mil. dolarů
Stav: ženatý, 3 děti
Záliby: hokej, fotbal
</TEXT>
</DOC>
<DOC>
<DOCID>LN-20020527090</DOCID>
<DOCNO>LN-20020527090</DOCNO>
<DATE>05/27/02</DATE>
<TITLE>
Bývalí legionáři si musejí zvyknout na horší podmínky i prázdné stadiony
</TITLE>
<TEXT>
Stříbrná fotbalová generace z ME 1996 se stěhuje zpátky do Česka
Před šesti lety přivezli z mistrovství Evropy v Anglii medaile za druhé místo. Pak se příslušníci stříbrné fotbalové generace rozprchli do celého světa a jejich osudy byly hodně rozdílné. Nyní se jich čím dál víc vrací domů.
PRAHA - Ta jména stále mají zvuk. Když se vysloví, připomenou slavné chvíle českého fotbalu v 90. letech. Hráčů, kteří jsou stále na vrcholu, je ovšem už jen několik. Mnozí další už ukončili kariéru nebo se jako "vysloužilci" vracejí z fotbalové vojny domů. A letošní rok se zdá přelomový: známé tváře se před očima fanoušků míhají čím dál častěji. "Je to přirozené, dané věkem. Nastupuje nová generace," říká jeden z medailistů Václav Němeček. Hrdinů z Anglie je už zpátky v rodné zemi více než polovina. Na začátku hlavní vlny stál obránce Kadlec, jenž před čtyřmi lety opustil Kaiserslautern. Jeho příklad pak následovali Pavel Kuka, Jan Suchopárek či Petr Kouba. Posledním hitem je přestup Karla Poborského do Sparty. Čeká se také, kde zakotví Jiří Němec a kdy posílí Slavii Radek Bejbl. Mnozí jejich předchůdci ale poznali, že takový krok není zrovna výhrou v loterii. "Kdyby se mě někdo zeptal, jestli má zase hrát v české lize, řekl bych mu: určitě se nevracej," tvrdí rázně Němeček. Proč taková slova? Důvodů je víc. Stejní lidé, kteří vicemistrům aplaudovali na Staroměstském náměstí, dnes pro ně mnohdy nemají vlídného slova. "I já jsem si toho užil dost. Stačil gól a křiklouni to do mě hned prali: Seš starej, táhni už pryč," vybavil si Kouba, který loni v létě vyměnil teplo španělské La Coruni za chladnější Jablonec. "Prostředí, atmosféra, ale i třeba postavení fotbalistů ve společnosti tady a ve Španělsku? To je stále nesrovnatelné," konstatuje. "V českém člověkovi přetrvává závist z peněz, které přináší úspěch. Komunisti se na nás podepsali strašně moc. Jednou to ale tady snad bude jako za první republiky, kdy panovala mezi lidmi úcta a slušnost," doufá Kouba.
</TEXT>
<HEADING>
Mají ještě motivaci?
</HEADING>
<TEXT>
Rozdílnou atmosférou však skok dolů nekončí. Náhle jsou skromnější tréninkové areály, zájem médií, mimofotbalový servis pro profesionály a také platy. I když na české poměry zůstávají královské, šest nul za roční částkou bývá pravidlem. Chyba však nemusí být jen v těch druhých. Příjemné sumy pohodlný fotbalový život nezaručují. "Někteří si mysleli, že jim to v české lize půjde samo. Podcenili situaci a obrátilo se to proti nim," zdůraznil Kadlec, jenž jako jeden z mála neztratil kredit. Na koho jsou jeho slova šitá? Především na Martina Frýdka a Radoslava Látala. První v Teplicích vysedával rok a půl na lavičce, pak sáhl s díky po nabídce z druholigového Xaverova. Látalův příběh? Půl roku v mateřské Olomouci, poté vyhazov na dlažbu. "Za tři miliony ročně musí odvádět jinou práci," komentoval vyřazení z týmu tehdejší trenér Jiří Vaďura. Legionáři mají být učiteli dravého mládí na trávníku i mimo něj, ale ne vždy se to naplní. "Pokud bych po rozhovoru s krajánkem došel k poznání, že mu nechybí motivace a že bude pracovat stejně jako v Laziu nebo jinde, tak bych ho do mužstva uvítal," upozornil bývalý kouč pražské Sparty Jaroslav Hřebík. "Ale jinak ne." Bilance příchodů tedy není jednoznačná. Obránce Suchopárek strávil část sezony ve slávistickém "béčku". "Vždy jsem ho považoval za příklad pro ostatní," řekl přitom později šéf klubu Vladimír Leška. Nespornou osobností je Kuka. Kladně je hodnocen Koubův přínos. "Návrat hodnotím pozitivně," tvrdí gólman. "Potřeboval jsem hrát, radovat se opět z vítězství, nic víc." Je to hodně, nebo málo?
Pět osudů hráčů z evropského šampionátu
</TEXT>
<HEADING>
* Hvězdy, které nehasnou
</HEADING>
<TEXT>
Jen několik mladších hráčů ze stříbrné generace stále válčí v nejlepších zahraničních ligách. Jedničkou je záložník Nedvěd, čerstvý mistr Itálie, nebo útočník Šmicer z Liverpoolu.
</TEXT>
<HEADING>
* Nevyužitá šance
</HEADING>
<TEXT>
Kariéra mnohých vicemistrů mohla být strmější. Třeba brankář Petr Kouba utápěl talent na lavičce La Coruni. "Je to strašná škoda. Jinde by byl hvězdou. Dodnes by byl jedničkou v reprezentaci," myslí si bývalý záložník Václav Němeček.
</TEXT>
<HEADING>
* Nepodařený návrat
</HEADING>
<TEXT>
Někteří hráči po návratu ze zahraničí uvadli. To je případ Frýdka či Hapala s Látalem, které vyhodili za podivných okolností z Olomouce. Jak si povedou dál?
</TEXT>
<HEADING>
* Ligové osobnosti
</HEADING>
<TEXT>
Opakem jsou osobnosti typu slávisty Kuky, jejichž slovo má v lize stále svou váhu. To se očekává i od Němce, Poborského či Bejbla.
Nejzkušenější hráči pozvolna končí a u fotbalu zůstávají v jiné roli. Němeček a Drulák jsou hráčskými agenty, Kubík je sportovním ředitelem Hradce. Naposledy skončil bývalý kapitán Kadlec, jenž je mezinárodním manažerem Brna.
</TEXT>
</DOC>
<DOC>
<DOCID>LN-20020527091</DOCID>
<DOCNO>LN-20020527091</DOCNO>
<DATE>05/27/02</DATE>
<TITLE>
říká záložník Radek Bejbl, jenž se chystá opustit francouzský klub Lens
</TITLE>
<TEXT>
Buď letos, nebo příští rok se znovu v české lize objeví záložník Radek Bejbl (29). A nepůjde jinam než do pražské Slavie. "Věřím, že mužstvo má budoucnost," říká.
PRAHA - Čtyři roky ve španělském Atlétiku Madrid, dva ve francouzském Lens. To je zahraniční anabáze bývalého reprezentanta Radka Bejbla. Prožil při ní lepší i horší chvíle. Teprve před třemi měsíci mu Atlético doplatilo mzdu, kterou dlužilo. Poslední sezonu v Lens zase pokazilo zranění, kvůli němuž Bejbl přišel i o místo v reprezentaci. Nyní už je fit. Fanoušci se možná dočkají velkého comebacku.
LN: Až v posledním kole Lens přišlo o titul. Jak jste to prožíval?
Bylo to hodně jiné, ne tolik intenzivní. Když celou sezonu strávíte na masérském stole nebo na tribuně, tak je to drsné. Trénoval jsem s mužstvem, ale když přišlo vyvrcholení, zápas, byl jsem mimo.
LN: Takže ani lítost ze ztráty prvenství nebyla tak bolestivá?
Mě to dost mrzelo. Je ovšem také pravda, že když jsem se necítil hráčem ani širšího kádru, i zklamání nebylo tak strašné.
</TEXT>
<HEADING>
LN: Co vás nyní táhne zpět?
</HEADING>
<TEXT>
Je to hlavně rodinná situace. Žena žije poslední dva roky tak, že měsíc a půl je doma a na stejnou dobu jede se synem, který končí první třídu, za mnou do Francie.
LN: Je to chvíle, kdy dá hráč přednost rodině před kariérou?
V mém případě ano. Vracím se kvůli rodině. Kdyby se to povedlo, neměl bych šanci hrát s Lens Ligu mistrů. Momentálně dávám přednost rodinné pohodě před vyššími cíli.
LN: Jste si jistý, že toho nebudete litovat?
Kdybych zůstal v Lens, bylo by to stejně jen na jednu sezonu. Buď se vrátíme teď, anebo za rok.
LN: Řekl jste, že z českých klubů přichází v úvahu jedině Slavia. Proč?
Za prvé jsem si k ní vybudoval vztah, hrál jsem za ni sedm let. Přišlo by mi divné nastupovat za jiný tým v Čechách. Za druhé, kdykoli jsem byl za poslední dva roky v kontaktu s panem Leškou (generální ředitel Slavie - pozn. red.), přišla řeč na to, kdy se vrátím. Mám pocit, že se mnou Slavia počítá.
LN: Vypadá to, že jste klubista. To už se dneska moc nenosí...
Mezi fanoušky stále zůstává řada těch, kteří jsou za hráče vyznávající klubismus strašně vděční. V každé lize je dvacet třicet fotbalistů, pro které má klubismus velký smysl.
LN: Slyšel jste varovné hlasy, abyste se do české ligy nevracel?
To víte, že mě na to spousta lidí upozorňuje. Prý toho budu litovat. Také jsem nad tím samozřejmě přemýšlel. Ale strach rozhodně nemám. Jsem si vědom svých kvalit, vím, díky čemu jsem se dostal na nějakou úroveň. V tomhle přístupu chci pokračovat.
LN: Co vám lidé, kteří vás od návratu zrazují, říkají?
Třeba, že na mnohé hráče, kteří přišli ze zahraničí, diváci pokřikují, hrubě je urážejí. Jenže to u nás bylo vždycky, sám si to pamatuju. Jde o to, jak se s tím hráč zvyklý na Německo, Itálii nebo Francii vyrovná.
LN: Někteří legionáři domácí ligu podcenili. Je to nebezpečné?
Nikdo nemůže jet na půl plynu. To si snad uvědomují všichni hráči. Za svou práci jsme dobře placení, tak bychom ji přece měli dělat na sto, někdy na sto deset procent. Abychom dokázali, že si ty peníze zasloužíme.
</TEXT>
<HEADING>
LN: Jste připraven na prázdné stadiony?
</HEADING>
<TEXT>
Docela dobře. Odkopal jsem asi sedm zápasů za "béčko" Lensu, průměrná návštěva byla dvě stě diváků. Takže bych si polepšil. (Smích) Jde ale o problém celého fotbalu. My hráči musíme diváky přitáhnout výkony. Kluby pro ně také musejí něco dělat.
LN: Není jedním z důvodů mizerných návštěv to, že liga není čistá?
Na spekulace nemám žaludek. Vím, že některé věci existovaly před dvaceti lety i v devadesátých letech. Jestli je to tu pořád, to nevím. Raději se o tom ani nechci bavit. Jen to zavdává důvod k dalším dohadům. Samozřejmě vím, co se píše. Bylo by špatné postavit se k tomu zády. Ale z takových věcí obavy nemám. Nikdy jsem v ničem takovém nejel.
</TEXT>
<HEADING>
LN: Mohou bývalí legionáři nečisté poměry změnit?
</HEADING>
<TEXT>
Je to možné. Ale určitě to bude ještě dlouho trvat. Patnáct dvacet let fotbal dělají stejní lidé. Musí dojít k výměně, i když oni se svých pozic nebudou chtít vzdát. Přijde to. Když je někdo nezávislý a nemá škraloupy z minulosti, je to záruka, že by mohl svou práci vykonávat dobře.
LN: Není problém to, že nějaké škraloupy má skoro každý? Každý o tom druhém něco ví.
To jste řekl úplně přesně. Na to ani nemusím odpovídat. Mnoho lidí ve fotbale je mezi sebou zaháčkovaných. Vědí, že když promluví jeden, bude to mít lavinový efekt.
LN: Být věrný Slavii, to vyžaduje sebezapření a trpělivost. Klub se pořád zmítá v nějakých potížích, stále nemá stadion.
Slavia je specifický klub. Režim po ní šlapal. Bouřlivá historie ke Slavii patří, asi tam nemůže být nic ideálního. Vždycky se dokáže sebrat z velkých ran. Na druhé straně se za posledních deset let mohlo, co se týče vývoje klubu, udělat víc. Záchytným bodem je domov, stadion a Slavia je pořád jako kočovný klub.
LN: V zimě nastaly ve Slavii změny spojené s trenérem Beránkem. Je to pro vás příslib do budoucna?
Asi ano. Nastolila se koncepční cesta, vytvořila se nějaká vize. Klub koupil kvalitní perspektivní posily. Když se v téhle cestě bude pokračovat, je tu šance na úspěch. Mužstvo má určitě budoucnost. A doufám, že na tom budu mít svůj podíl. Věřím, že mám Slavii ještě co dát.
LN: V zahraničí jste strávil šest let. Jste zajištěný do konce života?
Já to takhle neberu. Měl jsem šanci jít za dobrou prací, ale nikdy, nikdy mě nenapadlo, že bych se měl zajistit do konce života. Neumím si představit, že bych za tři čtyři roky ukončil kariéru a řekl si: "Tak, mám vyděláno, lehnu si na postel a budu na ní ležet." Mohl bych to udělat, ale asbolutně to nepřipadá v úvahu.
</TEXT>
<HEADING>
LN: Co byste chtěl ještě dosáhnout?
</HEADING>
<TEXT>
Teď hlavně myslím na to, abych se dobře připravil na další sezonu, abych byl zdravotně v pořádku. Když to všechno bude klapat, mohu přemýšlet dál. Je to šest let, kdy jsem naposled něco vyhrál. Chtěl bych do dvou tří let zažít úspěch na klubové bázi.
Teď hlavně myslím na to, abych se dobře připravil na další sezonu, abych byl zdravotně v pořádku. Když to všechno bude klapat, mohu přemýšlet dál. Je to šest let, kdy jsem naposled něco vyhrál. Chtěl bych do dvou tří let zažít úspěch na klubové bázi.
</TEXT>
</DOC>
<DOC>
<DOCID>LN-20020527092</DOCID>
<DOCNO>LN-20020527092</DOCNO>
<DATE>05/27/02</DATE>
<TITLE>
* PETR KOUBA
</TITLE>
<TEXT>
Po šesti letech toulek cizinou toužil konečně stabilně chytat. Přání mu splnil Jablonec. Přesto po roce na severu Čech skončil. Teď po něm prahnou Sparta a Plzeň.
</TEXT>
<HEADING>
* LADISLAV MAIER
</HEADING>
<TEXT>
Kouč vídeňského Rapidu Matthäus na služby ostříleného gólmana hodně sázel, ale dlouholetá reprezentační dvojka letos laborovala se zraněním. Proto o ní moc slyšet nebylo.
</TEXT>
<HEADING>
* PAVEL SRNÍČEK
</HEADING>
<TEXT>
V Brescii si letos kloudně nezachytal a vypadl i z reprezentace. Přesto ho trenér Brückner neodepsal. V kuloárech se mluvilo o jeho možném návratu do Anglie.
</TEXT>
<HEADING>
* MIROSLAV KADLEC
</HEADING>
<TEXT>
Před pár týdny uzavřel v Brně bohatou kariéru. Klub mu nabídl místo sportovního ředitele se zaměřením na zahraničí, kde by měl využít svých konexí.
</TEXT>
<HEADING>
* JAN SUCHOPÁREK
</HEADING>
<TEXT>
Opakované zranění hatí jeho plány stát se oporou Slavie. Trenér Beránek mu přesto věří. Reprezentační kapitola zkušeného stopera se však už zřejmě uzavřela.
</TEXT>
<HEADING>
* MICHAL HORŇÁK
</HEADING>
<TEXT>
Po letech věrných služeb loni zamířil ze Sparty do Rakouska, kde hájí barvy druholigového Lince. Tam přišel společně s trenérem Ciprem, po jeho odvolání osaměl.
</TEXT>
<HEADING>
* KAREL RADA
</HEADING>
<TEXT>
Urostlý obránce na chvíli zmizel do Turecka, pak se vrátil do Slavie. Nyní bojuje v německém Frankfurtu o účast v první lize. Letos mu cíl nevyšel.
</TEXT>
<HEADING>
* PAVEL NOVOTNÝ
</HEADING>
<TEXT>
Málokdo se může pochlubit tím, že hrál za obě pražská "S". Levák s přezdívkou "Čáp" ano. Oklikou přes Wolfsburg a Spartu zamířil do Slavie, ale vyřadilo ho zranění.
</TEXT>
<HEADING>
* MARTIN KOTŮLEK
</HEADING>
<TEXT>
Spolehlivý obránce měl po přestupu z Olomouce do Brna nečekané problémy dostat se do základní sestavy. Nepomohlo mu ani časté střídání trenérů. Nyní si musí zvykat i na nový systém.
* PATRIK BERGER
Talentovaný záložník s jedovatou levačkou se v zimě vzdal reprezentace. Své úsilí chtěl věnovat Liverpoolu, i když možná přestoupí.
</TEXT>
<HEADING>
* MARTIN FRÝDEK
</HEADING>
<TEXT>
Asi nejhorší osud ze všech "Zlatokopů z Wembley". Nevyšla mu bundesligová mise. Z Teplic byl doslova vyštván. Přijal proto nabídku druholigového Xaverova.
</TEXT>
<HEADING>
* PAVEL NEDVĚD
</HEADING>
<TEXT>
Jeho hvězda vylétla zřejmě nejvýš. Stal se uznávanou postavou Serie A. S Laziem i Juventusem získal prestižní "scudetto". V reprezentaci převzal kapitánskou pásku.
</TEXT>
<HEADING>
* RADEK BEJBL
</HEADING>
<TEXT>
Všestranný záložník si připsal titul francouzského vicemistra, ale chce domů. Měl by jít zpět do Slavie. Osa Suchopárek Bejbl - Kuka může tým držet pohromadě.
</TEXT>
<HEADING>
* RADOSLAV LÁTAL
</HEADING>
<TEXT>
Sám nečekal, že se po návratu ze Schalke do Olomouce tak spálí. Bolavou duši si hojí v ostravském Baníku, kde na jaře přispěl k dobrému dojmu z uplynulé sezony.
</TEXT>
<HEADING>
* JIŘÍ NĚMEC
</HEADING>
<TEXT>
Devět let strávil v Schalke, s nímž dosáhl prakticky všeho kromě německého titulu. V 36 letech se ještě necítí na odchod do fotbalového důchodu, ale Spartu odmítl.
</TEXT>
<HEADING>
* VÁCLAV NĚMEČEK
</HEADING>
<TEXT>
Inteligentní středopolař také využívá svých kontaktů na poli hráčského agenta, zastupuje talenty. Díky skvělému jazykovému vybavení má pro funkci ideální předpoklady.
* LUBOŠ KUBÍK
Nejdřív byl průkopníkem v americké MLS. Nyní zakotvil v rodných východních Čechách. Stal se funkcionářem klubu v Hradci Králové.
</TEXT>
<HEADING>
* VLADIMÍR ŠMICER
</HEADING>
<TEXT>
Letos pomáhal Liverpoolu k jízdě Ligou mistrů. I na druhém místě v Premier League se výrazně podepsal. Přesto nemá budoucnost v Anglii jistou.
* KAREL POBORSKÝ
Prošel třemi velkokluby. Na prahu třicítky zakotvil ve Spartě, kde má pomoci formovat mladý tým.
* RADEK DRULÁK
Člen Klubu ligových kanonýrů se po skončení kariéry věnuje výchově svého nástupce, syna Radka, a roli hráčského agenta.
* PAVEL KUKA
Slávistický srdcař pomáhá omlazenému týmu ve vzestupu. V Německu si udělal velké jméno. S léty přišla rozvaha v koncovce.
* MILAN KERBR
Vysoký útočník se ztratil do Německa. Ve druholigovém Reutlingenu dostal přezdívku "Apač", podle indiánského sestřihu.
</TEXT>
</DOC>
<DOC>
<DOCID>LN-20020527093</DOCID>
<DOCNO>LN-20020527093</DOCNO>
<DATE>05/27/02</DATE>
<TITLE>
O kom se mluví
</TITLE>
<TEXT>
Říká se mu studený čumák, podivín, má přezdívku Jezevec. Láskou k němu lidé kolem hokeje šetří, respektem nikoliv. Své týmy dovedl k osmi Stanley Cupům a posunul trenérské rekordy k epochálním milníkům. Scotty Bowman (68), trenér hokejistů Detroitu a pravděpodobně nejlepší kouč v dějinách profesionálního sportu.
Plameny zachvátily celou chodbu. Píše se rok 1972 a Bowmanův Montreal hrál v St. Louis, když tu náhle vypukl na hotelu požár. Hosté i hráči zběsile vyrážejí z ohnivého pekla, Bowmanovi ale odřízly plameny cestu. Vyšel na balkon svého pokoje ve třetím patře, zadíval se do vypuštěného bazénu pod sebou, ale k žádné sebezáchrané akci v panice nepřikročil. V klidu vyčkal, než ho vyprostí požárníci. Do bezpečí se dostal mezi posledními. Dávná příhoda přesně vystihuje jeden z rysů Bowmanovy povahy i v největším zmatku zachová klid a rozvahu. Přesně jako na hokejové střídačce v NHL, kde poprvé stanul již před pětatřiceti lety. A za téměř čtyři dekády toho stihl mnoho. S osmi Stanley Cupy (5x s Montrealem, 1x s Pittsburghem, 2x s Detroitem) se dělí podsaditý muž s jakoby výhružně vystrčenou čelistí o první místo s někdejším koučem Montrealu Toe Blakem. Přežil generace hráčů, první pohár vyhrál v roce 1973, poslední před čtyřmi lety. Šanci na devátý rekordní má s Detroitem letos, ve své 31. sezoně jako trenér v NHL. V NHL odkoučoval 1244 vítězných zápasů, druhý je v tabulce Al Arbour se 781 výhrami. Je to neuvěřitelný výkon, vždyť sám Bowman má na kontě víc výher než v historii dosáhlo 23 ze 30 současných klubů NHL. Pouze dvakrát nepostoupil jeho tým do play off. Již v roce 1991 byl uveden do hokejové Síně slávy. Bowman, jenž se poprvé na střídačce v NHL objevil v roce 1967 u St. Louis Blues, je podivín. "Může vás obdivovat, ale nikdy to nedá najevo. Můžete být jeho oblíbenec, ale nikdy se to nedozvíte," vzpomíná Craig Ramsey, nyní asistent v Tampě, kterého Bowman vedl v Buffalu. Legendární je jeho působení v Pittsburghu, kde mu hráčská rada dokonce zakázala účastnit se tréninků a tým vedl jen při zápasech. Bowman je ze staré školy, jeho oblíbeným trikem je na zájezdech nechat k večeru na hotelové recepci kus papíru a požádat službu, aby se podepsal každý, kdo se opozdí. "Když na mně chce uprostřed noci někdo autogram, podepisuju se jako Darren McCarthy," vtipkoval kdysi Brendan Shanahan.
</TEXT>
<HEADING>
Rain Man s fotografickou pamětí
</HEADING>
<TEXT>
Bowman je perfekcionista se závislostí na hokeji. Stejné zaujetí žádá i od ostatních. Říká se, že hráče občas jako malé kluky zkouší z posledních výsledků a střelců gólů. Traduje se, že o hokejistech neví nikdo víc než on, prý má fotografickou paměť. I proto si v Pittsburghu vysloužil ještě jako šéf hráčských operací přezdívku po filmové postavě Rain Man. Často brouzdá po internetu a sleduje statistiky, další zápasy a co se kde jiného šustne. Ač ze staré školy, nikdy neustrnul. Většina hráčů ho nenávidí, neví, co od něj čekat. Má však jejich respekt a obdiv, mnozí mu vděčí za to, čeho dosáhli. Bowman z nich ždímá to nejlepší různými praktikami, pro nic je nechá sedět, poníží je, aby dostali stejný hlad po výhrách jako on. Sám byl také hokejistou, v osmnácti mu však soupeř přivodil zranění hlavy, které znamenalo konec kariéry. Těžký úděl pro syna skotských přistěhovalců, jenž se narodil v Montrealu, hokejové Mekce. Ani nyní nemá lehký úděl, bratr mu nedávno zemřel na srdeční nemoc, on sám jí trpí také a už chtěl s trénováním končit. Nakonec zůstal. Ač koučuje Detroit, domov má v nedalekém Buffalu. Zde sídlí manželka (zdravotní sestra) a také postižený syn, o kterého se stará. Na střídačce je ale stále odměřený, studený. Měl několik konfliktů s novináři, jednou dokonce během zápasu tak ukrutně křičel na známého ranaře soupeře Tigera Williamse, až ten zamířil ke střídačce a přetáhl Bowmana přes hlavu hokejkou. Otřesený musel do šatny na ošetření a první na co se ptal, byl výsledek zápasu. Stejně jako z již zmiňované požární historky, když si postěžoval na Serge Savarda, jenž plamenům unikl vykopnutím okna, ale zranil se o sklo. "Pro play off jsme ho mohli odepsat," vztekal se. V Bowmanově podání vše začíná a končí hokejem.
Bowman je perfekcionista se závislostí na hokeji. Stejné zaujetí žádá i od ostatních. Říká se, že hráče občas jako malé kluky zkouší z posledních výsledků a střelců gólů. Traduje se, že o hokejistech neví nikdo víc než on, prý má fotografickou paměť. I proto si v Pittsburghu vysloužil ještě jako šéf hráčských operací přezdívku po filmové postavě Rain Man. Často brouzdá po internetu a sleduje statistiky, další zápasy a co se kde jiného šustne. Ač ze staré školy, nikdy neustrnul. Většina hráčů ho nenávidí, neví, co od něj čekat. Má však jejich respekt a obdiv, mnozí mu vděčí za to, čeho dosáhli. Bowman z nich ždímá to nejlepší různými praktikami, pro nic je nechá sedět, poníží je, aby dostali stejný hlad po výhrách jako on. Sám byl také hokejistou, v osmnácti mu však soupeř přivodil zranění hlavy, které znamenalo konec kariéry. Těžký úděl pro syna skotských přistěhovalců, jenž se narodil v Montrealu, hokejové Mekce. Ani nyní nemá lehký úděl, bratr mu nedávno zemřel na srdeční nemoc, on sám jí trpí také a už chtěl s trénováním končit. Nakonec zůstal. Ač koučuje Detroit, domov má v nedalekém Buffalu. Zde sídlí manželka (zdravotní sestra) a také postižený syn, o kterého se stará. Na střídačce je ale stále odměřený, studený. Měl několik konfliktů s novináři, jednou dokonce během zápasu tak ukrutně křičel na známého ranaře soupeře Tigera Williamse, až ten zamířil ke střídačce a přetáhl Bowmana přes hlavu hokejkou. Otřesený musel do šatny na ošetření a první na co se ptal, byl výsledek zápasu. Stejně jako z již zmiňované požární historky, když si postěžoval na Serge Savarda, jenž plamenům unikl vykopnutím okna, ale zranil se o sklo. "Pro play off jsme ho mohli odepsat," vztekal se. V Bowmanově podání vše začíná a končí hokejem.
</TEXT>
</DOC>
<DOC>
<DOCID>LN-20020527094</DOCID>
<DOCNO>LN-20020527094</DOCNO>
<DATE>05/27/02</DATE>
<TITLE>
Očima Šárky Kašpárkové
</TITLE>
<TEXT>
Zvažuju, zda půjdu volit, ale zřejmě ano. Proč? To je jasné, měla by to být povinnost asi každého. Nechci, aby to vypadalo jako nějaká "agitka", ale kdo přijde k volbám, ten přece spolurozhoduje, jak to tady bude vypadat. Každý by si to měl dobře rozmyslet, a ne jenom nadávat, že život je pes. Dobře vím, že při předvolebních mítincích a podobných akcích vystupují různí umělci. O sportovcích nevím. Mně to ještě nikdo nenabídl, ale rozhodně toho nelituju, na něco takového bych nepřistoupila. Sice bych se mohla zviditelnit, ale považuju to za ovlivňování lidí. A co kdyby ta strana vyhrála a potom neuspěla? Mohlo by se to obrátit proti mně. Ale to říkám z legrace. Politici by měli umět dostat lidi na svoji stranu sami. Rozhodně je mi proti srsti, když hokejisti vyhrají zlaté medaile a politici se kolem nich vykrucují. Přitom toho o sportu kolikrát moc nevědí; chtějí se "přiživit" na slávě hokejistů. Kdyby politik opravdu fandil sportu, třeba hokeji, měl přijít na letiště přivítat hráče, kteří vypadli ve čtvrtfinále olympijského turnaje nebo mistrovství světa. Mohl jim říct - to se přece stane, ale všichni jsme viděli, že jste se snažili. Tím by si možná pomohl víc než poskakováním na Staroměstském náměstí. Něco jiného je, když ministr obrany Tvrdík předá resortní vyznamenání Katce Neumannové nebo Ivu Viktorovi. Nedělá to kvůli tomu, aby se zviditelnil, ale kvůli tomu, že někdo něco umí nebo uměl a zaslouží si uznání.
</TEXT>
</DOC>
<DOC>
<DOCID>LN-20020527095</DOCID>
<DOCNO>LN-20020527095</DOCNO>
<DATE>05/27/02</DATE>
<TITLE>
* Gilberto nikdy kokain nebral. Byl na vyšetření u zubaře, u nějž se podrobil několika zákrokům. Tam zřejmě vznikl problém. Trenér týmu Saeco Claudio Corti o dopingovém případu svého svěřence Simoniho, v jehož organismu byl během Giro d'Italia nalezen kokain.
</TITLE>
<TEXT>
* Za socialismu se taky všichni usmívali, ale bylo to formální. Teď ne. Legendární brankář Ivo Viktor na oslavě svých 60. narozenin.
* Nebudou z nich boháči, ani chuďasové. Ředitel fotbalových Českých Budějovic Jiří Stiegler o odměně pro hráče za postup do I. ligy.
* Oba jsou lenoši, a kdybych na ně ze břehu nekoukal, tak by na vodu snad ani nešli. Jiří Rohan, trenér mistrů světa ve vodním slalomu Jirase s Máderem.
* Můj taťka pracoval celý život jako zedník, jeho maminka byla Maďarka. Atletka Helena Fuchsová na otázku, kde se v ní bere neutuchající energie.
* Nemohu a nebudu tolerovat takové množství urážek, které se na mne sneslo, takže jsem ho poslal domů. Kouč irských fotbalistů Mick McCarthy poté, co vyřadil z kádru pro MS kapitána Roye Keana. Ten ostře kritizoval tréninkové podmínky v závěrečné přípravě i irskou asociaci.
* Cítil jsem se, jako by někdo umřel, když jsem to uslyšel. Jsou to idioti, že ho poslali domů. Fanoušek Francis WalshKemmis poté, co se k němu zpráva o Royi Keanovi donesla.
</TEXT>
</DOC>
<DOC>
<DOCID>LN-20020527096</DOCID>
<DOCNO>LN-20020527096</DOCNO>
<DATE>05/27/02</DATE>
<TITLE>
Vítejte!
</TITLE>
<TEXT>
Světový šampionát v Asii, fotbalový svátek letošního roku, je za dveřmi. Evropské týmy se na Dálném východě o podporu hlediště obávat nemusejí. Mezi japonskými fanynkami budou mít řadu příznivkyň i Italové.
</TEXT>
</DOC>
<DOC>
<DOCID>LN-20020527097</DOCID>
<DOCNO>LN-20020527097</DOCNO>
<DATE>05/27/02</DATE>
<TEXT>
Tak se nám předseda hokejového svazu Karel Gut předvedl v plné nahotě. K dosavadnímu trenérovi české reprezentace Josefu Augustovi se zachoval jako poslední hokynář. Bez špetky slušnosti, citu, o diplomacii raději už vůbec nemluvě. Před deseti dny Gut prohlásil, že Augustovo další působení u reprezentace nevylučuje. Od té doby oslovil několik jeho potenciálních nástupců, na Augustu si však vzpomněl až v pátek večer, kdy mu zatelefonoval, že ho už nechce. Že Augusta u národního týmu skončí, bylo evidentní již krátce po mistrovství. Jasné to bylo zcela jistě iGutovi. Bohužel ale v sobě nenašel tolik slušnosti, aby Augustovi z očí do očí chlapsky řekl třeba: "Pepíku, ty dva tituly byly príma, letos jsi ale chyboval, a protože tvůj tým dvakrát neuspěl, šanci dostane někdo jiný." Místo toho strčil hlavu do písku a nejspíš si namlouval, kdyby náhodou vytipovaní trenéři nabídku odmítli, že ,starej dobrej' Augusta v nouzi nejvyšší zůstane. Gut býval vynikajícím hokejistou, v roli předsedy je však spíše už jen k politování. Až po uši se máchá v tragické kauze kolem výstavby či spíše nevýstavby haly pro mistrovství světa a teď si navíc udělal ostudu svým chováním k Augustovi. Ten prohlásil, že mu je z Guta zle, a jeho ostrá slova lze chápat. Možná by nebylo od věci, kdyby někdo ze svazu přišel pro změnu za Gutem a konečně řekl: "Karle, nechceš si už užívat důchodu?"
</TEXT>
</DOC>
<DOC>
<DOCID>LN-20020527098</DOCID>
<DOCNO>LN-20020527098</DOCNO>
<DATE>05/27/02</DATE>
<TITLE>
PONDĚLÍ
</TITLE>
<TEXT>
TENIS: French Open zahájení mezinárodního mistrovství Francie vPaříži
ÚTERÝ
FOTBAL: 20.30: ČR - Francie finálové utkání ME hráčů do 21 let vBasileji
CYKLISTIKA: Giro d'Italia 15. etapa: Terme Euganee Conegliano (158 km)
STŘEDA
CYKLISTIKA: Giro d'Italia - 16. etapa: Conegliano - Corvara (159 km)
ČTVRTEK
CYKLISTIKA: Giro d'Italia - 17. etapa: Corvara - Folgaria (222 km)
PÁTEK
FOTBAL: zahájení MS - 13.30: Francie - Senegal v Soulu
CYKLISTIKA: Giro d'Italia - 18. etapa: Rovereto - Brescia (144 km). Lidice 2002 - 1. etapa: "Lidická"
FOTBAL: MS v Asii: skupina A 11.00: Uruguay - Dánsko v Ulsanu. Skupina E - 08.30: Irsko - Kamerun v Niigatě. 13.30: Německo - S. Arábie v Sapporu
CYKLISTIKA: Giro d'Italia - 19. etapa: Cambiago - Monticello (časovka jednotlivců na 44 km)
FOTBAL: MS v Asii - skupina B: 9.30: Paraguay - JAR v Pusanu. 13:30: Španělsko - Slovinsko v Kwangdžu. Skupina F - 7:30: Argentina - Nigérie v Ibaraki. 11.30: Anglie - Švéd-sko v Saitamě. 29. kolo II. ligy - 16.30: Plzeň - Prostějov, Neratovice - Jihlava, Most - Kolín, Pardubice - Mladá Boleslav, Chomutov - Zlín, České Budě-jovice Olomouc B, Xaverov - Ratíškovice, HFK Olomouc - Vítkovice
CYKLISTIKA: Giro d'Italia závěrečná 20. etapa: Cantu - Milán (142 km
</TEXT>
</DOC>
<DOC>
<DOCID>LN-20020527099</DOCID>
<DOCNO>LN-20020527099</DOCNO>
<DATE>05/27/02</DATE>
<TEXT>
Dopředu se mohlo zdát, že přivést do Čech někoho jako je Manu Chao (1961), bude pro pořadatele dost riskantní. Není to hvězda, jejíž písničky byste u nás slyšeli z rádia od rána do večera, a ani to není zástupce anglo-americké provenience, která má na zdejším hudebním trhu automaticky navrch. Jenže Manu Chao doopravdy hvězdou (a to první velikosti) je a český posluchač doopravdy není takový, jak si jej představují programoví ředitelé tuzemských komerčních radiostanic. Zájem domácího diváka však bohužel podcenila i pořádající agentura Rachot. Jak jinak si totiž vysvětlit nedostatečné zázemí a servis. Čajovna, vegetariánský a ovocnářský stánek jsou sice příjemným zpestřením, ale tři pivní pípy a osm ekologických toalet je na čtyři tisíce lidí skutečně málo... Manu Chao v sobotu se svým sedmičlenným souborem Radio Bemba Sound System vtrhl na pódium za Jízdárnou Pražského hradu něco po půl osmé a okamžitě muselo všem být jasné, kdo vládne světové world music. Karibské reggae střídaly latinské či africké rytmy, ostré punkové vypalovačky přecházely v melancholické, mírně zkouřené balady s folklorními motivy. Stejně jako nedělá problém Manu Chaovi v textech přehazovat plynulé výhybky ze španělštiny do frnacouzštiny, angličtiny či dokonce arabštiny, cítí se dobře v každém hudebním stylu příznačném pro ten který kout světa. Což o to, to už v podstatě každý příznivec Manua, resp. také jeho bývalé slavné kapely z přelomu osmdesátých a devadsátých let Mano Negra zná. Jenže alespoň mně Manu Chao v sobotu vyrazil dech tím, jak u aranžmá snad žádné ze svých písní nenechal kámen na kameni. Megahit King Of Bongo byl někde mezi původní hutnou dupárnou Mano Negra a lehkým tanečkem z alba Clandestino. Některé písně bylo možné poznat jen z refrénu či dokonce pouze podle úryvku textu. Jinak zaznělo vše, co zaznít mělo. Snad úplně všechny písně z obou Chaových sólovek a hojně kusů z repertoáru Mano Negra - v posledním přídavku dokonce jejich největší hity Mala Vida a King Kong Five. Pokud bych se chtěl na nějakou nahrávku od Manu Chaa těšit víc než na novinkovou, pak určitě na koncertní záznam z tohoto turné. Manu Chao a jeho kumpáni si evidentně užívali každý tón a (odpusťte mi následeující klišé) pozitivní energie z nich do publika prýštila silou protržené přehrady. Obecenstvo tančilo, zpívalo a plácalo sborově rukama (někdo iberlemi) nad hlavou. Že na konci jinak příjemného májového večera začlo pršet, si mnozí všimli až když byli promočení - po posledním přídavku.
</TEXT>
</DOC>
<DOC>
<DOCID>LN-20020527100</DOCID>
<DOCNO>LN-20020527100</DOCNO>
<DATE>05/27/02</DATE>
<TITLE>
Porota vedená Davidem Lynchem ocenila Zlatou palmou konzervativní snímek Pianista režiséra Romana Polanského
</TITLE>
<TEXT>
Včera vyvrcholil 55. ročník filmového festivalu v Cannes. Výsledky svědčí o tom, že porota dala přednost osvědčeným jistotám před progresivními postupy.
CANNES (od zvláštní zpravodajky LN na mezinárodním filmovém festivalu) Letošní festival na Azurovém pobřeží budil poněkud alarmující dojem, že se stále víc uzavírá do sebe. Více než snaha objevovat nové trendy a široce se otevírat vlivům ze všech koutů světa tu byla cítit pouhá setrvačnost. Také proto se v soutěžním programu například objevil už po dvanácté snímek Manoela De Oliveiry, byť šlo o dílko do sebe zahleděné a vcelku průměrné. Setrvačnou tendenci vkusu festivalového publika potvrdil rovněž Aki Kaurismäki. Jeho Muž bez minulosti se v Cannes setkal s velkým ohlasem. Osobitý finský filmař se sice představil v té nejlepší formě, ale nabídl právě jen to, co se od něj čekalo. Komu se líbil film Mraky odtáhly, musel být spokojený i tentokrát.
</TEXT>
<HEADING>
A priori odsouzený film
</HEADING>
<TEXT>
Přes evidentně konzervativní přístup ke koncepci programu se do soutěže vloudili "záškodníci". Přesně na hraně únosné míry experimentování (z hlediska festivalové strnulosti) se pohyboval film talentovaného palestinského režiséra Elii Suleimana Boží přímluva. Vedle formanovsky ironického pohledu na sousedské spory obyvatel Jeruzaléma a Ramalláhu si klidně dovolil dát výrazně stylizované symbolické scény (např. výcvik vojáků v taneční choreografii). A publikum jeho osobitý pohled na izraelsko-palestinský konflikt přijalo velmi pozitivně. To Francouz Gaspar Noé už přijížděl do nepřátelské atmosféry. Jeho film Nezvratný (Irreversible) předcházela pověst skandálního filmu, který ve festivalové soutěži nemá co dělat. Kritika film popravila ještě před tím, než ho měla možnost vidět. Část publika pískala už při sugestivních úvodních titulcích, které - stejně jako celý film - začínaly odzadu. Po devadesáti minutách strhující podívané se diváci rozdělili na dva nesmiřitelné tábory, jedni film zatratili, druhé nadchl. Vinou a priori negativní publicity se psalo pouze o scéně brutálního znásilnění a o krvavé vraždě v gayklubu, nikdo se už nenamáhal zmínit, v jakém kontextu se tu násilí objevuje. Podmanivou imaginací nadaný Gaspar Noé film nejen napsal a režíroval, ale také stříhal a byl jedním z kameramanů. Vizuálně originálním způsobem zachytil symbolický příběh o tenké hranici mezi dobrem a zlem, který se může dotýkat každého z nás - stačí být ve špatný okamžik na nesprávném místě. Film Nezvratný zaznamenává jeden den v životě mileneckého páru: žena se stane obětí pouličního násilí a její partner ji v návalu emocí pomstí. Každá scéna má svou důslednou stylizaci. Počínaje drastickou vizí pekla až po symbolický závěrečný obraz ráje a očekávaného zrození.
</TEXT>
<HEADING>
Témata: násilí, sociální dno, národní identita
</HEADING>
<TEXT>
Ať už se na to díváme odkudkoli, bylo drama Nezvratný v Cannes takřka jediným skutečně intenzivním filmovým zážitkem - ať už v pozitivním, či negativním smyslu. Převažovaly totiž filmy nevzrušivě bezbarvé. Britové Mike Leigh (Všechno nebo nic) a Ken Loach (Sladkých šestnáct) představili sice poctivá, ale ničím neobjevná sociální dramata. Velmi didaktický a ilustrativní přístup zvolil Roman Polanski k vyprávění příběhu židovského pianisty Wladyslawa Szpilmana. Jeho napjatě očekávaný projekt Pianista sice nabídl velkou hereckou příležitost Adrienu Brodymu, ale celek působil zkostnatěle. Rozpačitého přijetí se u publika dočkali i další renomovaní tvůrci: Abas Kiarostami, Atom Egoyan, Alexander Sokurov či Amos Gitai představili díla průměrné úrovně. Podstatně progresivnější byla Čtyřiadvacetihodinová pařba Michaela Winterbottoma. Jeho vtipný paradokument o vývoji britské hudební scény však zůstal stát poněkud mimo hlavní tematické proudy letošního festivalu. Ty by se daly charakterizovat jako reflexe národní identity, portrét lidí bez motivace k životu a obraz každodenního násilí. Výrazným příspěvkem k posledně jmenovanému tématu byl působivý dokument Michaela Moorea Bowling pro kolombínu - po dlouhé době se objevil v hlavní soutěži mezi hranými tituly dokumentární snímek. Typickou ukázkou vzdalování se festivalových a diváckých snímků byla komorní tragikomedie O Schmidtovi s výborným Jackem Nicholsonem v titulní roli. Snímek, který by jako jeden z mála měl jisté šance na úspěch i v široké distribuci, francouzští kritici akreditovaní v Cannes jednoznačně "sestřelili". Z loňských filmů uvedených v canneské soutěži se v naší distribuci nejvíce dařilo těm, které na festivalu propadly: Moulin Rouge a Shrek. Celkem dobře obstál u publika oblíbený Lynchův filmu Mulholland Drive i Hanekeho Pianistka. Vítězný Synův pokoj našimi kiny doslova prošuměl bez jakékoli pozornosti (dlužno dodat, že vinou distributora, nikoli filmu). Na uvedení Země nikoho, která po ocenění v Cannes stačila získat ještě Oscara, nebo Muže, který nebyl bratří Coenů se stále čeká. Z kolekce letošních soutěžních filmů je zatím ve výhledu pro českou distribuci Kaurismäkiho Muž bez minulosti a Cronenbergův Pavouk. Hozenou rukavicí pro distribuci je zmiňované drama Nezvratný.
Cannes 2002
Zlatá palma: Pianista (r. Roman Polanski, Polsko)
Cena poroty: Boží přímluva (r. Elia Suleiman, Palestina)
Cena za režii: Paul Thomas Anderson (Láska opilá punčem, USA), Im Kwon-Taek (Chihwaseon, Korea)
Ženský herecký výkon: Kati Outinenová (Muž bez minulosti, Finsko)
Mužský herecký výkon: Olivier Gourmet (Syn, Belgie)
Cena za scénář: Paul Laverty (Sladkých šestnáct, VB)
Zvláštní cena: Bowling pro kolombínu (r. Michael Moore,USA)
</TEXT>
</DOC>
<DOC>
<DOCID>LN-20020527101</DOCID>
<DOCNO>LN-20020527101</DOCNO>
<DATE>05/27/02</DATE>
<TITLE>
Včera odstartoval 42. ročník zlínského festivalu filmů pro děti a mládež. Až do soboty nabízí největší přehlídka svého druhu na světě 197 filmů z 35 zemí.
</TITLE>
<GEOGRAPHY>ZLÍN</GEOGRAPHY>
<TEXT>
"Letos jsme vybrali o něco méně filmů než loni, o to více jsme ale dbali na jejich kvalitu," uvedl programový ředitel zlínské přehlídky Pavel Melounek, "výrazný posun například zaznamenala kolekce animovaných filmů: v programu nabízíme osm celovečerních titulů." V soutěžní části přehlídky nás bude zastupovat rodinná komedie Václava Vorlíčka Mach, Šebestová a kouzelné sluchátko v kategorii pro děti, dobrodružný příběh Ivana Pokorného Únos domů v kategorii pro mládež a mezi animovanými snímky to je Báječná show Vladimíra Mráze. Podruhé proběhne nespecializovaná soutěž zemí visegrádské čtyřky, v níž budou s polskými, maďarskými a slovenskými filmy konfrontovány dva české tituly: Nachové plachty Miroslava Janka a Perníková věž Milana Šteindlera. Vedle čtyř soutěžních sekcí uvidí návštěvníci festivalu například reprezentativní vzorek prací studentů filmových škol. Do Zlína se i letos chystá řada významných zahraničních hostů. Už na úvod festivalu přijel francouzský herec Bruno Cremer, který v televizním seriálu ztělesnil komisaře Maigreta. Pozvání přijaly také herecké legendy: Oleg Tabakov a Daniel Olbrychski. Z Polska přijedou režiséři Krzysztof Zanussi a Filip Bajon. Soutěžní snímek Mexická jízda doprovodí jeho režisér Alfonso Cuaron a k německému filmu Pryč přijede naše známá ze Samotářů Labina Mitevska. "Klademe si za cíl vychovávat nové filmové diváky," shrnul význam zlínského festivalu jeho prezident Vítězslav Jandák a dodal: "Po takových událostech, jaké se například před časem odehrály v Erfurtu, mají podobné akce pro děti a mládež ještě větší váhu." Zlínský festival, jehož součástí je bezpočet nefilmových doprovodných akcí, vyvrcholí slavnostním předáním cen v sobotu, na Den dětí.
ZLÍN - "Letos jsme vybrali o něco méně filmů než loni, o to více jsme ale dbali na jejich kvalitu," uvedl programový ředitel zlínské přehlídky Pavel Melounek, "výrazný posun například zaznamenala kolekce animovaných filmů: v programu nabízíme osm celovečerních titulů." V soutěžní části přehlídky nás bude zastupovat rodinná komedie Václava Vorlíčka Mach, Šebestová a kouzelné sluchátko v kategorii pro děti, dobrodružný příběh Ivana Pokorného Únos domů v kategorii pro mládež a mezi animovanými snímky to je Báječná show Vladimíra Mráze. Podruhé proběhne nespecializovaná soutěž zemí visegrádské čtyřky, v níž budou s polskými, maďarskými a slovenskými filmy konfrontovány dva české tituly: Nachové plachty Miroslava Janka a Perníková věž Milana Šteindlera. Vedle čtyř soutěžních sekcí uvidí návštěvníci festivalu například reprezentativní vzorek prací studentů filmových škol. Do Zlína se i letos chystá řada významných zahraničních hostů. Už na úvod festivalu přijel francouzský herec Bruno Cremer, který v televizním seriálu ztělesnil komisaře Maigreta. Pozvání přijaly také herecké legendy: Oleg Tabakov a Daniel Olbrychski. Z Polska přijedou režiséři Krzysztof Zanussi a Filip Bajon. Soutěžní snímek Mexická jízda doprovodí jeho režisér Alfonso Cuaron a k německému filmu Pryč přijede naše známá ze Samotářů Labina Mitevska. "Klademe si za cíl vychovávat nové filmové diváky," shrnul význam zlínského festivalu jeho prezident Vítězslav Jandák a dodal: "Po takových událostech, jaké se například před časem odehrály v Erfurtu, mají podobné akce pro děti a mládež ještě větší váhu." Zlínský festival, jehož součástí je bezpočet nefilmových doprovodných akcí, vyvrcholí slavnostním předáním cen v sobotu, na Den dětí.
</TEXT>
</DOC>
<DOC>
<DOCID>LN-20020527102</DOCID>
<DOCNO>LN-20020527102</DOCNO>
<DATE>05/27/02</DATE>
<TITLE>
Provedením oratoria Juda Makabejský vstoupilo Pražské jaro do druhé poloviny
</TITLE>
<TEXT>
V pátek odpoledne měla v katedrále sv. Víta premiéru nová skladba Sylvie Bodorové Juda Makabejský; večer aplaudovalo Rudolfinum kanadskému tenoristovi Michaelu Schademu.
Biblické téma boje judské říše proti králi Antiochovi, použité už v baroku Georgem Friedrichem Händelem, zpracovala autorka v sedmnácti částech. V úvodu navodí atmosféru troubení šofarů, respektive žesťů, umístěných i na ochozech svatovítské katedrály. Vstupní modlitbu evokující synagogální zpěvy věrně přednesl Ivan Kusnjer (Otec Matitjáš). Barytonista, jemuž byla role psána "na míru", ostatně zazářil již v provedení skladatelčina Terezín Ghetto Requiem. Zřetelnou inspiraci židovskou hudbou nese také lamento Matky (výborná Gabriela Beňačková), jinak se ale skladba ve výběru prostředků zdaleka neomezuje jen na tyto vlivy. V průběhu hodinového díla se vyskytne několik momentů, jež se vryjí do paměti a udržují posluchačovu pozornost. Především část Orgie v chrámu, kde zazní perfektně odpozorované "fotbalové" skandování: Pražský filharmonický sbor a recitátor Pavel Landovský si místo Sparta, Sparta! odpovídají Kdo je náš Bůh? Zlato, zlato... Přesný příměr: vyplenění jeruzalémského chrámu možná vypadalo jako řádění dnešních rowdies. V úseku nazvaném Judův sen vtrhnou do naivní melodie dětského sboru německé vojenské povely; hlasité vyvolávání jmen židovských obětí nás z roku 167 př. n. l. rázem přenese do minulosti zcela nedávné.
</TEXT>
<HEADING>
Významový oblouk směřuje
</HEADING>
<TEXT>
k odhodlanému boji a vítězství, hudba spěje k monumentálnímu závěru. Finální Hallelujah! má všechny atributy barokní velkoleposti. Autorka dokázala citlivě vyvážit všechny složky - instrumentální, vokální, sólistickou i sborovou, recitační atd. a akustickou nepřízeň využila ve svůj prospěch: člověka až mrazí, když se například hlas Otakara Brouska coby neviditelného Hospodina ozývá hned z té, vzápětí z jiné strany chrámu... Při koordinaci mohutného aparátu asistovali dirigentovi Vladimíru Válkovi Stanislav Bogunia a Jan Kučera. Všichni zúčastnění odvedli hned napoprvé výtečnou práci a postarali se o důstojnou světovou premiéru výjimečného díla.
</TEXT>
<HEADING>
Herec Schade
</HEADING>
<TEXT>
Intenzivní zážitek připravil - i když bohužel nemnoha posluchačům tenorista Michael Schade svým průřezem z písňové tvorby od Beethovena po Richarda Strausse. Skvělým doprovázečem byl tentokrát Graham Johnson. Temperamentní kanadský pěvec je doma na proslulých operních scénách a trochu té operní gestiky uplatnil i v Rudolfinu. Pestrý a přesto důmyslně sestavený program, v němž Schade vystřídal řadu "rolí", volně spojovala milostná tematika písní. Velký a zvonivý tenor, znějící spolehlivě ve všech polohách, okouzlil jak v zasněných Lisztových Sonetech, které byly zároveň skvělou příležitostí pro pianistu, tak třeba ve smyslných a posluchačsky vděčně přijatých Pěti řeckých lidových písních Maurice Ravela.
Intenzivní zážitek připravil - i když bohužel nemnoha posluchačům tenorista Michael Schade svým průřezem z písňové tvorby od Beethovena po Richarda Strausse. Skvělým doprovázečem byl tentokrát Graham Johnson. Temperamentní kanadský pěvec je doma na proslulých operních scénách a trochu té operní gestiky uplatnil i v Rudolfinu. Pestrý a přesto důmyslně sestavený program, v němž Schade vystřídal řadu "rolí", volně spojovala milostná tematika písní. Velký a zvonivý tenor, znějící spolehlivě ve všech polohách, okouzlil jak v zasněných Lisztových Sonetech, které byly zároveň skvělou příležitostí pro pianistu, tak třeba ve smyslných a posluchačsky vděčně přijatých Pěti řeckých lidových písních Maurice Ravela.
</TEXT>
</DOC>
<DOC>
<DOCID>LN-20020527103</DOCID>
<DOCNO>LN-20020527103</DOCNO>
<DATE>05/27/02</DATE>
<TITLE>
I v dnešní době, kdy jazz patří na celém světě k žánrům okrajovým, je Pat Metheny schopen s úspěchem koncertovat i v sálech určených obvykle spíše rockovým kapelám a pohledným zpěvačkám pop music. Tak tomu bude i dnes, kdy vystoupí ve velkém sále pražské Lucerny.
</TITLE>
<GEOGRAPHY>PRAHA</GEOGRAPHY>
<TEXT>
Osmačtyřicetiletý americký kytarista Pat Metheny je už mnoho let jednou z největších hvězd soudobé jazzové hudby. Jeho umělecká dráha probíhá po dvou paralelních a poměrně odlišných liniích. Jako sideman debutoval ve dvaceti letech za zády Paula Bleye a Jaka Pastoriuse, v následujících letech spolupracoval s dalšími hvězdami jazzového nebe, např. saxofonisty Michaelem Breckerem, Ornettem Colemanem, Sonnym Rollinsem nebo pianistou Herbiem Hancockem. Meditativním hudebním polohám se věnoval v akustické spolupráci s kontrabasistou Charliem Hadenem. Na přelomu minulého a nynějšího století Metheny s basistou Larrym Grenadierem a bubeníkem Billem Stewartem zformoval umělecky úspěšné trio, hrající ortodoxní kytarový jazz. Druhou - komerčně nepochybně úspěšnější - tvář Pat Metheny nastavuje v rámci své Pat Metheny Group, již vede od roku 1978. Hudba, kterou s ní prezentuje a kterou tvoří v autorské a producentské dvojici s klávesistou Lylem Maysem, má široký dopad svou otevřeností nejrůznějším vlivům - vedle jazzového základu též prvkům rockovým, popovým či etnickým. Skupina pracuje s nebývale barevnými aranžmá, která umožňují zapojení nejmodernějších nástrojových a zvukových technologií; naprostá hráčská virtuozita všech zúčastněných je samozřejmostí. Koncerty bývají navíc výpravnými show s dokonalým zvukem a světelným parkem. Pat Metheny Group tak je schopna oslovit běžného nespecializovaného posluchače, aniž by ztratila kredit u náročnějších jazzofilů. Program, se kterým dnes Pat Metheny Group přijíždí do Prahy v rámci dvouměsíčního evropského turné, bude pravděpodobně z velké části vycházet z materiálu aktuálního alba Speaking Of Now. To nahrála v renovované sestavě, v níž "veterány" Methenyho, Mayse a basistu Steva Rodbyho doplňují tři noví hráči - zpěvák a multiinstrumentalista z Kamerunu Richard Bona, původem vietnamský trumpetista Cuong Vu a mexický bubeník Antonio Sanchez. Ohlasy na dosavadní průběh turné hovoří vesměs v superlativech a lze tedy předpokládat, že ani pražské publikum nepřijde zkrátka.
PRAHA - Osmačtyřicetiletý americký kytarista Pat Metheny je už mnoho let jednou z největších hvězd soudobé jazzové hudby. Jeho umělecká dráha probíhá po dvou paralelních a poměrně odlišných liniích. Jako sideman debutoval ve dvaceti letech za zády Paula Bleye a Jaka Pastoriuse, v následujících letech spolupracoval s dalšími hvězdami jazzového nebe, např. saxofonisty Michaelem Breckerem, Ornettem Colemanem, Sonnym Rollinsem nebo pianistou Herbiem Hancockem. Meditativním hudebním polohám se věnoval v akustické spolupráci s kontrabasistou Charliem Hadenem. Na přelomu minulého a nynějšího století Metheny s basistou Larrym Grenadierem a bubeníkem Billem Stewartem zformoval umělecky úspěšné trio, hrající ortodoxní kytarový jazz. Druhou - komerčně nepochybně úspěšnější - tvář Pat Metheny nastavuje v rámci své Pat Metheny Group, již vede od roku 1978. Hudba, kterou s ní prezentuje a kterou tvoří v autorské a producentské dvojici s klávesistou Lylem Maysem, má široký dopad svou otevřeností nejrůznějším vlivům - vedle jazzového základu též prvkům rockovým, popovým či etnickým. Skupina pracuje s nebývale barevnými aranžmá, která umožňují zapojení nejmodernějších nástrojových a zvukových technologií; naprostá hráčská virtuozita všech zúčastněných je samozřejmostí. Koncerty bývají navíc výpravnými show s dokonalým zvukem a světelným parkem. Pat Metheny Group tak je schopna oslovit běžného nespecializovaného posluchače, aniž by ztratila kredit u náročnějších jazzofilů. Program, se kterým dnes Pat Metheny Group přijíždí do Prahy v rámci dvouměsíčního evropského turné, bude pravděpodobně z velké části vycházet z materiálu aktuálního alba Speaking Of Now. To nahrála v renovované sestavě, v níž "veterány" Methenyho, Mayse a basistu Steva Rodbyho doplňují tři noví hráči - zpěvák a multiinstrumentalista z Kamerunu Richard Bona, původem vietnamský trumpetista Cuong Vu a mexický bubeník Antonio Sanchez. Ohlasy na dosavadní průběh turné hovoří vesměs v superlativech a lze tedy předpokládat, že ani pražské publikum nepřijde zkrátka.
</TEXT>
</DOC>
<DOC>
<DOCID>LN-20020527104</DOCID>
<DOCNO>LN-20020527104</DOCNO>
<DATE>05/27/02</DATE>
<TITLE>
V sobotu v poledne půjde na ČT 1 proti Volejte řediteli nový pořad moderátora Jakuba Železného
</TITLE>
<TEXT>
Souboj otce a syna Železných na podzim zřejmě přejde do nové fáze. Jakub Železný bude totiž uvádět na programu ČT 1 nový politicko-diskusní pořad. Ve stejné době, kdy jeho otec Vladimír na konkurenční televizi Nova usedá za stůl svého Volejte řediteli.
PRAHA - Ať si diváci od září tohoto roku naladí v sobotu v poledne program České televize nebo Novy, bude na ně pokaždé promlouvat Železný. Jen s tím rozdílem, že na Nově si bude brýle sundávat Vladimír, na ČT zase jeho mladší syn Jakub. Vedení ČT v minulých dnech nabídlo moderátorovi Českého rozhlasu Radiožurnálu Jakubu Železnému, aby uváděl nový politicko-diskusní pořad. První díl se má objevit začátkem podzimního vysílacího schématu v průběhu tohoto září. "Ano, nabídku jsem dostal S vedením ČT jsme měli několik jednání. Pro Českou televizi bych samozřejmě moc rád pracoval," potvrdil Jakub Železný. To, že bude podle všeho vystupovat na televizní obrazovce ve stejný čas jako jeho otec, ho nijak nerozházelo. "Je to zajímavá výzva a může to být i vtipné. Nemám s tím žádný problém," dodal s úsměvem.
</TEXT>
<HEADING>
Sedmička i na ČT
</HEADING>
<TEXT>
Pořadu zatím ředitel zpravodajství Zbyněk Honys ani šéfredaktor publicistiky Milan Bouška nenašli název. Jasné však je, že pořad má začínat ve stejný čas, kdy na komerční televizi Nova pronáší Vladimír Železný ve své one man show Volejte řediteli slova "Dobré poledne, pokud právě obědváte". S Novou má relace mít společné nejen příjmení moderátora sobotní polední show, ale také formát pořadu. ČT tak od září upustí od typu "jeden na jednoho" (tedy jeden moderátor a jeden diskutující) a přikloní se k modelu Sedmičky na Nově - jeden moderátor a dva hosté. Dramaturgem má být Čestmír Franěk. Šéfredaktor Milan Bouška zatím nechtěl prozradit konkrétnější informace. "Je to věc obchodního tajemství. Můžu vám jen říci, že pokud nastanou v publicistických pořadech nějaké změny, projeví se až v podzimním vysílacím schématu," uvedl Bouška.
</TEXT>
<HEADING>
Konec pořadu Naostro
</HEADING>
<TEXT>
Relace Jakuba Železného zároveň vytěsní stávající politicko-diskusní pořad ČT Naostro. Jeho moderátor Milan Šíma odejde z obrazovky veřejnoprávní televize letos v srpnu. Podle informací LN by tak měla Železného show být jediným pořadem tohoto druhu na ČT. Ředitel zpravodajství Honys v okamžiku svého uvedení do funkce oznámil, že na pořad Naostro hodlá vypsat výběrové řízení. Od svého úmyslu ale upustil a mladého Železného oslovil přímo. Relace se potýká s nízkou sledovaností, která se v průměru pohybuje kolem pěti procent. Změny mezitím pokračují i v dalších publicistických pořadech ČT. Z pořadu Přesčas odešel jeden z jeho moderátorů, herec Jan Kraus, na protest proti zásahům vedení do výběru hostů. Před týdnem přišly o místo také dvě ženy, které s Krausem pořad připravovaly - dramaturgyně Simona Matásková a Rebeka Křižanová. Redakce zpravodajství chystá dva nové pořady, které se oproti stávajícím zpravodajským relacím mají více věnovat informacím z regionů. Podle internetového deníku radiotv.cz se ale šéfredaktor zpravodajství ČT Karel Novák o nových pořadech dozvěděl až ze zprávy agentury ČTK.
</TEXT>
<HEADING>
Vydírání v ČT Brno?
</HEADING>
<TEXT>
Neklidná situace je i v brněnské pobočce České televize. Redaktora zpravodajství ČT Brno Václava Friedmanna nepřímo obvinil v e-mailu zaslaném řediteli Zdeňku Drahošovi vedoucí mediálního odboru brněnského magistrátu Jaromír Pohan z vydírání. Friedmann chtěl podle Pohana výměnou za "pomoc v bytové situaci" zastavit diskreditující informační kampaň, kterou proti vedení radnice údajně ČT Brno chystala. O případu LN informoval neznámý adresát, který z internetové kavárny rozeslal do několika médií e-mailovou korespondenci mezi Pohanem, ředitelem Drahošem a obviněným reportérem. Celé znění e-mailu lze nalézt na internetové adrese www.lidovky.cz/ctbrno. Ředitel Drahoš, jehož nesrovnalosti v hospodaření v minulosti prošetřovala i Služba pro odhalování korupce, podezření z vydírání politiků svými lidmi rázně odmítl. "Je to pokračování kampaně, která má za cíl poškodit studio," řekl Drahoš deníku Rovnost s tím, že elektronická korespondence je podvrh.
Neklidná situace je i v brněnské pobočce České televize. Redaktora zpravodajství ČT Brno Václava Friedmanna nepřímo obvinil v e-mailu zaslaném řediteli Zdeňku Drahošovi vedoucí mediálního odboru brněnského magistrátu Jaromír Pohan z vydírání. Friedmann chtěl podle Pohana výměnou za "pomoc v bytové situaci" zastavit diskreditující informační kampaň, kterou proti vedení radnice údajně ČT Brno chystala. O případu LN informoval neznámý adresát, který z internetové kavárny rozeslal do několika médií e-mailovou korespondenci mezi Pohanem, ředitelem Drahošem a obviněným reportérem. Celé znění e-mailu lze nalézt na internetové adrese www.lidovky.cz/ctbrno. Ředitel Drahoš, jehož nesrovnalosti v hospodaření v minulosti prošetřovala i Služba pro odhalování korupce, podezření z vydírání politiků svými lidmi rázně odmítl. "Je to pokračování kampaně, která má za cíl poškodit studio," řekl Drahoš deníku Rovnost s tím, že elektronická korespondence je podvrh.
</TEXT>
</DOC>
<DOC>
<DOCID>LN-20020527105</DOCID>
<DOCNO>LN-20020527105</DOCNO>
<DATE>05/27/02</DATE>
<TITLE>
Prima stále poráží ČT 1. Televizi Prima se daří držet náskok před programem ČT 1. Ve třetím květnovém týdnu dosáhla podílu 21,64 procenta, zatímco podíl ČT 1 klesl na 19,67 procenta.
</TITLE>
<TEXT>
Fleischmann kritizuje vysílací radu. Prezident rádií Frekvence 1 a Evropa 2 Michel Fleischmann obvinil Radu pro rozhlasové a televizní vysílání v souvislosti s nedávnými licenčními řízeními ze snahy rozbít rozhlasový trh.
ČT posílí regionální zpravodajství. Od září se na obrazovce ČT objeví dva nové víkendové pořady regionálního zpravodajství. Jeden bude spíše společenského rázu, druhý budou tvořit příspěvky nezávislých producentů.
Štěpánová podporuje ČSSD. Moderátorka TV Prima Bára Štěpánová objíždí česká města s předvolební akcí ČSSD pod gilotinou Báry Štěpánové. Podle mluvčí Primy Jany Malíkové však jde o soukromou aktivitu, o které televize předem věděla.
O Balvínovi tento týden. Na tento týden posunul státní zástupce rozhodnutí o stížnosti advokáta Tomáše Sokola na postup policie při stíhání generálního ředitele České televize Jiřího Balvína.
Richard Müller boduje na MTV. Slovenský zpěvák Richard Müller vede s novým videoklipem ke skladbě Nahý II. v české hitparádě pořadu World Chart Express na hudební stanici MTV Europe.
</TEXT>
</DOC>
<DOC>
<DOCID>LN-20020527106</DOCID>
<DOCNO>LN-20020527106</DOCNO>
<DATE>05/27/02</DATE>
<TITLE>
Tělo pohřešované stážistky Chandry Levyové se našlo, Conditova kariéra je ale definitivně v koncích
</TITLE>
<TEXT>
Ještě nikdy se média s takovou vervou nevěnovala případu pohřešované mladé ženy. Stážistce Chandře Levyové, která zmizela před rokem a jejíž tělo se našlo až minulý týden, "pomohl" k proslulosti vztah s poslancem Garym Conditem a letní "vokurka" v amerických médiích. Nebýt té, možná by si Condit své poslanecké křeslo udržel.
PRAHA - Případů, kdy pozornost a tlak médií připraví vlivného politika o místo, se zatím v Česku moc nestalo. Trend "hroší kůže" zdejších politických představitelů prorazil až Miroslav Macek (ODS), který odstoupil poté, co deník MF Dnes odhalil jeho milionové odměny inkasované za "rady při privatizaci". Macek rezignoval vloni 11. září, ovšem události toho dne ve Spojených státech jeho případ odsunuly z titulních stran až na ty zadní. Nebyl jediným politikem, kterému teroristické útoky a absolutní pozornost médií obrácená na Světové obchodní centrum pomohly od dalšího propírání nepříjemného skandálu. Tím druhým byl americký kongresman Gary Condit, jehož vztah se záhadně zmizelou stážistkou Chandrou Levyovou už několik týdnů pravidelně dominoval titulním stranám a hlavním zprávám. Vloni 11. září se mu znatelně ulevilo. Média ho rázem přestala obtěžovat dotěrnými otázkami, proč svůj vztah k Levyové nejdříve zapíral a později před vyšetřovateli přiznal, jestli byla těhotná s ním a zda se jí chtěl zbavit, případně kam ji ukryl. Minulý týden ve čtvrtek se ale Conditovi jeho noční můra vrátila zase. Kameramani, fotografové a skupiny novinářů začali opět postávat před jeho domem. Tělo Chandry Levyové se totiž po více než roce našlo.
</TEXT>
<HEADING>
Chandra vytěsnila zprávy o terorismu
</HEADING>
<TEXT>
V tu chvíli bylo zpravodajství o terorismu, hrozících útocích na Brooklynský most, násilí v Izraeli, cestě prezidenta George Bushe po Evropě v televizních stanicích až na druhém místě. CNN umístila na reportování o nalezených tělesných ostatcích titulek "Breaking News", kterým označuje jen ty nejvýznamnější zprávy. Na případ nasadilo vedení stanice reportéra Boba Frankena, který musel zanechat referování z Pentagonu a Guantanama. CNN také okamžitě sehnala forenzního psychiatra, který v rozhovoru vysvětloval možné okolnosti osudu mrtvé stážistky. Televizní kanál Fox News právě vysílal zprávu o Bushově cestě v Německu, když moderátor dramaticky vstoupil do vysílání a oznámil divákům: "Našlo se tělo Chandry Levyové." Další noc už reportérka Fox News Greta Van Susteren vysílala z Rock Creek Parku, kde se ostatky našly, svou diskusní show. Samozřejmě se všechna média hned vrátila ke Conditovi. Ten už si myslel, že to nejhorší má za sebou.
</TEXT>
<HEADING>
Jak o kariéru přišel
</HEADING>
<TEXT>
Než se v létě minulého roku přišlo na to, že Levyová měla tajný románek s nesmírně populárním kongresmanem Conditem, média o jejím případu referovala jako o každém dalším ztraceném člověku. Jenže čtyřiapadesátiletý Condit nejdříve svůj vztah se svou asistentkou policii kategoricky popíral a až po výpovědích svědků v médiích ho přiznal. Přesto, že nebyl od začátku považovaný za podezřelého ze stážistčiny smrti, za odmítání spolupráce s policií a úhybné manévrování před otázkami novinářů i vyšetřovatelů na něm média nenechala nit suchou. Z celé aféry Condit vyšel jako necitelný, ambiciózní, despotický a sexuálně frustrovaný člověk, který se na veřejnosti prezentuje jako čestný muž se založením pro rodinu a ve skutečnosti vede hned několik mimomanželských poměrů. Republikánští soupeři Garyho Condita si mnuli ruce - populárního politika, který se těšil obrovské oblibě u veřejnosti, by se jim normálně těžko podařilo sesadit. Že se jim tragédie Levyové hodně vyplatila, se ukázalo už za pár měsíců. V březnu Condit totálně prohrál doplňovací volby do Kongresu a o poslaneckou židli definitivně přišel.
</TEXT>
<HEADING>
Pozor na "vokurky"
</HEADING>
<TEXT>
Skandál se navíc vynořil minulé léto, tedy v období, kdy se nic nedělo a novináři se s radostí chytali každé aspoň trochu pikantní zprávičky. V Česku to nevypadalo jinak pozornost, s jakou se zdejší média věnovala britským kontrolám na ruzyňském letišti, byla nevídaná. I případ Terezky Čermákové, který po měsíce dominoval českým novinám a televizím, rovněž nemá co do rozsahu pokrytí obdoby. Poslední zprávy z vyšetřování ukazují na to, že Levyová si šla osudného dne do nedalekého Rock Creek Parku zaběhat. I kdyby se prokázalo, že Condit neměl s její smrtí skutečně nic společného, kariéru ani pověst už zpět nezíská. A média mu ji těžko vrátí.
Skandál se navíc vynořil minulé léto, tedy v období, kdy se nic nedělo a novináři se s radostí chytali každé aspoň trochu pikantní zprávičky. V Česku to nevypadalo jinak pozornost, s jakou se zdejší média věnovala britským kontrolám na ruzyňském letišti, byla nevídaná. I případ Terezky Čermákové, který po měsíce dominoval českým novinám a televizím, rovněž nemá co do rozsahu pokrytí obdoby. Poslední zprávy z vyšetřování ukazují na to, že Levyová si šla osudného dne do nedalekého Rock Creek Parku zaběhat. I kdyby se prokázalo, že Condit neměl s její smrtí skutečně nic společného, kariéru ani pověst už zpět nezíská. A média mu ji těžko vrátí.
</TEXT>
</DOC>
<DOC>
<DOCID>LN-20020527107</DOCID>
<DOCNO>LN-20020527107</DOCNO>
<DATE>05/27/02</DATE>
<GEOGRAPHY>LONDÝN</GEOGRAPHY>
<TEXT>
Zcela nový směr a intenzitu výzkumu planety Mars má dodat převratný objev americké vesmírné agentury NASA. Citlivé přístroje sondy Mars Odyssey, která od února předává z blízkosti "rudé planety" na Zemi data o jejím chemickém složení, odhalily obrovské zásoby ledu těsně pod povrchem Marsu. "Řeší to jedno z největších tajemství a současně znovu nastoluje otázku života na Marsu," uvedl včera vědecký zpravodaj britské BBC David Whitehouse. Neočekávaně přesvědčivé údaje sondy posílily u expertů z NASA odhodlání připravit do dvaceti let vyslání lidské posádky na Mars. Vzhledem k tomu, že voda je pokládána za jednu z podmínek života, posiluje objev názor, že na Marsu život kdysi existoval a možná se tam živé organismy vyskytují i dosud. Objevené zásoby ledu se nacházejí na jižní polokouli planety v místech, kam původně neměla mířit ani evropská, ani americká družice, jejichž vyslání je plánováno na příští rok. Nyní ale bude nutné původní plány přehodnotit - získání vzorku ledu z Marsu se stává vrcholnou prioritou, tvrdí BBC.
</TEXT>
</DOC>
<DOC>
<DOCID>LN-20020527108</DOCID>
<DOCNO>LN-20020527108</DOCNO>
<DATE>05/27/02</DATE>
<GEOGRAPHY>PRAHA</GEOGRAPHY>
<TEXT>
Pražský městský soud v odvolacím řízení přezkoumá vinu jen tří ze čtyř vysokých funkcionářů předlistopadového ministerstva vnitra a StB souzených za akci Asanace. Zdeněk Wiederlechner se totiž proti odsouzení na tři roky podmíněně s odkladem na dobu čtyř let neodvolal. Stejný trest dostali i Vladimír Stárek a Zdeněk Němec, kteří se odvolali. Podmíněné tresty akceptovala i žalobkyně, jež se odvolala pouze u osvobozeného Oldřicha Mézla. Akce StB s krycím názvem Asanace měla v letech 1977 až 1985 donutit signatáře Charty 77, aby se vystěhovali do ciziny.
</TEXT>
</DOC>
<DOC>
<DOCID>LN-20020527109</DOCID>
<DOCNO>LN-20020527109</DOCNO>
<DATE>05/27/02</DATE>
<GEOGRAPHY>OSTRAVA</GEOGRAPHY>
<TEXT>
Místní organizace sociální demokracie v Havířově vyloučila tři své členy. Zdeněk Pohl, Hana Šimíčková a Pavel Vávra byli takto potrestáni za to, že se podíleli na odvolání havířovského primátora Václava Wichera (ČSSD). Návrh na jeho odvolání předložil exprimátor Pohl. Zastupitelé Wichera zbavili funkce na mimořádném jednání před dvěma týdny. Důvodem bylo to, že Wicher zastupoval město na valných hromadách havířovského extraligového hokejového klubu bez pověření
</TEXT>
</DOC>
</CZE>