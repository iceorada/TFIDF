<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20021016001</DOCID>
<DOCNO>LN-20021016001</DOCNO>
<DATE>10/16/02</DATE>
<TITLE>
PRAHA - Stále více času stráví u přepážek České spořitelny její klienti, kteří chtějí převést anonymní vkladní knížky. Průměrná čekací doba dosahuje v současnosti 20 minut. Podle zástupců ČS se přitom dá očekávat, že zájem klientů s blížícím se koncem roku dramaticky vzroste a čekací doby se ještě výrazně prodlouží. Nepřevedena totiž zůstává většina z 6,5 milionu vkladních knížek na heslo. Majitelé je přitom musejí převést do konce roku tak, jak to vyžaduje novela bankovního zákona. Pokud to nestihnou, vklady se přestanou úročit. Jejich správu ovšem spořitelna zajistí ještě dalších deset let. "Potvrdily se naše obavy, že navzdory rozsáhlé reklamní kampani klienti nevyužijí k převodu prázdninových měsíců, jak jsme doporučovali," vysvětlila tisková mluvčí České spořitelny Klára Gajdušková. "Podzim je navíc bankovní období - lidé se v tuto dobu snaží sjednávat i další bankovní produkty. Zájemci o převod anonymních knížek proto mají vyčleněny speciální přepážky," dodala Gajdušková. Nepřevedeno dosud zůstává 4,68 milionu knížek. Počet již vyměněných je podstatně nižší jde o 1,9 milionu knížek. Objem vkladů klesá daleko výrazněji. Klienti již převedli 70 procent vkladů. Dosud je anonymně uloženo jen 41 miliard korun. Průměrný zůstatek se tak snížil z 18 tisíc na počátku roku na dnešních necelých devět tisíc. Spořitelna chce kvůli převodům dále posílit počet zaměstnanců na přepážkách a prodlužuje provoz na vybraných pobočkách. Zdarma jsou pro klienty převody na vkladní knížku na jméno, na vklady nad 6 měsíců a na některé produkty dceřiných společností ČS. Při výběru v hotovosti nebo jiných transakcích klient zaplatí 20 korun.
</TITLE>
<TEXT>
Ještě v květnu činila čekací doba na výměnu anonymních vkladních knížek šest minut. V srpnu klienti čekali čtvrt hodiny. V současné době už výměnou ztratí v průměru 20 minut. Ředitel úseku řízení obchodu České spořitelny Jiří Škorvaga uvedl, že výměnu lze provést na kterékoli přepážce pobočky a nikoli pouze na té, kde byla knížka založena.
</TEXT>
<HEADING>
Strach z praní špinavých peněz
</HEADING>
<TEXT>
Zhruba ve třech čtvrtinách případů klienti bank převádějí vklad na vkladní knížky na jméno. Ty jsou oproti anonymním vkladům lépe úročeny a uložené peníze jsou pojištěny. Zájem je rovněž o stavební spoření, životní pojištění a investice do podílových fondů. U menších částek peněz se jedná především o výběry hotovosti a o převody na běžné účty. Hlavním důvodem pro rušení anonymních vkladních knížek je především obava před jejich zneužitím pro praní špinavých peněz. Česká spořitelna přitom podle Škorvagy nezaznamenala na knížkách vklady vyšší než v řádech milionů korun.
JAK DLOUHO ČEKALI KLIENTI ČS NA VÝMĚNU VKLADNÍCH KNÍŽEK
květen 2002 6 minut srpen 2002 15 minut říjen 2002 20 minut
</TEXT>
</DOC>
<DOC>
<DOCID>LN-20021016002</DOCID>
<DOCNO>LN-20021016002</DOCNO>
<DATE>10/16/02</DATE>
<TITLE>
PRAHA - 23letý Lukáš ze severních Čech seděl v klubu Sari a popíjel Jungle džus. Vzápětí se klub změnil v epicentrum výbuchu, v němž zahynuly stovky lidí. On sám však měl štěstí a je pravděpodobně jediným Čechem, který byl u nejhoršího teroristického útoku od 11. září. V Indonésii byl už od května, ale na ostrov Bali přijel až osudného 13. října večer. Když se ubytoval v hotelu Jero Padma, vydal se do centra. Zašel do vyhlášeného klubu Sari a dal si Jungle džus. Jen tak pozoroval lidi. "Seděl jsem na barové židli, za mnou běhaly videoklipy na obří obrazovce, hráli dance a všichni ti opálení surfaři a turisté tančili. Ulice venku byla plná taxikářů. Najednou se ozvala strašná exploze. Pak se tak tři vteřiny nic nedělo, jen hudba hrála dál. Najednou mě něco srazilo dolů. Když jsem se probral, byl jsem zahrabanej, tak jsem se začal škrábat ven. Viděl jsem, že tam běží několik lidí, tak jsem běžel za nimi. Bez bot. Ty jsem ztratil v sutinách. Z nosu mi crčela krev," vypráví.
</TITLE>
<TEXT>
"Měl jsem něco s ušima. Do nohou mě řezaly střepy. Nic jsem nepoznával, kluby zmizely, všude byl jen oheň, kouř, cihly a dav lidí," říká Lukáš. "Běžela tam nějaká holka, byla v šoku, její kamarádka vylítla stropem na záchodě. Všude pobíhali lidé a volali jména svých blízkých. Viděl jsem člověka bez hlavy a kluka se střevama venku," popisuje. "Najednou všichni začali křičet, že je tam další bomba, vypukla neskutečná panika. Jen jsem utíkal, nevím kam, pak jsem se zastavil a ptal se, kde je 'ruma saki', tedy nemocnice. Ta ale byla zavřená. Měl jsem štěstí, že mi nebylo nic vážného. Celou noc jsem strávil se skupinou Italů a Holanďanů. Nikdo nechtěl být sám, všichni se objímali a hledali svý známý. Vrátil jsem se tam druhý den, zbyly jen ruiny. Nic víc. Místní lidé brečeli, že přijdou o práci. A mají pravdu, všichni chtěli být co nejdřív pryč. Město bohů se změnilo v město duchů," uzavírá Lukáš. Stejně jako tisíce turistů z celého světa se i on včera vrátil domů. "Odlet do Čech jsem měl naplánovaný. Byl jsem rád, že jedu domů. Jednou se tam ale vrátím," říká o svých plánech Lukáš.
</TEXT>
</DOC>
<DOC>
<DOCID>LN-20021016003</DOCID>
<DOCNO>LN-20021016003</DOCNO>
<DATE>10/16/02</DATE>
<TITLE>
Šéf poslanců a senátorů ODS se přou o přímé volbě prezidenta
</TITLE>
<GEOGRAPHY>PRAHA</GEOGRAPHY>
<TEXT>
V ODS to vře. Šéf senátorů ODS Mirek Topolánek, celá liberecká organizace strany a předseda zlínské ODS vzkazují svým kolegům: s vaším rozhodnutím začít navzdory předchozí politice prosazovat přímou volbu prezidenta nesouhlasíme. Zbytek ODS ovšem odpovídá také. A ostře. "Připadá mi to, jako bychom se chtěli chovat jako naši političtí protivníci, jako politická prasata," řekl pro Právo Topolánek. Poslanci ODS, kteří změnu ústavy připravují, jsou podle ČTK jeho výroky rozhořčeni. Šéf poslanců Vlastimil Tlustý navíc kritizoval cestu volebního manažera ODS Topolánka do Chile s delegací Senátu během komunálních a senátních voleb, uvedl, že "turistické cesty senátorů považuje za trvalý skandál". Obrat kvůli Klausově kandidatuře na prezidenta se nelíbí ani dalším členům ODS. Včera se ke kritikům přidala liberecká organizace. Primátor Liberce a předseda místní rady ODS Jiří Kittner nesouhlasí s podle něj účelovou změnou ústavy.
"ODS byla dosud zásadně proti přímé volbě, nelze to nyní účelově změnit jen proto, že se domníváme, že se tím zvýší šance Václava Klause na úspěch,"řekl primátor. Liberečtí občanští demokraté podle Kittnera původně přímou volbu podporovali, podřídili se však většině. Příznivcem parlamentní volby hlavy státu zůstává poslanec Josef Plachý, který šéfuje ODS ve Zlínském kraji. Snahu ODS považuje místopředseda Senátu za tuto stranu Přemysl Sobotka za chybu, která poškodí pověst ODS u veřejnosti. "Ta účelovost z toho úplně čiší, a to je strašně špatně," řekl včera Sobotka. I přes odmítavé hlasy připravuje už od včerejška poslanecký klub první návrh ústavní novely, který by umožnil, aby hlavu státu volili přímo občané. Hotový by měl být do konce týdne. Předseda klubu ODS Vlastimil Tlustý řekl, že pro byla výrazná většina členů klubu.
</TEXT>
<HEADING>
Je to účelové, příznává část ODS
</HEADING>
<TEXT>
Klub tak naplňuje víkendové rozhodnutí výkonné rady ODS. Ještě letos v březnu přitom předseda strany Václav Klaus přímou volbu odmítl. "Přímá volba je zřejmý výraz nevíry v parlamentní systém politických stran a je to pokus rozhodovat na náměstích, v garážích," napsal tehdy Klaus do LN. Prosadit tento způsob volby chtěla před volbami především Koalice. Dnes již chce šéf ODS vybírat nástupce Václava Havla přímo. Stejný názor hlásají od minulého týdne mj. místopředseda ODS Miroslav Beneš a poslanec a předseda středočeské organizace Jan Vidím. "Jsem přesvědčený, že jde o velmi účelové rozhodnutí, kterým se ODS snaží zajistit nejvhodnějšího kandidáta v okamžiku, kdy má v parlamentu převahu levice," řekl Vidím. I kritici přímé volby se však shodují v jednom: příštím prezidentem by se měl stát Klaus. "Preferoval bych ho hlavně pro jeho čitelnost," řekl Kittner. Klaus je podle něj přinejmenším stejně dobrý kandidát na funkci prezidenta jako všichni ostatní. Aby vyměnil křeslo šéfa ODS za prezidentský post, si přeje i zatím jediný kandidát na předsedu strany Evžen Tošenovský či místopředseda strany Ivan Langer.
MIREK TOPOLÁNEK, šéf senátorů ODS o přímé volbě prezidenta: "Připadá mi to, jako bychom se chtěli chovat jako naši političtí protivníci, jako politická prasata."
VLASTIMIL TLUSTÝ, šéf poslanců ODS o cestě volebního manažera ODS Topolánka do Chile v době voleb: "Turistické cesty senátorů považuji za trvalý skandál."
</TEXT>
</DOC>
<DOC>
<DOCID>LN-20021016004</DOCID>
<DOCNO>LN-20021016004</DOCNO>
<DATE>10/16/02</DATE>
<TITLE>
Dnešek si odpůrci globalizace a další aktivisté vybrali jako den protestů proti síti rychloobslužných restaurací McDonald's. Nic proti tomu. Jít k některé ze zmíněných restaurací a zírat skrz sklo na debužírující zákazníky, případně organizovat před vchodem podpisovou akci (obojí mají organizátoři dnešních protestů v plánu), je stejně legitimní jako objednat si právě dnes natruc výhodné menu s dvojitým cheesburgerem. Celosvětový úspěch restaurací McDonald's přináší firmě nejen obrovské zisky, ale stojí i za tím, že se tato značka stala symbolem amerikanizace či lépe řečeno globalizace. Protestující ostatně sami zdůrazňují, že nemají výhrady ani tak proti jedné konkrétní společnosti, jako proti způsobu chování, na kterém je filozofie jejího úspěchu založena. Vžil se pro něj název "mcdonaldizace" a vzali ho za svůj nejen aktivisté všeho druhu, ale také psychologové či sociologové.
</TITLE>
<TEXT>
Publicista George Ritzer ve své knížce Mcdonaldizace společnosti (1993, česky vydala Academia) popisuje fungování restaurací McDonald's jako systém tak racionální a dovedený k dokonalosti (z hlediska optimalizace nákladů a maximalizace zisků), že může být některými projevy až iracionální či antihumánní. Ritzer navrhuje, že by krabičky s hamburgery měly být po vzoru cigaret opatřeny sloganem: "Sociologové varují, že pravidelné používání mcdonaldizovaných systémů škodí vašemu fyzickému i psychickému zdraví a také celé společnosti."
</TEXT>
<HEADING>
Globální úspěch
</HEADING>
<TEXT>
Mcdonaldizací se rozumí proces založený na zavedení určitých norem a pravidel, který následně vede k potlačování všeho byť mírně odlišného. Zakladatelé restaurací McDonald's uvažovali podobně jako Henry Ford, když ve své automobilce zaváděl pásovou výrobu. Dospěli k názoru, že když se budou ve všech restauracích vyrábět zcela stejným postupem totožné hamburgery, tak to bude provozně i marketingově lacinější, než kdyby každá měla svůj vlastní jídelníček. Druhým krokem bylo přesvědčit zákazníky, že je žvýkání téže housky s karbanátkem dobré i pro ně. Jestliže výhodnost zavádění zglajchšaltovaných restaurací pro jejich provozovatele nikdo nezpochybňuje, v tomto druhém bodě se propagátoři a odpůrci mcdonaldizace rozcházejí. Ti první tvrdí, že restaurace McDonald's nabízejí ve všech provozovnách občerstvení, které je rychlé, relativně levné a zaručeně kvalitní. Odpůrci naopak říkají, že toto vše je pouze iluze. Mcdonaldizace je podle nich škodlivá v tom, že lidi zbavuje možnosti volby a diktuje jim způsob života, který je výhodný pouze pro omezenou skupinu lidí. Což platí iv širším slova smyslu. Důležité je ovšem upozornit, že o mcdonaldizaci se začalo mluvit až v momentě, kdy tato společnost zaznamenala globální úspěch. V Americe nejsou restaurace McDonald's ničím neobvyklým a v zásadě jsou jednou z mnoha srovnatelných sítí rychlého občerstvení. Expanzi do ciziny vysvětlovali majitelé tím, že chtějí Američanům kdekoliv na světě nabídnout jídlo zaručené kvality a chuti. Ve skutečnosti však oslovovali především místní obyvatele. V zahřáté nasládlé housce jim nabídli nejen kus mletého hovězího, ale také životní pocit, který většina z nich znala výhradně z amerických filmů. Politikum se z mcdonaldizace stalo právě díky vpádu hamburgerů do zemí, kde kulturní a ještě spíše ekonomický kontrast mezi světem "uvnitř" a "vně" restaurace byl příliš velký.
</TEXT>
<HEADING>
Hamburgerový index
</HEADING>
<TEXT>
Status restaurace McDonald's v té či oné zemi je docela dobrým měřítkem její ekonomické situace. V bohatých státech jsou restaurace McDonald's slušnými bufety, kde spěchající úředník "natankuje" do žaludku levné a časově nenáročné plnidlo a kam o víkendu vyrazí s dětmi na oběd sociálně slabší rodina. V chudých zemích jsou stejné restaurace luxusní záležitostí pro turisty a místní smetánku, která svým dětem koupí housku s hračkou za odměnu. Je zajímavé, že v absolutních cenách je v těchto zemích stejné jídlo většinou levnější. Ostatně prestižní časopis The Economist zavedl "Big Mac index" a vždy jednou ročně ve vánočním dvojčísle otiskuje, kolik stojí dvojitý hamburger v různých zemích v přepočtu na dolary - přičemž tvrdí, že do značné míry je tento index ukazatelem úspěšnosti té či oné ekonomiky. Nechme stranou kulturní a společenské dopady, které jsou samozřejmě rozporuplné a právem o nich lze vést dlouhé až nekonečné debaty. Případně psát knížky. Ale vzato čistě ekonomicky je mcdonaldizace prospěšná, protože čím je země "obklopující" restauraci bohatší, tím je to i pro její majitele výhodnější. Jejich podnik sice má nižší prestiž a společenský status, ale o to vyššího dosahuje obratu. Strůjci mcdonaldizace si podle této logiky dají záležet, aby ke smaženým karbanátkům přibalili právě takové hodnoty, které ekonomicky budou světu "vně" restaurace dlouhodobě spíše k užitku. To pochopitelně nic neříká o efektu krátkodobém, což je jen kulantním vyjádřením faktu, že jako jídlo nestojí hamburgery bezesporu za nic.
Status restaurace McDonald's v té či oné zemi je docela dobrým měřítkem její ekonomické situace. V bohatých státech jsou restaurace McDonald's slušnými bufety, kde spěchající úředník "natankuje" do žaludku levné a časově nenáročné plnidlo a kam o víkendu vyrazí s dětmi na oběd sociálně slabší rodina. V chudých zemích jsou stejné restaurace luxusní záležitostí pro turisty a místní smetánku, která svým dětem koupí housku s hračkou za odměnu. Je zajímavé, že v absolutních cenách je v těchto zemích stejné jídlo většinou levnější. Ostatně prestižní časopis The Economist zavedl "Big Mac index" a vždy jednou ročně ve vánočním dvojčísle otiskuje, kolik stojí dvojitý hamburger v různých zemích v přepočtu na dolary - přičemž tvrdí, že do značné míry je tento index ukazatelem úspěšnosti té či oné ekonomiky. Nechme stranou kulturní a společenské dopady, které jsou samozřejmě rozporuplné a právem o nich lze vést dlouhé až nekonečné debaty. Případně psát knížky. Ale vzato čistě ekonomicky je mcdonaldizace prospěšná, protože čím je země "obklopující" restauraci bohatší, tím je to i pro její majitele výhodnější. Jejich podnik sice má nižší prestiž a společenský status, ale o to vyššího dosahuje obratu. Strůjci mcdonaldizace si podle této logiky dají záležet, aby ke smaženým karbanátkům přibalili právě takové hodnoty, které ekonomicky budou světu "vně" restaurace dlouhodobě spíše k užitku. To pochopitelně nic neříká o efektu krátkodobém, což je jen kulantním vyjádřením faktu, že jako jídlo nestojí hamburgery bezesporu za nic.
</TEXT>
</DOC>
<DOC>
<DOCID>LN-20021016005</DOCID>
<DOCNO>LN-20021016005</DOCNO>
<DATE>10/16/02</DATE>
<TITLE>
WASHINGTON - Tajemný odstřelovač má na svědomí další oběť. Policisté včera potvrdili, že Linda Franklinová byla zastřelena stejnou zbraní jako dalších osm obětí (dva další lidé byli postřeleni). Stejně jako předtím vrah vystřelil pouze jednou. Franklinová byla zavražděna v pondělí večer východoamerického času na krytém parkovišti u obchodu Home Depot nedaleko Falls Church ve státě Virginia. Na parkovišti byla s manželem a ve chvíli útoku dávali nákup do kufru automobilu. "Lidé začali panikařit a já také. Za několik sekund jsme začali utíkat a pak jsme slyšeli sirény," popsal situaci svědek Raymond Massis stanici CNN. Policie ihned uzavřela okolí, včetně blízké dálnice. Vraha se jí ale nepodařilo zadržet. Vyšetřovatelé však tvrdí, že mají řadu důležitých svědectví. "Jsem přesvědčen, že informace nás přivedou k pachateli," řekl policista z Fairfaxu Tom Manger. Svědkové totiž tvrdí, že od místa činu odjíždělo světlé vozidlo Chevrolet Astro. To už bylo spatřeno minulý týden minimálně na jednom místě činu. Svědci také policii alespoň částečně popsali poznávací značku automobilu.
</TITLE>
<TEXT>
Američané i přesto, že tajemný odstřelovač řádí téměř každý den, nepanikaří. Chovají se pouze opatrněji a snaží se všímat si maličkostí. "Všichni jsme napjatí," řekl BBC například Donald Allhister, jehož přítelkyně pracuje nedaleko místa, kde vrah už jednou zabíjel. K nejvíce útokům došlo u benzinových pump. Na jedné fotografii se proto v těchto dnech například objevila žena, která tankovala do automobilu benzin v kleče, schovaná za zadní částí vozu. Tato fotografie vyvolala řadu posměšných poznámek a většina lidí dál tankuje benzin vstoje. Nicméně Američané v oblasti, kde řádí vrah, jezdí k pumpám pokud možno bez dětí. Rodiče mají ostatně nejvíce starostí, zvláště poté, co byl minulý týden postřelen třináctiletý chlapec na cestě do školy. Stále více rodičů se hlásí na dobrovolné hlídky kolem škol. Ty jsou přes den uzamčeny a žáci se neúčastní žádných akcí mimo ně. Byť jsou obyvatelé Virginie a Marylandu vyděšení a šokovaní, nemění příliš svůj denní program. Maximálně manžel zavolá ženě, aby zůstala doma a nejezdila nakupovat, že se o to postará cestou z práce. V neposlední řadě se objevuje i černý humor. Lidé vtipkují na téma, kde se vrah objeví příště - u nich, protože tam ještě nebyl.
</TEXT>
</DOC>
<DOC>
<DOCID>LN-20021016006</DOCID>
<DOCNO>LN-20021016006</DOCNO>
<DATE>10/16/02</DATE>
<TEXT>
Tisíce lidí vyprovázely smuteční průvod s ostatky zesnulého nizozemského prince Clause, manžela královny Beatrix (na snímku). Průvod se vydal z Haagu do města Delft, kde byl princ pohřben v hrobce nassausko-oranžského rodu. Prince doprovázeli členové evropských panovnických rodů. Claus zemřel 6. října ve věku 76 let na zápal plic a následky Parkinsonovy nemoci.
</TEXT>
</DOC>
<DOC>
<DOCID>LN-20021016007</DOCID>
<DOCNO>LN-20021016007</DOCNO>
<DATE>10/16/02</DATE>
<TEXT>
Už podruhé ve své ministerské kariéře dává Stanislav Gross v sázku svou pověst. Poprvé před zasedáním světových finančníků, kdy sliboval bezpečnost a klid, mu to příliš nevyšlo. Centrum Prahy se na dvě hodiny ocitlo bez ostrahy, policejní stanice plnila krev a zuby demonstrantů, ministr se přesto nezapomněl pochválit. Před letošním summitem NATO Gross "přitvrdil" a vsadil celou funkci. Má to však své "ale": sám Gross bude rozhodovat o tom, co je a co není úspěch. Pokud zkolabuje celý systém, kupříkladu vybuchne-li nad Petřínem atomová bomba, na Kongresové centrum spadne letadlo nebo když zasáhne George Bushe "washingtonský snajpr", Gross odstoupí, jinak ne. Grossovu populismu zjevně nechybí smysl pro okázalé hrdinství, který jistě ocení všichni, kdo mají rádi drsňáky. Silná ruka bezpečnosti a ochota převzít odpovědnost za neúspěch mají u nás vášnivé příznivce. Dostatečná tvrdost pak snadno přebije i to, že pokládání funkcí je trik provedený jen na papíře. Nejoblíbenější český politik Gross to musí vědět nejlíp ze všech.
</TEXT>
</DOC>
<DOC>
<DOCID>LN-20021016008</DOCID>
<DOCNO>LN-20021016008</DOCNO>
<DATE>10/16/02</DATE>
<GEOGRAPHY>PRAHA</GEOGRAPHY>
<TEXT>
Včera skončila jedna z bitev mezi tradičními východočeskými rivaly - Pardubicemi a Hradcem Králové. Výrobce litých kol pro osobní automobily, lucemburská firma Ronal, se totiž konečně rozhodl, ve kterém z těchto dvou měst postaví svou novou továrnu. Přestože favoritem souboje byl dlouho Hradec Králové, vítězem se nakonec staly Pardubice. Více než 500 Pardubických už na začátku roku 2004 najde práci v nové továrně, jejíž výstavba si vyžádá okolo 1,4 miliardy korun. Pardubičtí byli na rozdíl od Královéhradeckých schopni nabídnout vhodnou lokalitu v už existující průmyslové zóně ve Starých Čivicích. Firma Ronal zde bez problému získala všechna potřebná povolení související se zahájením stavby továrny. Právě komplikace ve stavebním řízení odradily firmu Ronal od jejího původního záměru investovat v Hradci Králové.
</TEXT>
</DOC>
<DOC>
<DOCID>LN-20021016009</DOCID>
<DOCNO>LN-20021016009</DOCNO>
<DATE>10/16/02</DATE>
<TITLE>
Ladislav Špaček: Vyznamenaných bude několik desítek, ale konečné číslo stále neexistuje
</TITLE>
<GEOGRAPHY>PRAHA</GEOGRAPHY>
<TEXT>
Naposled ve funkci rozdá Václav Havel za necelé dva týdny nejvyšší státní vyznamenání. Hrad - stejně jako v minulých letech dodržuje informační embargo. "Nevidím smysl zveřejňovat seznamy navrhovaných. Kdo vyznamenání dostane, se dovíte 28. října," reagoval na dotaz LN prezidentův mluvčí Ladislav Špaček. Návrhů se na Hradě podle Špačka sešly tisíce. "Vyznamenaných bude několik desítek, ale konečné číslo stále neexistuje," řekl mluvčí. Prezident podle jeho slov konečnou sestavu ještě promýšlí. Havel si může vybrat i ze 70 osobností, které mu k ocenění doporučily Poslanecká sněmovna a Senát. Seznamem se však řídit nemusí. Dokazuje to i případ významného hudebního pedagoga Václava Žilky. Senát jej už na vyznamenání neúspěšně navrhl dvakrát, letos se ocitl na senátním seznamu potřetí. "Nevím, jestli nakonec vyznamenání dostanu, ale mně na tom zas tak nezáleží," komentoval "čekání na medaili" Žilka. Na řád či medaili mohou určitého člověka navrhnout i občané, buď přímo Hradu, nebo prostřednictvím obou komor parlamentu. Mezi takovými kandidáty měl být podle informací deníku Právo i Dominik Hašek. Podle hokejistova manažera Romana Hozáka ale legendární brankář další vyznamenání (v roce 1998 dostal medaili Za zásluhy) neobdrží. "Můžu vám to říct jistě - nedostane žádné," uvedl Hozák. Zato dlouholetý spolupracovník LN publicista Jiří Loewy si už může chystat na 28. října oblek - z Hradu mu totiž přišla pozvánka na slavnostní ceremoniál. Utajeno zůstává i to, zda hlava státu vyslyší nejkontroverznější návrh z parlamentu - vyznamenání pro Edvarda Beneše. Toho na Řád T. G. Masaryka navrhli senátoři. Podle senátora, který si nepřál být jmenován, je však téměř jisté, že Havel Beneše nevyznamená.
ŘÁD BÍLÉHO LVA
ŘÁD T. G. MASARYKA
MEDAILE ZA HRDINSTVÍ
MEDAILE ZA ZÁSLUHY
Senát Parlamentu ČR navrhl vyznamenání:
ŘÁDEM BÍLÉHO LVA I. stupně
1. armádního generála Ludvíka KREJČÍHO in memoriam
ŘÁDEM BÍLÉHO LVA II. stupně
1. Slavoje ŠÁDKA in memoriam
2. divizního generála Václava ŠÁRU in memoriam
3. divizního generála Bohumila VŠETIČKU in memoriam
ŘÁDEM T. G. MASARYKA
1. Prof. Edvarda BENEŠE in memoriam
2. Martu ČERNOU
3. Ludwiga KOLINA
4. Prof. Dr. Vlastimila KYBALA in memoriam
5. PhDr. Emila LUDVÍKA
6. Josefa SOUSEDÍKA in memoriam
MEDAILÍ ZA ZÁSLUHY
1. JUDr. Dagmar BUREŠOVOU
2. Aloise HLAVATÉHO
3. RNDr. Antonína HOLÉHO, DrSc., Dr.h.c.
4. Lenku JANOTOVOU
5. majora v. v. Josefa JEDLIČKU
6. Ing. Miloše SLABÁKA in memoriam
7. JUDr. Jana STRÁNSKÉHO in memoriam
8. Doc. Ing. Josefa VAVROUŠKA, Csc. in memoriam
9. Václava ŽILKU
10. Františka URBANA in memoriam
MEDAILÍ ZA HRDINSTVÍ
1. Karla BACÍLKA ml. in memoriam
2. plukovníka Josefa BRYKSE in memoriam
3. Karla JEŽKA in memoriam
4. podplukovníka Konstantina KAPNINA in memoriam
5. štábního kapitána Mikuláše PETROVA in memoriam
6. podplukovníka Ing. Antonína ŠKELENKA in memoriam
7. plukovníka Miroslava KOLENATÉHO
8. Karla KUKALA
9. Dominiquea MAGNANTA
10. Františka MAKOVSKÉHO in memoriam
11. Karla MARTÍNKA in memoriam
12. podplukovníka Miloslava MIKULÍKA in memoriam
13. Václava NEUMANNA in memoriam
14. Antonína RAISKUBA
15. Georgese VERGONIHO in memoriam
16. Bc. Gabrielu ZÁBRŠOVOU
Poslanecká sněmovna Parlamentu ČR navrhla vyznamenat:
ŘÁDEM BÍLÉHO LVA občanské skupiny
1. prof. Josefa KEPKU in memoriam
ŘÁDEM T. G. MASARYKA
1. Ing. Zdeňka BECHYNĚ in memoriam
2. Prof. PhDr. ThMag. Metoděje P. HABÁNĚ, OP in memoriam
3. Mons. ThLic. Karla PILÍKA
4. RNDr. Rudolfa PLAJNERA in memoriam
5. Doc. MUDr. Jaroslava SKÁLU, Csc.
6. Mgr. Pavla SMETANU
7. Ing. Oto STEHLÍKA
8. Antonii (Ninu) SVOBODOVOU in memoriam
9. Dagmar ŠIMKOVOU in memoriam
MEDAILÍ ZA HRDINSTVÍ
1. Miroslava DVOŘÁKA in memoriam
2. plk. v. v. Jana PAROULKA
3. plk. v. v. Karla SABELA in memoriam
4. Františka ZAJÍČKA in memoriam
MEDAILÍ ZA ZÁSLUHY
1. MUDr. Václava BRUNA
2. Jaroslavu BRYCHTOVOU
3. Mons. Václava DVOŘÁKA
4. Annu FÁROVOU, prom hist.
5. JUDr. Jana HALUZU
6. MVDr. Radslava KINSKÉHO
7. Járu KOHOUTA in memoriam
8. Prof. MUDr. Jaroslava KOSE
9. Tomáše KOSTU
10. Vincence KOUTNÍKA
11. plk. v. v. Ing. Bohumíra KUBU
12. Ladislava LISE in memoriam
13. Jiřího LOEWYHO
14. MUDr. Otakara NYKLÍČKA, DrSc., F.I.A.C
15. Eduardu OTTOVOU
16. Jiřinu PREKOPOVOU, Dr. Phil, Dipl. Psych.
17. plk. v. v. Antonína RAISKUBA
18. Ing. Josefa SIXTU
19. MUDr. Marii SVATOŠOVOU
20. PhDr. Jaroslava ŠTIKU, CSc.
</TEXT>
</DOC>
<DOC>
<DOCID>LN-20021016010</DOCID>
<DOCNO>LN-20021016010</DOCNO>
<DATE>10/16/02</DATE>
<GEOGRAPHY>PRAHA</GEOGRAPHY>
<TEXT>
Jediným kandidátem na šéfa ODS zůstává moravskoslezský hejtman Evžen Tošenovský. Místopředseda ODS Jan Zahradil totiž včera řekl, že svou kandidaturu na předsedu strany považuje "za málo pravděpodobnou". I přesto, že zatím nehodlá kandidovat na lídra strany, chce i po prosincovém kongresu ODS, kde se bude rozhodovat o nástupci Václava Klause, zůstat v jejím nejužším vedení. Svoje rozhodnutí odůvodnil tím, že necítí z regionů a oblastí drtivou podporu a nechce stranu štěpit. Očekávalo se, že Zahradil kandidovat bude. Nechtěl totiž vyzvat na souboj Klause a tuto podmínku šéf ODS svým pátečním prohlášením, že nebude obhajovat funkci, splnil. "Získal jsem dojem, že bezesporu existuje poptávka po mém dalším působení ve vedení ODS. Zároveň je ale zřetelné, že pokud jde o budoucího lídra ODS, především v regionech a oblastech se generuje nepřehlédnutelná poptávka po osobě z poněkud odlišného politického prostředí, než je současné vedení," tvrdil Zahradil. Komentovat vyhlídky Tošenovského včera nechtěl. "Určitou podporou v regionech a oblastech disponuje," řekl pouze s tím, že se mohou objevit ještě jiní kandidáti.
</TEXT>
</DOC>
<DOC>
<DOCID>LN-20021016011</DOCID>
<DOCNO>LN-20021016011</DOCNO>
<DATE>10/16/02</DATE>
<GEOGRAPHY>PRAHA</GEOGRAPHY>
<TEXT>
Sněmovna odložila projednávání smlouvy mezi ČR a Vatikánem. Ministr zahraničí Cyril Svoboda (KDU-ČSL) jí navrhl, aby debatu o dokumentu přerušila a vrátila se k ní v lednu. Hlavně poslancům KSČM a některým občanským demokratům se úprava vztahu státu a katolické církve nelíbí. Poslancům včera řekl, že dokument katolíky proti jiným rozhodně nezvýhodňuje. Rovnoprávnost podle něj zaručuje ústava i zákony, které přijímá parlament. Smlouvu v červenci podepsali Svoboda a papežský nuncius Josef Erwin Ender.
</TEXT>
</DOC>
<DOC>
<DOCID>LN-20021016012</DOCID>
<DOCNO>LN-20021016012</DOCNO>
<DATE>10/16/02</DATE>
<TITLE>
Deset poslanců US-DEU, KDU-ČSL a ČSSD předběhlo ODS
</TITLE>
<GEOGRAPHY>PRAHA</GEOGRAPHY>
<TEXT>
Šest poslanců US-DEU a po dvou z KDU-ČSL a z ČSSD navrhlo včera změnu ústavy umožňující přímou volbu prezidenta. Poslankyně Hana Marvanová (US-DEU) o tom informovala několik hodin poté, co ODS oznámila, že do konce týdne předloží svůj vlastní návrh. "Je to pikantní, ale zdůrazňuji shoda okolností, že jsme předložili novelu v den, kdy ODS provedla ten veletoč se slibem, že předloží svoji novelu o přímé volbě prezidenta," poznamenala Marvanová. "Ne vždy u nás platí železná disciplína," reagoval na aktivitu dvou poslanců ČSSD šéf strany Vladimír Špidla. Dodal, že návrh jistě dozná změn. Zopakoval, že ČSSD podporuje přímou volbu prezidenta, ale měly by se přitom změnit jeho pravomoce. S tím však iniciativa poslanců nepočítá. "Stane se podkladem pro debatu," odpověděl Špidla na otázku, zda pro tento rozpor není návrh pro ČSSD nepřijatelný. Podle novely by se pravomoci hlavy státu nezměnily. Volba by byla dvoukolová - v prvním vítězí kandidát s nadpolovičním počtem hlasů, jinak by postupovali dva s nejvyšším počtem hlasů. V druhém kole by pak uspěl ten, kdo by měl většinu. Kandidáta by smělo navrhnout minimálně deset poslanců nebo senátorů nebo občan nad osmnáct let, jehož kandidáta by podpořilo v petici minimálně dvacet tisíc podpisů.
Poslanci, kteří předložili návrh o přímé volbě prezidenta
za US-DEU
Hana Marvanová
Karel Kühnl
František Pelc
Marian Bielezs
Vlastimil Ostrý
Táňa Fischerová
za KDU-ČSL
Jan Kasal
Jaromír Talíř
za ČSSD
Zdeněk Koudelka
Michal Hašek
</TEXT>
</DOC>
<DOC>
<DOCID>LN-20021016013</DOCID>
<DOCNO>LN-20021016013</DOCNO>
<DATE>10/16/02</DATE>
<GEOGRAPHY>PRAHA</GEOGRAPHY>
<TEXT>
Češi to nebudou mít se vstupem do Evropské unie vůbec lehké; patří totiž mezi nejtěžší kandidáty, kteří usilují o vstup v roce 2004. Pokud tedy kandidáty vážíme na kilogramy! Čeští muži a ženy se řadí mezi nejobéznější a nejtěžší v Evropě. Podle Lenky Hamplové, konzultantky v oboru dietologie a preventivní medicíny ze společnosti Roche, je v ČR 16 procent mužů a 20 procent žen obézních a každý druhý Čech trpí nadváhou. Mezi kandidátskými státy patří dokonce českým mužům druhé místo mezi nejobéznějšími - silnější už jsou jen muži z Malty. Podle nedávné studie Evropského společenství o obezitě má nadváhu 78 procent českých mužů od 25 do 65 let. Mezi státy, které se ucházejí o místo v rodině evropských národů, jsou čeští muži jen o málo lehčí než muži z nejmenší kandidátské země Malty. Tam má problémy s váhou více než 80 procent mužů. České ženy se pohybují někde uprostřed - podle výzkumu je 48 procent Češek obézních nebo trpí nadváhou. Těžší jsou Lotyšky, Litevky, Malťanky, Turkyně, Slovenky a Polky. Nejvíce problémů s ručičkou vah mají ženy z Kypru (asi 64 procent). "Pokud nepočítáme Rusko, je Česko léta na prvním druhém místě v Evropě," řekla Hamplová. Podle ní mají Češi k obezitě jednak genetické dispozice, jednak si z velké části kilogramy navíc způsobují sami - špatným stravováním nebo pohodlným způsobem žití bez fyzické aktivity. Obézní spoluobčané to nemají v životě lehké. Hůře nakupují oblečení, je pro ně obtížnější cestovat, potřebují více jídla. Členové Klubu XXXL Praha navrhují sociální podporu pro lidi s nadváhou. "Obezita je epidemií třetího tisíciletí. Říká se, že přejídání už zabilo víc lidí než všechny války dohromady," dodala. Nadváhou nebo obézností trpí šestina obyvatel světa. Ta způsobuje kardiovaskulární onemocnění, jež jsou ve světě přímou příčinou každého třetího úmrtí ročně.
</TEXT>
</DOC>
<DOC>
<DOCID>LN-20021016014</DOCID>
<DOCNO>LN-20021016014</DOCNO>
<DATE>10/16/02</DATE>
<TITLE>
ČSSD chce, aby jí lidé pomohli nominovat Havlova nástupce
</TITLE>
<GEOGRAPHY>PRAHA</GEOGRAPHY>
<TEXT>
Referendum mezi členy sociální demokracie a veřejností o reprezentantovi ČSSD v prezidentských volbách začne už příští týden - 22. října. Potrvá zhruba měsíc a konečné výsledky strana zveřejní 28. listopadu. Ani absolutní triumf jednoho ze čtveřice navržených však nemusí znamenat, že se vítěz automaticky stane kandidátem ČSSD. O výsledcích hlasování totiž bude 7. prosince jednat ústřední výkonný výbor strany a teprve ten bude mít konečné slovo. "Budeme hlas občanů a straníků brát vážně, ale jestliže politický subjekt nominuje svého člověka, musí tak udělat odpovídajícím způsobem, tedy po projednání výborem," odpověděl Špidla na otázku, zda jsou pro výbor výsledky referenda závazné.
</TEXT>
<HEADING>
Pátý kandidát neprošel
</HEADING>
<TEXT>
Počet kandidátů se ustálil na čtyřech, jsou seřazeni abecedně. Přestože se na poslední chvíli objevil ještě pátý evangelický duchovní a signatář Charty 77 Jakub Trojan, do konečného výběru se nedostal. Červený hlasovací lístek dostanou všichni členové ČSSD, žluté dotazníky pro veřejnost budou sociální demokraté rozdávat na volebních akcích. Bude možné hlasovat ještě třetím způsobem, a to korespondenčně - hlasovací lístky vyjdou během následujícího měsíce na inzertních stranách deníku Právo a Deníků Bohemia. Účastník hlasování bude povinen vyplnit jméno, příjmení, připojit podpis a místo, kde lístek vyplňuje. Po konzultacích s Úřadem na ochranu osobních údajů a právníky nebude ČSSD požadovat po účastnících referenda rodné číslo. Lístky budou po hlasování zničeny.
Kandidáti ČSSD na prezidenta ČR
Jaroslav BUREŠ, bývalý ministr spravedlnosti
Otakar MOTEJL, veřejný ochránce práv
Martin POTŮČEK, vysokoškolský profesor sociologie
Miloš ZEMAN, expremiér a bývalý předseda ČSSD
</TEXT>
</DOC>
<DOC>
<DOCID>LN-20021016015</DOCID>
<DOCNO>LN-20021016015</DOCNO>
<DATE>10/16/02</DATE>
<TITLE>
Nová noční můra Američanů: neznámý střelec v okolí Washingtonu
</TITLE>
<TEXT>
Vyšetřovatelé se nyní zabývají otázkou, proč odstřelovač nezabíjí o víkendu. Současně prověřují muže, kteří byli vyřazeni z armády.
WASHINGTON - Policisté stále pátrají po tajemném střelci, nebo střelcích, kteří terorizují obyvatele v okolí Washingtonu. Dosud podle všeho ale nemají žádnou "žhavou" stopu. Přesto se objevuje řada detailů, které by mohly úřadům pomoci. Současně se vyrojily teorie o útočníkovi - od blázna, který rád hraje počítačové hry a převádí je do reality, až po nešťastného člověka, který byl propuštěn z práce a nyní se mstí světu. Podle další teorie jde o dva střelce, kteří hrají jakousi zvrácenou hru. Podle televizní stanice CNN policie požádala ministerstvo obrany o jména lidí, kteří prošli výcvikem odstřelovačů a byli vyřazeni z armády. Vyšetřovatelé totiž tvrdí, že tajemný vrah musí být velice dobrý střelec. V pondělí agenti provedli domovní prohlídku u jednoho bývalého příslušníka námořní pěchoty. I když měl projít kursem odstřelovačů, puška, kterou měl doma, neodpovídala té, již používá vrah. Vyšetřovatelé také usilovně hledají automobily, které se objevily několikrát v blízkosti místa činu - bílý náklaďáček a světlou dodávku Chevrolet Astro. Blízko jednoho místa činu se navíc objevila tarotová karta s nápisem - Milý policisto: Já jsem Bůh. Tím, co ale policistům může asi nejvíce pomoci při sestavování profilu pachatele, je pravidelnost - odstřelovač totiž nezabíjí o víkendech. "Umožní to pohled do vrahova života," řekl listu The Washington Post James Fox, profesor kriminalistiky z univerzity v Bostonu. "Obvykle masoví vrazi útočí ve svém volném čase, což znamená, když nemají práci nebo povinnosti doma." Je tedy možné, že vrah má o víkendu závazky, například rodinné. Policie tvrdí, že vyšetřování probíhá velice dobře. "Možná vás mate to, že vám nedáváme dostatek informací, doporučuji vám, abyste z toho nic nevyvozovali. Jsme velice spokojení s pokrokem při vyšetřování," tvrdil šéf speciální policejní skupiny Charles Moose. Objevily se také informace, že kamery u benzinové pumpy v Manassas zaznamenaly tvář podezřelého. Policie to nicméně nepotvrdila.
"Sérioví" vrazi v USA
</TEXT>
<HEADING>
BENJAMIN N. SMITH počet obětí: 2
</HEADING>
<TEXT>
V červenci roku 1999 střelbou z jedoucího auta na předměstí Chicaga usmrtil dva lidi a osm zranil. Sám Smith spáchal sebevraždu při automobilové honičce s policií.
</TEXT>
<HEADING>
RAFAEL RESENDEZ-RAMIREZ počet obětí: 9
</HEADING>
<TEXT>
Ilegální imigrant zavraždil devět lidí, když cestoval na nákladních vlacích po jihu a středozápadě USA. FBI ho vedla jako nejhledanějšího zločince. Ramirez se v roce 1999 vzdal policii. V květnu následujícího roku byl odsouzen k smrti.
</TEXT>
<HEADING>
HEODORE KACZYNSKI počet obětí: 3
</HEADING>
<TEXT>
Bývalý učitel matematiky 17 let rozesílal po USA dopisové bomby. Při útocích zahynuli tři lidé a 23 bylo zraněno. Muž přezdívaný "Unabomber" byl v květnu 1998 odsouzen na doživotí.
</TEXT>
<HEADING>
PETER SYLVESTER počet obětí: 3
</HEADING>
<TEXT>
Za tři měsíce v roce 1994 zastřelil ve státě New York tři lidi - hosta restaurace, obsluhu čerpací stanice a zaměstnance rychloobčerstvení. V září 1995 byl odsouzen na 35 let.
THOMAS LEE DILLON počet obětí: 5
V letech 1989 až 1992 zastřelil v jižním Ohiu pět lidí. V současnosti si odpykává trest ve vězení.
pozn: Po těchto útočnících v uplynulých letech pátrali američtí policisté. Sériový vrah je podle odborníků ten, kdo zabíjí na různých místech a v různou dobu.
</TEXT>
<HEADING>
Útoky tajemného střelce v okolí Washingtonu
</HEADING>
<TEXT>
1 neznámý pachatel prostřelil okno obchodu s uměleckými předměty datum: 2. října v 5.20 hod místo: oblast Aspen Hill, okres Montgomery, stát Maryland
Nikdo nebyl zraněn
2 James Martin (55) povolání: analytik zavražděn: 2. října v 18.04 hod místo: město Wheaton, Montgomery
</TEXT>
<HEADING>
Martin šel po parkovišti
</HEADING>
<TEXT>
3 James Buchanan (39) povolání: dříve podnikatel v zahradnictví zavražděn: 3. října v 7.41 hodin místo: oblast White Flint, Montgomery
Buchanan sekal trávu
4 Prem Kumar Walekar (54) povolání: taxikář zavražděn: 3. října v 8.12 hod místo: město Rockville, Montgomery
</TEXT>
<HEADING>
Walekar tankoval benzin u pumpy
</HEADING>
<TEXT>
5 Sarah Ramosová (34) povolání: opatrovnice dětí a uklízečka zavražděna: 3. října v 8.37 hod místo: město Silver Spring, Montgomery
Ramosová seděla na chodníku před poštou; od místa činu odjížděl velkou rychlostí bílý náklaďáček s modrými nápisy po stranách, seděli v něm dva muži
6 Lori Ann Lewis-Riverová (25) povolání: chůva zavražděna: 3. října v 9.58 hod místo: město Kensington, Montgomery Žena vystupovala z automobilu u pumpy
7 Pascal Charlot (72) povolání: truhlář v důchodu zavražděn: 3. října v 21.15 hod místo: Washington D.C.
</TEXT>
<HEADING>
Charlot šel po ulici
</HEADING>
<TEXT>
8 postřelená žena (43) postřelena: 4. října ve 14.30 hod místo: město Fredericksburg, Virginie Žena šla po parkovišti u obchodního domu
9 postřelený chlapec (13) postřelen: 7. října v 8.09 hod místo: Bowie, stát Maryland
Chlapec byl před školou; nedaleko místa činu se našla tarotová karta s nápisem: Milý policisto: Já jsem Bůh
10 Dean Harold Meyers (53) povolání: manažer zavražděn: 9. října ve 20.15 hod místo: město Manassas, stát Virginie
Muž tankoval benzín u pumpy
11 Kenneth Bridges (53) povolání: podnikatel zavražděn: 11. října 2002 v 9.30 hod místo: město Fredericksburg, Virginie
Bridges tankoval benzín u pumpy; nedaleko místa činu byla spatřena světlá dodávka Chevrolet Astro
12 Linda Franklinová (47) zavražděna: 14. října v 21.15 hod místo: město Falls Church, okres Fairfax, Virginie
Franklinová (na snímku) dávala na parkovišti nákup do vozu; nedaleko místa činu byla spatřena světlá dodávka Chevrolet Astro s rozbitým zadním světlem
</TEXT>
</DOC>
<DOC>
<DOCID>LN-20021016016</DOCID>
<DOCNO>LN-20021016016</DOCNO>
<DATE>10/16/02</DATE>
<TITLE>
Podle české policejní expertky je vrah zřejmě perfektně připraven
</TITLE>
<GEOGRAPHY>PRAHA</GEOGRAPHY>
<TEXT>
Psychicky zdravý, racionálně uvažující a poměrně inteligentní člověk. V osobním životě asi zakusil silný traumatizující zážitek, který zásadně převrátil jeho hodnotový žebříček. Patrně je ve svém okolí celkem nenápadný, zřejmě neměl nejhorší postavení. A je možné, že pracoval v armádě, u policie či v podobném prostředí, kde se používají střelné zbraně. Tak vykresluje pravděpodobnou povahu washingtonského vraha policejní psycholožka Ludmila Čírtková. "Nemyslím si, že je to šílenec a že by měl nějakou psychiatrickou poruchu. Je hodně obezřetný a snaží se, aby nebyl dopaden. Blázen by se o to příliš nestaral, ale tento člověk je perfektně připraven a svoji činnost promýšlí. Umí zanechat co nejméně stop," vysvětluje Čírtková. Podle ní to rozhodně nebude člověk, který ztratil kontakt s realitou a na první pohled by byl nápadný například zanedbaným zevnějškem či podivínským chováním. "Nejspíš má docela obyčejné zázemí, docela dobrou kvalifikaci, v profesi byl asi celkem úspěšný a potom zažil silný stres. Ztrátu zaměstnání, rozpad rodiny nebo se v jeho blízkosti vyskytla nemoc či smrt," dodává. A proč by mělo jít o člověka, který má něco společného s armádou či policií? "Musel se pohybovat v blízkosti precizního střílení. Většinou člověk sahá po prostředcích, které má na dosah a jsou mu blízké. Určitě tu zbraň má rád. Je možné, že se hlásil třeba k policii, nevzali ho, a teď dokazuje, že umí střílet," domnívá se vedoucí jedné z kateder české policejní akademie.
</TEXT>
<HEADING>
Tři typy
</HEADING>
<TEXT>
Psychologické příručky znají tři základní typy pachatelů podobných sériových vražd - misionáře, vizionáře a hedonika. "Misionář vnímá své jednání jako jakési poslání a stylizuje se mimo jiné do role posledního spravedlivého. Podle tohoto kritéria si vybírá i oběti," tvrdí Čírtková. Na tento typ by v případě washingtonského vraha mohla poukazovat karta, kterou zanechal na místě činu s nápisem, že je Bůh. Pro vizionáře je charakteristická volba určitého druhu obětí. "Může trpět poruchou vnímání reality a snaží se svět očistit od nějakého domnělého zla. Často se stává, že si takový pachatel vybírá muže určité orientace nebo prostitutky. Tady se ale zdá, že jeho výběr je roztříštěný," pokračovala psycholožka. "Pro hedonika je jeho činnost zábava a hra. Zametá stopy a těší ho, že je nepolapitelný. Těší ho pocit moci, když drží prst na mušce a rozhoduje o životě a smrti. Baví ho, že nahání strach poměrně velkému městu," říká Čírtková, podle níž se ale u tohoto typu pachatele obvykle vyskytuje touha dokázat si svoji moc a "třeba si na místě činu nenápadně popovídat s policií".
Psychologické příručky znají tři základní typy pachatelů podobných sériových vražd - misionáře, vizionáře a hedonika. "Misionář vnímá své jednání jako jakési poslání a stylizuje se mimo jiné do role posledního spravedlivého. Podle tohoto kritéria si vybírá i oběti," tvrdí Čírtková. Na tento typ by v případě washingtonského vraha mohla poukazovat karta, kterou zanechal na místě činu s nápisem, že je Bůh. Pro vizionáře je charakteristická volba určitého druhu obětí. "Může trpět poruchou vnímání reality a snaží se svět očistit od nějakého domnělého zla. Často se stává, že si takový pachatel vybírá muže určité orientace nebo prostitutky. Tady se ale zdá, že jeho výběr je roztříštěný," pokračovala psycholožka. "Pro hedonika je jeho činnost zábava a hra. Zametá stopy a těší ho, že je nepolapitelný. Těší ho pocit moci, když drží prst na mušce a rozhoduje o životě a smrti. Baví ho, že nahání strach poměrně velkému městu," říká Čírtková, podle níž se ale u tohoto typu pachatele obvykle vyskytuje touha dokázat si svoji moc a "třeba si na místě činu nenápadně popovídat s policií".
</TEXT>
</DOC>
<DOC>
<DOCID>LN-20021016017</DOCID>
<DOCNO>LN-20021016017</DOCNO>
<DATE>10/16/02</DATE>
<GEOGRAPHY>PRAHA</GEOGRAPHY>
<TEXT>
Náměstky policejního prezidenta se stali Oldřich Martinů a Vladislav Husák. Martinů působil jako šéf středočeské policie, Husák je zástupcem ředitele pražských policistů. Ministr vnitra Stanislav Gross včera uvedl, že oba vyhráli vypsané výběrové řízení. Martinů nastoupil na místo náměstka včera. "Na starosti bude mít koncepční věci, integraci policie do Evropské unie, kriminalisty v Praze a záležitosti krizového řízení," uvedl policejní prezident Jiří Kolář. Husák, který bude mít na starosti uniformovanou policii, nastoupí od prosince. Jako zástupce šéfa pražské policie bude mít na starosti bezpečnost při listopadovém summitu NATO.
</TEXT>
</DOC>
<DOC>
<DOCID>LN-20021016018</DOCID>
<DOCNO>LN-20021016018</DOCNO>
<DATE>10/16/02</DATE>
<GEOGRAPHY>PRAHA</GEOGRAPHY>
<TEXT>
Fond národního majetku zadá zakázku na likvidaci jedovatých dioxinů ve Spolaně Neratovice bez výběrového řízení. Výkonný výbor fondu využil ustanovení zákona, které umožňuje zadat zakázku při ohrožení lidských životů či hrozící škodě značného rozsahu vybrané firmě. Tou se v tomto případě stala společnost SITA Bohemia. Včera to sdělila Lucie Králová z FNM. Informaci potvrdil i mluvčí Spolany Jan Martínek. Projekt počítá se stavbou podtlakových hal a likvidací látek. Fond chce, aby sanace začala letos. Zamoření tří provozů Spolany dioxiny sahá do šedesátých let 20. století. Tehdy firma vyráběla hnojivo, jehož účinky na lidský organismus nebyly ověřeny. Poté, co 80 lidí onemocnělo chorobami kůže, se přišlo na škodlivost dioxinů, a provozy byly v roce 1969 uzavřeny. První ze tří objektů zalila Spolana do betonu v roce 1998, zbývající na sanaci čekají.
</TEXT>
</DOC>
<DOC>
<DOCID>LN-20021016019</DOCID>
<DOCNO>LN-20021016019</DOCNO>
<DATE>10/16/02</DATE>
<GEOGRAPHY>PRAHA</GEOGRAPHY>
<TEXT>
V České straně sociálně demokratické mají zřejmě takzvané mrtvé duše, tedy registrované členy, kteří neexistují. Stranická kontrolní komise kvůli tomu prověřuje brněnskou a hradeckou organizaci ČSSD, uvedla včera televize Prima. Někteří funkcionáři si podle televize členy vymýšlejí, aby získali větší vliv ve straně - pak mají šanci projít stranickým sítem na volební kandidátky. ČSSD má podezření, že se v Brně objevily dvě desítky takových případů, uvedla Prima. "Nějaké mrtvé duše jsme prověřovali, něco jsme zjistili," řekl televizi předseda kontrolní stranické komise Petr Ibl. Šéf brněnské organizace Pavel Surý se brání, že jen udělali chybu při evidenci členů. Stranická kontrolní komise připravuje podle Primy podobnou kontrolu i v hradecké ČSSD. O zrušení brněnské organizace strana neuvažuje, spekuluje se ale o tom, jestli ČSSD neodejde v Brně z volebního souboje, informovala televize.
</TEXT>
</DOC>
<DOC>
<DOCID>LN-20021016020</DOCID>
<DOCNO>LN-20021016020</DOCNO>
<DATE>10/16/02</DATE>
<TITLE>
Ministr Stanislav Gross odstoupí z funkce, když policie při summitu NATO selže
</TITLE>
<TEXT>
Tvrdě zakročit proti demonstrujícím rebelům, případně je vypudit slzným plynem, chce policie při listopadovém summitu NATO v Praze.
PRAHA - Na daleko razantnější postup proti antiglobalistům, než tomu bylo v případě zasedání Mezinárodního měnového fondu a Světové banky v roce 2000, je připravena policie při očekávaných pouličních nepokojích proti NATO. "Rozhodně budeme postupovat daleko aktivněji než před dvěma roky," řekl policejní prezident Jiří Kolář. "Tehdy jsme pouze pasivně drželi své pozice. Nyní budou policisté připraveni některé zóny zamořit slzným plynem." Za zdárný průběh summitu se včera "zaručil" ministr vnitra Stanislav Gross. Nabídl svou funkci v případě, že policie během akcí selže a situaci nezvládne. Stejně by měli postupovat i jeho podřízení a ti, kteří za pořádání summitu zodpovídají. "Pokud bezpečnostní opatření jako celek selže, nikoli že selže jeden policista nebo část systému, pak vyvodím osobní zodpovědnost. Pokud by došlo k událostem, které jsou na podmínky ČR něčím zcela nepředstavitelným, v tu chvíli rezignuji na funkci ministra vnitra," prohlásil Gross.
</TEXT>
<HEADING>
Dvacet služeben pro rebely
</HEADING>
<TEXT>
Do výbavy pro těžkooděnce hodlá policie investovat asi 33 milionů korun. "Před dvěma lety při jednání měnového fondu nám chyběla výstroj pro těžkooděnce. Chrániče, štíty a další věci jsou nezbytné pro boj muže proti muži," řekl Kolář. Policie nakoupí na 3500 těchto obleků. Omezen také má být počet lidí, kteří chtějí přijet do ČR. Vrácen bude na hranicích každý, kdo je v mezinárodní evidenci registrován jako nežádoucí osoba. Omezí se i provoz na mezinárodním letišti v Ruzyni. Ministra dopravy vláda zplnomocnila k tomu, aby v době summitu mohl v určitých lokalitách zcela nebo částečně zakázat lety civilních letadel. Pro zatčené rebely bude policie mít připraveno dvacet služeben. Nebude se tak opakovat situace ze zasedání MMF, kdy policisté zadržené demonstranty chaoticky rozváželi po celé Praze. Konkrétní opatření v okolí místa konání summitu, Kongresového centra, policie zatím tají. "V blízkosti centra se omezí chod obchodů, firem i života obyčejných lidí," uvedl zástupce ředitele pražské policie Vladislav Husák. "Provoz bude značně omezen. Lidé by do města raději vůbec neměli zajíždět," varoval Husák. Větší starosti mu ale dělá to, co se bude dít v ulicích. "Zóna však nemůže být překonána." Kolář nedokázal odhadnout, jací demonstranti přijedou. "Půjde o levicově orientované antiglobalisty, 80 procent ze zahraničí jich není militantních, 20 procent ale ano," řekl Kolář s tím, že kromě pouličních nepokojů hrozí riziko případného teroristického útoku. Ministerstvo vnitra zatím takové poznatky nemá. Na summit bude nasazeno 12 tisíc policistů, plně vycvičeno a připraveno řešit hromadné akce jich je 3100. Pořádek ve městě bude mít na starosti 5300 pražských policistů a 3800 kolegů z okolních krajů. Nasazeno bude i 2200 vojáků.
Do výbavy pro těžkooděnce hodlá policie investovat asi 33 milionů korun. "Před dvěma lety při jednání měnového fondu nám chyběla výstroj pro těžkooděnce. Chrániče, štíty a další věci jsou nezbytné pro boj muže proti muži," řekl Kolář. Policie nakoupí na 3500 těchto obleků. Omezen také má být počet lidí, kteří chtějí přijet do ČR. Vrácen bude na hranicích každý, kdo je v mezinárodní evidenci registrován jako nežádoucí osoba. Omezí se i provoz na mezinárodním letišti v Ruzyni. Ministra dopravy vláda zplnomocnila k tomu, aby v době summitu mohl v určitých lokalitách zcela nebo částečně zakázat lety civilních letadel. Pro zatčené rebely bude policie mít připraveno dvacet služeben. Nebude se tak opakovat situace ze zasedání MMF, kdy policisté zadržené demonstranty chaoticky rozváželi po celé Praze. Konkrétní opatření v okolí místa konání summitu, Kongresového centra, policie zatím tají. "V blízkosti centra se omezí chod obchodů, firem i života obyčejných lidí," uvedl zástupce ředitele pražské policie Vladislav Husák. "Provoz bude značně omezen. Lidé by do města raději vůbec neměli zajíždět," varoval Husák. Větší starosti mu ale dělá to, co se bude dít v ulicích. "Zóna však nemůže být překonána." Kolář nedokázal odhadnout, jací demonstranti přijedou. "Půjde o levicově orientované antiglobalisty, 80 procent ze zahraničí jich není militantních, 20 procent ale ano," řekl Kolář s tím, že kromě pouličních nepokojů hrozí riziko případného teroristického útoku. Ministerstvo vnitra zatím takové poznatky nemá. Na summit bude nasazeno 12 tisíc policistů, plně vycvičeno a připraveno řešit hromadné akce jich je 3100. Pořádek ve městě bude mít na starosti 5300 pražských policistů a 3800 kolegů z okolních krajů. Nasazeno bude i 2200 vojáků.
</TEXT>
</DOC>
<DOC>
<DOCID>LN-20021016021</DOCID>
<DOCNO>LN-20021016021</DOCNO>
<DATE>10/16/02</DATE>
<TEXT>
Na speciální telefonní linky 236 003 350-65 či na bezplatnou linku 800 879 800 se mohou obracet všichni, kteří se potřebují dozvědět, jak schůzka světových politiků ovlivní dění v metropoli. Jejich dotazy jim zodpoví pracovníci pražského magistrátu a zástupci některých městských částí. Magistrát také chystá mapky s informacemi o nejdůležitějších dopravních uzavírkách. Ministerstvo zahraničí zřídilo informační středisko, které má zvyšovat povědomí veřejnosti o NATO a popularizovat rozšíření aliance. Lidé mohou dotazy klást přes internet i telefonicky. Dotazy lze posílat i e-mailem na info@nato.cz. Centrum v Rytířské ulici v Praze 1 je možné navštívit i osobně.
</TEXT>
</DOC>
<DOC>
<DOCID>LN-20021016022</DOCID>
<DOCNO>LN-20021016022</DOCNO>
<DATE>10/16/02</DATE>
<TITLE>
Více než 1300 kilometrů za 12 dní mají v nohou nevidomí bulharští cyklisté. Ze Sofie do Prahy přijeli, aby vyjádřili podporu rozšíření NATO.
</TITLE>
<GEOGRAPHY>PRAHA</GEOGRAPHY>
<TEXT>
Poněkud netradiční skupina cyklistů dorazila v pondělí do Prahy. Metropole byla cílovým městem dvou nevidomých mužů s doprovodem, kteří se na kolech vydali napříč Evropou, aby tak podpořili summit NATO. Na něm se má v listopadu jednat i o jeho rozšíření a Bulharsko je jedním z vážných kandidátů. Otcem myšlenky je vydavatel knih Todor Antonov ze Sofie, který je od sedmi let nevidomý. Nápad se zalíbil i básníku Vladislavu Kacarskému, který pracuje ve svazu nevidomých. Spolu se čtyřmi dalšími cyklisty se na tandemech vydali 15. září na cestu. "Všichni v Bulharsku s napětím očekávají, jak dopadne jednání v Praze. Chtěli jsme ukázat, že my obyčejní Bulhaři jsme svobodní a chceme být členy aliance. Byla to možnost, jak to medializovat a předat naše poselství světu," řekl jeden ze členů výpravy Stanislav Simeonov, učitel literatury. Během své více než 1300 kilometrů dlouhé cesty projeli několik evropských metropolí. "Vyjeli jsme ze Sofie, přes Bělehrad do Budapešti a dále jsme pokračovali přes Bratislavu a Vídeň do Prahy. "V Srbsku nám radili, abychom NATO nepropagovali, ale nakonec tam lidé byli přátelští a dokonce nás požádali, abychom se za ně také v Praze přimluvili," popsal dojmy ze Srbska Simeonov. Nejhorší úsek cesty cyklisty čekal v Česku. "Chtěli jsme se vyhnout velkým silnicím, ale nevěděli jsme, jak hornatý terén nás čeká na Jindřichohradecku," řekl lékař expedice Ivan Sakelariev z města Šumen. Dodal ale, že se jim v České republice velmi líbí. "Viděli jsme tu krásné vesnice. Kdybych byl Čech, žil bych jen tady," řekl Sakelariev. Datum příjezdu do Prahy podle něj nebylo náhodné, 15. září je totiž Mezinárodním dnem nevidomých. V Praze se sportovci setkají se svými kolegy z Českého svazu nevidomých sportovců, se členy Českého svazu cyklistiky a se svými krajany. Na cestu zpět se vydají zítra, ale autobusem. "Už toho máme opravdu dost," řekl Simeonov. O svých zážitcích z třináctidenního putování hodlají cyklisté vydat knihu, která by měla vyjít ještě před začátkem listopadového summitu.
PRAHA - Poněkud netradiční skupina cyklistů dorazila v pondělí do Prahy. Metropole byla cílovým městem dvou nevidomých mužů s doprovodem, kteří se na kolech vydali napříč Evropou, aby tak podpořili summit NATO. Na něm se má v listopadu jednat i o jeho rozšíření a Bulharsko je jedním z vážných kandidátů. Otcem myšlenky je vydavatel knih Todor Antonov ze Sofie, který je od sedmi let nevidomý. Nápad se zalíbil i básníku Vladislavu Kacarskému, který pracuje ve svazu nevidomých. Spolu se čtyřmi dalšími cyklisty se na tandemech vydali 15. září na cestu. "Všichni v Bulharsku s napětím očekávají, jak dopadne jednání v Praze. Chtěli jsme ukázat, že my obyčejní Bulhaři jsme svobodní a chceme být členy aliance. Byla to možnost, jak to medializovat a předat naše poselství světu," řekl jeden ze členů výpravy Stanislav Simeonov, učitel literatury. Během své více než 1300 kilometrů dlouhé cesty projeli několik evropských metropolí. "Vyjeli jsme ze Sofie, přes Bělehrad do Budapešti a dále jsme pokračovali přes Bratislavu a Vídeň do Prahy. "V Srbsku nám radili, abychom NATO nepropagovali, ale nakonec tam lidé byli přátelští a dokonce nás požádali, abychom se za ně také v Praze přimluvili," popsal dojmy ze Srbska Simeonov. Nejhorší úsek cesty cyklisty čekal v Česku. "Chtěli jsme se vyhnout velkým silnicím, ale nevěděli jsme, jak hornatý terén nás čeká na Jindřichohradecku," řekl lékař expedice Ivan Sakelariev z města Šumen. Dodal ale, že se jim v České republice velmi líbí. "Viděli jsme tu krásné vesnice. Kdybych byl Čech, žil bych jen tady," řekl Sakelariev. Datum příjezdu do Prahy podle něj nebylo náhodné, 15. září je totiž Mezinárodním dnem nevidomých. V Praze se sportovci setkají se svými kolegy z Českého svazu nevidomých sportovců, se členy Českého svazu cyklistiky a se svými krajany. Na cestu zpět se vydají zítra, ale autobusem. "Už toho máme opravdu dost," řekl Simeonov. O svých zážitcích z třináctidenního putování hodlají cyklisté vydat knihu, která by měla vyjít ještě před začátkem listopadového summitu.
</TEXT>
</DOC>
<DOC>
<DOCID>LN-20021016023</DOCID>
<DOCNO>LN-20021016023</DOCNO>
<DATE>10/16/02</DATE>
<GEOGRAPHY>PRAHA</GEOGRAPHY>
<TEXT>
Do uzavřených ulic centra Prahy mohou od včerejška jezdit řidiči v noci bez zvláštního povolení. Pražští radní rozhodli, že tyto komunikace budou volně průjezdné vždy od 22 do 6 hodin. Přes den se tam dostanou jen motoristé, kteří mají katru "D". Magistrát systém vydávání povolení změní. Lidé budou od poloviny listopadu potřebovat jiná. "Jde nám o to, aby těchto výjimek bylo co nejméně a aby byly o to lépe kontrolovatelné," uvedl včera náměstek primátora Martin Hejl. Nynější karty "D", vydávané magistrátem po srpnové povodni, přestanou platit 15. listopadu. Od 21. října začne úřad vydávat nová povolení "P" ke vjezdu, která budou platit od 4. listopadu. Do uzavřených ulic budou moci od poloviny listopadu jezdit bez nového povolení vozy hromadné dopravy, automobily s právem přednosti v jízdě a registrovaní taxikáři. Místní obyvatelé se do nich dostanou na parkovací karty.
</TEXT>
</DOC>
<DOC>
<DOCID>LN-20021016024</DOCID>
<DOCNO>LN-20021016024</DOCNO>
<DATE>10/16/02</DATE>
<GEOGRAPHY>PRAHA</GEOGRAPHY>
<TEXT>
Město Praha požádá stát o dotace od ministerstva pro místní rozvoj na výstavbu zhruba 2600 bytů pro lidi postižené povodní. Ministerstvo může poskytnout na jeden byt 600 tisíc korun. "Není jistota, že uspějeme ve všech těchto žádostech. Chtěli bychom uspět nejméně z poloviny," řekl včera radní Zdeněk Kovářík. Výstavba bytů začne v příštím roce. Hlavní město zatím nemá konečný údaj o počtu bytů, které voda zničila, podle odhadů je jich kolem 3500. Město přijalo i pravidla pronájmu náhradních bytů v soukromých domech pro povodní postižené lidi, pokud by už neměli obecní. Vlastníci by mohli získat za pronájem bytu nejvýše dvojnásobek regulovaného nájemného. Rozdíl mezi regulovaným nájmem placeným obyvateli bytu a nájemným, které by platilo město majiteli, by nesměl přesáhnout 3500 korun měsíčně.
</TEXT>
</DOC>
<DOC>
<DOCID>LN-20021016025</DOCID>
<DOCNO>LN-20021016025</DOCNO>
<DATE>10/16/02</DATE>
<GEOGRAPHY>PRAHA</GEOGRAPHY>
<TEXT>
Komunistickým kandidátem na pražského primátora bude předseda klubu zastupitelů KSČM na radnici František Hoffman. Pražští komunisté původně prohlašovali, že s výběrem kandidáta na primátorské křeslo vyčkají až na výsledek voleb. "Myslíme si, že je potřeba teď vstoupit plně do hry, aby nebyly nějaké pochybnosti, že se necítíme v hlavním městě tak, že bychom zde neměli dosáhnout dobrého volebního úspěchu," zdůvodnil včera Hoffman rozhodnutí strany. Většina politických stran své lídry už určila. Za sociální demokracii se o primátorské místo uchází náměstek primátora Jiří Paroubek a za ODS starosta Prahy 6 Pavel Bém. Lidovci kandidují zastupitele Mariána Hoška a unionisté zastupitele Michaela Hvížďalu.
</TEXT>
</DOC>
<DOC>
<DOCID>LN-20021016026</DOCID>
<DOCNO>LN-20021016026</DOCNO>
<DATE>10/16/02</DATE>
<GEOGRAPHY>PRAHA</GEOGRAPHY>
<TEXT>
Za pokus o vraždu osmapadesátiletého taxikáře půjde dvacetiletý Vítězslav Polák definitivně na sedm let do vězení. Rozhodl o tom včera pražský vrchní soud. V odvolacím řízení potvrdil červnový rozsudek pražského městského soudu. "Odvolání obžalovaného bylo jako nedůvodné zamítnuto," řekl mluvčí vrchního soudu Jan Fořt. Proti verdiktu se již nelze odvolat, možné je pouze dovolání k Nejvyššímu soudu. Případ se stal letos v dubnu. Mladík na taxikáře Jiřího Hunala zaútočil kuchyňským nožem poté, co ho požádal o zaplacení jízdného. Hunal ale ruku s nožem, který mířil na jeho hrdlo, zadržel. Pak si Polák nechal vzít nůž z ruky a ve vozidle dobrovolně počkal na příjezd policie.
</TEXT>
</DOC>
<DOC>
<DOCID>LN-20021016027</DOCID>
<DOCNO>LN-20021016027</DOCNO>
<DATE>10/16/02</DATE>
<GEOGRAPHY>PRAHA</GEOGRAPHY>
<TEXT>
Pražští sociální demokraté jsou skeptičtí k návrhu KSČM, podle něhož by po volbách měly být strany poměrně zastoupeny v orgánech města, tedy i v radě. Předsedkyně pražské ČSSD Petra Buzková včera řekla, že dává přednost vzniku koalice v zastupitelstvu, která pak městskou radu sestaví. "Nevím o městě, kde to takto funguje," poznamenala k návrhu KSČM. Prioritou ČSSD je bezpečnost, výstavba bytů a doprava. "V programu vycházíme z toho, co lidé chtějí. Je sestaven z výsledků sociologických průzkumů," uvedl primátorův náměstek Jiří Paroubek. Prvořadým úkolem je obnova města po srpnové záplavě.
</TEXT>
</DOC>
<DOC>
<DOCID>LN-20021016028</DOCID>
<DOCNO>LN-20021016028</DOCNO>
<DATE>10/16/02</DATE>
<TITLE>
Herec byl jedním ze svědků, kteří svědčili v kauze zkrachovalé České lotynky
</TITLE>
<TEXT>
Až koncem listopadu padne závěrečný rozsudek v případu Lotynky. Na závěr včerejšího jednání to řekla předsedkyně senátu Hana Hrnčířová.
PRAHA - Své svědectví ke kauze zkrachovalé loterie Česká lotynka včera přišel Městskému soudu v Praze sdělit herec Jiří Bartoška. Ten totiž působil ve společnosti KJD, která loterii - dotovanou ministerstvem kultury - v letech 1993 a 1994 provozovala. Soudkyně Hana Hrnčířová řekla, že v následujícím stání - koncem listopadu - již padne rozsudek. Kvůli škodě téměř 300 milionů korun, která se platila ze státního rozpočtu, je obžalován tehdejší ministr kultury Jindřich Kabát. Podle státní zástupkyně Petra Pavlánová, před soudem by mělo stát více obžalovaných. "Mělo být zahájeno trestní stíhání i u dalších lidí. Jejich případná trestná činnost by ale dnes již byla promlčena," řekla s tím, že věc dostala nedávno, a proto stíhání neiniciovala. Přesvědčení žalobkyně vyplývá z toho, že za škodou, která nepodařeným projektem státu vznikla, zjevně stojí neprofesionalita a úřednický šlendrián ministerských úředníků. Fakt, že projekt zkrachoval, není ještě trestným činem. Trestněprávní pochybení ale spočívá v tom, že ministerstvo dotovalo lotynku z úvěru u Komerční banky, za který poskytla jako zástavu dvě státem chráněné památky - pražské domy U Hybernů a U Černé Matky boží. Ty navíc nebyly majetkem ministerstva. K tomu se včera přiznal tehdejší ředitel ekonomického odboru resortu Pavel Vlášek. Jeho výpověď se skládala především z krčení ramen a ze slov "nevím, nepamatuju se" apod. Teprve když mu soudkyně Hrnčířová předložila doporučení k podpisu smluv, které vypracoval jeho odbor a on podepsal, vzpomněl si: "Ve smlouvách je vlastně napsáno stanovisko pana náměstka Kratochvíla, který mi řekl, abych to tak zpracoval." Udivená soudkyně se zeptala, zda tím chce skutečně říci, že jeho práce spočívala v tom, že sepsal, co mu řekli, pak se pod to podepsal a víc se o věc nezajímal. "Zjednodušeně by se to tak dalo říci," řekl. Ladislav Kratochvíl byl původně také stíhán, ale obvinění bylo zrušeno jako nekonkrétní. Vypracování nového obvinění by pak přišlo až po promlčecí lhůtě, která v tomto případě uplynula v roce 1998.
</TEXT>
</DOC>
<DOC>
<DOCID>LN-20021016029</DOCID>
<DOCNO>LN-20021016029</DOCNO>
<DATE>10/16/02</DATE>
<TEXT>
Při hromadné dopravní nehodě na 134. kilometru dálnice D 1 ve směru na Prahu se včera srazily čtyři desítky vozidel. Záchranáři odvezli tři těžce zraněné lidi a na místě ošetřili několik lehčích zranění. První vozidla se srazila krátce po osmé hodině ráno, kdy nad dálnicí byla hustá mlha s viditelností kolem 50 metrů. Na dálnici se vytvořila několikakilometrová kolona. Policisté dopravu odklonili u Velkého Meziříčí. Dálnice byla znovu průjezdná po dvanácté hodině. V jihlavské nemocnici byli ošetřeni tři lidé s podezřením na otřes mozku, se štíplou lýtkovou kostí a řeznými ranami na noze a v obličeji.
</TEXT>
</DOC>
<DOC>
<DOCID>LN-20021016030</DOCID>
<DOCNO>LN-20021016030</DOCNO>
<DATE>10/16/02</DATE>
<TEXT>
ČESKÉ BUDĚJOVICE - Hladiny jihočeských řek, které zvedly víkendové deště, nadále klesají. Lužnice se přesto v Klenovicích na Táborsku drží nad hranicí druhého stupně povodňové aktivity. Zvýšený průtok je i na Malši v Římově a v Roudném, na Nežárce v Lásenici a na Blanici v Heřmani. Hladina Lužnice by podle meteorologů mohla sestoupit na první stupeň dnes.
</TEXT>
</DOC>
<DOC>
<DOCID>LN-20021016031</DOCID>
<DOCNO>LN-20021016031</DOCNO>
<DATE>10/16/02</DATE>
<TITLE>
Na dvou frontách lze vést boj proti teroru. Řekl to britský premiér Tony Blair, podle něhož lze bojovat zároveň proti Iráku i proti Al Kajdě.
</TITLE>
<GEOGRAPHY>JAKARTA</GEOGRAPHY>
<TEXT>
Indonéská policie včera zahájila v souvislosti se sobotními výbuchy na ostrově Bali výslech dvou Indonésanů. Pumové atentáty si zde vyžádaly přes 180 obětí, z nichž většina byli Australané. "Odmítají vypovídat nebo dávají rozporuplné odpovědi a naše podezření vzrostlo," řekl o zadržených policejní mluvčí generál Saleh Saaf. Australský premiér John Howard včera prohlásil, že přibývá důkazů o tom, že se na útoku podílela teroristická síť Al Kajda a indonéská islamistická organizace Džamá Islamíja, která má mít na Al Kajdu napojení. "Podnikneme kroky, aby byla Džamá Islamíja co nejdříve u OSN připsána na seznam teroristických organizací," řekl Howard. Indonéský islámský duchovní a vůdce organizace Abu Bakar Bashir však v pondělí účast na útocích popřel. Jakarta v pondělí poprvé připustila možnost, že Al Kajda operuje na jejím území. "Jsme si jisti tím, že Al Kajda zde je," řekl ministr obrany Mathori Abdul Jalil. Britský premiér Tony Blair včera na zasedání dolní sněmovny britského parlamentu řekl, že boj proti globálnímu terorismu může být veden zároveň na dvou frontách. Mezinárodní společenství podle něj může čelit hrozbě, kterou představuje jak Irák, tak Al Kajda. Podle informací šéfa indonéských zpravodajských služeb generála Hendroprioyona byla při atentátu použita mimo jiné silná plastická výbušnina C4, vyráběná v USA.
Potvrzené oběti útoku na Bali
Austrálie: 20 mrtvých, 130 zraněných, 160 pohřešovaných
Británie: 18 mrtvých, 15 pohřešovaných
Indonésie: 13 mrtvých
Francie: 5 mrtvých, 5 zraněných
Singapur: 5 mrtvých
USA: 2 mrtví, 3 zranění Švédsko: 2 mrtví
Německo, Nizozemsko, Švýcarsko, Nový Zéland, Ekvádor, Jižní Korea: po 1 mrtvém
Pramen: CNN
</TEXT>
</DOC>
<DOC>
<DOCID>LN-20021016032</DOCID>
<DOCNO>LN-20021016032</DOCNO>
<DATE>10/16/02</DATE>
<GEOGRAPHY>DUBAJ</GEOGRAPHY>
<TEXT>
Teroristická síť Al Kajda v prohlášení zveřejněném včera agenturou AP uvedla, že mohla být za útokem na francouzský tanker Limburg. Odmítla to ale potvrdit s tím, že nechce novými informace-mi napomáhat vyšetřovatelům. "Pro Američany a jejich spojence je stejně špatné, provedla-li útok Al Kajda nebo jiná skupina islámských bojovníků," uvádí se v prohlášení datovaném 13. říjnem a podepsaném "politickým vedením" Al Kajdy.
</TEXT>
</DOC>
<DOC>
<DOCID>LN-20021016033</DOCID>
<DOCNO>LN-20021016033</DOCNO>
<DATE>10/16/02</DATE>
<GEOGRAPHY>HELSINKY</GEOGRAPHY>
<TEXT>
Finská policie včera zatkla 17letého mladíka podezřelého z toho, že "poskytl informace o výrobě bomb" pachateli pátečního atentátu v obchodním středisku na předměstí Helsink. Zahynulo při něm sedm lidí a další stovka jich byla zraněna. Mezi oběťmi byl i pachatel, 19letý student chemie Petri Gerdt. Policie zadržela ještě další tři Finy, kteří se s Gerdtem setkávali na internetu v diskusní skupině zvané "pumové fórum". Vyšetřovatelé nicméně soudí, že Gerdt jednal sám a z vlastního popudu.
</TEXT>
</DOC>
<DOC>
<DOCID>LN-20021016034</DOCID>
<DOCNO>LN-20021016034</DOCNO>
<DATE>10/16/02</DATE>
<GEOGRAPHY>ŘÍM</GEOGRAPHY>
<TEXT>
Noční hlídač ze severovýchodní Itálie včera zastřelil sedm osob, a to členy své rodiny a sousedy, a posléze spáchal sebevraždu. Tragédie se stala ve městě Chieri, asi 20 kilometrů jihovýchodně od Turína. Na sousedy zaútočil muž kvůli tomu, že se snažili zasáhnout do rodinné pře. V pondělí ve střední Itálii zastřelil 58letý muž manželku a dceru, zranil jejího přítele a sám se zabil.
</TEXT>
</DOC>
<DOC>
<DOCID>LN-20021016035</DOCID>
<DOCNO>LN-20021016035</DOCNO>
<DATE>10/16/02</DATE>
<TITLE>
Současný prezident je jediným kandidátem na úřad a očekává se, že bude potvrzen velkou většinou
</TITLE>
<TEXT>
Vlastní krví označovali někteří Iráčané na hlasovacích lístcích "ano", které znamená, že Saddám Husajn má zůstat ve funkci dalších sedm let.
BAGDÁD - Iráčané včera v referendu rozhodovali o tom, zda prezident Saddám Husajn zůstane v úřadu dalších sedm let. Vzhledem k tomu, že je jediným kandidátem, nejsou pochybnosti o tom, že jednoznačně zvítězí. V minulém referendu v roce 1995 získal Husajn 99,96 procenta hlasů. Iráčtí představitelé říkají, že tentokrát by to mohlo být ještě lepší. Zejména novináři, kteří se zúčastnili minulého referenda, ale vyslovovali velké pochybnosti o regulérnosti hlasování. Podle odborníků tomu letos nebude jinak. Úřady a bezpečnostní složky voliče přesvědčují, aby co nejmasověji vyjádřili podporu Saddámu Husajnovi. Označování "ano" či "ne" neprobíhá za plentou, ale masově pod dozorem státních úředníků. Iráčané, kteří přišli do volebních místností, přísahali Saddámu Husajnovi věrnost a vyjadřovali odhodlání položit za něj život. Někteří se na důkaz svých slov píchli špendlíkem do prstu a "ano" na hlasovacích lístcích označili vlastní krví. "Dám vše za našeho velkého vůdce," řekl jeden z voličů, který vyjádřil podporu prezidentovi vlastní krví. "Toto je Irák a toto jsou obyvatelé Iráku," řekl ve volební místnosti místopředseda Rady revolučního vedení Izzat Ibráhím. "Jak může Amerika bojovat s těmito skvělými lidmi. Co všechno Amerika ztratí a proč?" Podle něj byli Američané svedeni na scestí administrativou prezidenta George W. Bushe a jejími ďábelskými plány.
</TEXT>
<HEADING>
Hlas proti USA a Británii
</HEADING>
<TEXT>
Vysoká podpora Saddámu Husajnovi je brána jako podpora odporu vůči Spojeným státům. Ty požadují, aby se Saddám Husajn pod mezinárodním dohledem vzdal zbraní hromadného ničení. Pokud tak neučiní, měl by být podle Washingtonu odstraněn z funkce. "Nehlasuji pro Saddáma, protože jeho jsem si zvolil už dávno, hlasuji proti USA a Británii," řekl Alí Ahmad Abdal Munajm. Téměř nikdo nemá pochybnosti o tom, jak referendum dopadne. Na dva tisíce volebních místností se otevřelo ráno v 8.00 místního času a uzavřelo se o dvanáct hodin později. Lidé, kteří odvolili, tančili v ulicích a na několika místech zabili kvůli oslavám ovce. Velká slavnost se odehrávala i v rodišti Saddáma Husajna Tikrítí, 180 kilometrů od Bagdádu. V ulicích tančili vojáci, zdvihali do vzduchu dva prsty na znamení vítězství, na prsou drželi plakáty Saddáma a přísahali prezidentovi věrnost. V Bagdádu byly uzavřeny úřady, školy a řada obchodů, aby mohlo jít volit co nejvíce lidí. Hlas Saddámu Husajnovi by mohlo dát až 12 milionů lidí. Sám irácký vůdce, který vládne zemi od roku 1979, se na veřejnosti neobjevil. Ostatně nechává se vidět jenom zřídkakdy.
Vysoká podpora Saddámu Husajnovi je brána jako podpora odporu vůči Spojeným státům. Ty požadují, aby se Saddám Husajn pod mezinárodním dohledem vzdal zbraní hromadného ničení. Pokud tak neučiní, měl by být podle Washingtonu odstraněn z funkce. "Nehlasuji pro Saddáma, protože jeho jsem si zvolil už dávno, hlasuji proti USA a Británii," řekl Alí Ahmad Abdal Munajm. Téměř nikdo nemá pochybnosti o tom, jak referendum dopadne. Na dva tisíce volebních místností se otevřelo ráno v 8.00 místního času a uzavřelo se o dvanáct hodin později. Lidé, kteří odvolili, tančili v ulicích a na několika místech zabili kvůli oslavám ovce. Velká slavnost se odehrávala i v rodišti Saddáma Husajna Tikrítí, 180 kilometrů od Bagdádu. V ulicích tančili vojáci, zdvihali do vzduchu dva prsty na znamení vítězství, na prsou drželi plakáty Saddáma a přísahali prezidentovi věrnost. V Bagdádu byly uzavřeny úřady, školy a řada obchodů, aby mohlo jít volit co nejvíce lidí. Hlas Saddámu Husajnovi by mohlo dát až 12 milionů lidí. Sám irácký vůdce, který vládne zemi od roku 1979, se na veřejnosti neobjevil. Ostatně nechává se vidět jenom zřídkakdy.
</TEXT>
</DOC>
<DOC>
<DOCID>LN-20021016036</DOCID>
<DOCNO>LN-20021016036</DOCNO>
<DATE>10/16/02</DATE>
<TITLE>
Nebývalá krize čeká EU, pokud Irové odmítnou smlouvu z Nice. V Dublinu to včera řekl dánský premiér Anders Fogh Rasmussen.
</TITLE>
<GEOGRAPHY>LONDÝN</GEOGRAPHY>
<TEXT>
ČR jako taková sice není významným argumentem v diskusi před sobotním irským referendem o smlouvě z Nice, hovoří se však o kandidátských zemích jako celku. A o rozšíření EU, které by se nepřijetím smlouvy zkomplikovalo. Vstup nových zemí se tak stal argumentem zastánců smlouvy pro to, aby Irové ratifikaci schválili. Hovoří se i o dopadech rozšíření na Irsko. Jedni straší levným zemědělstvím z Východu, druzí kontrují obchodem. S Východem. Předseda podnikatelského Institutu ředitelů John Smith tvrdí, že podíl exportu Irska do kandidátských zemí je jen 4 procenta. Po rozšíření unie se mu otevře obrovský prostor. Odpůrci Nice se chytili zpráv, podle nichž český vyjednávač Pavel Telička řekl, že unie má alternativní plán rozšíření v případě neúspěchu referenda. "Bylo to zkreslené a nepochopené," uvedla mluvčí ambasády ČR v Irsku Petra Mašínová. Tento týden však tento výrok použila Linda McEnvoyová, mluvčí skupiny "Rovni v Evropě", která je proti Nice. Irové však patrně věnují více pozornosti proroctvím o davech přistěhovalců z Východu. Irové pamatují, jak jejich předci utíkali před chudobou do emigrace. V Irsku navíc již nyní pracují lidé z Východu na kvalifikovaných postech. Je také patrné, že Irové nechtějí být považováni za brzdu rozšíření. Ať už si myslí cokoli, i odpůrci smlouvy tazateli z ČR skoro vždy zdůrazní, že jsou proti Nice, ale ne proti rozšíření. Strana Zelených, která je jedním z odpůrců, prý navrhne parlamentní rezoluci, podle níž je Irsko pevně pro rozšíření. Přesvědčit Iry o tom, jak je důležité jejich "ano", se včera pokusil dánský premiér Anders Fogh Rasmussen, jehož země nyní unii předsedá. Podle něj by odmítnutí smlouvy z Nice přineslo "nebývalou krizi" v EU a znamenalo by zastavení procesu rozšíření. "Evropa se nachází na dějinné křižovatce. Máme historickou šanci opět sjednotit Evropu, která byla tak dlouho rozdělená... Věřím, že irský národ chápe důležitost hlasování, které se uskuteční v sobotu," prohlásil Rasmussen.
LONDÝN - ČR jako taková sice není významným argumentem v diskusi před sobotním irským referendem o smlouvě z Nice, hovoří se však o kandidátských zemích jako celku. A o rozšíření EU, které by se nepřijetím smlouvy zkomplikovalo. Vstup nových zemí se tak stal argumentem zastánců smlouvy pro to, aby Irové ratifikaci schválili. Hovoří se i o dopadech rozšíření na Irsko. Jedni straší levným zemědělstvím z Východu, druzí kontrují obchodem. S Východem. Předseda podnikatelského Institutu ředitelů John Smith tvrdí, že podíl exportu Irska do kandidátských zemí je jen 4 procenta. Po rozšíření unie se mu otevře obrovský prostor. Odpůrci Nice se chytili zpráv, podle nichž český vyjednávač Pavel Telička řekl, že unie má alternativní plán rozšíření v případě neúspěchu referenda. "Bylo to zkreslené a nepochopené," uvedla mluvčí ambasády ČR v Irsku Petra Mašínová. Tento týden však tento výrok použila Linda McEnvoyová, mluvčí skupiny "Rovni v Evropě", která je proti Nice. Irové však patrně věnují více pozornosti proroctvím o davech přistěhovalců z Východu. Irové pamatují, jak jejich předci utíkali před chudobou do emigrace. V Irsku navíc již nyní pracují lidé z Východu na kvalifikovaných postech. Je také patrné, že Irové nechtějí být považováni za brzdu rozšíření. Ať už si myslí cokoli, i odpůrci smlouvy tazateli z ČR skoro vždy zdůrazní, že jsou proti Nice, ale ne proti rozšíření. Strana Zelených, která je jedním z odpůrců, prý navrhne parlamentní rezoluci, podle níž je Irsko pevně pro rozšíření. Přesvědčit Iry o tom, jak je důležité jejich "ano", se včera pokusil dánský premiér Anders Fogh Rasmussen, jehož země nyní unii předsedá. Podle něj by odmítnutí smlouvy z Nice přineslo "nebývalou krizi" v EU a znamenalo by zastavení procesu rozšíření. "Evropa se nachází na dějinné křižovatce. Máme historickou šanci opět sjednotit Evropu, která byla tak dlouho rozdělená... Věřím, že irský národ chápe důležitost hlasování, které se uskuteční v sobotu," prohlásil Rasmussen.
</TEXT>
</DOC>
<DOC>
<DOCID>LN-20021016037</DOCID>
<DOCNO>LN-20021016037</DOCNO>
<DATE>10/16/02</DATE>
<GEOGRAPHY>BRATISLAVA</GEOGRAPHY>
<TEXT>
Slovenský prezident Rudolf Schuster včera v souladu s ústavou přijal demisi vlády Mikuláše Dzurindy a vzápětí ho znovu jmenoval premiérem. Pravicový kabinet, složený ze zástupců Slovenské demokratické a křesťanské unie (SDKU), Strany maďarské koalice (SMK), Křesťanskodemokratického hnutí (KDH) a Aliance nového občana (ANO) Schuster jmenuje dnes na bratislavském hradě. Za výhodu nové koalice označil prezident programovou blízkost čtyř pravicových stran, které ji vytvořily. Prioritami nového kabinetu je integrace země do NATO a Evropské unie, dokončení hospodářských a politických reforem a zeštíhlení státní byrokracie.
</TEXT>
</DOC>
<DOC>
<DOCID>LN-20021016038</DOCID>
<DOCNO>LN-20021016038</DOCNO>
<DATE>10/16/02</DATE>
<GEOGRAPHY>RIJÁD</GEOGRAPHY>
<TEXT>
Příslušníci speciálních sil Saúdské Arábie včera zmařili pokus osamělého ozbrojence o únos jednoho z letadel Saúdskoarabských aerolinií. K pokusu o únos stroje s 204 osobami na palubě, při němž nebyl nikdo zraněn, došlo během letu ze Súdánu. "Pasažér ozbrojený pistolí se pokusil unést letadlo, ale příslušníci speciálních sil přítomní na palubě ho s pomocí posádky okamžitě odzbrojili a zadrželi," informovala letecká společnost v prohlášení zveřejněném oficiální Saúdskoarabskou tiskovou agenturou (SPA). Letoun podle prohlášení bezpečně přistál na chartúmském mezinárodním letišti. Zadrženého vyslýchaly súdánské úřady.
</TEXT>
</DOC>
<DOC>
<DOCID>LN-20021016039</DOCID>
<DOCNO>LN-20021016039</DOCNO>
<DATE>10/16/02</DATE>
<GEOGRAPHY>WASHINGTON</GEOGRAPHY>
<TEXT>
Hlavní ekonomický poradce Bílého domu Lawrence Lindsey včera prohlásil, že náklady na případnou válku proti Iráku by se podle jeho odhadu pohybovaly mezi stem a dvěma sty miliardami dolarů. Potvrdil tak své zářijové výroky o tom, že "nejvyšší cena", kterou by USA mohly zaplatit za zásah proti Iráku, by se pohybovala mezi jedním až dvěma procenty hrubého národního produktu USA, tedy právě mezi stem a dvěma sty miliardami dolarů. Případnou vojenskou akci by měla USA umožnit rezoluce OSN, kterou má dnes začít projednávat Rada bezpečnosti. Její členové se na podobě rezoluce zatím nedokázali shodnout. Odložit odjezd do Iráku až do jejího schválení se ovšem rozhodli zbrojní inspektoři. Znamená to, že inspekce nezačne před 1. listopadem.
</TEXT>
</DOC>
<DOC>
<DOCID>LN-20021016040</DOCID>
<DOCNO>LN-20021016040</DOCNO>
<DATE>10/16/02</DATE>
<TEXT>
Venezuelský prezident Hugo Chávez rezolutně odmítl ultimátum podnikatelských svazů a odborů, které po něm žádají rezignaci a vyhlášení předčasných voleb. Venezuelu tak od pondělí ochromí generální stávka. Na poslední provládní demonstraci přišel Chávez s papouškem. Oba měli na hlavě červený parašutistický baret.
</TEXT>
</DOC>
<DOC>
<DOCID>LN-20021016041</DOCID>
<DOCNO>LN-20021016041</DOCNO>
<DATE>10/16/02</DATE>
<TITLE>
Před čtvrtstoletím je komunističtí agenti odvlekli do KLDR. Až nyní mohla pětice Japonců navštívit vlast.
</TITLE>
<GEOGRAPHY>TOKIO</GEOGRAPHY>
<TEXT>
Na nejvýše dva týdny se do vlasti po bezmála čtvrtstoletí mohla vrátit pětice Japonců, které v létě 1978 uneslo severokorejské komando do komunistické KLDR. Zůstat ve vlasti pro ně ovšem nepřichází v úvahu: v komunistické Koreji museli nechat své blízké. Emotivní setkání na tokijském letišti se proto neobešlo bez slz a rozhořčení. "Měli se vrátit domů všichni. Jejich děti - moje vnoučata - tam zůstaly jako rukojmí," postěžoval si agentuře AP Tamocu Čimura, otec, respektive tchán dvou z unesených. Severokorejci potřebovali rodilé Japonce k tomu, aby komunistické agenty vyučovali jazyku a kultuře své země. Pchjongjang jejich únosy dlouho popíral. V polovině září však vůdce KLDR Kim Čong-il na schůzce s japonským premiérem Džuničiró Koizumim přiznal 13 odvlečených. Vinu za jejich únos ovšem svalil na "živly v armádě". Pchjongjang tvrdí, že osm z třinácti unesených již zemřelo. Dva se udusili oxidem uhelnatým, který unikal z jejich kamen na uhlí. Megumi Jokotaová, která byla unesena jako třináctiletá, spáchala sebevraždu v ústavu pro duševně choré.
Osudy pěti Japonců, kteří byli uneseni do Severní Koreje
Kaoru Hasuike (45) byl unesen 31. července 1978 přímo od knihovny nedaleko mořského pobřeží na severu země. Předtím volal kolegům, že odevzdal školní práci a má schůzku s dívkou. Před knihovnou po něm zbylo jen kolo poté, co jej na lodi do KLDR uneslo čtyřčlenné komando Severokorejců.
Jukiko Okudová (46) byla tou dívkou, s kterou se Kaoru Hasuike sešel. Pracovala tehdy jako kosmetička a šéfovi řekla, že si odskočí jen na kávu. Jukiko sdílela osud svého přítele, s kterým byla unesena do KLDR a kterého si později vzala. Mají syna, který musel zůstat v Severní Koreji.
Jasuši Čimura (47) zmizel i se svou snoubenkou, Fukie Hamamotovou, z přímořské restaurace 7. července 1978. Stejně jako předchozí pár i oni byli uneseni ze severního pobřeží země na lodi. Komando je přepadlo v parku, kam se dvojice - truhlář a prodavačka textilu vydali prý sledovat hvězdy.
Fukie Hamamotová (47) měla mít s Jasušim Čimurou za devět dní svatbu. I po únosu do Severní Koreje však svatba nakonec proběhla, byť až za šestnáct měsíců a bez přítomnosti japonských rodin. Čimura a Hamamotová mají tři potomky: dva syny a dceru.
Hitomi Sogaová (43) se ze severojaponského ostrova Sado ztratila 12. srpna 1978 poté, co se vracela domů z nákupu potravin. Byla rovněž unesena na lodi, později strávila dva roky studiem korejského jazyka a zvyků. V KLDR se vdala za amerického dezertéra, se kterým má dvě dcery.
Pramen: AP
</TEXT>
</DOC>
<DOC>
<DOCID>LN-20021016042</DOCID>
<DOCNO>LN-20021016042</DOCNO>
<DATE>10/16/02</DATE>
<GEOGRAPHY>MOSKVA</GEOGRAPHY>
<TEXT>
29 sekund po startu z kosmodromu Pleseck včera explodovala ruská raketa Sojuz-U, která nesla na oběžnou dráhu bezpilotní družici Foton-M. Podle kontrolního střediska byl kontakt s družicí přerušen po 20 sekundách letu a po dalších devíti raketa vybuchla. Příčiny neštěstí začali okamžitě zkoumat specialisté. Na palubě družice byly vědecké přístroje z několika zemí, včetně Ruska a USA.
</TEXT>
</DOC>
<DOC>
<DOCID>LN-20021016043</DOCID>
<DOCNO>LN-20021016043</DOCNO>
<DATE>10/16/02</DATE>
<GEOGRAPHY>KYJEV</GEOGRAPHY>
<TEXT>
Apelační soud v Kyjevě včera zahájil trestní stíhání ukrajinského prezidenta Leonida Kučmy. Toho opoziční poslanci obvinili z porušení 11 článků trestního zákoníku, mimo jiné účastí na údajném prodeji vojenské technologie Iráku a na vraždě novináře Heorhije Gongadzeho. Opodstatněnost tvrzení Washingtonu, že Kučma schválil prodej moderního radarového systému Kolčuga do Bagdádu, čímž porušil embargo OSN, začala v pondělí na Ukrajině vyšetřovat skupina amerických a britských expertů.
</TEXT>
</DOC>
<DOC>
<DOCID>LN-20021016044</DOCID>
<DOCNO>LN-20021016044</DOCNO>
<DATE>10/16/02</DATE>
<GEOGRAPHY>ŘÍM</GEOGRAPHY>
<TEXT>
V Itálii padla poslední překážka pro návrat mužských potomků posledního krále z exilu do vlasti. Referendum, které by tomu mohlo zabránit, se nebude konat, protože ho svým podpisem podpořilo jen 21 tisíc lidí místo požadovaného půl milionu. O zrušení zákazu vstupu mužských potomků rodu Savojských do Itálie rozhodl již v červenci parlament. Potomci krále Umberta II., kteří byli vykázáni do nuceného exilu kvůli panovníkově podpoře fašistického režimu v době druhé světové války, se již v minulosti vzdali všech nároků na trůn.
</TEXT>
</DOC>
<DOC>
<DOCID>LN-20021016045</DOCID>
<DOCNO>LN-20021016045</DOCNO>
<DATE>10/16/02</DATE>
<TITLE>
Strany pouze předstírají snahu otevřít systém občanům
</TITLE>
<TEXT>
To, co se nyní děje okolo volby prezidenta, hrozí myšlenku přímé volby ústavních činitelů jen zdiskreditovat. Těžko říct, kdo je horší jestli ODS, jejíž oportunismus je tak kolosální, že se jej ani nesnaží zakrývat, anebo strany vládní koalice, které jsou pro přímou volbu prezidenta, ovšem jen za předpokladu, že k ní ve skutečnosti nedojde. Pak tu máme ještě kuriózní referendum ČSSD o kandidátu na prezidenta. To, že jeho průběh a vyhodnocení se odehraje bez jakékoliv nezávislé kontroly, může znamenat jen dvě věci: buď je sociálním demokratům jméno vítěze úplně jedno, anebo to naopak nechtějí ponechat náhodě. Pravděpodobnější je druhá možnost; jde-li o takovou životní otázku, jakou je návrat Miloše Zemana do politiky, sociální demokraté se asi sotva budou chtít nechat překvapit.
</TEXT>
<HEADING>
Členové na vymření
</HEADING>
<TEXT>
Nicméně obě politické iniciativy se, třebaže nešťastným způsobem, dotýkají reálného problému (nejen) naší politiky, a to pocitu uzavřenosti politického systému. Kritiku démonizovaných stranických sekretariátů, které by nám nejraději nechaly jen právo jednou za čtyři roky odevzdat hlas neprůhledné skupině politiků, dnes slyšel snad už každý. Může být stokrát nespravedlivá, ale nic naplat, i politika má svou poptávkovou a nabídkovou stranu, a ta nabídková se dnes netěší dobré pověsti. Lidi ucházející se o moc vybírá nesmírně úzká skupinka obyvatel, a to jak ve srovnání s cizinou, tak i s naší minulostí. ODS, největší nově vzniklá strana, má okolo 18 000 členů, ČSSD, strana s prvorepublikovou tradicí, jež měla po druhé světové válce přes 300 000 členů, dnes udává stejný počet jako ODS. Legendární členská základna lidovců čítá zhruba 50 000 lidí, což ve srovnání s 600 000 rakouských lidovců působí zcela nicotně. Rakouská politická kultura možná není vzor hodný následování, ale třeba britští labouristé jsou znepokojeni, že počet jejich členů poklesl z 400 000 v roce 1997 na pouhých 280 000, zatímco konzervativci mají přes 300 000. Přitom i na Západě jsou vysoké počty straníků hlavně dílem historické setrvačnosti a pro novou stranu je získat členy stejně obtížné jako u nás. Němečtí Zelení, vládní strana s nejpopulárnějším politikem v čele, jich mají pouze 46 000. Přepočteno na naše poměry to znamená ani ne 6000 lidí. Tento trend je v dnešní společnosti založen hlouběji než praktiky té či oné konkrétní stranické garnitury a nemůže za něj jen dědictví komunismu. Organizovat se, mít legitimaci, podřizovat se autoritě a kolektivní disciplíně, to prostě v éře sloganů typu "nevaž se, odvaž se" neodpovídá duchu doby. Když chtějí politické strany dostat na kandidátky nové tváře, často se musejí spokojit s tím, že za ně jsou ochotni kandidovat jen jako nezávislí. Pro část mladých lidí mají různá hnutí a jejich nikým nevolení a nikomu nezodpovědní aktivisté paradoxně víc legitimity než strany a volené ústavní instituce, jež působí vzdáleně a uzavřeně. Mnoho rozumných a prakticky zaměřených lidí si uvědomuje, že klíčem je otázka, jak otevřít větší účasti veřejnosti právě nabídkovou stranu politiky, tedy vliv na to, kdo se bude o moc ucházet. Jedním z nejznámějších osvědčených příkladů je systém amerických stranických primárních voleb. V našich podmínkách se převzít nedá, ale letmé srovnání ukáže, proč sociálnědemokratické referendum neobstojí. V primárkách nehlasují jen členové strany, ale také ne kdokoliv si zamane, nýbrž všichni její tzv. zaregistrovaní voliči - v praxi jich přijde asi polovina z těch, kdo pak hlasují ve všeobecných volbách. Pravidla jsou dána předem a výsledky jsou závazné. Organizují je a za výsledky ručí státní orgány, nikoliv politici sami. Argumenty pro přímou volbu prezidenta u nás byly převážně oportunistické od samého počátku. Nešlo v nich ani tak o větší účast veřejnosti, jako o to, aby se zvýšily či snížily šance jistých potenciálních kandidátů. Otázka, zda se právě prezidentský úřad - tak jak je u nás definován, pro přímou volbu hodí - se příliš neřešila. Je pravda, že přímá volba se v posledních letech ve střední a východní Evropě prosazuje, ale to mnoho neznamená. Například v Rakousku byl v prvních přímých volbách zvolen prezidentem klasický straník Klestil a na politické kultuře země se nezměnilo nic. Oportunistické snahy o změnu volby prezidenta i nevěrohodné sociálnědemokratické referendum vypovídají o tomtéž: nejde o upřímný pokus otevřít systém účasti širších vrstev. Je to horší, než kdyby se nedělo nic. Vzniká totiž očekávání, že voliči by mohli dostat do rukou nějakou novou moc, jenže ve skutečnosti nedostanou ani drobky od stolu.
Nicméně obě politické iniciativy se, třebaže nešťastným způsobem, dotýkají reálného problému (nejen) naší politiky, a to pocitu uzavřenosti politického systému. Kritiku démonizovaných stranických sekretariátů, které by nám nejraději nechaly jen právo jednou za čtyři roky odevzdat hlas neprůhledné skupině politiků, dnes slyšel snad už každý. Může být stokrát nespravedlivá, ale nic naplat, i politika má svou poptávkovou a nabídkovou stranu, a ta nabídková se dnes netěší dobré pověsti. Lidi ucházející se o moc vybírá nesmírně úzká skupinka obyvatel, a to jak ve srovnání s cizinou, tak i s naší minulostí. ODS, největší nově vzniklá strana, má okolo 18 000 členů, ČSSD, strana s prvorepublikovou tradicí, jež měla po druhé světové válce přes 300 000 členů, dnes udává stejný počet jako ODS. Legendární členská základna lidovců čítá zhruba 50 000 lidí, což ve srovnání s 600 000 rakouských lidovců působí zcela nicotně. Rakouská politická kultura možná není vzor hodný následování, ale třeba britští labouristé jsou znepokojeni, že počet jejich členů poklesl z 400 000 v roce 1997 na pouhých 280 000, zatímco konzervativci mají přes 300 000. Přitom i na Západě jsou vysoké počty straníků hlavně dílem historické setrvačnosti a pro novou stranu je získat členy stejně obtížné jako u nás. Němečtí Zelení, vládní strana s nejpopulárnějším politikem v čele, jich mají pouze 46 000. Přepočteno na naše poměry to znamená ani ne 6000 lidí. Tento trend je v dnešní společnosti založen hlouběji než praktiky té či oné konkrétní stranické garnitury a nemůže za něj jen dědictví komunismu. Organizovat se, mít legitimaci, podřizovat se autoritě a kolektivní disciplíně, to prostě v éře sloganů typu "nevaž se, odvaž se" neodpovídá duchu doby. Když chtějí politické strany dostat na kandidátky nové tváře, často se musejí spokojit s tím, že za ně jsou ochotni kandidovat jen jako nezávislí. Pro část mladých lidí mají různá hnutí a jejich nikým nevolení a nikomu nezodpovědní aktivisté paradoxně víc legitimity než strany a volené ústavní instituce, jež působí vzdáleně a uzavřeně. Mnoho rozumných a prakticky zaměřených lidí si uvědomuje, že klíčem je otázka, jak otevřít větší účasti veřejnosti právě nabídkovou stranu politiky, tedy vliv na to, kdo se bude o moc ucházet. Jedním z nejznámějších osvědčených příkladů je systém amerických stranických primárních voleb. V našich podmínkách se převzít nedá, ale letmé srovnání ukáže, proč sociálnědemokratické referendum neobstojí. V primárkách nehlasují jen členové strany, ale také ne kdokoliv si zamane, nýbrž všichni její tzv. zaregistrovaní voliči - v praxi jich přijde asi polovina z těch, kdo pak hlasují ve všeobecných volbách. Pravidla jsou dána předem a výsledky jsou závazné. Organizují je a za výsledky ručí státní orgány, nikoliv politici sami. Argumenty pro přímou volbu prezidenta u nás byly převážně oportunistické od samého počátku. Nešlo v nich ani tak o větší účast veřejnosti, jako o to, aby se zvýšily či snížily šance jistých potenciálních kandidátů. Otázka, zda se právě prezidentský úřad - tak jak je u nás definován, pro přímou volbu hodí - se příliš neřešila. Je pravda, že přímá volba se v posledních letech ve střední a východní Evropě prosazuje, ale to mnoho neznamená. Například v Rakousku byl v prvních přímých volbách zvolen prezidentem klasický straník Klestil a na politické kultuře země se nezměnilo nic. Oportunistické snahy o změnu volby prezidenta i nevěrohodné sociálnědemokratické referendum vypovídají o tomtéž: nejde o upřímný pokus otevřít systém účasti širších vrstev. Je to horší, než kdyby se nedělo nic. Vzniká totiž očekávání, že voliči by mohli dostat do rukou nějakou novou moc, jenže ve skutečnosti nedostanou ani drobky od stolu.
</TEXT>
</DOC>
<DOC>
<DOCID>LN-20021016046</DOCID>
<DOCNO>LN-20021016046</DOCNO>
<DATE>10/16/02</DATE>
<TITLE>
US-DEU bojuje o vlastní rozpočtovou tvář
</TITLE>
<TEXT>
Sotva měsíc po vypuknutí popovodňové vládní krize se na obzoru rýsuje nový konflikt. Na rozdíl od prvního zkratu jde o střet očekávaný rozpočtový. Obě menší strany považují navržený schodek ve výši 157 miliard za neúnosný a ČSSD ustupuje, ne moc, spíš aby se neřeklo. Lidovci jednají skrytěji, odvolávají se na povodně. Unionisté, kteří hrají o bytí a nebytí své strany (preference US-DEU spadly pod 4 procenta), jsou otevřenější. Chtějí výrazně nižší schodek (o dvacet třicet miliard) a do budoucna záruky za to, že se deficity budou dál snižovat. Zdá se, že unionisté svému nejsilnějšímu partnerovi nevěří. Závazek ke snižování schodků je přece obsažen již v programovém prohlášení. Nač tedy dodatečný slib? Unionisté potřebují, aby jejich voliči viděli, že se ve vládě perou o své principy. A kde jinde to má být zřetelné než v jednání o rozpočtu. Neúnosný systém rozpočtu se bohužel nezmění, ale velikost rozpočtového dluhu bude vypadat snesitelněji. Ovšem z největší části proto, že se splácení starých restů z konsolidační agentury přesune na další roky. Hana Marvanová v tom přesto našla smysl, který by přesáhl úroveň finanční kosmetiky. Odklad odpisu starých pohledávek prý umožní jejich větší výtěžnost. Zřejmě poté, co do dozorčí rady ČKA konečně zasednou poctivci z unie. A o kolik to bude? O procento, o dvě? I pro statistickou chybu se dá hlasovat proti.
</TEXT>
</DOC>
<DOC>
<DOCID>LN-20021016047</DOCID>
<DOCNO>LN-20021016047</DOCNO>
<DATE>10/16/02</DATE>
<TITLE>
V ODS se centrum vzdaluje regionům
</TITLE>
<TEXT>
Občanští demokraté, kteří do nedávna byli ochotni hájit svého předsedu za všech okolností, se bouří. Nejen že mnozí senátoři nechtějí podpořit účelový obrat své strany o 180 stupňů a hájí se Klausovým slovníkem ("lidé jsou velmi nenadšeni" - senátorka Palečková). Co je vážnější, na zadní se staví i mimopražské stranické organizace. Včera to udělali v Liberci. Nelíbí se nám účelová změna ústavy, vzkázali ústy libereckého primátora Kittnera pražskému ústředí. Liberecká ODS přitom původně byla pro přímou volbu hlavy státu, podřídila se však stranické většině. Proč se dnes odmítá přiklonit ke své původní myšlence? Možná proto, že se blíží komunální volby a právě liberecká ODS by velmi nerada ztratila své velmi dobré pozice kvůli nějakým pražským kotrmelcům. Výsledek komunálních voleb je pro Liberecké daleko vyšší prioritou než velice slabá naděje na protlačení Václava Klause do prezidentského úřadu. Podle někoho to může být cynický politický kalkul, podle jiného pozitivní krok emancipace. Když včerejší vystoupení libereckých straníků porovnáme s prohlášením místopředsedy ODS Zahradila, bude nám jasné, že propast mezi pražským centrem a regiony se prohlubuje. Jsou to hlavně politici v Klausově "gravitačním poli", z jejichž úst pochází plytká obhajoba "odeesovského U-turnu". Jan Zahradil se dokonce vzdal kandidatury na předsedu, aby "neštěpil stranu". Je tedy jediný kandidát na předsedu odeesovským ideálem? Ze Zahradilových slov také vyplývá, že by po odchodu V. K. měla ODS na vybranou, jestli bude stranou pravicovou, levicovou či středovou. Až se ODS dotkne dna trapnosti, měli bychom nechat sloužit Te Deum.
</TEXT>
</DOC>
<DOC>
<DOCID>LN-20021016048</DOCID>
<DOCNO>LN-20021016048</DOCNO>
<DATE>10/16/02</DATE>
<TITLE>
Teroristy posiluje strach lidí
</TITLE>
<TEXT>
"Takové zděšení tady naposled vládlo 11. září," popsal atmosféru ve Washingtonu a okolí jeden z místních obyvatel. Kvůli vraždícímu snajprovi se lidé bojí pouštět děti do škol, méně chodí do obchodů, někteří nejdou ani do práce. Jeden vrah naplnil nervozitou a úzkostí životy desetitisíců. "Jsem Bůh," zněl vzkaz, který nejspíš nechal na místě činu vrah. Psycholog s praxí v tajné službě FBI tvrdí, že takové pocity jsou u sériových vrahů, jež se nepodaří brzy zadržet, běžné: "Nejdřív se bojí každého zaklepání na dveře, pak nabudou přesvědčení o své všemohoucnosti." Čím větší paniku šíří, tím se cítí jistěji. "To není Amerika, kterou znám," řekl v reakci na krvavou sérii George W. Bush. Použil podobného slovníku jako po loňském 11. září. Zřejmě ne náhodou - lidé po-dle některých výzkumů nyní žijí ve větším stresu než v době sice daleko vražednějšího, zato ale jednorázového teroristického útoku. Reakce jednotlivců na teror jsou většinou dvojí. První je okamžitý popud zabednit okna, nevycházet a čekat na úspěch bezpečnostních operací. Druhá je méně častá: chovat se jako obvykle. Jde o to, aby si teroristé ani na okamžik nemohli hrát na bohy. Po masakru v Bali stojí před touto otázkou celý svět.
</TEXT>
</DOC>
<DOC>
<DOCID>LN-20021016049</DOCID>
<DOCNO>LN-20021016049</DOCNO>
<DATE>10/16/02</DATE>
<TITLE>
Ad LN 11. 10.: Před nikým se nestydím
</TITLE>
<TEXT>
Jen krátkou odpověď Petře Maříkové z Brna, která mě označila za někoho, kdo nenávidí učitele. Já sám jsem učitel. Stát mi dává okolo 250 Kč za každou odučenou hodinu. Přiznávám i výhody, které nelze měřit penězi. Netvářím se ale jako nevolník ministerstva školství. Doba, kdy učitel musel pro nové informace autobusem do okresní knihovny, je pryč. Dnes máme vše ve škole, včetně internetu. Úměrně tomu se zkrátila doba na nutnou přípravu. Je falešné ohánět se hodinami příprav. Navíc dnes se musí na svou práci připravovat skoro každý (a tuto dobu nepočítá do své pracovní doby). Při dozorech na mě vyjde měsíčně pět desetiminutových přestávek. Necítím se z nich však tak vyčerpán, abych potřeboval delší relaxaci. Přiznávám, můj pohled na práci ve škole je jiný, snad je to i tím, že současně podnikám.
</TEXT>
</DOC>
<DOC>
<DOCID>LN-20021016050</DOCID>
<DOCNO>LN-20021016050</DOCNO>
<DATE>10/16/02</DATE>
<TITLE>
Ad LN 14. 10.: Fotbal jako divácký sport by měl být zakázán...
</TITLE>
<TEXT>
Provokace vpravdě luxusní požadavek, kterému nelze takřka nic vytknout. Člověk si ráno koupí noviny, prolistuje se k názorové stránce a přečte si Přímý úder. V podání J. X. Doležala velmi slušnou satirickou vložku LN. Nemůže než souhlasit, leč má to jeden háček. Současná podoba společenské smlouvy obsahuje jednu nešťastnou podmínku - demokracii. To v dané situaci znamená, že do okamžiku, kdy fotbalový nadšenec nějakým podstatnějším způsobem nezasáhne do práv a svobod zbytku světa, může si dělat, co chce. Netvrdím, že demokracie je zrovna šťastný způsob řešení mezilidských vztahů, jenže než lidstvo vymyslí něco lepšího, budou údery tohoto typu přínosné jen jako zpestření požitku z první ranní cigarety. Pro případ, že se mýlím - v což upřímně doufám - se chci autora zeptat: Co byste s tím asi tak dělal, kdybyste, bohužel omezen ústavní listinou, mohl?
</TEXT>
</DOC>
<DOC>
<DOCID>LN-20021016051</DOCID>
<DOCNO>LN-20021016051</DOCNO>
<DATE>10/16/02</DATE>
<TITLE>
Ad LN 12. 10.: Mají své místo
</TITLE>
<TEXT>
Nevím, jak britští vědci zkoumali soužití strak a malých pěvců, ale moje zkušenost je následující. Na Jižní Město jsem se přistěhovala na jaře roku 1998. Libovala jsem si, co je tu ptačího zpěvu. Bezpečně jsem rozpoznala hlas sýkory, pěnkavy, zvonka, strnada a samozřejmě kosy a čiřikání vrabců. Kolik tu bylo tehdy strak, nevím. V následujících dvou třech zimách, kdy se straky houfovaly, napočítala jsem jen v bezprostřední blízkosti bydliště něco mezi 30 až 40 jedinci v hejně. S poštolkami se asi snášejí dobře. Jen v prostoru kolem našeho domu v jakoukoli denní dobu krouží 4 až 6 poštolek. Během čtyř let, co tu bydlím, ale zcela vymizeli z okolí pěnkavy a strnadi, počet kosů a zvonků poklesl, a během tohoto léta zmizelo i hejno asi 30 vrabců, kteří po ty čtyři roky hnízdili v křoví hned proti našemu domu. Jen počet sýkorek se pravděpodobně příliš nezměnil. Nevěřím, že obludný počet dravců, ke kterým řadím i straky, nemá co dělat s rychlým mizením menších ptáků.
</TEXT>
</DOC>
<DOC>
<DOCID>LN-20021016052</DOCID>
<DOCNO>LN-20021016052</DOCNO>
<DATE>10/16/02</DATE>
<TITLE>
Ad LN 11. 10.: Klaus končí v čele ODS...
</TITLE>
<TEXT>
Rozhodnutí Václava Klause je výsledkem jistě dlouhodoběji zvažovaného osobního rozhodnutí. Pro veřejnost tato informace znamená definitivní potvrzení toho, co bylo ODS dlouhodobě připisováno a co se snažila médiím vyvracet, a to, že ODS není stranou jednoho muže, ale mnohavrstvou ideovou a personální strukturou. Závažným signálem je tato informace i pro samu ODS. Odchod předsedy z čela strany jistě pro členskou základnu znamená rozloučení s významným obdobím historie ODS, začátek hledání následovníků a určitý zmatek v členské základně. Zejména proto, že tento krok nebyl a ani nemohl být oznámen se zemanovským předstihem, tak aby poskytl čas pro překonání prvotní nejistoty. Nyní se otevírá prostor pro profilování těch nejlepších v řadách ODS. Je plně na jejích členech, jak tento prostor využije. Voliči jistě postoje strany, v této pro ni zlomové době, zhodnotí a dají podle toho ODS svou známku ve volbách.
</TEXT>
</DOC>
<DOC>
<DOCID>LN-20021016053</DOCID>
<DOCNO>LN-20021016053</DOCNO>
<DATE>10/16/02</DATE>
<TITLE>
Ad LN 8. 10.: Školní osnovy mají zmizet do dvou let
</TITLE>
<TEXT>
Změny, které se mají zavádět přijetím rámcových plánů, již v podstatě měly dávno fungovat i podle současných učebních osnov obecné školy, z nichž cituji: "Předpokládané materiály nejsou novým svazujícím předpisem. Naznačují směry vývoje a základní rámec práce na obecné škole." Už tyto osnovy měly být tedy pouze základním rámcem! Jsou jím však jen teoreticky. Ředitelé škol a učitelé citovanou část osnov buď nečetli, nebo dělají, že zde není. Změnilo se něco podstatného od doby, kdy se zaváděly do škol "revoluční" učební osnovy obecné, základní a národní školy? Změnil se snad podstatně styl a obsah výuky oproti době, kdy jsme na základní školu chodili my, kterým je dnes třicet čtyřicet let? Nikoli! Noviny stále plní články o tom, jak špatná situace je ve školách. Jediné řešení situace ve školství vidím ve zrušení povinné školní docházky, protože rodiče, kteří jsou se situací na ZŠ nespokojeni, by tam děti posílat nemuseli a ostatních žáků by si pak učitelé byli nuceni vážit.
</TEXT>
</DOC>
<DOC>
<DOCID>LN-20021016054</DOCID>
<DOCNO>LN-20021016054</DOCNO>
<DATE>10/16/02</DATE>
<TITLE>
Ad LN 12. 10.: Osnovy změnit, ale nerušit!; Celostátní standardy
</TITLE>
<TEXT>
Musím přiznat, že ze zmiňovaných článků, které se objevily v LN, je mi bližší názor druhý, ačkoliv zrovna dánský příklad, který autor příspěvku uvedl, je v našich podmínkách až příliš liberální. V každém případě však unifikovaná podoba osnov, tak jak ji známe dnes, nevychází vstříc vzdělávacím potřebám žáků a omezuje i práci učitelů. V podstatě směřují k výrobě jakéhosi prefabrikovaného průměrného absolventa. Jsem přesvědčen, že jen dílčí úprava osnov by nic podstatného nevyřešila. Na druhou stranu připouštím, že zejména pro menší část učitelů preferujících práci typu "plže jsem probral, následují mlži" nebo pro možnost snadné mechanické kontroly práce učitele například inspekcí ve stylu "splnil - nesplnil" je existence osnov jistou výhodou. Pokud škola a učitelé mají plnit své poslání, je třeba, aby nebyli omezováni množstvím nadbytečných nařízení, osnovy nevyjímaje. Proto by měly existovat opravdu jen "rámcové vzdělávací programy" s jen rámcově vymezenými cíli, očekávanými základními znalostmi a zejména klíčovými dovednostmi.
Redakce děkuje za pochopení, že některé dopisy je třeba upravit a zkrátit. Své příspěvky posílejte do rubriky Názory na adresu Senovážná 1254/4, 110 00 Praha 1 nebo e-mailem na adresu dopisy@lidovky.cz
</TEXT>
</DOC>
<DOC>
<DOCID>LN-20021016055</DOCID>
<DOCNO>LN-20021016055</DOCNO>
<DATE>10/16/02</DATE>
<TITLE>
Nesouhlasný postoj KSČM k bilaterální smlouvě mezi Českem a Vatikánem nikoho nepřekvapil. Překvapující však jsou postoje některých poslanců ODS a ČSSD, kteří ve smlouvě zřejmě nevidí součást vytváření kompatibilních právních vztahů v rámci členských a kandidátských zemí EU, ale ohrožení státní suverenity a postavení Česka. Za obavami o českou státnost se však nejspíš skrývá obyčejná nechuť ke spravedlivému navrácení církevního majetku. Podle předsedy zahraničního výboru sněmovny totiž spočívá "největší problém" smlouvy v tom, že hovoří o vyřešení majetkové otázky "k oboustranné spokojenosti a rychle". Jak ale chápat náhlé strašení církevním majetkem, když smlouva majetkové záležitosti výslovně vůbec neřeší? Neměl by šéf výboru argumentovat věcně? Záhadou také je, proč se najednou zpochybňuje právní akt schválený českou vládou, který s Vatikánem uzavřela ne jedna či dvě kandidátské nebo členské země EU, ale celá řada těchto zemí, a to v různě modifikované formě. K Francii, Itálii, Španělsku a Rakousku se jen v posledním desetiletí přiřadilo sousední Slovensko, Polsko, Maďarsko a další.
</TITLE>
<HEADING>
K čemu se zavazujeme
</HEADING>
<TEXT>
Objevilo se i tvrzení, že smlouva implikuje přijetí celého balíku pro ČR nevýhodných vnitrostátních zákonů. Ne, smlouva zahrnuje jen vzájemné závazky státu a církve, které nejsou v rozporu s platným právním řádem. Jejím schválením se pouze přizná mezinárodněprávní závaznost zákonu č. 23/2002 Sb., o svobodě náboženského vyznání a postavení církví a náboženských společností. Ostatně, obdobnou smlouvu s Vatikánem podepsalo v červnu 1997 Maďarsko, třebaže bylo zřejmé, že tím vzniká potřeba přijetí některých vnitrostátních zákonů. A už v prosinci téhož roku maďarský parlament tyto zákony přijal a vzápětí odsouhlasil mezinárodní smlouvu. Tato skutečnost je velice užitečná pro srovnání maďarské vstřícnosti s českou. Pokud někdo neporozuměl smluvnímu vyjádření shody hranic diecézí a apoštolských administratur s hranicemi ČR, vysvětlení je prosté. Smlouva vylučuje stav, kdy by při změně územní církevní organizace některé části našeho území spadaly pod církevní pravomoc cizího biskupa. Smlouva tedy není omezením suverenity ČR, ale standardním právním aktem. Jejím smyslem je vytvořit podmínky pro oboustranně prospěšnou spolupráci. Byla příznivě přijata i dalšími křesťanskými církvemi v ČR a podle jejich vyjádření může sloužit jako vzor pro uzavření podobných vnitrostátních smluv.
Objevilo se i tvrzení, že smlouva implikuje přijetí celého balíku pro ČR nevýhodných vnitrostátních zákonů. Ne, smlouva zahrnuje jen vzájemné závazky státu a církve, které nejsou v rozporu s platným právním řádem. Jejím schválením se pouze přizná mezinárodněprávní závaznost zákonu č. 23/2002 Sb., o svobodě náboženského vyznání a postavení církví a náboženských společností. Ostatně, obdobnou smlouvu s Vatikánem podepsalo v červnu 1997 Maďarsko, třebaže bylo zřejmé, že tím vzniká potřeba přijetí některých vnitrostátních zákonů. A už v prosinci téhož roku maďarský parlament tyto zákony přijal a vzápětí odsouhlasil mezinárodní smlouvu. Tato skutečnost je velice užitečná pro srovnání maďarské vstřícnosti s českou. Pokud někdo neporozuměl smluvnímu vyjádření shody hranic diecézí a apoštolských administratur s hranicemi ČR, vysvětlení je prosté. Smlouva vylučuje stav, kdy by při změně územní církevní organizace některé části našeho území spadaly pod církevní pravomoc cizího biskupa. Smlouva tedy není omezením suverenity ČR, ale standardním právním aktem. Jejím smyslem je vytvořit podmínky pro oboustranně prospěšnou spolupráci. Byla příznivě přijata i dalšími křesťanskými církvemi v ČR a podle jejich vyjádření může sloužit jako vzor pro uzavření podobných vnitrostátních smluv.
</TEXT>
</DOC>
<DOC>
<DOCID>LN-20021016056</DOCID>
<DOCNO>LN-20021016056</DOCNO>
<DATE>10/16/02</DATE>
<TITLE>
Skupina PodeBal se po svém zapojila do diskuse o tzv. Benešových dekretech
</TITLE>
<TEXT>
Umělecká skupina PodeBal se rozhodla instalovat svůj pomník Benešových dekretů s bystou dr. Edvarda Beneše v Zítkových sadech na Palackého náměstí v Praze. Učinila tak zřejmě proto, aby byl nablízku mohutnému Palackého pomníku. Oba muži, jak se zdá, ubránili vlast perem před cizáky, jeden tím, že vytvořil její identitu sepsáním dějin, a druhý tím, že se rozhodl dějiny přímo tvořit podepsáním dekretů. Slavnostně byl tento pomník odhalen za zvuků Pachelbelova Kánonu pro smyčce D dur. Opakující se melodie, typická pro tuto imitační hudební formu, vlastně vyjádřila podobu dnešních diskusí i klišé, které se v souvislosti s těmito dekrety stejně monotónně a s barokní nabubřelostí opakují, vzájemně překrývají a posilují.
</TEXT>
<HEADING>
Indiánský náčelník Beneš
</HEADING>
<TEXT>
PodeBal se tímto slavnostním aktem chtěl připojit k jednotě, která u nás v otázce Benešových dekretů panuje napříč politickým a sociálním spektrem. Umělci vyjádřili hlubokou lítost nad svými dřívějšími díly, která tak pobouřila veřejnost a úřady. Konečně si totiž uvědomili, že jsou především Češi a že to chtějí náležitě vyjádřit a oslavit ve svých dílech. Své češství a oddanost Edvarda Beneše národu se rozhodli zdůraznit tím, že na čelo bysty namalovali českou vlajku. Tento make-up přeměnil Beneše v indiánského náčelníka, který by pro svoje území přinesl jakoukoli oběť. Takto upravený Beneš není ukázkou řádění umělců posedlých graffiti, ale prezentuje nový typ nacionalistického make-upu, inspirovaného nejspíše fanoušky hokeje, který dnes zabarvuje mnoho politických projevů: politici se předhánějí ve snaze projevit podporu dekretům jako důkaz příslušnosti a lásky kčeskému národu. Parodická mea culpa PodeBalu před bystou Beneše ovšem tento politický "make-up" a klišé, která z dekretů činí vyznání víry, demaskuje velice jasným a jednoduchým činem. Pod pomalovanou sochu jednoduše připojí skutečný text znění těchto dekretů s výzvou Věrni zůstaneme. Každý se pak musí zamyslet, zda je výrazem češství a navazování na právní zásady třeba tento citát z Dekretu presidenta republiky ze dne 21. června 1945: "Vycházeje vstříc volání českých a slovenských rolníků a bezzemků po důsledném uskutečnění nové pozemkové reformy a veden snahou především jednou pro vždy vzíti českou a slovenskou půdu z rukou cizáckých německých a maďarských statkářů, jakož i z rukou zrádců republiky a dáti ji do rukou českého a slovenského rolnictva a bezzemků, k návrhu vlády ustanovuji..." Jsou toto skutečně zákony hodné dnešní demokratické společnosti a jsou výrazem naší národní identity? Nebo jsou to zákony, které patří spíše do Zimbabwe a pod kterými bychom si snadno dovedli představit podpis nějakého Mugabeho? Jak souvisejí výrazy a synonyma jako "cizáci", "osoby státně nespolehlivé", "osoby národnosti německé nebo maďarské", s principem demokratické legitimity státního zřízení? Ten byl totiž zakotven v ústavní listině z roku 1920, kde se v preambuli říká "neboť chceme se přičleniti do společnosti národů jako člen vzdělaný, mírumilovný, demokratický, pokrokový" a zdůrazňuje vazbu na hodnotový řád, který je základem mezinárodního právního řádu.
</TEXT>
<HEADING>
Sáhněte si na pomník
</HEADING>
<TEXT>
Slavnostní akt v podání PodeBalu je navíc blízký jinému aktu. Místo nahatého těla zde ovšem vidíme nahé a nezakryté dějiny - skutečné znění dekretů. Všichni, kdo chtějí vyznávat češství, by se proto měli na tento skromný pomník dobře podívat. Přiblížení se k pietním figurám jako k "obyčejným smrtelníkům" - čili k obyčejným textům - má za následek, že dekrety přestávají být symbolem češství a stávají se symbolem zrady demokratických principů. Akt vlastně slavnostně ukazuje, že dekrety jsou dílem primitivní pomsty, nikoli práva, a že je třeba, aby si je každý občan přečetl na veřejném místě v originálu, a ne upravené v podobě nacionalistických klišé. Na dekrety bychom se totiž měli podívat stejně jako na pomník. Když se k němu přiblížíme a osaháme si ho, zjistíme, že nejde o mramor ani jiný kámen, ale o sádrokartonovou konstrukci s levným a špatně udělaným odlitkem, na kterém Beneš vypadá jako Bart Simpson. Právě tento pohled zblízka na pietní a glorifikované dekrety je pohledem, ke kterému se nás tato performance snaží přivést.
Slavnostní akt v podání PodeBalu je navíc blízký jinému aktu. Místo nahatého těla zde ovšem vidíme nahé a nezakryté dějiny - skutečné znění dekretů. Všichni, kdo chtějí vyznávat češství, by se proto měli na tento skromný pomník dobře podívat. Přiblížení se k pietním figurám jako k "obyčejným smrtelníkům" - čili k obyčejným textům - má za následek, že dekrety přestávají být symbolem češství a stávají se symbolem zrady demokratických principů. Akt vlastně slavnostně ukazuje, že dekrety jsou dílem primitivní pomsty, nikoli práva, a že je třeba, aby si je každý občan přečetl na veřejném místě v originálu, a ne upravené v podobě nacionalistických klišé. Na dekrety bychom se totiž měli podívat stejně jako na pomník. Když se k němu přiblížíme a osaháme si ho, zjistíme, že nejde o mramor ani jiný kámen, ale o sádrokartonovou konstrukci s levným a špatně udělaným odlitkem, na kterém Beneš vypadá jako Bart Simpson. Právě tento pohled zblízka na pietní a glorifikované dekrety je pohledem, ke kterému se nás tato performance snaží přivést.
</TEXT>
</DOC>
<DOC>
<DOCID>LN-20021016057</DOCID>
<DOCNO>LN-20021016057</DOCNO>
<DATE>10/16/02</DATE>
<TEXT>
Představitelé Evropské komise informovali minulý týden naši veřejnost i politickou reprezentaci o svém souhlasném postoji v otázce přijetí Česka do EU. Na stejné téma promluvil 9. října v pražském Karolinu i lucemburský velkovévoda Jindřich, který u nás dlel s manželkou MariíTheresou na oficiální návštěvě. Domnívám se, že jeho vystoupení bylo důležité především jako příklad autentické prezentace činnosti evropských orgánů očima "malého" státu, člena EU. Velkovévoda ve svém vystoupení připomenul společnou česko-moravsko-lucemburskou historii, dosahující vrcholného evropského vlivu za vlády Karla IV. Jak uvedl, tyto tradice však velmi úzce souvisejí s moderní Evropou, sjednocující evropské národy v míru a prosperitě. A tak ČR nikdy nepřestala být součástí Evropy. V listopadu 1989 jsme podle něj dali ohromnou lekci všem Evropanům. Je to příspěvek našich filozofů, intelektuálů, vědců, umělců, spisovatelů a muzikantů, kteří přinesli bohatství nejen své zemi, ale také zbytku Evropy a světa. Tato tvrzení z mimočeského zdroje mají jistě jiný význam než od našich politiků. Lucembursko, obklopeno mocnými sousedy podobně jako Česko, zažilo mnohé těžké chvíle, než dokázalo ovládnout samo svůj vlastní osud, řekl velkovévoda. Díky EU jsou však staré konflikty a soupeření již zažehnány. Evropská unie je podle něj velkou příležitostí právě pro malé země. Bez EU by se Lucembursko nemohlo podílet na důležitém rozhodování v Evropě. Jeho tvrzení, že malé země mají čím přispět Evropské unii, a pokud tomu tak je, EU jim naslouchá, je jistě podloženo přímou lucemburskou zkušeností. Zdůraznil také, že principem EU je solidarita a kompromisy. Původním cílem EU při jejím zakládání bylo přinést mír a učinit Evropu soběstačnou v potravinách a zboží. Těchto cílů již bylo dosaženo, a proto nadešel čas definovat nové cíle. Podle lucemburské zkušenosti je výhodnější být členem EU než zůstat mimo ni. Za zmínku jistě stojí fakt, že dnes je Lucembursko státem s nejvyšší hodnotou HDP na obyvatele na světě. Přitom členství v EU znamená mnohem více než statistiky, data a procedury. Samozřejmě jsem připomněl jen některé z myšlenek, které přednáška obsahovala. Domnívám se, že zcela nezaslouženě se u nás nedostalo tomuto vystoupení patřičné publicity. V rámci státní návštěvy šlo o čin stejně důležitý, jako bylo např. předání finančního daru na pomoc likvidaci popovodňových škod či otevření vyslanectví Lucemburska v Praze - a dost možná i důležitější. Že se tohoto vystoupení nezúčastnil nikdo z politiků, přestože jsou k účasti standardně zváni, dnes nikoho z informovaných nepřekvapí, protože na podobné akce, jichž již byla celá řada, téměř nikdo nechodí. Nejde přitom pouze o zdvořilostní záležitost. Nabídnuté akademické prostředí je ve světě velmi akceptováno zejména politiky, protože zde mohou formulovat svá stanoviska mnohem otevřeněji, než jim často umožňuje diplomatický protokol. Je škoda, že tento "dar" není schopna naše politická reprezentace přijmout, natož využít. Je tedy otázkou, zda jsou její snahy o náš vstup do EU upřímné.
</TEXT>
</DOC>
<DOC>
<DOCID>LN-20021016058</DOCID>
<DOCNO>LN-20021016058</DOCNO>
<DATE>10/16/02</DATE>
<TITLE>
Modelka žalovala list The Mirror za narušení soukromí, soud však dal za pravdu bulvárnímu deníku
</TITLE>
<TEXT>
Drogové závislosti, kterou Naomi tajila, se týkal článek, jenž The Mirror zveřejnil loni v únoru. Topmodelka tehdy tvrdila, že žádné problémy nemá. Později se ale prokázalo, že před soudem lhala.
LONDÝN - Britská topmodelka Naomi Campbellová bude muset zaplatit na soudních výdajích více než 750 tisíc liber (asi 36,5 milionu korun) poté, co prohrála soudní spor s bulvárním deníkem The Mirror. Dvaatřicetiletá modelka žalovala britský list za to, že loni v únoru otiskl její fotografie, na kterých je zachycena, jak odchází z terapeutického sezení skupiny Anonymní narkomani. Modelka tmavé pleti známá svým často velmi arogantním chováním list zažalovala s tvrzením, že žádný problém s drogami nemá. V březnu ale vyšlo najevo, že Naomi o své závislosti na drogách lhala nejen novinám, ale i před soudem. Nejvyšší londýnský soud přesto rozhodl, že deník modelku "hrubě poškodil vysoce urážlivým a zraňujícím způsobem" a přiřkl jí symbolické odškodné ve výši 3500 liber (170 tisíc korun). Zástupci listu The Mirror se proti březnovému výroku soudu odvolali, soud jim dal za pravdu a jejich odvolání vyhověl. Kromě svých právních výdajů, které podle právního zástupce činí asi 400 tisíc liber, bude Naomi muset zaplatit i většinu výdajů žalovaného listu, které jeho právník odhadl na 350 tisíc liber. Právníci Naomi podle britského listu The Daily Telegraph nikdy netvrdili, že The Mirror neměl právo informovat o její drogové závislosti. Vadily jim ale detaily, které byly v článku uvedeny. Soudce Justice Morland při vynesení březnového rozsudku uvedl, že uveřejněný článek byl napsán bezcitně a způsobil tak modelce psychickou újmu. Odvolací soud ale dospěl k závěru, že detaily zveřejněné v deníku i fotografie Naomi před budovou, kde se terapeutická skupina scházela, byly "oprávněnou, téměř nezbytnou součástí 'novinářské práce' a měly dokázat, že Naomi klamala veřejnost, když tvrdila, že žádné drogy nebere". Marcus Partington, právník listu The Mirror, označil rozhodnutí soudu za "vítězství pro svobodu tisku a pro právo veřejnosti dozvědět se pravdu". "Nemyslím si, že je tak hrozné nechat si fakt, že máte problémy a snažíte se léčit, jen pro sebe," prohlásila modelka, která se v pondělí k soudu nedostavila. "Představa, podle které mají média poté, co jste popřeli něco ze svého soukromého života, automaticky právo zveřejnit jinak soukromé informace, mi připadá dost krutá."
</TEXT>
</DOC>
<DOC>
<DOCID>LN-20021016059</DOCID>
<DOCNO>LN-20021016059</DOCNO>
<DATE>10/16/02</DATE>
<TEXT>
MYS CANAVERAL - Třetí a poslední výstup do kosmického prostoru při nynější misi amerického raketoplánu ukončili v pondělí v noci kosmonauti David Wolf a Piers Sellers. Podařilo se jim opravit zaseklý šroub na troleji na dráze podél budované Mezinárodní vesmírné stanice (ISS). Trolej bude pohybovat 18metrovým robotickým ramenem, nezbytným při výstavbě a fungování stanice. Kromě toho oba kosmonauti dokončili připojení 14 metrů dlouhého nosníku o hmotnosti 12,5 tuny a hodnotě 390 milionů dolarů (více než 12 miliard korun). Na nosníku budou později umístěny sluneční baterie a laboratorní moduly. Raketoplán se šestičlennou posádkou odstartoval 7. října, zpět na Zemi je očekáván tento pátek. V listopadu má vzlétnout další raketoplán, který by měl kromě jiného vystřídat posádku ISS, která se nyní skládá ze dvou Rusů a jedné Američanky.
</TEXT>
</DOC>
<DOC>
<DOCID>LN-20021016060</DOCID>
<DOCNO>LN-20021016060</DOCNO>
<DATE>10/16/02</DATE>
<TEXT>
Po probuzení se ukázalo, že postel se mnou sdílí neznámý společník. "Doktor Potápka z Honolulu," představil se. Podali jsme si ruce, zamručeli společenské floskule. Za okny déšť smáčel jihočeskou krajinu. V posteli bylo příjemně. Doktor starosvětsky zdvořile dotázal se, zda i nadále smí zůstat hostem pod přikrývkou. "Byl jste zde dřív," konstatoval. Omluvil se, že mým souhlasem neujistil se hned v noci. "Byl jsem opilý," vysvětlil se spikleneckým pousmáním. Postel byla prostorná, pan Potápka, šedesátiletý gentleman, působil mírumilovně, inteligentně a čistotně. Zatímco mládež vyspávala včerejší večírek, doktor krátil nám deštivé dopoledne svým příběhem. "Studium podezřelé buržoazní pavědy v šedesátých letech na Karlově univerzitě," vypočítával na prstech stanice života. "Nechuť stavět vědeckou kariéru na popření zdravého rozumu. Emigrace. Studium téhož oboru v Americe. Nuda naplánovaného postupu. Volání dálek. Nezakotvenost. Návrat domů po devětaosmdesátém. Láska k volnosti, téměř chemicky neslučitelná s dřevnatými poměry ve zdejší akademické obci.""Čím se živíte?" se zájmem položil jsem fatální otázku. "Jablky.""Sklízíte aleje podél silnic?""Restituoval jsem rozsáhlý ovocný sad u Třeboně.""Jednotvárný jídelníček," dovolil jsem si poznamenat."Pálím z toho calvados, pane!" ohradil se svižně. Chýše v sadu, obyvatelná od jara do podzimu. Po vypálení sudu jemné kořalky odlet na Havaj. Dolarová podpora v nezaměstnanosti umožňuje přežití pod stanem. Při skromném hospodaření, spojeném s rybolovem, zbude na letenku do staré vlasti, kde mezitím dozrál calvados. Třeboň, ovoce, letadlo, Havaj, dary moře, letadlo, cyklicky spínány jsou dva protilehlé kouty světa. Češi se vždy protlučou, protože jsou nejlepší! řekne patriot. Opustil vlast a skomírá! usoudí zastánce tradičního postoje. Příběh nepohněvá, neboť smiřuje obě stanoviska přípustností dvojího výkladu, zcela ve smyslu národní smlouvy o nejméně dvojí morálce.
</TEXT>
</DOC>
<DOC>
<DOCID>LN-20021016061</DOCID>
<DOCNO>LN-20021016061</DOCNO>
<DATE>10/16/02</DATE>
<TEXT>
Havel. Toto jméno je latinského původu a původně znělo Galus. Znamenalo tedy "obyvatel Galie". V církevním kalendáři dnes najdeme dvě světice, Hedviku a Markétu.
</TEXT>
</DOC>
<DOC>
<DOCID>LN-20021016062</DOCID>
<DOCNO>LN-20021016062</DOCNO>
<DATE>10/16/02</DATE>
<TITLE>
Sumitomo Light Metal Industries postaví v Benátkách nad Jizerou závod na výrobu hliníkových forem pro klimatizační jednotky do osobních aut. Investice v počátečním objemu převýší 400 milionů korun a vytvoří nejméně 100 pracovních míst. Zahájení výroby se předpokládá v lednu 2004. Závod v Benátkách bude prvním výrobním závodem této japonské firmy v Evropě.
</TITLE>
<TEXT>
Škoda Auto v letošním roce očekává pokles prodeje automobilů na 445 000 vozů z loňských 462 321 kusů. Prohlásil to předseda představenstva automobilky Vratislav Kulhánek. Až donedávna přitom zástupci firmy tvrdili, že výroba aut v letošním roce dosáhne zhruba loňské úrovně 460 000 automobilů.
Sněmovna včera nedokázala zaujmout konkrétní stanovisko ke státnímu závěrečnému účtu za loňský rok. Poslanci nedokázali najít dostatek hlasů pro schválení předlohy, ale ani pro její neschválení. Výsledek nebude mít na existenci vlády žádný dopad.
Eurotel zvýšil v prvních devíti měsících letošního roku čistý zisk o tři procenta na 5,076 miliardy Kč. Společnost měla na konci září 3,679 milionu aktivních zákazníků proti 3,238 milionu klientů na začátku roku.
Miele, německý výrobce spotřební elektroniky Miele, má zájem postavit v průmyslové zóně v Uničově na Olomoucku novou továrnu na výrobu praček.
Společnost Euromatches, která vyrábí sirky, včera kvůli špatnému technickému stavu továrny v Lipníku nad Bečvou na Přerovsku a neutěšené finanční situaci pozastavila výrobu a propustila všech 77 zaměstnanců.
Prodej vozů v západní Evropě v září mírně vzrostl s pomocí vyšší poptávky na německém trhu. Počet registrací stoupl meziročně o 0,9 procenta po sedmiprocentním propadu v předchozím měsíci. Za prvních devět měsíců letošního roku tak bylo v tomto regionu zaregistrováno 11,163 milionu nových automobilů, tedy o 3,7 procenta méně než ve srovnatelném loňském období.
Akciové trhy v Evropě, Asii i v USA včera výrazně oživily v naději, že burzy v USA budou schopny udržet vzestupný trend, nastolený ve druhé polovině minulého týdne. Přední evropské akcie zažily díky včerejšímu růstu za poslední čtyři dny nejvýraznější oživení za nejméně deset let.
Citigroup měl ve třetím čtvrtletí zisk 3,92 miliardy dolarů, což je zhruba o 23 procent více než ve stejném období loni. Citigroup je v USA největším poskytovatelem finančních služeb a za růst zisku vděčí hlavně retailovému bankovnictví. Citigroup je nyní vyšetřována kvůli údajnému konfliktu zájmů mezi výzkumnou a bankovní divizí.
České radiokom. 190,92 -4,54
Český Telecom 238,96 3,18
Erste Bank 1738,61 2,54
</TEXT>
</DOC>
<DOC>
<DOCID>LN-20021016063</DOCID>
<DOCNO>LN-20021016063</DOCNO>
<DATE>10/16/02</DATE>
<TITLE>
Výrobce litých kol Ronal odradily od Hradce stovky připomínek odborníků
</TITLE>
<TEXT>
Pozemky za 27 milionů pro firmu Ronal už vykoupil Hradec Králové. Společnost však nakonec couvla a postaví svou továrnu v Pardubicích.
PRAHA - Několikaměsíční souboj Pardubic a Hradce Králové o miliardovou továrnu na litá kola pro automobily vyhráli Pardubičtí. Lucemburská firma Ronal totiž oznámila, že svůj už druhý závod v Česku postaví právě u nich. Přitom Hradec byl považován za favorita tohoto souboje. Ronal vyrábí kola z lehkých slitin pro osobní automobily ve své továrně v Jičíně už od roku 1993. Loni se firma rozhodla rozšířit produkci a vybudovat další závod. Na poslední chvíli vybrala Hradec Králové. "Město se přihlásilo v době, kdy už jsme výběr uzavírali. Nakonec jsme se ale pro něj rozhodli kvůli nevelké vzdálenosti od Jičína," uvedl ředitel Ronalu Jiří Hnízdo.
</TEXT>
<HEADING>
Zaměstnání pro pět stovek lidí
</HEADING>
<TEXT>
Výstavbu nové továrny za 1,4 miliardy korun, která měla zaměstnat na 500 lidí, však od začátku provázely problémy. Město totiž firmě nabídlo lokalitu ve čtvrti Třebeš, která byla podle tehdejšího územního plánu určena jen pro drobné výroby, jež nepotřebují posouzení o vlivu na životní prostřední (tzv. EIA). Proti tomu se postavili někteří obyvatelé Hradce Králové, kteří založili sdružení Stop Ronal. Ti žádali, aby město firmě nabídlo vhodnější lokalitu v současných průmyslových zónách. Magistrát je ovšem nevyslyšel a místo toho dal územní plán města změnit tak, aby se továrna v Třebeši mohla stavět. Dokonce vykoupil přes šest hektarů pozemků za přibližně 27 milionů korun a na Ronal je převedl za symbolickou korunu za metr čtvereční. Firma si přikoupila další pozemky a miliony korun investovala do další přípravy projektu. K výstavbě už v podstatě stačilo jen získat posudek EIA. Odborníci však měli ke stavbě továrny v Třebeši na 200 připomínek. Ronal proto proces posuzování přerušil. "Nemohli jsme přistoupit na nesmyslné podmínky," uvedl Hnízdo. Už od letošního února přitom firma začala jednat o stavbě závodu s Pardubicemi. Původně měla jen zájem o srovnání vybraných lokalit. Stavební řízení v Pardubicích však probíhalo bez problémů a minulý měsíc získal Ronal i kladné posouzení vlivů na životní prostředí. V pondělí proto firma zaslala královéhradeckému primátorovi Oldřichu Vlasákovi dopis, ve kterém mu oznámila, že si vybrala "jinou lokalitu v oblasti východních Čech".
Zahraniční investoři na východě Čech
Královéhradecký kraj
ABB vybavení elektráren Trutnov
AEG kondenzátory Jičín
Arrow International zdravotnický materiál Hr. Králové
Avon Rubber součástky do automobilů Náchod
Continental Teves brzdné systémy Jičín
Infineon Technologies optické kabely Trutnov
Siemens elektrotechnika Trutnov
Ronal litá automobilová kola Jičín plánovaná výroba se z Hradce Králové stěhuje do Pardubic
Pardubický kraj
AVX elektronika Lanškroun
Foxconn počítače Pardubice
Gilette holicí strojky Jevíčko
Irisbus autobusy Vysoké Mýto
Kiekert automobilové zámky Přelouč
Matsushita mobilní telefony Pardubice
National Power elektrárna Opatovice
Rieter Elitex textilní stroje Ústí n. Orlicí
Vetrotex skleněná vlákna Litomyšl
Westvaco papírové obaly Svitavy
</TEXT>
</DOC>
<DOC>
<DOCID>LN-20021016064</DOCID>
<DOCNO>LN-20021016064</DOCNO>
<DATE>10/16/02</DATE>
<TITLE>
Licitace s čísly. Tak vypadají současná úporná jednání uvnitř vládní koalice o konečné podobě příštího rozpočtu.
</TITLE>
<GEOGRAPHY>PRAHA</GEOGRAPHY>
<TEXT>
Šéf unionistických poslanců Karel Kühnl včera přišel na jednání s ministrem financí Bohuslavem Sobotkou s další podmínkou: Unie svobody podpoří státní rozpočet, když do něj nebudou zahrnuty ztráty České konsolidační agentury, které dosud neprošly účetní uzávěrkou. Podle Kühnla činí tato neschválená ztráta zhruba 32 miliard korun. Právě o tuto částku by se podle něj mohl snížit rozpočtový schodek. Ten vláda plánuje na rekordních 157,3 miliardy korun. Dosud neuhrazená ztráta České konsolidační agentury, jež prošla účetní závěrkou, je necelých 19 miliard korun, upřesnil později člen představenstva ČKA Libor Svoboda. Každoroční bitva o peníze daňových poplatníků letos začala ještě před jednáním parlamentu uvnitř vládní koalice. V neděli přišli unionisté s požadavkem, aby příští rozpočtový schodek nebyl vyšší než 145 miliard korun. Podle informací LN se tak připravuje půda proto, aby vládní předlohu rozpočtu schválila i poslankyně Hana Marvanová. Ta v pondělí dala najevo, že ani snížení schodku o 12 miliard korun by jí nemuselo stačit. Kühnl naznačil, že až bude uvedený dluh konsolidační agentury ve výši 32 miliard účetní závěrkou potvrzen, bude přednostně uhrazen z jednorázových příjmů z privatizace. Ministr financí Bohuslav Sobotka označil unionistický návrh za logický, možný a jako jednu z cest, jak dospět k dohodě o podpoře státního rozpočtu. "Myslím si, že jsme našli společnou řeč," řekl.
</TEXT>
<HEADING>
Ministerstvo už škrtá
</HEADING>
<TEXT>
Podle Renaty Mládkové, ředitelky odboru státního rozpočtu na ministerstvu financí, jsou koaliční tlaky na pomalejší úhradu ztrát agentury oprávněné. "Česká konsolidační agentura se musí snažit prodat svá špatná aktiva co nejlépe," řekla. Úředníci ministerstva financí se zatím podle posledního zadání vlády pokoušejí seškrtat část některých výdajů. Například plošně o dvě procenta krátí jednotlivým resortům peníze na topení, osvětlení, služby či provoz automobilů. Naopak ale snižují plánované příjmy z pojistného na sociální zabezpečení. Ty byly prý v původním rozpočtovém návrhu nadhodnoceny. Sobotkův úřad nicméně stále pracuje s verzí, která nezahrnuje unionisty požadované rozložení ztrát konsolidační agentury, ani plánovanou dvanáctimiliardovou půjčku od Evropské investiční banky. Konečnou předlohu státního rozpočtu na příští rok má vláda schválit v pondělí 21. října. Nejpozději do 25. října ji totiž musí odeslat Poslanecké sněmovně k projednání.
Podle Renaty Mládkové, ředitelky odboru státního rozpočtu na ministerstvu financí, jsou koaliční tlaky na pomalejší úhradu ztrát agentury oprávněné. "Česká konsolidační agentura se musí snažit prodat svá špatná aktiva co nejlépe," řekla. Úředníci ministerstva financí se zatím podle posledního zadání vlády pokoušejí seškrtat část některých výdajů. Například plošně o dvě procenta krátí jednotlivým resortům peníze na topení, osvětlení, služby či provoz automobilů. Naopak ale snižují plánované příjmy z pojistného na sociální zabezpečení. Ty byly prý v původním rozpočtovém návrhu nadhodnoceny. Sobotkův úřad nicméně stále pracuje s verzí, která nezahrnuje unionisty požadované rozložení ztrát konsolidační agentury, ani plánovanou dvanáctimiliardovou půjčku od Evropské investiční banky. Konečnou předlohu státního rozpočtu na příští rok má vláda schválit v pondělí 21. října. Nejpozději do 25. října ji totiž musí odeslat Poslanecké sněmovně k projednání.
</TEXT>
</DOC>
<DOC>
<DOCID>LN-20021016065</DOCID>
<DOCNO>LN-20021016065</DOCNO>
<DATE>10/16/02</DATE>
<TITLE>
Snižování daní a výdaje na obranu brání Francii ve zmenšení rozpočtového schodku
</TITLE>
<TEXT>
Tři procenta HDP. To je maximum pro rozpočtový schodek u zemí eurozóny. Francie bude mít zřejmě s dodržením tohoto kritéria problémy.
PAŘÍŽ - Francouzská vláda hodlá dodržet slib, který před volbami dala voličům. Chce snížit daně. A to i za cenu, že rozpočtový deficit překročí hranici tří procent, která je stanovena jako maximum pro členství v eurozóně. Počítá s tím návrh státního rozpočtu, který včera začala projednávat sněmovna. Deficit francouzského státního rozpočtu nyní činí 2,6 procenta a pro příští rok by měl zůstat na stejné úrovni. Šéf francouzské centrální banky Jean-Claude Trichet však podobně jako Evropská centrální banka důrazně upozorňuje, že "Francie by měla začít od příštího roku snižovat deficit, aby do roku 2007 dosáhla vyrovnaného rozpočtu". Letošní výsledky francouzské ekonomiky jsou však mnohem slabší, než se při přípravách státního rozpočtu na rok 2002 počítalo: růst HDP nepřesáhne jedno procento, a deficit by nakonec mohl být vyšší, než bylo schváleno.
</TEXT>
<HEADING>
Ekonomika si dobře nevede
</HEADING>
<TEXT>
Francouzští vládní plánovači navíc nejsou schopni odhadnout, jak bude vypadat vývoj ekonomiky napřesrok. "Může to být růst přesahující dvě a půl procenta, ale může to být také výrazně méně," řekl před několika dny ministr financí Francis Mer s tím, že případná válka v Iráku může situaci ještě více zkomplikovat. Navíc je prý mnohem náročnější vypořádat se s dluhy předchozí levicové vlády ve výši skoro 45 miliard eur. Prezident Jacques Chirac při své nedávné cestě po Francii sliboval voličům, že rozpočtový schodek se nebude řešit zvyšováním daní. "Snižování daní a poplatků už začalo, budeme ho prosazovat i v příštích několika letech," uvedl. V prezidentské kampani sliboval Chirac snížení daně z příjmu o třicet procent. Ještě letos by měla klesnout o pět procent. Vzhledem k tomu, že se snižují daně a zatím se nechystají žádné velké škrty ve velmi štědrém sociálním systému, je otázkou, nakolik se deficit podaří udržet pod třemi procenty. Pokud stát po vstupu do eurozóny kritérium splňovat přestane, vystavuje se postihu ve výši až půl procenta HDP. Tato suma je nejprve u Evropské centrální banky uložena jako kauce. V případě, že stát deficit do dvou let nedostane pod zmiňovaná tři procenta, propadá. Analytici prohlašují, že pokud nedojde v průběhu roku k oživení ekonomiky, deficit rozpočtu skutečně tři procenta překročí. V žádném případě se pak Francouzům nedaří splnit závazek z Paktu stability snížit každoročně deficit o půl procentního bodu až k vyrovnanému rozpočtu. To uznává i ministr financí Mer: "Francie nebude ve střednědobém horizontu schopna ani ochotna plnit plán snižování rozpočtového deficitu, což je důsledkem růstu výdajů na obranu a bezpečnost."
Francouzští vládní plánovači navíc nejsou schopni odhadnout, jak bude vypadat vývoj ekonomiky napřesrok. "Může to být růst přesahující dvě a půl procenta, ale může to být také výrazně méně," řekl před několika dny ministr financí Francis Mer s tím, že případná válka v Iráku může situaci ještě více zkomplikovat. Navíc je prý mnohem náročnější vypořádat se s dluhy předchozí levicové vlády ve výši skoro 45 miliard eur. Prezident Jacques Chirac při své nedávné cestě po Francii sliboval voličům, že rozpočtový schodek se nebude řešit zvyšováním daní. "Snižování daní a poplatků už začalo, budeme ho prosazovat i v příštích několika letech," uvedl. V prezidentské kampani sliboval Chirac snížení daně z příjmu o třicet procent. Ještě letos by měla klesnout o pět procent. Vzhledem k tomu, že se snižují daně a zatím se nechystají žádné velké škrty ve velmi štědrém sociálním systému, je otázkou, nakolik se deficit podaří udržet pod třemi procenty. Pokud stát po vstupu do eurozóny kritérium splňovat přestane, vystavuje se postihu ve výši až půl procenta HDP. Tato suma je nejprve u Evropské centrální banky uložena jako kauce. V případě, že stát deficit do dvou let nedostane pod zmiňovaná tři procenta, propadá. Analytici prohlašují, že pokud nedojde v průběhu roku k oživení ekonomiky, deficit rozpočtu skutečně tři procenta překročí. V žádném případě se pak Francouzům nedaří splnit závazek z Paktu stability snížit každoročně deficit o půl procentního bodu až k vyrovnanému rozpočtu. To uznává i ministr financí Mer: "Francie nebude ve střednědobém horizontu schopna ani ochotna plnit plán snižování rozpočtového deficitu, což je důsledkem růstu výdajů na obranu a bezpečnost."
</TEXT>
</DOC>
<DOC>
<DOCID>LN-20021016066</DOCID>
<DOCNO>LN-20021016066</DOCNO>
<DATE>10/16/02</DATE>
<GEOGRAPHY>AMSTERODAM</GEOGRAPHY>
<TEXT>
Čistá ztráta nizozemské společnosti Philips Electronics klesla ve třetím čtvrtletí na 330 milionů eur ze 736 milionů ve stejném období loňského roku. Firma oznámila, že zisk před zdaněním a úroky činil 135 milionů eur ve srovnání z předchozí ztrátou 73 milionů. Generální ředitel společnosti Gerard Kleisterlee přes pokračující obtížné obchodní podmínky pro elektronické skupiny potvrdil, že firma by měla v celém letošním roce vykázat provozní zisk i čistý zisk bez zahrnutí mimořádných položek. Philips je největším evropským výrobcem spotřební elektroniky a osvětlení a třetím největším výrobcem polovodičů. V ČR postavil továrnu na výrobu obrazovek, která v září dosáhla plánované výrobní kapacity 2,5 milionu obrazovek. Zaměstnává 1270 pracovníků.
</TEXT>
</DOC>
<DOC>
<DOCID>LN-20021016067</DOCID>
<DOCNO>LN-20021016067</DOCNO>
<DATE>10/16/02</DATE>
<GEOGRAPHY>DETROIT</GEOGRAPHY>
<TEXT>
Největší světová automobilka General Motors utrpěla ve třetím čtvrtletí čistou ztrátu 804 milionů dolarů. Schodek byl způsoben odpisem 2,2 miliardy dolarů z hodnoty dvacetiprocentního podílu v italské automobilce Fiat. Před zahrnutím odpisu podílu ve Fiatu do výsledků měl automobilový koncern zisk 615 milionů dolarů, výrazně tak překonal úroveň 385 milionů USD zisku ze stejného období minulého roku. Zisk 1,20 dolaru na akcii byl více než 20 centů nad průměrným odhadem analytiků. Minulý měsíc GM předpověděla pro třetí čtvrtletí zisk mírně nad 90 centy nad akcii.
</TEXT>
</DOC>
<DOC>
<DOCID>LN-20021016068</DOCID>
<DOCNO>LN-20021016068</DOCNO>
<DATE>10/16/02</DATE>
<GEOGRAPHY>PRAHA</GEOGRAPHY>
<TEXT>
SITA Bohemia byla jako jediná vyzvána Fondem národního majetku k sanaci objektů kontaminovaných dioxiny v chemičce Spolana. Oslovení jediné firmy zdůvodnil FNM tím, že SITA má jako jediná potřebnou licenci. Navíc podle něj lze takto postupovat v případě, kdy prodlení může ohrozit lidské životy či hrozí značné materiální ztráty.
</TEXT>
</DOC>
<DOC>
<DOCID>LN-20021016069</DOCID>
<DOCNO>LN-20021016069</DOCNO>
<DATE>10/16/02</DATE>
<TITLE>
NEW YORK - Po zhruba třech letech příprav spustil provozovatel amerického technologického trhu Nasdaq nový obchodní systém. Nese název SuperMontage. Nasdaq do něj investoval kolem 100 milionů dolarů. Slibuje si od něj především zlepšení systému zpracování pokynů. Nasdaq musel v posledních letech řešit odliv zájmu klientů a jejich odchod k alternativním provozovatelům, což jsou především elektronické sítě (ECN). SuperMontage by tedy měl zajistit i to, že se část obchodníků vrátí. V novém systému se nicméně obchoduje zatím jen s pěti emisemi. Viceprezident společnosti Nasdaq Stock Market Dean Furbush podotkl, že proces zahájení provozu proběhl hladce a že dealeři žádné větší výpadky nehlásili. Nasdaq záměrně vybral pět emisí s nízkými objemy obchodů, aby se v případě problémů vyhnul komplikacím. V posledních letech získávaly podíl na trhu elektronické komunikační sítě ECN, které investorům nabídly hlavně rychlejší zpracování pokynů než trh Nasdaq. Jednou z takových významných sítí je Instinet, který patří společnosti Reuters Group. K dalším sítím patří Archipelago anebo Island.
</TITLE>
<HEADING>
Nové tituly budou zaváděny postupně
</HEADING>
<TEXT>
Prozatím je ale obtížné říci, zda je proces zpracování pokynů odlišný než u jiných emisí, které se ještě obchodují postaru. "Jednu z těch emisí musíme kótovat, není ale skoro žádný objem," podotkl ředitel společnosti Legg Mason Wood Walker Chris Wasson. Ten má na starosti právě obchodování na trhu Nasdaq. Wasson uvedl, že systém v pondělí jen testoval a že podle něj funguje dobře. Problémy ale hlásil Robert Mikkelsen z investiční společnosti Advest Group. Jeho firma měla problémy s připojením k systému SunGard Trading Systems, který je součástí firmy SunGard Data Systems. Ten firma využívá především k informacím o průběhu obchodování s jednotlivými tituly. "Je dobře, že to spouštějí pomalu. Menší problémy na začátku nás moc nezajímají," prohlásil Mikkelsen. Další tituly budou do systému přidávány postupně v příštích týdnech, ale do konce roku by se v novém systému měly obchodovat už všechny akcie.
Prozatím je ale obtížné říci, zda je proces zpracování pokynů odlišný než u jiných emisí, které se ještě obchodují postaru. "Jednu z těch emisí musíme kótovat, není ale skoro žádný objem," podotkl ředitel společnosti Legg Mason Wood Walker Chris Wasson. Ten má na starosti právě obchodování na trhu Nasdaq. Wasson uvedl, že systém v pondělí jen testoval a že podle něj funguje dobře. Problémy ale hlásil Robert Mikkelsen z investiční společnosti Advest Group. Jeho firma měla problémy s připojením k systému SunGard Trading Systems, který je součástí firmy SunGard Data Systems. Ten firma využívá především k informacím o průběhu obchodování s jednotlivými tituly. "Je dobře, že to spouštějí pomalu. Menší problémy na začátku nás moc nezajímají," prohlásil Mikkelsen. Další tituly budou do systému přidávány postupně v příštích týdnech, ale do konce roku by se v novém systému měly obchodovat už všechny akcie.
</TEXT>
</DOC>
<DOC>
<DOCID>LN-20021016070</DOCID>
<DOCNO>LN-20021016070</DOCNO>
<DATE>10/16/02</DATE>
<TITLE>
Je to záhada. Rakouská centrální banka odhaduje, že za eura nebylo vyměněno 12 miliard šilinků, což odpovídá 28 miliardám korun.
</TITLE>
<GEOGRAPHY>VÍDEŇ</GEOGRAPHY>
<TEXT>
Rakušané se zřejmě ani deset měsíců od začátku zavedení eura nechtějí zbavit svého starého platidla. Podle propočtů centrální banky stále nevrátili 12,5 miliardy šilinků, což odpovídá 908 milionům eur, tedy zhruba 28 miliardám korun. V bankovkách si Rakušané dosud nechávají 8,5 miliardy a v mincích čtyři miliardy šilinků. Všechny rakouské banky přitom nabízely výměnu šilinků za eura až do konce března. Ještě poté jezdily po celé zemi zvláštní "eurobusy". Také v současnosti je možné starou měnu vyměnit v národní bance. "Je to velmi vysoká částka. Překvapilo nás, kolik bankovek zůstalo v oběhu," podivil se ředitel Rakouské národní banky Wolfgang Duchatczek. Chování "spořitelů" si nedovede spolehlivě vysvětlit. Předpokládá ale, že většina z uvedené sumy zůstala v zahraničí. "Anebo má mnoho lidí peníze doma a prostě se jim nechce k nám extra přijít," dodal.
</TEXT>
<HEADING>
Euro není příliš oblíbené
</HEADING>
<TEXT>
Občanům Rakouska se ale možná prostě stýská po šilinku. Některé průzkumy totiž ukazují, že jednotnou evropskou měnu nemají příliš v oblibě zejména kvůli pocitu, že s jejím zavedením se většina zboží a služeb ve skutečnosti zdražila.
Občanům Rakouska se ale možná prostě stýská po šilinku. Některé průzkumy totiž ukazují, že jednotnou evropskou měnu nemají příliš v oblibě zejména kvůli pocitu, že s jejím zavedením se většina zboží a služeb ve skutečnosti zdražila.
</TEXT>
</DOC>
<DOC>
<DOCID>LN-20021016071</DOCID>
<DOCNO>LN-20021016071</DOCNO>
<DATE>10/16/02</DATE>
<TEXT>
ÚSTÍ NAD LABEM - Vařiči mýdla, šlechta mezi řemeslníky potravinářské firmy Setuza, jsou už minulostí. Firma známá "mýdlem s jelenem" totiž po 120 letech ukončila v ústeckém závodě tradiční způsob výroby, kdy v obrovských kádích nepřetržitě bublala roztavená hmota. Dnes vaření mýdla připomínají jen ztuhlé zbytky po okrajích většiny nádob. "Dělal jsem tady 35 let. Nejsem šťastný, že to musím opustit, ale je jiná doba, musím se s tím nějak smířit. Když k tomu má ale člověk lásku, tak se to těžko opouští," přemítá před prázdnými varnami nejzkušenější vařič ve firmě, Vladislav Prchal. Věří ale, že to není konec jeho umění. Své zkušenosti v rozpoznávání, zda je mýdlo správně uvařené, bude moci využívat jako mistr výroby. Georg Schicht, zakladatel největší potravinářské firmy v zemi, by se možná kvůli ukončení vaření mýdla obrátil v hrobě. Ani jeho syn Johann, který v Ústí ve dvou budovách s komínem a kůlnou vaření mýdla na konci roku 1882 rozjížděl, by si jistě neodpustil nějakou poznámku na adresu svých následovníků. Hospodyňky, které při praní stále používají "mýdlo s jelenem", by si ale podle nynějšího vedení firmy neměly ničeho všimnout. "Mýdlo s jelenem si necháváme vyrobit na zakázku od externí firmy. Vše je podle našich receptur. Ostatní mýdla budeme dále vyrábět z nakupovaných mýdlových vloček," řekla mluvčí společnosti Marie Logrová. Důvody uzavření provozu byly podle mluvčí především ekologické. "Při vaření mýdla vznikaly v provozu spodní louhy, které nepříjemně zapáchaly. Ukončením vaření se zápach výrazně sníží," uvedla.
</TEXT>
</DOC>
<DOC>
<DOCID>LN-20021016072</DOCID>
<DOCNO>LN-20021016072</DOCNO>
<DATE>10/16/02</DATE>
<TITLE>
Požádat svého nadřízeného o vyšší plat? Pro mnoho lidí to je nepřekonatelný problém. Někteří personalisté navíc říkají: pokud vám není plat zvyšován automaticky, zřejmě s vámi zaměstnavatel není tak docela spokojen. Přesto existují pravidla, jak si o vyšší mzdu říci.
</TITLE>
<TEXT>
1 Jestliže se rozhodnete otevřít otázku svého platu, musíte počítat i s negativní reakcí. Nejdříve si tedy zkuste odpovědět na otázku, do jaké míry by pro vás bylo obtížné najít uplatnění u jiného zaměstnavatele, který by vaší platové představě vyhověl lépe.
2 Jste-li přesvědčeni, že byste neměli problém místo sehnat, zodpovězte si otázku druhou, a to do jaké míry jste vy osobně pro zaměstnavatele postradatelný. I trh pracovních příležitostí je založen na srovnávání poptávky s nabídkou a každý má svou 'cenu'. Vaše 'cena' pro zaměstnavatele spočívá nejen ve vašich kvalifikačních předpokladech a kvalitách, ale zejména ve znalosti firmy, pro kterou pracujete. Každý zaměstnavatel buduje stabilní pracovní tým a usiluje o minimální fluktuaci pracovníků. Zaměstnavatel ví, jaký pracovní výkon zvládáte, co od vás může čekat, zná vaše klady i zápory. Záleží především na tom, jestli bude ochoten vám připlatit, aby si vás udržel, nebo pro něj bude výhodnější najít si někoho nového s nižšími platovými požadavky.
3 S žádostí o zvýšení platu nepřicházejte víckrát než jednou do roka a ne dříve než po zkušební době. Pro zaměstnavatele je úprava platů podstatné rozhodnutí, které souvisí s mnoha dalšími aspekty. Ve většině firem se platy upravují jednou (maximální dvakrát) ročně. Směřujte svou žádost právě do tohoto období.
4 Pokud jste si jisti, že zaměstnavatel o vaše služby stojí, požádejte jej o schůzku. Vždy uveďte pravý důvod setkání - tedy že máte zájem mluvit o navýšení platu.
5 Nepodceňujte načasování rozhovoru. Každého zřejmě napadne, že nejlepší je otevřít otázku platu tehdy, pokud jste dosáhli nějakého viditelného úspěchu v práci. Nebo v době, kdy jsou vaše pracovní výkony dlouhodobě dobré. Totéž platí i o "obecné náladě" ve firmě. Pokud jste právě přišli o zakázku za několik milionů, ale vám osobně se podařilo uzavřít obchod za 100 000 Kč, není to také nejvhodnější doba žádat o přidání.
6 Žádost o zvýšení platu si budete muset obhájit, takže na schůzku s nadřízeným přijďte připraveni. Měli byste mít argumenty, proč si vyšší plat zasloužíte. Předem si také připravte odpovědi na případné námitky a výhrady k vaší práci, na které budete zřejmě při rozhovoru se zaměstnavatelem upozorněn. Vaší motivací je vyšší mzda, jeho zájmem je naopak co nejnižší náklad na váš plat. Proto se snažte rozhovor vést takticky, abyste zaměstnavatele přesvědčili, že vaše práce se zaměstnavateli ekonomicky vyplatí. A že právě vy jste ten, na kom není dobré šetřit. Velmi osvědčený je argument, že vaší činností pro zaměstnavatele snižujete jiné náklady firmy, ale musí tomu tak opravdu být. Nezapomeňte, že každý nadřízený už podobné hovory s vašimi kolegy jistě vedl a podobné "triky" zná.
7 Nevyplatí se začít rozhovor hned větou: Buď dostanu přidáno, nebo odcházím. Rozhodně si před tím, než otevřete dveře kanceláře vašeho nadřízeného, dobře rozmyslete, jestli si vyšší mzdu opravdu zasloužíte. Pokud vaše pracovní výkony pokulhávají a zaměstnavatel nemá důvod být s vaší prací spokojen, mohli byste také dosáhnout zcela opačného efektu.
8 Na druhou stranu platí, že požádat o zvýšení platu není nic proti pravidlům. Každý by si měl být vědom své ceny, a někdy se v této otázce vyplatí umět se prosadit.
</TEXT>
</DOC>
<DOC>
<DOCID>LN-20021016073</DOCID>
<DOCNO>LN-20021016073</DOCNO>
<DATE>10/16/02</DATE>
<TITLE>
1 Co na vás v komunikaci s podřízeným platí?
</TITLE>
<TEXT>
2 Pokusil se na vás někdo z podřízených vyzrát?
</TEXT>
<HEADING>
Ing. JAROSLAV ŠULC, CSc., náměstek ministra financí
</HEADING>
<TEXT>
1. Jsem zastánce týmové práce a také vyznávám teorii, že šéf je nejvýše tak chytrý jako jeho nejlepší kolegové. Tyto mé zásady netajím. Na mě lze skoro vždycky vyzkoušet fintu, že mi někdo o nějakém problému snese na stůl mnohem kvalifikovanější informaci, než jsem do té doby o něm měl já sám. A pak mi nedělá problém dřívější názor z gruntu přehodnotit.
2. Ale samozřejmě, to škádlení šéfa s v mém případě více než stovkou podřízených je každodenní téma. Šéf nikdy nemůže vyhrát, jde jen o to, aby to nebylo "kontumačně".
</TEXT>
<HEADING>
Prof. MUDr. JAN PIRK, přednosta Kardiocentra IKEM
</HEADING>
<TEXT>
1. Platí na mě, když někdo přijde s iniciativním návrhem, že udělá něco navíc či nějakým novým způsobem. Dobrou náladu ztratím, když někdo přijde s "objektivními důvody" zdůvodňovat, proč se ta operace nedá z provozních nebo jiných důvodů provést a je nutno ji odložit.
2. Zcela nepochybně se na mne moji podřízení snaží vyzrát. Jenže dělají to tak chytře, že jsem jim na to zatím nepřišel.
Ing. arch. JIŘÍ MUSÁLEK, zástupce ředitelky odboru památkové péče Magistrátu hl. m. Prahy
</TEXT>
<HEADING>
1. Na mě platí upřímnost a korektní jednání.
</HEADING>
<TEXT>
2. To si nevzpomínám. Zaměstnanci totiž vědí, že mám rád upřímnost. Nekontroluji je, ale vyžaduji po nich odvedenou práci. Nemusí být v kanceláři od - do, ale chci, aby jejich výsledky byly opravdu kvalitní.
Prof. MUDr. PAVEL KLENER, DrSc, ředitel Ústavu hematologie a krevní transfuze v Praze
1. Otevřené jednání. A také když je podřízený schopen logicky oponovat. Žádný šéf není neomylný a já dobré nápady rád přijmu. Rozhodně ale nemám rád servilitu, takový člověk vám lichotí a pak vás klidně za rohem pomluví.
2. Stalo se to, ale zcela výjimečně.
</TEXT>
<HEADING>
Mgr. JAROSLAV KOTAL, ředitel ZŠ Londýnská
</HEADING>
<TEXT>
1. Zaměstnávám mladé lidi, protože v mladých vidím obrovskou cestu dopředu. Mají vynikající nápady, a když mi dobře poradí, snažím se své názory korigovat. Musím často "couvnout" před pádnými argumenty. A to bývá obrovská cesta kupředu.
2. Na tuto otázku je velmi jednoduchá odpověď. Nedoběhl mě ještě nikdo. Ale zato jsem pozoroval u některých mladých lidí, že potřebují mít jistoty. Ty ale mohl poskytovat a zaručovat jenom bývalý režim.
Ing. FRANTIŠEK MÁSLO, člen představenstva Citibank, a. s.
1. Upřímnost a věcnost. Myslím, že jsem přístupný logické argumentaci podložené fakty.
2. Samozřejmě, a nejednou. Bylo by ješitné tvrdit, že nade mnou podřízený nevyzrál. Nicméně v řadě případů platí pořekadlo, že lež má krátké nohy. Osobně dávám přednost vytváření takových pracovních vztahů, jež lidé nehodlají riskovat a dají přednost solidnímu jednání.
</TEXT>
<HEADING>
MONIKA VINŠOVÁ, agentura Trilobit
</HEADING>
<TEXT>
1. Nemám určitý čas, kdy lépe chápu požadavky nebo více rozumím druhé straně. Snad jen ve chvílích velkého pracovního vypětí, kdy je třeba řešit více problémů najednou, nemám pro další "komplikace" pochopení. Lépe se mi ale spolupracuje s upřímný-mi lidmi.
2. Na výběr spolupracovníků kladu velký důraz, i když se při něm řídím hlavně instinktem, který mě naštěstí ještě nezklamal. Kreativitu ve snaze ulehčit si pracovní povinnosti v podstatě vítám. Důležitý je v první řadě stoprocentní výsledek.
Ing. PETER JUSKO, viceprezident pro letový provoz ČSA
</TEXT>
<HEADING>
1. Humor, s tím jde všechno líp.
</HEADING>
<TEXT>
2. Za ty dva měsíce, co jsem ve funkci, zatím ne. Pokud tomu v budoucnu někdy tak bude, tak doufám, že to nepoznám. A pokud to poznám, doufám, že mi to nebude vadit.
</TEXT>
<HEADING>
DUŠAN UHRIN mladší, trenér FC Bohemians Praha
</HEADING>
<TEXT>
1. To záleží na situaci. Když za mnou přijde hráč například s tím, že má problém v rodině, snažím se mu vyhovět. Jinak ústupky nedělám.
2. Určitě už na mě hráči něco zkoušeli. Takové situace řeším s dotyčným přede všemi na tréninku. Někdy musím udělit pokutu.
</TEXT>
</DOC>
<DOC>
<DOCID>LN-20021016074</DOCID>
<DOCNO>LN-20021016074</DOCNO>
<DATE>10/16/02</DATE>
<TITLE>
Je váš šéf cholerik, nebo se snaží problémy řešit spíše klidnou cestou? Spoléhá se při práci na oporu celého týmu, nebo se rozhoduje sám? Chcete požádat o vyšší plat nebo chcete dostat náhradní volno za práci přesčas? Ať už pracujete pod jakýmkoliv nadřízeným, měli byste vědět, jak s ním jednat.
</TITLE>
<TEXT>
Základní "strategie" pro čtenáře Lidových novin připravily Anna Lužaičová z personální agentury Grafton Recruitment a konzultantka divize Office team společnosti Robert Half International Tereza Kozánková.
</TEXT>
<HEADING>
Týmový typ
</HEADING>
<TEXT>
Všichni jeho podřízení mají přesně vymezené kompetence a odpovědnosti a on po nich chce především to, aby spolupracovali. Je to ideální typ nadřízeného. Platí na něj především ti, kteří za ním chodí s novými nápady a neberou svou práci rutinně. "Týmový šéf má rád zaměstnance s nápady na společné projekty, a kteří jsou navíc schopni se o své nápady podělit s ostatními," míní Ana Lužaičová. Nevyplatí se však hrát si na svém vlastním písečku. "Neoblíbí si podřízeného, který si hledí své práce, a s týmem pracuje pouze tehdy, cítí-li, že z toho bude mít osobní přínos," dodává. Týmový šéf je také schopen naslouchat druhým. Podle konzultantky Terezy Kozánkové je jeho výhodou mluvit s ním otevřeně o různých pracovních i nepracovních problémech. "Zjevnou chybou je takového šéfa utvrzovat, že všechno zvládnete sám," doplňuje Lužaičová. Chcete-li si býti jisti u šéfa úspěchem, účastněte se společných mimopracovních aktivit. Sdílené zájmy, například kolektivní sporty, budou pro vás dobrou vizitkou, že vám nedělá problémy obětovat se pro ostatní.
</TEXT>
<HEADING>
Lhostejný typ
</HEADING>
<TEXT>
Tomuto nadřízenému je vlastně všechno jedno a práce pro něj není prioritou. Tím spíš je ale pro něj důležitý názor podřízených. "Jestli chcete, aby si vás všímal, snažte se jeho lhostejnost prolomit výjimečně dobrými pracovními výsledky či jinou vhodnou cestou. Nemáte-li vyšší ambice a chování šéfa vám nevadí, můžete i v případě jeho lhostejnosti poměrně dobře vycházet," konstatuje Tereza Kozánková. V případě, že jste progresivně smýšlející osobnost, která pracuje na svém profesním růstu, nemůžete se podle Any Lužaičové spoléhat, že vám šéf v budování kariéry pomůže. Neměl by vás ale ani zrazovat a brzdit od něčeho nového; pouze u něj nehledejte podporu. "Tento typ totiž preferuje zaměstnance, kteří svou práci odvedou včas, ale rozhodně nejeví zájem o dodatečnou pracovní aktivitu," říká Lužaičová. I s lhostejným šéfem ale můžete přijít do konfliktu: budete-li do prací příliš nadšení a budete-li hýřit aktivitou. "Jednoduše řečeno, když budete mít těžiště života kdekoliv jinde kromě práce, máte naději, že s nadřízeným setrváte v dlouhodobé poklidné symbióze," shrnuje Lužaičová.
</TEXT>
<HEADING>
Byrokrtický typ
</HEADING>
<TEXT>
"Na byrokrata platí pořádek. Ve všem včetně písemností. Proto Tereza Kozánková radí: "Jestli je váš šéf byrokrat, naučte se dobře ovládat Excel. Dobře vypadajícími tabulkami v Excelu byrokrata vždycky potěšíte." Komunikace s takovým člověkem není v podniku jednoduchá, protože většinou probíhá podle předem domluveného plánu. Nic se u něj neobejde bez oficiálních schůzek a dopisů. "Dávejte si pozor na to, abyste takového šéfa neurazili tím, že mu budete tykat. Tykání rozhodně nepřichází v úvahu, a to ani v případě vaší věkové blízkosti," radí Lužaičová. Stejně jako u lhostejného vedoucího, ani zde nejsou vhodná žádná vybočování z řady. Byrokrat ocení, když budete práci dělat přesně podle zadání a budete dbát formalit. Úspěch nečekejte od nonkonformního tylu oblékání a životního stylu ani od snahy navázat rozhovor na osobnější téma.
</TEXT>
<HEADING>
Cholerický typ
</HEADING>
<TEXT>
I s cholerikem je podle Terezy Kozánkové možné dobře vycházet. Nesmíte však přistoupit na jeho hru a příliš se emocionálně angažovat. "Důležité záležitosti s ním řešte jen tehdy, když bude mít dobrou náladu," radí Tereza Kozánková. Jestliže šéf dobře naladěný není, raději počkejte. Nepochodili byste a ještě byste ho více naštvali. Podle Any Lužaičové se cholerické typy paradoxně vyskytují v oblastech, kde jsou stres a napětí každodenností, a proto je zde třeba uvažovat s chladnou hlavou. U choleriků je nejhorší jejich nepředvídatelné chování. Právě tato nepředvídatelnost může podřízené stresovat. "Někdy jej rozčílí až opravdový kiks, ale také mu k výbuchu stačí i zdánlivá maličkost. U takových šéfů je třeba obrnit se trpělivostí a s klidem diplomata nebrat věci osobně," myslí si Lužaičová. Možnou pohromou je pro firmu střet dvou choleriků, osoba znalá společenského taktu a smířlivé povahy může mít pro změnu na cholerika přímo léčivý účinek.
I s cholerikem je podle Terezy Kozánkové možné dobře vycházet. Nesmíte však přistoupit na jeho hru a příliš se emocionálně angažovat. "Důležité záležitosti s ním řešte jen tehdy, když bude mít dobrou náladu," radí Tereza Kozánková. Jestliže šéf dobře naladěný není, raději počkejte. Nepochodili byste a ještě byste ho více naštvali. Podle Any Lužaičové se cholerické typy paradoxně vyskytují v oblastech, kde jsou stres a napětí každodenností, a proto je zde třeba uvažovat s chladnou hlavou. U choleriků je nejhorší jejich nepředvídatelné chování. Právě tato nepředvídatelnost může podřízené stresovat. "Někdy jej rozčílí až opravdový kiks, ale také mu k výbuchu stačí i zdánlivá maličkost. U takových šéfů je třeba obrnit se trpělivostí a s klidem diplomata nebrat věci osobně," myslí si Lužaičová. Možnou pohromou je pro firmu střet dvou choleriků, osoba znalá společenského taktu a smířlivé povahy může mít pro změnu na cholerika přímo léčivý účinek.
</TEXT>
</DOC>
<DOC>
<DOCID>LN-20021016075</DOCID>
<DOCNO>LN-20021016075</DOCNO>
<DATE>10/16/02</DATE>
<TITLE>
Dnes vám radí Renata ŠŤASTNÁ z personální agentury Axial
</TITLE>
<TEXT>
Dojíždím do práce do města z 40 km vzdálené vesnice. Kvůli špatnému autobusovému spojení do kanceláře dorazím vždy zhruba půl hodiny po začátku pracovní doby. Ačkoliv svou práci vždy stihnu, šéfovi mé pozdní příchody vadí. Kdybych jezdil dřívějším autobusem, budu v práci o hodinu dřív. Jak se mám se šéfem domluvit k oboustranné spokojenosti?
V oblastech, kde není časté dopravní spojení, je daleko těžší získat práci než v místech s propracovanou dopravní infrastrukturou. Dovedu si tedy představit, že vám velmi záleží na tom, své místo si udržet. To, že vám na práci opravdu záleží, dokážete, pokud sám vyvoláte diskusi se svým nadřízeným. Ať on sám rozhodne, jak celou situaci řešit. Nabídněte mu však vlastní návrhy, to většina vedoucích uvítá. Je tu možnost posunout vaši pracovní dobu o hodinu dopředu. Šéf pak musí počítat s tím, že budete z práce odcházet o to dříve. Takový fakt pak ale může narušovat systém práce či spolupráce s ostatními kolegy. Zdůrazněte, že svou práci máte rád a vážíte si jí. Pozdní příchody mrzí i vás, tak ať váš nadřízený sám stanoví, jaké řešení považuje on za nejlepší. Je dost možné, že po takové diskusi váš šéf sám dojde k názoru, že současný stav sice není ideální, ale že sám nic lepšího nevymyslí.
</TEXT>
</DOC>
<DOC>
<DOCID>LN-20021016076</DOCID>
<DOCNO>LN-20021016076</DOCNO>
<DATE>10/16/02</DATE>
<TITLE>
Zajímá vás, jakým způsobem řešit problémy či nedorozumění, ke kterým na pracovišti může dojít? Lidové noviny oslovily psycholožku Zdeňku Košateckou, psychologa Slavomila Hubálka a konzultantku divize Office team společnosti Robert Half International Terezu Kozánkovou, aby navrhli možná řešení běžných pracovních "nepříjemností". Námi oslovení odborníci se shodují v jednom: nejdůležitější je konflikty (způsobené často našimi vlastními chybami), řešit. Pokud si myslíte, že se na ně zapomene a nejlepší je proto "nechat je být", můžete se dostat do větších nepříjemností, než je jen jeden pohovor s nadřízeným. Vždycky ale záleží na konkrétní situaci, na tom, jak konflikt vznikl a jaký je váš vztah s nadřízeným. Pokud chodíte obden o hodinu později do práce, zapomínáte na porady nebo neodevzdáváte včas projekty, nemůžete počítat s jeho benevolencí. I tomu nejtolerantnějšímu šéfovi totiž jednou dojde trpělivost.
</TITLE>
<TEXT>
1 Často přicházím pozdě na schůzky i do zaměstnání
Když už přijdete pozdě, měli byste mít dobré vysvětlení. Psycholožka Zdeňka Košatecká o pozdních příchodech říká: "U kolegů lze občasné pozdní příchody řešit s trochou nadsázky a humoru, tedy pokud z nich je cítit současně omluva. Ale i ten největší přítel má svoji sebeúctu, která mu velí vymezit hranice tolerance, kterou nebude ochoten překročit. Natož šéf." Psycholog Slavomil Hubálek dodává: "Moderní psychologie používá pojem 'hranice já'. Zdravá osobnost má mít přesné ohraničení a do toho patří i to, že plní, co slíbí, neslibuje, co nemůže splnit, nedělá, co neumí, umí říci, co chce, nenechá si ubližovat a také chodí včas.
</TEXT>
<HEADING>
2 Nestíhám v termínu odevzdat práci
</HEADING>
<TEXT>
Podle konzultantky Office teamu společnosti Robert Half International Terezy Kozánkové je nejlepší předem upozornit toho, komu máte výsledek práce odevzdat. "Připravíte-li jej na možnost pozdějšího odevzdání, nevznikne z toho takový problém jako v případě, že se dokonce budete tvářit, jako by bylo vše v pořádku," dodává. "Pokud se to stává opakovaně, je dobré zamyslet se, jestli mě tato práce opravdu zajímá a baví. Většinou totiž odsouváme to, o co nemáme opravdový zájem nebo s čím si nevíme rady. Váš profesionální osud se nemusí vyvíjet příznivě, budete-li si touto formou se šéfem poměřovat síly," vysvětluje psycholožka Košatecká.
3 Nerozumím zadání úkolu a bojím se nadřízeného zeptat
Pro tuto situaci má Slavomil Hubálek jednoduchou radu: Umět se zeptat. "Šéfové rádi vysvětlují," říká. Obecně však platí, že je dobré zeptat se - a klidně raději vícekrát - před začátkem plnění úkolu. Je to určitě lepší než pozdější zbytečné chyby a nedorozumění. Jak říká Zdeňka Košatecká, univerzální návod neexistuje. "Možná by pomohla vhodná formulace, například "chci se ujistit, zda správně rozumím danému úkolu," dodává.
4 Mí nejbližší spolupracovníci mají mezi sebou konflikt. Mám do něj vstupovat?
Problém by se měl za každou cenu vyřešit klidnou cestou a pokud možno tak, aby výsledné řešení bylo přijatelné pro všechny zúčastněné. Ačkoliv to bývá často složité, pokuste se vyhnout osočování a hádkám. "Mám za to, že každý z kolektivu by měl mít právo říci svůj osobní názor," říká Zdeňka Košatecká.
5 Nevím, jak komunikovat s nadřízeným, se kterým příliš nevycházím
Podle Slavomila Hubálka není třeba s takovým šéfem komunikovat více, než je nutné. "Buďte k němu ale slušní," upozorňuje. Pokud vás na pracovišti potřebuje, ocení vaši práci." Jestliže je proti vám šéf zaujatý, nenaděláte s tím zřejmě nic. "Není-li spokojen s vaší prací, je nutné přijít na to, co od vás konkrétně očekává, a podle toho jednat," radí Tereza Kozánková.
</TEXT>
<HEADING>
6 Dělám často neplacené přesčasy
</HEADING>
<TEXT>
Každý z nás by měl umět někdy říci "ne", a to platí i v tomto případě. "Problém nastává tehdy, když nechceme svého šéfa zklamat nebo když se bojíme eskalace konfliktu. Někteří z nás sami těžce snášejí odmítnutí a nadřízenému pak budou taky špatně odmítat," myslí si Zdeňka Košatecká. V žádné firmě se však dnes nepracuje pouze osm hodin denně, a proto jisté přesčasy jsou běžné. Jak říká Tereza Kozánková, vysledujete-li, že se situace opakuje několikrát do týdne, je potřeba sebrat síly a se šéfem si promluvit. Slavomil Hubálek míní, že je třeba jasně zaměstnavateli sdělit, jaká je cena vaší přesčasové práce.
</TEXT>
<HEADING>
7 Šéf mě sexuálně obtěžuje
</HEADING>
<TEXT>
Odborníci se shodují, že nejúčinnější je hned ze začátku nadřízenému říci, jak nepříjemná vám tato skutečnost je. Pokud to šéf nepochopí, není dobré v tomto zaměstnání dále setrvávat. "Ovšem je třeba říci, že existují i ženy, které se chovají tak, že jsou přirozenou autoritou. Na druhé straně mnohé ženy si o to 'koledují'," říká Košatecká. "Ve své praxi se s případy sexuálního obtěžování setkávám často a musím říci, že to není žádná legrace. V takovém případě je nejlepší sebrat sílu a z práce odejít. Jestliže totiž šéfovi sympatie neopětujete, bude naštvaný a urovnat vztahy do normálu nepůjde lehce," míní Tereza Kozánková.
8 Chci obhájit svůj názor, za kterým si stojím
Rozhodně byste se neměli obávat říci svůj názor. Pokud ve vaší firmě vše funguje, neměl by být problém názor prostě sdělit. Jestli má nadřízený problém váš názor na věc přijmout, pak je chyba spíše na jeho straně. "Musíte ale logicky a věcně argumentovat. Dejte si ovšem pozor, někdy se za pravdu bojovat nevyplácí," varuje Kozánková.
</TEXT>
<HEADING>
9 Chci požádat o služební telefon a automobil
</HEADING>
<TEXT>
Na tyto prostředky máte nárok tehdy, jsou-li nezbytné k vaší práci. Je tedy třeba dobře uvážit, jestli máte vůbec šanci je získat. "Jste-li přesvědčeni, že je k výkonu vašeho povolání potřebujete, předložte zaměstnavateli pádné argumenty," radí Zdeňka Košatecká. "Je to v podstatě jediná cesta, jak je získat."
10 Chtěl bych na dovolenou v termínu, který mi vyhovuje
Podle zákona není zaměstnavatel povinen vám dovolenou v termínu, který se vám hodí, poskytnout. Je proto třeba ji naplánovat a její termín prohovořit se šéfem dostatečně dopředu. "Snažte se o dovolenou požádat ve vhodnou chvíli, tedy má-li váš nadřízený dobrou náladu," radí Tereza Kozánková. Sedněte si se šéfem a v klidu proberte všechny možnosti termínu vaší dovolené. Je možné, že vás bude zaměstnavatel potřebovat v určitou dobu v práci, například proto, že dovolenou má v té době jiný zaměstnanec. Jestliže ale vašemu volnu nic podobného nebrání, nenechte se odbýt a trvejte na svém termínu.
</TEXT>
</DOC>
<DOC>
<DOCID>LN-20021016077</DOCID>
<DOCNO>LN-20021016077</DOCNO>
<DATE>10/16/02</DATE>
<TITLE>
Dnes vám radí Anna MÁROVÁ z advokátní kanceláře JUDr. Anna Márová
</TITLE>
<TEXT>
Pracuji ve společnosti zabývající se komunikací. Nadřízený nás nutí pracovat celý den - nemáme ani čas se pořádně naobědvat. Na pracovišti nám jíst zakazuje, a když si jdeme pro jídlo ven, chce, abychom byli co nejdříve zpátky. Na jak dlouhou pauzu máme vlastně během pracovní doby právo?
Problematikou přestávek v práci na oddech a jídlo se zabývá § 89 zákoníku práce v platném znění. Přestávky je zaměstnavatel zaměstnancům povinen poskytnout nejpozději po čtyři a půl hodinách nepřetržité práce. Pauzy na jídlo a oddech musí mít trvání nejméně třicet minut. Jde-li o práce, které nemohou být přerušeny, musí být každému jednotlivému zaměstnanci i bez přerušení provozu nebo práce zajištěna přiměřená doba pro oddech a jídlo. Pokud u zaměstnavatele nepůsobí odborová organizace, se kterou by jinak musela být délka přestávky, její začátek a konec projednány, stanoví začátek, konec a délku pracovní přestávky nad minimální zákonný rozsah třiceti minut zaměstnavatel. Důležité je ustanovení § 89 odst. 4 zákoníku práce, jež zamezuje přestávkami uměle zkracovat pracovní dobu, neboť přestávky na jídlo a oddech se neposkytují na začátku a konci směny. Poskytnuté přestávky na jídlo a oddech se nezapočítávají do pracovní doby.
</TEXT>
</DOC>
<DOC>
<DOCID>LN-20021016078</DOCID>
<DOCNO>LN-20021016078</DOCNO>
<DATE>10/16/02</DATE>
<TITLE>
Sílu, luxus a výjimečné jízdní vlastnosti přináší nové BMW řady 7. V ČR vůz využívá nemálo ministrů.
</TITLE>
<HEADING>
Test auta
</HEADING>
<TEXT>
Dlouhou dobu nevzbudil žádný vůz tolik kontroverzních reakcí jako právě nová generace BMW řady 7. Vzhled vlajkové lodi bavorské automobilky má hlavně v Německu řadu oponentů. Nová "sedmička" sice postrádá něco z ladnosti modelů řady 3 či 5, působí ale reprezentativně a na silnici budí náležitý obdiv i respekt. A právě originální design i lehce provokativní křivky karoserie přitáhnou řadu nových zákazníků. Nové BMW 7 je výstřední automobil s nejvyspělejší technikou současnosti. Díky supermodernímu aktivnímu podvozku, který minimalizuje naklánění v podélném i příčném směru, a elektronickému řízení tvrdosti tlumičů EDC si jeho jízdní vlastnosti zasluhují absolutorium. Systém EDC ve dvou volitelných režimech Sport a Comfort kontinuálně přizpůsobuje tvrdost tlumičů pérování okamžitým jízdním podmínkám. Rozpozná kvalitu a povrch vozovky, intenzitu brzdění apod. I přes vysokou hmotnost se tak vůz chová naprosto suverénně na suché i kluzké vozovce a výtečně drží stopu v zatáčkách. Perfektní jsou i kotoučové brzdy s vnitřním chlazením na všech kolech, které dokážou automobil zastavit ze stokilometrové rychlosti na necelých 40 metrech. Chválu sklidil i upravený vidlicový osmiválec 4,4 l s variabilním časováním ventilů. Jeho reakce na prudší sešlápnutí plynu je rychlá v každém pásmu otáček a běh naprosto kultivovaný. Po startu motor téměř neslyšíte. Nejvyšší rychlost je elektronicky omezena na 250 km/h, jinak by se osmiválec dokázal přiblížit hranici 350 km/h. Vlastnosti agregátu ještě vyzdvihuje nový šestistupňový automat. Přeřazení takřka nepostřehnete, k dispozici je i sportovní řazení s manuální volbou převodů tlačítky na volantu. Spotřeba majitele vozu za více než 3 miliony korun asi příliš trápit nebude. Ve městě stěží klesne pod 18 l na 100 km, na dálnici se lze při svižném tempu dostat i pod 12 l. BMW 7 Long (s rozvorem prodlouženým o 14 cm na 3310 mm) je ideálním vozidlem pro delegace či vládu. Posádka má vzadu tolik místa, že může sedět "v pololeže", k dispozici je chladnička přizpůsobená pro dvě láhve sektu. Revoluci na pracovišti řidiče znamená systém iDrive. Podobně jako joystickem se jím řídí většina elektronických systémů. Po vychýlení ovladače do jednoho z osmi směrů se lze dostat do jednotlivých sekcí, kterými se ovládá např. tuhost podvozku, palubní počítač, klimatizace, rádio, televize či navigace. Všechny úkony se zobrazují na barevném displeji ve středu palubní desky. Systém lze ovládat intuitivně a na seznámení se všemi funkcemi by řidiči měla stačit hodina času. Důležité funkce mají navíc vždy ekvivalent v podobě tlačítka. Elektronika je v interiéru všudypřítomná. Elektricky se nastavuje volant, ovládají boční a zadní okenní roletky, dovírají dveře. U sedadel včetně zadních se elektricky nastavují opěrky hlavy, naklápí a prodlužuje sedák, ohýbají opěradla v ramenní oblasti. K tomu tři stupně vyhřívání a odvětrávání. BMW řady 7 je výjimečný automobil pro nejnáročnější klientelu. Nepřekvapí proto ani jeho výjimečná cena 2 944 900 Kč, která se u testovaného vozu vyšplhala až na 3 929 500 Kč.
BMW 745 Li
Rozměry: 5169x1902x1492 mm
Hmotnost: 1900/2450 kg (pohotovostní/celková)
Motor: zážehový osmiválec DOHC o objemu 4398 cm 3
Maximální výkon: 245 kW (333 k) při 6100 1/min
Největší točivý moment: 450 N.m při 3600 1/min
Nejvyšší rychlost: 250 km/h
Zrychlení 0 - 100 km/h: 6,3 s
Spotřeba paliva (město/mimo město/ kombinace): 15,5/ 8,3/ 10,9 l/100 km
Objem kufru: 500 l
Objem palivové nádrže: 88 l
Zákl. cena modelu: 2 221 800 Kč
</TEXT>
</DOC>
<DOC>
<DOCID>LN-20021016079</DOCID>
<DOCNO>LN-20021016079</DOCNO>
<DATE>10/16/02</DATE>
<TITLE>
Zamrznutí chladicí kapaliny může značně poškodit chladič i motor vozu * Vyplatí se prohlídka v servisu
</TITLE>
<TEXT>
Časté mlhy, nízké teploty a špatné počasí by měly být signálem pro motoristy, že je nejvyšší čas připravit vůz na zimu.
PRAHA - Zima se pomalu blíží a to by pro každého majitele motorového vozidla mělo být znamením, že jeho miláčkovi je nutno věnovat zvýšenou péči a připravit ho na záludnosti letošních zimních měsíců. Samozřejmě existuje možnost uložit vůz k zimnímu spánku do garáže a nechat ho odpočívat až do jara. Ti, kteří využívají své vozidlo celoročně, by měli odhadnout jeho technický stav a podle toho mu věnovat patřičnou péči.
</TEXT>
<HEADING>
Chladicí kapaliny nelze míchat
</HEADING>
<TEXT>
Odolávat mrazu musejí všechny provozní kapaliny ve voze, zejména pak chladicí kapalina motoru. "V chladicí soustavě dochází při změně skupenství z kapalného na pevné kvůli rozpínavosti vody k nadměrným tlakům, které mohou mít za následek roztržení kanálků v bloku či hlavě motoru, případně popraskání chladiče. Pokud dojde k zamrznutí chladicího média částečně, vytvoří se v systému kousky ledu, které zabraňují cirkulaci, což pak vede k velmi rychlému přehřátí motoru. Chladicí kapalina proto musí vzdorovat mrazu i v případě, že vozidlo nebude používáno delší dobu," vysvětluje vedoucí servisu HP Rent Kamil Eliáš. Každý nový vůz je vybaven příslušnou mrazuvzdornou kapalinou v chladiči již od výrobce. Náplň bývá připravena na teplotu až do - 30 °C a její životnost je asi tři roky. Jde o směs destilované vody a koncentrátu odolávajícího mrazu až do extrémně nízkých teplot. Jedním z nejznámějších výrobků této kategorie je například Fridex. Podobných koncentrátů je v prodeji celá řada a jejich složení vyplývá z konstrukce motoru, k jehož chlazení jsou určeny. "Nejčastěji to bývají roztoky na bázi glykolu s inhibitory koroze. Obsahují však různé přísady odpovídající materiálu, se kterým přijde chladicí kapalina při protékání chladičem do styku. Zatímco jeden druh kapaliny může být vhodný ke chlazení motoru s hliníkovou hlavou, jiný druh může takový motor nechtěnou reakcí úplně zničit. Proto je nutné při výběru chladicího média striktně dodržet návod k obsluze konkrétního vozu, majitelům nových automobilů se doporučuje celou zimní kontrolu i přípravu svěřit do rukou autorizovaných servisů," říká servisní technik Kamil Horáček. Podle Horáčka nelze chladicí kapaliny ani navzájem míchat. Mohlo by totiž dojít ke vzájemné neutralizaci přísad či antikorozních látek, čímž by kapalina ztratila své charakteristické vlastnosti. To by po čase mohlo vést k poškození motoru. Doplnění kapaliny do chladiče by měla předcházet zkouška její hustoty, podle které lze určit její teplotu tuhnutí. Zkoušku lze v domácích podmínkách provést většinou jen pomocí ručního hustoměru, který je však přizpůsoben pouze jednomu druhu kapaliny, a je tudíž značně nepřesný. "Pro optimální funkci chladicího systému je zapotřebí dodržet přiměřenou hustotu média. Příliš velká hustota kapaliny zase snižuje její schopnost přenosu tepla a v horkých letních měsících je pak celý systém náchylnější k přehřívání. Specializované servisy mají pro měření hustoty kapaliny k dispozici spektrální analyzátor, který měří hustotu kapaliny opticky podle lomu světla. Dovedou tedy s jistotou říci, do kolika stupňů pod nulou odolává vaše chladicí soustava zamrznutí, a dokáží případné nedostatky adekvátně doladit. V případě nouze je nejlepší dolévat do chladiče pouze destilovanou (nebo kvalitní pitnou) vodu, a pokud mrzne, před odstavením vozu celý chladič raději vypustit," dodává Horáček
</TEXT>
<HEADING>
Baterie musí být dobitá
</HEADING>
<TEXT>
Aby se motoristé vyhnuli nejčastějšímu problému, vybitému akumulátoru, je dobré před zimou nechat proměřit jeho výkon. "Výkon baterie klesá již při teplotě - 10 °C až o 20 %, při -20 °C až na polovinu, a proto je nutné věnovat i baterii patřičnou pozornost. Úplně nabitá baterie zamrzá až při teplotách pod - 50 °C, vybitý akumulátor již těsně pod bodem mrazu. Není-li autobaterie dostatečně nabitá, často v mrazu vůz nenastartuje a opakovanými starty potom dochází k jejímu poškození. Před zimou je proto nutné zkontrolovat stav nabití autobaterie, a je-li třeba, dobít ji na 100 %," informuje Kamil Eliáš. Pokud nejde o bezúdržbovou baterii, je také třeba dolít destilovanou vodu do elektrolytu. Odborníci mohou změřit hustotu elektrolytu, problémy s baterií začínají, když hustota klesne pod 75 %. Namístě je i důkladná očista přípojek a kontaktů.
</TEXT>
<HEADING>
Nutná je kontrola brzdové soustavy
</HEADING>
<TEXT>
Brzdová soustava nepotřebuje před zimou o nic větší údržbu než v ostatních měsících. "Důležité pro zvládnutí jízdy na kluzkém povrchu je správné rozdělení brzdného účinku, návštěva servisu by proto měla být samozřejmá," varuje Eliáš. Větší pozornost by se měla věnovat stavu brzdového vedení, obložení a hadiček. Prohlídka by se měla také zaměřit na motorovou část, zde se vyplatí zkontrolovat veškeré spoje, těsnění, pryžové díly, kvalitu a napnutí klínových řemenů. Staré zapalovací svíčky je lepší vyměnit. Většina novějších vozů má již důkladnou antikorozní ochranu karoserie. Přesto je dobré před zimním obdobím opravit veškeré šrámy na karoserii i spodku, do nichž by se mohla dostat sůl ze silnice. K tomu postačí lak, ale i základní barva či tmel. U starších vozů je nutné obnovovat antikorozní nátěr zhruba po třech letech. "Mytí v zimě laku ani karoserii neškodí. Problémem je, že se voda v myčce dostává pod tlakem do gumového obložení dveří a oken, kde po zmrznutí může napáchat škody. Vůz by se měl tedy pořádně vysušit a gumová těsnění ošetřit silikonovým olejem," říká Horáček. Odborníci rovněž doporučují nechat v zimě karoserii po umytí ošetřit voskem, který na laku vytvoří ochranný film. Pro případ zamrznutí zámků či nádrže se vyplatí vozit s sebou rozmrazovací sprej. Dobrá viditelnost patří k základním předpokladům bezpečné jízdy, obzvláště pak v zimě. Gumový břit stíračů by měl po celé ploše dosedat na plochu skla a neměl by být potrhaný. Minimálně dvakrát do roka by řidič měl stírací lišty vyměnit, je proto vhodné učinit tak právě před zimním obdobím a po něm.
</TEXT>
<HEADING>
V zimě je lepší mýt auto ručně
</HEADING>
<TEXT>
Vzniká-li při stírání rozmazaná plocha a břit přitom není poškozený, musí se odmastit sklo i břit teplou mýdlovou vodou. Pokud stírače přimrznou ke sklu, zásadně je neodtrháváme, protože by došlo k jejich poškození. Je třeba ohřát vnitřek vozu i skla, čímž se stírače uvolní. Nemrznoucí kapalinu do ostřikovačů snad není nutné ani zmiňovat. Důležité je nejenom vidět, ale také být viděn. Aby světlomety mohly poskytnout svůj optimální výkon, musejí být čisté. Již tenká vrstva špíny zkracuje délku osvětleného prostoru o 30 metrů, minimálně jednou denně by proto řidiči měli reflektory očistit. Nezbytné je mít s sebou také kompletní sadu náhradních žárovek. A kdo chce v zimě jezdit bezpečně, pro toho by měly být naprostou samozřejmostí zimní pneumatiky, neboť letní pneumatiky ztrácejí optimální přilnavost již při teplotách kolem 7 stupňů Celsia. Při výměně kol je dobré nechat zkontrolovat přední nápravu a jejich sbíhavost. V neposlední řadě patří k bezpečnému zimnímu provozu i předvídavá opatrná jízda.
</TEXT>
<HEADING>
Dobré rady pro jízdu v mrazivém počasí
</HEADING>
<TEXT>
* opocená skla - zapnout klimatizaci, kdo ji nemá, zapne topení a pootevře přední okno * parkování parkovat tak, aby se při výjezdu nemuselo couvat * ruční brzda - nezatahovat, může zamrznout. Brzdit pomocí zařazené rychlosti. * přimrzlé dveře udeřit dlaní po jejich obvodu * vozy na LPG nechat při rozjezdu přepnuté na benzin
Co by měl mít řidič v zimě s sebou
- škrabku na okna
- smetáček na sníh
- sadu náhradních žárovek
- tažné lano
- startovací kabely
- hadr na utírání zamlžených skel
- přípravek proti vnitřnímu opocení
- pracovní rukavice
- přenosnou svítilnu
- sněhové řetězy
- asi 1 kg písku
- do hor krátkou lopatu
- rozmrazovač skel a zámků
- nemrznoucí kapalinu do ostřikovačů
9 rad, na co nezapomenout před zimou
1. zkontrolovat, příp. vyměnit nemrznoucí směs do chladicího systému
2. zkontrolovat a doplňovat nemrznoucí směs do ostřikovačů
3. nechat přeměřit a dobít akumulátor
4. zkontrolovat osvětlení vozidla a jeho dobíjení
5. zkontrolovat, příp. vyměnit lišty stěračů
6. dát zkontrolovat brzdovou soustavu (podvozkové systémy, souměrnost brzdění atd.)
7. vyměnit letní pneumatiky za zimní - všechny čtyři (vzorek musí být hlubší než 4 mm, stáří by nemělo přesáhnout 4 roky)
8. opravit poškozená místa na karoserii a zkontrolovat spodní antikorozní nátěr, případně ho obnovit. Konzervovat lak, lze použít tvrdý autovosk. Ošetřit chromové a plastové doplňky vozu patřičným přípravkem.
9. pokud se v zimě nepodaří vůz nastartovat kvůli vybité baterii, je nutné nastartovat ho z jiného zdroje, např. autobaterie jiného vozu pomocí startovacích kabelů. Roztlačení a následné zařazení třetího rychlostního stupně je možné pouze u vozů s karburátorem. U dieselových motorů hrozí poškození palivového systému a rozvodového řemene, u vozů s elektronicky řízeným vstřikováním zase zničení katalyzátoru, do kterého by mohlo proniknout nespálené palivo.
Pramen: Autoklub ČR
</TEXT>
</DOC>
<DOC>
<DOCID>LN-20021016080</DOCID>
<DOCNO>LN-20021016080</DOCNO>
<DATE>10/16/02</DATE>
<TITLE>
Staronový Don Giovanni ve Stavovském divadle má vážné "zdravotní" problémy
</TITLE>
<TEXT>
Pokus o repliku Kašlíkovy a Svobodovy inscenace z roku 1969 novému vedení Národního divadla nevyšel. Problematický je sám výběr inscenace určené k resuscitaci a především neujasněnost metody "remake".
Inscenace Dona Giovanniho z roku 1969 s prodloužením architektury hlediště Stavovského divadla na jeviště je považována za jedinečnou. Teoreticky se mohlo zdát, že téma rozvolnění hranic mezi jevištěm a hledištěm nemusí být spjato pouze s dobovými souvislostmi před třiceti lety. Těžko si představovat, jak by Kašlík a Svoboda, kteří zdůrazňovali především výtvarný princip, inscenovali Dona Giovanniho dnes. Dnešní replika však zřetelně prokázala pohyb v inscenační praxi, vyprovokovaný především emancipací režie a akcentem na operní herectví.
</TEXT>
<HEADING>
Pasti divadelního remaku
</HEADING>
<TEXT>
Remake, dnes tak populární ve filmovém a hudebním průmyslu, naráží v případě "živého" divadla na sám jeho princip. Tuto nástrahu ostatně pociťovali i současní inscenátoři, kteří od prostého replikování více či méně prchali: Jan Skalický vytvořil zcela nové kostýmy, které aplikují současnou reflexi rokokové módy ve zdobném pojetí. Režisér obnoveného nastudování Ladislav Štros se držel pasivně původního aranžmá, aniž pracoval s jeho smyslem. Zdálo se, že uplatní princip ilustrace prostorové logiky příběhu v kombinaci s klišé operních gest. Ve složitějších situacích se ale zpronevěřoval elementárním zásadám "jevištní pravdy", aniž ji nahradil jiným nosným principem. Co replikoval dirigent Karl Sollak, lze odhadnout jen stěží. Se současnou znalostí mozartovské interpretační praxe mělo jeho hudební pojetí pramálo společného. Tragická pomalá tempa nastolila suchopárný řád vzdálený dráždivé ambivalenci tragického a komického v Mozartově opeře i možnostem a cítění sólistů. Hrálo se "na přetahovanou" mezi dirigentem, orchestrem a sólisty, dokonce natolik, že se při premiéře několikrát zcela rozpadla souhra. Nudu, která decimovala energii opery, ještě doplnili sólisté. Ti zahraniční přes dlouhý výčet úspěchů ve svých medailonech zápasili se znělostí a průrazností hlasu. Na prokreslení charakteristik už síly nezbyly ani Borisi Martinovichovi (Don Giovanni), ani Francesce Pedaciové (Donna Anna), ani Agě Mikolajové (Elvíra). K "principu repliky" se uchýlili naši sólisté, které známe z jiných nastudování Dona Giovanniho. V současné inscenaci však spíše oprostili než rozhojnili fundament svých dosavadních zkušeností, nicméně profesionální suverenitu prokázal Roman Janál (Don Giovanni) i Miloslav Podskalský (Komtur), Jiří Sulženko i Luděk Vele (Leporello), František Zahradníček (Masetto) či Pavla Vykopalová (Zerlina). Očekávání vzbuzovalo obsazení Yvony Škvárové s mezzosopránem široké výrazové škály do role Donny Elvíry. Ukázalo se však, že přechod od strhující wagnerovské Brangäny do mozartovského stylu je obtížný i pro tak zkušenou zpěvačku.
</TEXT>
<HEADING>
Nejasný zárodek klonu
</HEADING>
<TEXT>
Podobně jako slavná ovce Dolly má i tato klonovaná inscenace vážné "zdravotní" problémy. Není ani zřejmé, co posloužilo jako zárodek klonu. Snad úlomek z kašírovaných lóží Svobodovy scény? Určitě to nebylo nic, co patřilo Mozartovi. Energie jeho hudby jistě směřovala jinam než k nervózním vibracím Elvířina vějíře. A měla-li být hlavním důvodem pocta osobnostem českého divadelnictví, pak byl naklonován pravý opak deklarovaného záměru, což se genovým inženýrům stává. Určitě se však podařilo didakticky ilustrovat rozdíl mezi plnokrevnou tvorbou, jejímž vzorem od roku 1787 "opera oper" bezesporu zůstává i po tomto nudném pokusu o premiéru "přes kopírák", a manažerskou mentalitou roku 2002.
Hodnocení LN *
W. A. Mozart: Don Giovanni
Dirigent: Karl Sollak
Režijní koncepce: Václav Kašlík
Režie obnoveného nastudování:
Ladislav Štros
Scéna: Josef Svoboda
Stavovské divadlo, premiéra 10. 10. 2002
</TEXT>
</DOC>
<DOC>
<DOCID>LN-20021016081</DOCID>
<DOCNO>LN-20021016081</DOCNO>
<DATE>10/16/02</DATE>
<GEOGRAPHY>PRAHA</GEOGRAPHY>
<TEXT>
Vega, hvězda roku 2002 je název benefičního koncertu, který se dnes koná v Lucerna Music Baru. Onou "hvězdou" je hudební skupina, založená před deseti lety v Ústavu sociální péče ve Skalici u Litoměřic, který se stará především o mentálně postižené děti. Hudebníci však z dětského věku už vyrostli: nejmladšímu, bubeníkovi Martinu Kotvovi, je 24. Kapelníkem, basistou a hráčem na foukací harmoniku (navíc s funkcí vychovatele) je Vlastimil Barák. Na českých pódiích nejsou hudebníci z Vegy nováčky: s velkým ohlasem vystoupili na letních festivalech Mezi ploty, Český Brod, Delta... Na kontě mají dokonce CD. Jmenuje se Rock skalických Orlů. Na koncert v Lucerně pozvala Vega kapely Ready Kirken, Tata Bojs, - 123 min., vystoupí zde Jan Burian nebo Sto zvířat. Písně z repertoáru Vegy se učí také Lenka Dusilová. "Pro mě je to nový zážitek," řekla LN zpěvačka. "Přicházejí z 'jiného světa' a jejich fluidum ruší tu obvyklou izolaci, jíž jsou lidé jako oni obklopeni," uvažuje Zdeněk Bína z - 123 min. "Museli jsme se přizpůsobit: je to něco jiného, než hrajeme obvykle, ale koncert chápeme spíš symbolicky," dodává. Koncert, jehož výtěžek kapela Vega využije na nákup nástrojů a techniky, začíná ve 21 hodin.
</TEXT>
</DOC>
<DOC>
<DOCID>LN-20021016082</DOCID>
<DOCNO>LN-20021016082</DOCNO>
<DATE>10/16/02</DATE>
<TITLE>
Nápisy v synagoze poškozené záplavami se snad podaří zachránit
</TITLE>
<TEXT>
Podzemní prostory budov Židovského muzea byly při srpnových záplavách kompletně zatopeny, poškozena byla mnohá technická zařízení. Od včerejška ale většinou expozic znovu procházejí návštěvníci.
PRAHA - Maiselova synagoga, Klausová synagoga, Španělská synagoga, Obřadní síň a Starý židovský hřbitov jsou od včerejška znovu přístupné veřejnosti. Pracovníkům Židovského muzea a přizvaným specialistům se podařilo navrátit budovy a okolní terén do takového stavu, že je jejich užívání bezpečné jak pro návštěvníky, tak pro exponáty. "Všechny sbírkové předměty jsme před povodněmi včas přenesli jinam," říká Jana Smékalová z Židovského muzea. "Museli jsme pak samozřejmě čekat, nejen až opadne voda, ale také až se nám podaří snížit vlhkost." Interiéry byly před evakuací podrobně fotograficky zdokumentovány, takže se nyní exponáty vrátily přesně na tatáž místa, kde byly před povodní.
</TEXT>
<HEADING>
Pinkasova synagoga čeká na jaro
</HEADING>
<TEXT>
Nepřístupná zatím zůstává Pinkasova synagoga, v posledních letech známá především díky jménům 80 000 českých a moravských obětí holocaustu, která byla v letech 1992 1996 napsána na její zdi. Spodní voda v Pinkasově synagoze během povodní stoupla až do výše 1,5 metru a velká část nápisů se ocitla pod hladinou. "V té fázi jsme nemohli vůbec nic dělat," vysvětluje Jana Smékalová. "Účinně odčerpávat jsme mohli teprve poté, co klesla hladina Vltavy." Zatímco v jiných budovách by následovalo otlučení omítky, v Pinkasově synagoze se odborníci ze všech sil snaží nápisy zachovat. Jejich obnova by stála miliony korun, navíc finanční hodnota nápisů není v tomto případě tím nejpodstatnějším. "I tyto nápisy jsme pro jistotu pečlivě vyfotografovali, kdyby se přece jen musely psát znovu," říká Jana Smékalová. "Všichni ale doufáme, že k tomu nedojde." Omítka v Pinkasově synagoze byla dezinfikována, neustále zde pracují větráky a topná tělesa, jež pomáhají vysychání zdiva. Předpokládá se, že pokud interiér přežije zimu, bude zachráněn.
</TEXT>
<HEADING>
Po hřbitově novou trasou
</HEADING>
<TEXT>
Kvůli nejistému stavu Pinkasovy synagogy a okolního terénu byla pozměněna prohlídková trasa na Starém židovském hřbitově, která původně vedla v těsném sousedství synagogy. Návštěvníci tak mají výjimečnou příležitost zhlédnout odlehlejší část hřbitova, která bude po obnovení původní trasy, pravděpodobně během příštího roku, pro veřejnost znovu uzavřena. Součástí nynější trasy přitom zůstala mj. i nejproslulejší hrobka rabbiho Löwa. Vstupné pro celou prohlídkovou trasu bylo kvůli uzavřené Pinkasově synagoze sníženo na 250 korun. Zájemci z České republiky mají navíc ještě další možnost, jak expozice zhlédnout - v rámci Programu Židovského muzea k výchově proti antisemitismu v ČR pořádá muzeum každou neděli od 14 hodin komentovanou prohlídku všech expozic za 65 korun, pro studenty za 35 korun.
Kvůli nejistému stavu Pinkasovy synagogy a okolního terénu byla pozměněna prohlídková trasa na Starém židovském hřbitově, která původně vedla v těsném sousedství synagogy. Návštěvníci tak mají výjimečnou příležitost zhlédnout odlehlejší část hřbitova, která bude po obnovení původní trasy, pravděpodobně během příštího roku, pro veřejnost znovu uzavřena. Součástí nynější trasy přitom zůstala mj. i nejproslulejší hrobka rabbiho Löwa. Vstupné pro celou prohlídkovou trasu bylo kvůli uzavřené Pinkasově synagoze sníženo na 250 korun. Zájemci z České republiky mají navíc ještě další možnost, jak expozice zhlédnout - v rámci Programu Židovského muzea k výchově proti antisemitismu v ČR pořádá muzeum každou neděli od 14 hodin komentovanou prohlídku všech expozic za 65 korun, pro studenty za 35 korun.
</TEXT>
</DOC>
<DOC>
<DOCID>LN-20021016083</DOCID>
<DOCNO>LN-20021016083</DOCNO>
<DATE>10/16/02</DATE>
<GEOGRAPHY>PRAHA</GEOGRAPHY>
<TEXT>
Soubor šedesáti koláží Miroslava Horníčka, které dosud nebyly vystaveny, představuje expozice v pražském letohrádku Portheimka na Smíchově. Součástí instalace, otevřené do 20. října, je i videoprojekce, v níž o Horníčkovi jako o kolážistovi promlouvají známé osobnosti. Vystavené koláže vybral Miroslav Horníček ještě před svou hospitalizací v liberecké nemocnici. Zapůjčil asi stovku děl, z nichž byla vybrána tato kolekce, kterou zarámoval Rudolf Tomšů. Výstava je prodejní, poprvé byla uvedena v Mariánských Lázních, po Praze by měla být představena v Bratislavě. Neznámé Horníčkovy koláže odrážejí autorovy pocity a prožitky. Vnímavý pozorovatel v nich najde řadu témat, která Horníček do koláží ukryl, od vztahu k divadlu po lásku k rodině.
</TEXT>
</DOC>
<DOC>
<DOCID>LN-20021016084</DOCID>
<DOCNO>LN-20021016084</DOCNO>
<DATE>10/16/02</DATE>
<TITLE>
Bylo to jen otázkou času. Každý z nich sice hraje blues v jiném odstínu, na modré se ale shodují oba. A o nic víc v téhle muzice vlastně nejde.
</TITLE>
<TEXT>
Zatímco dravému Jimmymu Thackerymu se přezdívá "blues rock at its best" ("to nejlepší z blues rocku"), decentnější Tab Benoit dostal nálepku "the new kid from the old school" ("nový žák staré školy"). Dva kytaroví mistři a excelentní pěvci se dlouho střetávali na nejrůznějších festivalech a společný projekt doslova visel ve vzduchu. Dobrá věc se nakonec podařila. Album Whiskey Store (Obchod s whisky) zachycuje lídra populární kapely The Drivers a louisianského samotáře ve vrcholné formě. Natáčení, probíhajícího v portlandském studiu jen měsíc poté, co zde dokončil své comebackové cédéčko famózní Joe Louis Walker, se kromě klávesisty Reese Wynanse a nezničitelného harmonikářského kouzelníka Charlieho Musselwhitea zúčastnili i Tommy Shannon a Chris Layton, basista a bubeník skupiny Double Trouble. (Ironií osudu hoši od Stevieho Raye Vaughana, k němuž je těžkotonážní Thackery neustále přirovnáván, kdysi "předskakovali" Thackeryho tehdejší formaci The Nighthawks.) "Mezi mým mozkem, srdcem a prsty probíhá elektřina," říká Jimmy a své tvrzení dokládá svěží verzí Dylanovy hříčky Leopard-Skin Pill-Box Hat (Klobouk z leopardí kůže ve tvaru poštovní schránky). Tab Benoit kontruje countryovou pohodou v hitu Neila Younga Unknown Legend. Je ohromně poučné pozorovat vyznavače odlišných přístupů, jak se pokoušejí nalézt společnou řeč - třeba ve skladbě The Last Time od Rolling Stones nebo v poctě Frediemu Kingovi snázvem Freddy's Combo.
</TEXT>
</DOC>
<DOC>
<DOCID>LN-20021016085</DOCID>
<DOCNO>LN-20021016085</DOCNO>
<DATE>10/16/02</DATE>
<TITLE>
NHL: hvězdný útočník Pittsburghu zničil Toronto
</TITLE>
<TEXT>
Zvěsti o skvělé formě Maria Lemieuxe před startem hokejové NHL nelhaly. Hvězdný útočník rozhodl duel v Torontu, po třech zápasech má na svém kontě 7 bodů (4 + 3) a v produktivitě ligy je druhý za spoluhráčem z útoku Morozovem.
NEW YORK - Zdařilá odveta za úvodní zápas sezony, ve kterém jim Toronto uštědřilo debakl 0:6, se povedla hráčům Pittsburghu. Včera v Torontu vyhráli 5:4. Klíčovým mužem byl Mario Lemieux, který se o vítězství Penguins zasloužil dvěma góly a dvěma nahrávkami. Jeho druhá a vítězná branka padla dvě minuty a 18 sekund před koncem a byla parádní: majitel klubu se u zadního mantinelu zmocnil odraženého puku a zpoza branky jej zasunul mezi betony gólmana Trevora Kidda. "Už to udělal stokrát," zlobil se Kidd, "Je to zase ten starý dobrý Mario a tohle je přesně to, co má rád." Dva góly a dvě asistence si připsal také Alexej Morozov, který hrál s Lemieuxem a Alexejem Kovaljovem. Od soboty, kdy formace nastoupila poprvé, nasbírala už 19 bodů.
Výsledky NHL
</TEXT>
</DOC>
<DOC>
<DOCID>LN-20021016086</DOCID>
<DOCNO>LN-20021016086</DOCNO>
<DATE>10/16/02</DATE>
<TITLE>
Zatímco trenér hokejové reprezentace Slavomír Lener, prodchnutý dobrou náladou, pomalu balí kufr na inspekční cestu do Ruska a Finska, jeho asistenti nemají na národní tým v těchto dnech ani pomyšlení. Jejich celky se totiž v extralize trápí.
</TITLE>
<GEOGRAPHY>PRAHA</GEOGRAPHY>
<TEXT>
Vladimíru Růžičkovi před sezonou kdekdo předhazoval, že právě jeho Slavia by mohla bohatší a slavnější Spartu sesadit z mistrovského trůnu. Jenže tým z Edenu se schovává na sedmé příčce a z posledních čtyř zápasů vyhrál pouze jeden. Druhý Lenerův asistent Antonín Stavjaňa zamířil do Zlína před sezonou z Třince, s úkolem protáhnout pokud možno Valachy až do finále soutěže. Namísto toho jeho ovečky svírá těžká křeč a po sedmi porážkách v jedné řadě mají pod sebou v tabulce pouze outsidery z Havířova. "To víte, že s oběma cítím," podrbal se Lener na hlavě. "Nemusím asi zdůrazňovat, že bych byl radši, kdyby se jejich týmy pohybovaly o něco výše. V klidnějších vodách se každé mužstvo mnohem lépe vede. Trenér má totiž na všechno víc času." Do role spasitele a ochránce svých nejbližších se však Lener pasovat nechce. "Oba jsou dost zkušení, určitě si poradí sami," prohlásil vcelku přesvědčivě.
</TEXT>
<HEADING>
Stavjaňa s Růžičkou SOS nevolají
</HEADING>
<TEXT>
Že by Růžička či Stavjaňa ve chvílích nejtěžších skutečně nezvedli telefon a nezahlaholili do sluchátka něco jako Slávo, poraď nám, nutně už potřebujeme body...? "Tonda zůstává nad věcí, myslím si, že má situaci pořád ještě pevně v rukách," soudí reprezentační kouč. "S Vláďou Růžičkou jsme si ale zrovna nedávno povídali o soupeři, s nímž měla Slavia v příštím kole hrát. Já jsem ale ochotný bavit se s jakýmkoli trenérem o čemkoli. Jsem v tomhle zcela nezávislý," tvrdí. Lener dodává, že po každém utkání, které navštíví, s trenéry obou týmů hovoří. "Na tom si zakládám, kontakt je nesmírně důležitý. Hodnotíme utkání, ale bavíme se i o spoustě dalších věcí." Pakliže se asistenti trenéra národního týmu dostanou ve svém klubu pod tlak, dá se očekávat, že v návalu stresu, napětí a tlaků, myšlenky na reprezentaci odhazují pravděpodobně kamsi do dáli. Nebylo by proto snad lepší, kdyby asistenti, stejně jako Lener, neměli povinnosti v extralize? Anebo by se jednalo o příliš velký přepych? "V teoretické rovině by možná bylo lepší, kdyby žádný klubový tým nevedli," zamýšlí se Lener. "Skautské práce není nikdy dost, takže by i oni mohli cestovat do zahraničí a sledovat hokejisty, o nichž přemýšlíme. Na druhou stranu je ale obrovské plus, že oba stojí na střídačce a mnohé věci cítí jinak než třeba já seshora z tribuny." Když už je řeč o potížích reprezentačních trenérů, zmiňme se io nedávném koučovi národního celku Josefu Augustovi. Také on, možná po vzoru svých následovníků, prožívá v Havířově nelehké chvíle. Měl ale vůbec zapotřebí se svým jménem hazardovat, a v podprůměrném týmu přijmout práci? "Havířov ještě může být teoreticky i mistr," usmívá se Lener. "Počin Pepíka komentovat nemůžu, já bych to však neudělal..."
Že by Růžička či Stavjaňa ve chvílích nejtěžších skutečně nezvedli telefon a nezahlaholili do sluchátka něco jako Slávo, poraď nám, nutně už potřebujeme body...? "Tonda zůstává nad věcí, myslím si, že má situaci pořád ještě pevně v rukách," soudí reprezentační kouč. "S Vláďou Růžičkou jsme si ale zrovna nedávno povídali o soupeři, s nímž měla Slavia v příštím kole hrát. Já jsem ale ochotný bavit se s jakýmkoli trenérem o čemkoli. Jsem v tomhle zcela nezávislý," tvrdí. Lener dodává, že po každém utkání, které navštíví, s trenéry obou týmů hovoří. "Na tom si zakládám, kontakt je nesmírně důležitý. Hodnotíme utkání, ale bavíme se i o spoustě dalších věcí." Pakliže se asistenti trenéra národního týmu dostanou ve svém klubu pod tlak, dá se očekávat, že v návalu stresu, napětí a tlaků, myšlenky na reprezentaci odhazují pravděpodobně kamsi do dáli. Nebylo by proto snad lepší, kdyby asistenti, stejně jako Lener, neměli povinnosti v extralize? Anebo by se jednalo o příliš velký přepych? "V teoretické rovině by možná bylo lepší, kdyby žádný klubový tým nevedli," zamýšlí se Lener. "Skautské práce není nikdy dost, takže by i oni mohli cestovat do zahraničí a sledovat hokejisty, o nichž přemýšlíme. Na druhou stranu je ale obrovské plus, že oba stojí na střídačce a mnohé věci cítí jinak než třeba já seshora z tribuny." Když už je řeč o potížích reprezentačních trenérů, zmiňme se io nedávném koučovi národního celku Josefu Augustovi. Také on, možná po vzoru svých následovníků, prožívá v Havířově nelehké chvíle. Měl ale vůbec zapotřebí se svým jménem hazardovat, a v podprůměrném týmu přijmout práci? "Havířov ještě může být teoreticky i mistr," usmívá se Lener. "Počin Pepíka komentovat nemůžu, já bych to však neudělal..."
</TEXT>
</DOC>
<DOC>
<DOCID>LN-20021016087</DOCID>
<DOCNO>LN-20021016087</DOCNO>
<DATE>10/16/02</DATE>
<GEOGRAPHY>LONDÝN</GEOGRAPHY>
<TEXT>
Angličtí fotbalisté tmavé pleti se sejdou, aby zvážili bojkot zápasů v kontinentální Evropě, kde jsou často cílem rasisticky motivovaných urážek. Posledním podnětem k tomuto rozhodnutí jim byl sobotní kvalifikační zápas Slovensko - Anglie v Bratislavě, kde se terčem některých domácích fanoušků stali Emile Heskey a Ashley Cole. Slovenský fotbalový svaz se za chování fanoušků omluvil, ale tato zpráva nikoho v Anglii příliš nezaujala. Média jsou plná úvah o zaostalosti "střední a východní" Evropy, ale v pondělí večer televize BBC vysílala pořad, podle kterého není rasistické pokřikování na stadionech vzácností na celém kontinentu. Heskey se vyjádřil, že očekává od Evropské fotbalové unie (UEFA) přísný trest vůči Slovákům. Na zasedání prvoligových černošských hráčů se bude reakce UEFA na incidenty v Bratislavě hodnotit, a pokud se jim nebude zdát dostatečně pádná, budou vážně uvažovat o bojkotu. Podle sira Hermana Ouseleyho, který předsedá britské protirasistické fotbalové organizaci Kick It Out, se už několik hráčů pro bojkot kontinentu vyslovilo. "Černí hráči už toho mají dost," řekl listu The Guardian. "Cítí, že se nedělá dost proti tomu a že není dostatečný pokrok v boji proti rasismu na kontinentu. Nejde o to, co se stalo o víkendu během zápasu Anglie proti Slovensku. Mnoho černých hráčů je trvale terčem nadávek kdykoli hrají na kontinentu," dodal Ouseley.
</TEXT>
</DOC>
<DOC>
<DOCID>LN-20021016088</DOCID>
<DOCNO>LN-20021016088</DOCNO>
<DATE>10/16/02</DATE>
<GEOGRAPHY>BRNO</GEOGRAPHY>
<TEXT>
Téměř půl dne včera strávil Viktor Komárek na veterinární klinice v Brně, kde je v ošetřování jeho kůň, desetiletý hnědák Chalco. Loňský vítěz Velké pardubické v neděli při pokusu o obhajobu prvenství utrpěl tříštivou zlomeninu patního hrbolu zadní nohy. "Kůň žere, evidentně to nezabalil. Šance, aby noha srostla, určitě je," pravil Komárek. "Operaci jsme vyloučili, zahojení necháme na přírodě. Jsou však možné různé komplikace," řekl veterinář Zdeněk Žert. Podrobnosti ale prozradit nechtěl. "Nechte to na nás, my to zvládneme. Nechceme, aby se trápil ani pan Komárek, ani kůň. Chalco má štěstí, že žije. Pořád připadá v úvahu, že bude utracen, ale teď už má padesátiprocentní šanci, že tuhle situaci přečká," dodal Žert.
</TEXT>
</DOC>
<DOC>
<DOCID>LN-20021016089</DOCID>
<DOCNO>LN-20021016089</DOCNO>
<DATE>10/16/02</DATE>
<TITLE>
Extraliga: Pražané ve včerejší dohrávce vedli na jihu Čech již 2:0, přesto prohráli
</TITLE>
<TEXT>
Již čtyři zápasy v řadě nepoznali hokejisté mistrovské Sparty v extralize radost z vítězství. Jejich krize včera pokračovala i na ledě Českých Budějovic. V tabulce tak sparťané zůstávají až na osmém místě.
</TEXT>
<HEADING>
České Buděj. - Sparta 4:2
</HEADING>
<TEXT>
ČESKÉ BUDĚJOVICE - Sparta nastoupila bez útočníka Zelenky, který je z formy, a pouze se třemi útoky. Úvod zápasu vyzněl lépe pro domácí, ale udeřilo na druhé straně. V sedmé minutě se totiž při přesilovce Sparty trefil centr prvního útoku Broš, který dostal ideální přihrávku zpoza branky od Brandy. Domácí pak nevyužili přesilovku pěti proti třem a vzápětí přišel trest. V 17. minutě šikovně tečoval Jirušovu ránu Havelka. Sparta v té chvíli vedla už o dva góly a zdálo se, že konečně našla cestu z krize. Jenomže opak byl pravdou. Domácí tým se nevzdal a nakonec zápas senzačně otočil. První, velice důležitý kontaktní gól, vstřelil až v 36. minutě obránce Babka, který se při přesilovce nejlépe zorientoval ve skrumáži před Břízou. Nejkritičtější moment zápasu ale na sparťany čekal až ve třetím dějství. Na rozhraní 49. a 50. minuty se totiž Budějovicím podařilo dvěma góly skóre otočit. Nejprve Břízu pohotovou dorážkou překonal obránce Štrba, vítězný gól Jihočechů pak vstřelil o 49 vteřin později Sailer. Puk do sparťanské branky sklepl ze vzduchu po Bartošově nahození. Sparta se pak odhodlala k zoufalému závěrečnému náporu. Hrála dvě přesilovky, domácí sevřela před vlastní brankou, v té však čaroval Hudáček. Asi minutu a půl před koncem pak ještě Sparta odvolala gólmana, power play ale vzápětí ukončil střelou do prázdné branky Bartoš. Slovenský reprezentant se stal s gólem a dvěma asistencemi největším hrdinou zápasu. Sparťané zůstávají v hluboké krizi, z posledních čtyř zápasů získali jediný bod. Zřejmě tak dojde na změny v kádru, které již vedení klubu předem avizovalo. Jistí svými posty si nemohou být ani trenéři Václav Sýkora s Pavlem Hynkem. Ten svým svěřencům i přes prohru poděkoval za nasazení, které bylo podle jeho slov diametrálně odlišné od předchozího domácího zápasu s Třincem. "Za stavu 2:0 ve druhé třetině jsme měli tři vyložené šance, mohli jsme rozhodnout, ale pustili jsme domácí do zápasu využitou přesilovkou. domácí pak šťastně otočili a my jsme utkání nedotáhli," litoval neproměněných příležitostí Hynek. Trenér Budějovic Jaroslav Liška upozornil především na výkon brankáře Hudáčka: "Měl hrozně moc práce a zachytal výborně. Vyzdvihnout ale musím i bojovné srdce celého týmu," uzavřel Liška.
ČESKÉ BUDĚJOVICE - Sparta nastoupila bez útočníka Zelenky, který je z formy, a pouze se třemi útoky. Úvod zápasu vyzněl lépe pro domácí, ale udeřilo na druhé straně. V sedmé minutě se totiž při přesilovce Sparty trefil centr prvního útoku Broš, který dostal ideální přihrávku zpoza branky od Brandy. Domácí pak nevyužili přesilovku pěti proti třem a vzápětí přišel trest. V 17. minutě šikovně tečoval Jirušovu ránu Havelka. Sparta v té chvíli vedla už o dva góly a zdálo se, že konečně našla cestu z krize. Jenomže opak byl pravdou. Domácí tým se nevzdal a nakonec zápas senzačně otočil. První, velice důležitý kontaktní gól, vstřelil až v 36. minutě obránce Babka, který se při přesilovce nejlépe zorientoval ve skrumáži před Břízou. Nejkritičtější moment zápasu ale na sparťany čekal až ve třetím dějství. Na rozhraní 49. a 50. minuty se totiž Budějovicím podařilo dvěma góly skóre otočit. Nejprve Břízu pohotovou dorážkou překonal obránce Štrba, vítězný gól Jihočechů pak vstřelil o 49 vteřin později Sailer. Puk do sparťanské branky sklepl ze vzduchu po Bartošově nahození. Sparta se pak odhodlala k zoufalému závěrečnému náporu. Hrála dvě přesilovky, domácí sevřela před vlastní brankou, v té však čaroval Hudáček. Asi minutu a půl před koncem pak ještě Sparta odvolala gólmana, power play ale vzápětí ukončil střelou do prázdné branky Bartoš. Slovenský reprezentant se stal s gólem a dvěma asistencemi největším hrdinou zápasu. Sparťané zůstávají v hluboké krizi, z posledních čtyř zápasů získali jediný bod. Zřejmě tak dojde na změny v kádru, které již vedení klubu předem avizovalo. Jistí svými posty si nemohou být ani trenéři Václav Sýkora s Pavlem Hynkem. Ten svým svěřencům i přes prohru poděkoval za nasazení, které bylo podle jeho slov diametrálně odlišné od předchozího domácího zápasu s Třincem. "Za stavu 2:0 ve druhé třetině jsme měli tři vyložené šance, mohli jsme rozhodnout, ale pustili jsme domácí do zápasu využitou přesilovkou. domácí pak šťastně otočili a my jsme utkání nedotáhli," litoval neproměněných příležitostí Hynek. Trenér Budějovic Jaroslav Liška upozornil především na výkon brankáře Hudáčka: "Měl hrozně moc práce a zachytal výborně. Vyzdvihnout ale musím i bojovné srdce celého týmu," uzavřel Liška.
</TEXT>
</DOC>
<DOC>
<DOCID>LN-20021016090</DOCID>
<DOCNO>LN-20021016090</DOCNO>
<DATE>10/16/02</DATE>
<TITLE>
Welsch dal v přípravě 11 bodů. Jedenáct bodů nastřílel basketbalista Jiří Welsch v dalším přípravném utkání na NBA na palubovce Portlandu Trail Blazers. Jeho tým Golden State Warriors vyhrál 97:79 a Welsch odehrál jako první náhradník 31 minut a do statistik se zapsal i čtyřmi asistencemi, třemi získanými míči a dvěma doskoky.
</TITLE>
<TEXT>
Michálek je novým trenérem Plzně. Novým trenérem druholigových fotbalistů Viktorie Plzeň byl včera jmenován Zdeněk Michálek, který vystřídá odvolaného Petra Radu. Spolu s Radou opustili své posty i jeho asistent Ivan Kovács a vedoucí mužstva Josef Čaloun. Michálek v Plzni již několikrát trénoval a naposledy ji dovedl do první ligy v sezoně 1999/2000.
Töfting má jít na čtyři měsíce do vězení. Bývalý dánský fotbalový reprezentant Stig Töfting byl odsouzen ke čtyřem měsícům vězení za napadení dvou zaměstnanců kodaňské restaurace letos v červnu. Podle mluvčí soudu v Kodani třiatřicetiletý hráč se svým právníkem nyní zvažuje, zda se proti trestu odvolá.
Čeští tenisté mohou hrát Hopmanův pohár. Čeští tenisté si poprvé od roku 1994 vybojovali právo startu v Hopmanově poháru. Soutěže smíšených tenisových družstev, do níž se dvojice dostanou díky postavení v žebříčku a pozvání od pořadatelů, by se v australském Perthu měli zúčastnit Jiří Novák s Danielou Bedáňovou.
V Rusku byl zastřelen hokejový šéf. Majitel ruského hokejového týmu Chimik Voskresensk se stal obětí zatím neznámých zabijáků. Čtyřiatřicetiletého obchodníka Andreje Trifonova zastřelili minulý týden ve středu před jeho domem na předměstí Moskvy dva maskovaní muži. Podle informací ruských médií šlo o nájemnou vraždu.
</TEXT>
</DOC>
<DOC>
<DOCID>LN-20021016091</DOCID>
<DOCNO>LN-20021016091</DOCNO>
<DATE>10/16/02</DATE>
<TEXT>
Prohlédli jsme si na videu zápas Bělorusů v Nizozemsku, kde prohráli 0:3. V sobotu prohráli pro změnu s Rakouskem 0:2, ale aktivní v zápase bylo hlavně Bělorusko. Mělo tlak a Rakušané sázeli především na pozornou obranu a dopředu se příliš netlačili. I my si na jejich útočnou sílu musíme dát pozor, i když myslím, že se přece jen více budou soustředit na bránění. Takže tvrdím, že soupeř to nebude lehký. Musíme vidět, že několik běloruských hráčů působí v předních evropských ligách a mají zkušenosti. Jenže my jsme favorité a je naší povinností utkání zvládnout. Proti Moldavsku to byla dřina, chtěli jsme za každou cenu uspět a dali jsme do boje všechny síly. Ale v Teplicích bude nesrovnatelně lepší terén než v Kišiněvě, takže tentokrát už to nebude žádná nakopávaná. Můžeme hrát kombinačně, roztáhnout hru do šířky a akce tahat po stranách.
</TEXT>
</DOC>
<DOC>
<DOCID>LN-20021016092</DOCID>
<DOCNO>LN-20021016092</DOCNO>
<DATE>10/16/02</DATE>
<TITLE>
Jediný cíl mají čeští fotbalisté pro dnešní, druhý zápas kvalifikace o EURO 2004. Na domácí půdě v Teplicích si nepřejí nic jiného než porazit Bělorusko a po třech bodech z Moldavska nadělit vlastním fanouškům další tři.
</TITLE>
<GEOGRAPHY>TEPLICE</GEOGRAPHY>
<TEXT>
Známé pravidlo říká, že vítězná sestava se nemění. Po výhře v Moldavsku se toho ale kouč Karel Brückner držet nebude: v základu se objeví Nedvěd a Baroš, kteří byli v Moldavsku v trestu. "Máme kvalitní hráče, kteří nehráli v Moldavsku a jsou čerství," potvrdil Brückner, který zároveň varuje: "Kvalitou Bělorusové patří určitě výš než do čtvrtého koše, odkud byli vylosováni," poznamenal. Přesto ale zatím Bělorusku patří poslední místo ve skupině, když oba zápasy - v Nizozemsku a naposledy s Rakouskem - prohrálo. "Měli ale po celé utkání nad Rakouskem převahu, to se jenom bránilo a góly dalo ze standardky a po chybě gólmana. Porážka 0:2 zkresluje," všiml si brankář Petr Čech. Bělorusové ale dnes budou mít potíže v obraně. Luchvič byl v sobotu proti Rakousku vyloučen a Ostrovskij uviděl druhou žlutou, a tak ani jeden nesmí nestoupit. "Jména nás ale nezajímají, já hráčům stejně kreslím hlavně rozestavení," utrousil český trenér. Dnešní protivník jeho svěřenců dorazil do Teplic až včera vpodvečer a neabsolvoval ani oficiální trénink. Na plochu stadionu se hráči zajdou podívat až dnes ráno a hned potom zamíří do tělocvičny. Tam se mají připravovat s míči na basketbal.
</TEXT>
<HEADING>
Rosický už bolesti přivykl
</HEADING>
<TEXT>
Nejlepší český hráč zápasu v Moldavsku Tomáš Rosický nastoupí s přetrvávajícími bolestmi v zádech, které ho trápí už delší dobu. "Já jsem si na to už zvykl. Není to nic hrozného, spíš to během hry trochu pobolívá. Je to nepříjemné, ale nedá se s tím nic dělat," pravil Rosický. "Mám potíže s nějakým nervem v zádech a vystřeluje mi to do stehna a do třísla," popsal své trable. Za všechno prý může slabé zádové svalstvo a pomohl by odpočinek. "Jenomže na ten nemám čas," usmál se Rosický. Podle Rosického bude hlavní českou devizou v dnešní duelu trávník v Moldavsku se totiž hrálo na bahně. "Tady je výborný plac, na něm můžeme hrát jako v přípravě: nahrát a vyhovět si," liboval si Rosický. Stejného mínění je i Čech. "Lepší terén nám bude sedět, to je pro nás vynikající. Trávník bude rychlý, můžeme tedy zrychlit i hru a v tom bude naše výhoda," řekl gólman, který zatím v národním týmu neinkasoval. "Těší mě to, ale důležitejší je, že se vyhrává," dodal Čech. Zápas začne v 16:30, přímým přenosem ho vysílá Nova. Hlavním rozhodčím bude Němec Fleischer.
Předpokládané sestavy
Česko: Čech - Jiránek, Bolf, Ujfaluši, Jankulovski - Poborský, Rosický, Galásek, Nedvěd - Koller, Baroš.
Bělorusko: Šantalosov - Chrapkovskij Lavrik, Omeljančuk - Gurenko, Šunejko, Hleb, Kulčij, Jaskovič - Kutuzov, Chackevič.
</TEXT>
</DOC>
<DOC>
<DOCID>LN-20021016093</DOCID>
<DOCNO>LN-20021016093</DOCNO>
<DATE>10/16/02</DATE>
<TITLE>
TEPLICE - Po zápasech s Jugoslávií a Moldavskem, kdy kapitánskou pásku nosil Karel Poborský, se role reprezentačního vůdce opět ujme Pavel Nedvěd. Trest udělený po vyloučení v baráži s Belgií mu vypršel.
</TITLE>
<TEXT>
Vstupujete do nové kvalifikace. Je to pro vás z pozice kapitána zvláštní krok?
Určitě. Jedna kvalifikace se mi jako kapitánovi nepovedla, nepostoupili jsme na mistrovství světa. Nechtěl bych, aby se něco podobného opakovalo. Přemlouval jsem Karla, jestli by nechtěl dělat kapitána dál, když zatím všechny zápasy vyhrál. Zatím jsem ho nepřesvědčil.
V Moldavsku jste byl v roli diváka. Zmocňovala se vás bezmoc, že nemůžete být s ostatními?
Bylo to nepříjemné. Kluci se museli vyrovnat Moldavanům bojovností a předčít je v chuti vyhrát. Byl to jeden z nejtěžších zápasů, co tým pod trenérem Brücknerem sehrál.
</TEXT>
<HEADING>
Čím jsou nepříjemní Bělorusové?
</HEADING>
<TEXT>
Ve hře dopředu jsou rozhodně lepší než ve hře dozadu. Bude to náročný zápas, považuju Bělorusy za favorita této skupiny.
Za favorita? Celý fotbalový národ ale hovoří o povinném vítězství českého týmu...
Žádné povinné vítězství. Nikde není psáno, že zápas musíme vyhrát.
</TEXT>
<HEADING>
Těšíte se na spolupráci s Tomášem Rosickým?
</HEADING>
<TEXT>
S Tomášem se mi hraje vždycky dobře. Trenér nám věří a říká, že to mezi námi musí bezvadně klapat. Jako doposud.
S Tomášem se mi hraje vždycky dobře. Trenér nám věří a říká, že to mezi námi musí bezvadně klapat. Jako doposud.
</TEXT>
</DOC>
<DOC>
<DOCID>LN-20021016094</DOCID>
<DOCNO>LN-20021016094</DOCNO>
<DATE>10/16/02</DATE>
<GEOGRAPHY>PRAHA</GEOGRAPHY>
<TEXT>
Radikální obrat v postoji ODS, která začala prosazovat přímou volbu prezidenta, je podle předsedy KDU - ČSL Cyrila Svobody pozoruhodný. Postoje některých vlivných senátorů ODS přitom naznačují, že volba hlavy státu nemá v nejsilnější opoziční straně jednoznačnou podporu. "Jsem zvědavý na další vývoj v ODS," řekl Svoboda. Lidová strana byla, je a bude zastáncem přímé prezidentské volby, prohlásil Svoboda. S ostatními politickými stranami je proto připravená o této ústavní změně jednat. Svoboda připomněl, že novelu ústavy musejí schválit obě komory parlamentu ve stejném znění. Proti rychle připravené změně ústavy je předseda Senátu Petr Pithart, kterého na prezidentskou funkci nominovali lidovci. "To je naprostý nesmysl. Tady prostě ODS řeší svůj malostranský problém: Kam s ním, a kvůli tomu budeme narychlo měnit ústavu? V žádném případě," prohlásil Pithart v rozhlasovém pořadu Interview BBC. Podle něj bude možné kvalitní návrh ústavní změny předložit v květnu až prosinci příštího roku. Pithart si nemyslí, že je třeba v této změně osekávat prezidentské pravomoci, "které nejsou bůhvíjaké". Na druhou stranu ale prezident přímo volený "nemůže být ústavně neodpovědný", podotkl Pithart.
</TEXT>
</DOC>
<DOC>
<DOCID>LN-20021016095</DOCID>
<DOCNO>LN-20021016095</DOCNO>
<DATE>10/16/02</DATE>
<GEOGRAPHY>BERLÍN</GEOGRAPHY>
<TEXT>
Jeden z domnělých českých vrahů Ericha Kundera, starosty bavorské obce, byl včera v Norimberku odsouzen k šesti letům vězení v jiné kauze, a to za loupežné přepadení jedné norimberské pošty. Muž se ozbrojené loupeže dopustil v březnu 1999 a do letošního jara unikal spravedlnosti. Odsouzený se letos v březnu podílel na vraždě starosty vesnice Röckingen, kterou v ČR spáchal s dalším českým mužem a prostitutkou. Pak ho zadržela maďarská policie. Další Čech a spolupachatelka jsou vyšetřováni v ČR.
</TEXT>
</DOC>
<DOC>
<DOCID>LN-20021016096</DOCID>
<DOCNO>LN-20021016096</DOCNO>
<DATE>10/16/02</DATE>
<TEXT>
KYNŠPERK NAD OHŘÍ - Šestadvacetiletý vězeň z Polska Bogdan Szmajda, který minulou středu uprchl z věznice v Kolové u Kynšperku nad Ohří na Sokolovsku, je stále na útěku. Policie po něm vyhlásila celostátní pátrání. "Nemáme informace, že by byl dopaden," řekla včera mluvčí věznice v Kolové Petra Bělíková. Vězeňská kamera sice zachytila, jak muž rozplétá pletivo plotu, ale záběr nemusel být vidět na monitoru. V operačním sále věznice je dvakrát méně obrazovek než kamer, takže veškeré dění nelze aktuálně zobrazit. Vězeň tak mohl využít okamžiku, kdy se obraz jen nahrával na video. Szmajda si odpykával dvouletý trest za omezování osobní svobody. Propuštěn měl být v červenci 2003.
</TEXT>
</DOC>
<DOC>
<DOCID>LN-20021016097</DOCID>
<DOCNO>LN-20021016097</DOCNO>
<DATE>10/16/02</DATE>
<TITLE>
Z liknavosti podezřívají policii svědci, kteří zažili květnový útok. Policie tvrdí, že svědci nejsou schopni dodat důkazy proti útočníkům.
</TITLE>
<GEOGRAPHY>BRNO</GEOGRAPHY>
<TEXT>
Útok na brněnské kulturní centrum Skleněná louka z letošního května zůstane nepotrestán. Policie vyšetřování útoku chuligánského gangu na návštěvníky centra odložila. Útočníci při noční akci několik lidí zranili a zdemolovali zařízení galerie a jedné z restaurací. Hosté a svědci, kteří útok zažili, jsou policejním pátráním roztrpčení. Vše začalo kolem druhé hodiny v noci 11. května. Skupina patnácti mužů napadla návštěvníky dvou podniků v kulturním centru. Podle svědků, kteří byli v restauraci Atrium, jeden z útočníků napadl muže sedícího u dveří. Chytil ho za hlavu, bil ho a kopal. Po tomto útoku do restaurace vešli další muži a začali napadat ostatní návštěvníky. Házeli po nich sklem a jeden z nich tyčí rozbíjel stoly. Policejní protokol uvádí, že tento noční útok si vyžádal čtyři zraněné. Nejvážněji byl zraněn osmadvacetiletý muž, která utrpěl poranění krční páteře a krvácení do mozku.
</TEXT>
<HEADING>
Byl to chuligánský gang, tvrdí svědci
</HEADING>
<TEXT>
Návštěvníci baru útok připisovali členům fotbalového chuligánského gangu, který si říká Johny Kentus Gang. Gang se v posledních měsících angažoval ve více pouličních násilnostech v nočním Brně. Později jeden z lidí, kteří se s chuligány stýká, sdělil, že útok nebyl akcí JKG. "Chuligáni byli při tom útoku jen dva. Zbytek tvořila Anti-Anifa, ale to jsou neonacisti, a ne chuligáni," sdělil muž. Krátce po útoku policisté v nedalekých ulicích zadrželi skupinu mladíků, kteří odpovídali popisu útočníků. Výslechy a vyšetřování však skončily neúspěšně a policisté nikoho z útočníků neobvinili. Oběti a svědci jsou s tím nespokojeni a někteří obviňují policii z liknavosti. "Je to již několikátý podobný útok. Sám jsem několikrát podával trestní oznámení a všechna dopadla stejně," řekl jeden z svědků. Další z hostů je vůči postupu policistů ještě skeptičtější. "Útoků už bylo tolik. Snad policie čeká, až někoho opravdu zabijou," uvedla mladá žena, která má z chuligánů strach. Mluvčí brněnských policistů Zdeněk Lubas nařčení z nečinnosti odmítl. Podle něj je problém v tom, že svědci nejsou schopni podat dostatek informací, které by vedly k dopadení pachatelů. "Nebylo dostatek skutečností, které by umožnily vznést obvinění," řekl Lubas. Budovu kulturního centra sleduje i bezpečnostní kamera, z doby útoku však záznam není. "Pokud by záznam, z něhož se dá něco vyčíst, existoval, rádi jej použijeme," sdělil Lubas. Svědci policii nevěří. Domnívají se, že jeden z útočníků je policejní informátor, a proto jej policisté nestíhají.
Návštěvníci baru útok připisovali členům fotbalového chuligánského gangu, který si říká Johny Kentus Gang. Gang se v posledních měsících angažoval ve více pouličních násilnostech v nočním Brně. Později jeden z lidí, kteří se s chuligány stýká, sdělil, že útok nebyl akcí JKG. "Chuligáni byli při tom útoku jen dva. Zbytek tvořila Anti-Anifa, ale to jsou neonacisti, a ne chuligáni," sdělil muž. Krátce po útoku policisté v nedalekých ulicích zadrželi skupinu mladíků, kteří odpovídali popisu útočníků. Výslechy a vyšetřování však skončily neúspěšně a policisté nikoho z útočníků neobvinili. Oběti a svědci jsou s tím nespokojeni a někteří obviňují policii z liknavosti. "Je to již několikátý podobný útok. Sám jsem několikrát podával trestní oznámení a všechna dopadla stejně," řekl jeden z svědků. Další z hostů je vůči postupu policistů ještě skeptičtější. "Útoků už bylo tolik. Snad policie čeká, až někoho opravdu zabijou," uvedla mladá žena, která má z chuligánů strach. Mluvčí brněnských policistů Zdeněk Lubas nařčení z nečinnosti odmítl. Podle něj je problém v tom, že svědci nejsou schopni podat dostatek informací, které by vedly k dopadení pachatelů. "Nebylo dostatek skutečností, které by umožnily vznést obvinění," řekl Lubas. Budovu kulturního centra sleduje i bezpečnostní kamera, z doby útoku však záznam není. "Pokud by záznam, z něhož se dá něco vyčíst, existoval, rádi jej použijeme," sdělil Lubas. Svědci policii nevěří. Domnívají se, že jeden z útočníků je policejní informátor, a proto jej policisté nestíhají.
</TEXT>
</DOC>
<DOC>
<DOCID>LN-20021016098</DOCID>
<DOCNO>LN-20021016098</DOCNO>
<DATE>10/16/02</DATE>
<TITLE>
Ekologičtí aktivisté tvrdí, že v okolí Temelína byla naměřena vysoká radiace
</TITLE>
<TEXT>
Nebezpečí nehrozilo, uvádí Státní úřad pro jadernou bezpečnost k oznámení ekologů. Patrně šlo o chybu při přepisu údajů.
TEMELÍN - Až stonásobné překročení obvyklé radiace naměřili hydrometeorologové letos 4. října v okolí jaderné elektrárny Temelín. Tvrdí to ekologičtí aktivisté. Státní úřad pro jadernou bezpečnost však uvedl, že s největší pravděpodobností šlo o lidskou či technickou chybu při přepisu informací z měřicího střediska na internet. Žádné radiační nebezpečí obyvatelům v okolí jaderné elektrárny Temelín údajně nehrozilo. "Dlouhodobě sledujeme na internetových stránkách Českého hydrometeorologického ústavu naměřené klimatické hodnoty v okolí Temelína, včetně radiačního zatížení. Čtvrtý říjnový den se na internetu objevil údaj, který stonásobně překračuje průměrnou hodnotu radiace za posledního půl roku," řekla Dana Kuchtová z ekologického hnutí Jihočeské matky. Zástupci hnutí jako důkaz předkládají výtisk zmíněné stránky Českého hydrometeorologického ústavu. Zatímco běžně se radiační zatížení v okolí Temelína dosud pohybovalo v zanedbatelné hodnotě 0,1 až 0,2 mikrosievertu za hodinu, což je obvyklé kdekoliv v přírodě, 4. října dosáhla naměřená radiace 12,7 mikrosievertu.
</TEXT>
<HEADING>
Případ prošetří inspekce životního prostředí
</HEADING>
<TEXT>
"I když ani tato hodnota ještě neznamená akutní ohrožení lidského zdraví, nárůst radiace je pozoruhodně vysoký," řekla další členka hnutí Jihočeské matky Eva Hlasová. Aktivisté podali podnět České inspekci životního prostředí, aby celou záležitost důkladně prošetřila. Vedení Státního úřadu pro jadernou bezpečnost však jakékoliv radiační nebezpečí v Temelíně vylučuje. Údaje o úrovni radiace předává do temelínské pobočky ČHMÚ přímo SÚJB a provozovatel elektrárny. "Důkladně jsem pátral v oficiálních záznamech a žádné takové zvýšení radiace jsem za posledních několik měsíců nenašel," řekl LN mluvčí SÚJB Pavel Pittermann. Fakt, že se chybný údaj objevil na internetových stránkách Českého hydrometeorologického ústavu, je podle Pittermanna možné vysvětlit jedině chybným přepisem dat. Mluvčí Pavel Pittermann nicméně přiznal, že odhalení hnutí Jihočeské matky způsobilo v úřadě značné pozdvižení. "Hodnota radiace, údajně uvedená na internetu, se totiž blíží hodnotě, při níž už by musel následovat náš zásah," uvedl Pittermann.
"I když ani tato hodnota ještě neznamená akutní ohrožení lidského zdraví, nárůst radiace je pozoruhodně vysoký," řekla další členka hnutí Jihočeské matky Eva Hlasová. Aktivisté podali podnět České inspekci životního prostředí, aby celou záležitost důkladně prošetřila. Vedení Státního úřadu pro jadernou bezpečnost však jakékoliv radiační nebezpečí v Temelíně vylučuje. Údaje o úrovni radiace předává do temelínské pobočky ČHMÚ přímo SÚJB a provozovatel elektrárny. "Důkladně jsem pátral v oficiálních záznamech a žádné takové zvýšení radiace jsem za posledních několik měsíců nenašel," řekl LN mluvčí SÚJB Pavel Pittermann. Fakt, že se chybný údaj objevil na internetových stránkách Českého hydrometeorologického ústavu, je podle Pittermanna možné vysvětlit jedině chybným přepisem dat. Mluvčí Pavel Pittermann nicméně přiznal, že odhalení hnutí Jihočeské matky způsobilo v úřadě značné pozdvižení. "Hodnota radiace, údajně uvedená na internetu, se totiž blíží hodnotě, při níž už by musel následovat náš zásah," uvedl Pittermann.
</TEXT>
</DOC>
<DOC>
<DOCID>LN-20021016099</DOCID>
<DOCNO>LN-20021016099</DOCNO>
<DATE>10/16/02</DATE>
<GEOGRAPHY>TÁBOR</GEOGRAPHY>
<TEXT>
Vojáci jindřichohradecké 72. záchranné a výcvikové základny sil územní obrany odstraňují z koryta řeky Lužnice na Táborsku tři mosty, které strhly srpnové záplavy. "Hrozí nebezpečí, že na mostních konstrukcích se bude zachycovat dřevo či další předměty, které způsobí zvýšení hladiny a případně vylití vody z břehů. V zimě mohou podobné problémy způsobit ledové kry," řekl včera velitel čety záchranářů Jaroslav Jurkovič. V minulém týdnu vojáci vyzdvihli u obce Hutě více než osmdesátimetrovou mostní konstrukci, kterou voda odnesla z pilířů asi 40 metrů po proudu. "V obci Dobronice jsme dokončili přípravné práce na přístupu k mostu v délce 103 metrů. Práce bude náročná, na místo jsme přesunuli i vyprošťovací tank," uvedl Jurkovič. Most v Dobronicích bude vojáky zaměstnávat asi dva týdny. Potom je čeká další stržený most u Sezimova Ústí.
</TEXT>
</DOC>
<DOC>
<DOCID>LN-20021016100</DOCID>
<DOCNO>LN-20021016100</DOCNO>
<DATE>10/16/02</DATE>
<GEOGRAPHY>PARDUBICE</GEOGRAPHY>
<TEXT>
Pardubičtí Romové založili občanské sdružení Darjav (Moře), které má přispět ke zlepšení života romských komunit a soužití s většinovou společností. Pomáhat chce hlavně romským dětem. Jeho vznik je reakcí na pardubický projekt "Lidé v naší společnosti". Financuje ho britská vláda. "Pokud vím, poprvé v historii města měli Romové potřebu založit si vlastní sdružení bez toho, že by impuls vzešel od bílých," řekl včera náměstek pardubického primátora Jiří Razskazov. Město podle něj hledá partnera z romské strany a právě sdružení Darjav by se jím mohlo stát. Občanské sdružení sídlí v Husově ulici, v jejímž okolí žije velká romská komunita. Prostory pro kancelář poskytlo město bezplatně. Darjav chce úzce spolupracovat s ostatními romskými organizacemi ve městě. Zatím Romům nabídne poradenské služby například v otázkách bydlení. Dětem chce pomáhat v přípravě na školní docházku i během vzdělávání.
</TEXT>
</DOC>
<DOC>
<DOCID>LN-20021016101</DOCID>
<DOCNO>LN-20021016101</DOCNO>
<DATE>10/16/02</DATE>
<GEOGRAPHY>PLZEŇ</GEOGRAPHY>
<TEXT>
Více než dvě desítky nezaměstnaných využívá na veřejně prospěšné práce zejména při úklidu po záplavách plzeňská diecézní charita. Nezaměstnaní pomáhají s pomocnými pracemi v postižených domácnostech, s administrativou i jako povodňoví asistenti v terénu. Karel Šimr z charity včera uvedl, že mezi nimi jsou i lidé, jejichž domácnosti zaplavila voda nebo o práci přišli v důsledku záplav. "Tito lidé pak odstraňují škody na vlastním obydlí," řekl Šimr. Lidé, kteří byli evidováni na úřadu práce a jejichž mzdy úřad hradí, mají s charitou většinou půlroční smlouvy. Na tuto práci charita vyčlenila kvalifikované absolventy škol sociálně-právního a pedagogického směru, kteří jsou průběžně odborně školeni.
</TEXT>
</DOC>
<DOC>
<DOCID>LN-20021016102</DOCID>
<DOCNO>LN-20021016102</DOCNO>
<DATE>10/16/02</DATE>
<GEOGRAPHY>SOKOLOV</GEOGRAPHY>
<TEXT>
Urnu s popelem tříměsíčního chlapečka odcizil v noci na pondělí z městského hřbitova v Sokolově dvaadvacetiletý muž z Oloví na Sokolovsku. Za vrácení urny požadoval od třiadvacetileté matky dítěte 20 tisíc korun. "Muž tak chtěl ublížit matce dítěte," řekla mluvčí sokolovské radnice Blažena Kašparová. Matka chlapečka se s mužem před časem rozešla. "Asi to neunesl," dodala mluvčí. Dítě zemřelo v roce 2000. Muž na hřbitově rozbil dvířka úložné skříňky a vytáhl z ní urnu s popelem kojence. Bílý porcelánový obal urny rozbil a střepy položil ke dveřím bytu bývalé přítelkyně. "Urnu s popelem ukryl v travnatém porostu u autobusového nádraží," řekla mluvčí. Předání peněz muž naplánoval tak, že jeho bývalá přítelkyně by musela procházet určená místa. Vyšetřovatel muže obvinil z hanobení lidských ostatků, krádeže, výtržnictví a útisku.
</TEXT>
</DOC>
<DOC>
<DOCID>LN-20021016103</DOCID>
<DOCNO>LN-20021016103</DOCNO>
<DATE>10/16/02</DATE>
<GEOGRAPHY>LIBEREC</GEOGRAPHY>
<TEXT>
Devětapadesátiletý lékař z Příšovic na Liberecku zastřelil podle policie v pondělí večer v Pěnčíně sedmadvacetiletou zdravotní sestru, která byla do loňského roku jeho milenkou. Potom se ve zdravotním středisku v Příšovicích pokusil zastřelit a následně upálit. Okresní policejní mluvčí Vlasta Suchánková včera uvedla, že jeho stav je kritický. Se střelným poraněním hlavy a popáleninami na 90 procentech těla leží v turnovské nemocnici. "Krátce před šestou hodinou ženu navštívil v jejím bytě. Ihned po příchodu ji před zraky její matky několika ranami zastřelil," řekla mluvčí. Muž poté odjel do střediska, kde se na toaletě pokusil legálně drženou zbraní o sebevraždu.
</TEXT>
</DOC>
<DOC>
<DOCID>LN-20021016104</DOCID>
<DOCNO>LN-20021016104</DOCNO>
<DATE>10/16/02</DATE>
<GEOGRAPHY>JIHLAVA</GEOGRAPHY>
<TEXT>
Jihlavská organizace Českého svazu bojovníků za svobodu protestuje proti smlouvě o partnerství, kterou Jihlava zítra uzavře s německým městem Heidenheim. Tajemnice svazu Božena Musilová uvedla, že pro pamětníky války, kteří prošli koncentračními tábory a poznali chování Němců, je to kruté. V Heidenheimu na hranicích Bádenska-Württemberska a Bavorska našly po poválečném odsunu útočiště některé německé rodiny z Jihlavy. Členové svazu s nimi podle Musilové mají i osobní negativní zkušenosti, a právě proto je pro ně smlouva nepřijatelná. "Rozumím emotivním postojům, ale většina Jihlavanů je dnes názorově jinde," řekl jihlavský starosta Vratislav Výborný. Smlouva podle něj přinese městu výměnu zkušeností z komunální politiky i snadnější čerpání peněz z evropských fondů. Výborný a jeho protějšek Bernhard Ilge podepíší smlouvu na slavnostním zasedání heidenheimského zastupitelstva.
</TEXT>
</DOC>
<DOC>
<DOCID>LN-20021016105</DOCID>
<DOCNO>LN-20021016105</DOCNO>
<DATE>10/16/02</DATE>
<GEOGRAPHY>ZLÍN</GEOGRAPHY>
<TEXT>
Přes 3000 kilometrů dlouhou cestu mají před sebou vozíčkář a zastupitel Zlína Roman Herink a moldavský cyklista Valeri Calcev, postižený dětskou obrnou. V průběhu osmi dnů navštíví partnerská města Zlína a Karlových Varů v Německu, Nizozemsku a Belgii. Dvojice chce probudit zájem postižených o aktivní život a ukázat jim, že i s tělesným handicapem lze sportovat. "Pokusíme se vyprovokovat veřejnost k větší podpoře této skupiny občanů. Například k založení fondu, který by pomáhal zdravotně postiženým sportovcům," řekl Herink, který s Calcevem včera přejel německé hranice. Denně dvojice urazí až 150 kilometrů. Herinka, který část cesty pojede v doprovodném vozidle, čeká na speciálně upraveném vozíčku na ruční pohon před dojezdy do cíle deset maratonů, tedy asi 420 kilometrů. Valeri na zpáteční cestě absolvuje na bicyklu nonstop 420 kilometrů z Karlových Varů do Zlína.
</TEXT>
</DOC>
<DOC>
<DOCID>LN-20021016106</DOCID>
<DOCNO>LN-20021016106</DOCNO>
<DATE>10/16/02</DATE>
<GEOGRAPHY>OLOMOUC</GEOGRAPHY>
<TEXT>
Olomoučtí policisté včera po více než roce otevřeli opravenou budovu své pobočky v centru města. Pracovat tam bude přes šest desítek policistů, z okraje města se tam přestěhovalo i oddělení zbraní. Oprava ministerstvo vnitra stála přes 34 milionů korun. V rekonstruované budově je i nová telefonní ústředna a nové kancelářské vybavení v hodnotě několika milionů korun. Nové číslo olomoucké policejní ústředny bude od 17. října 974 766 111.
</TEXT>
</DOC>
<DOC>
<DOCID>LN-20021016107</DOCID>
<DOCNO>LN-20021016107</DOCNO>
<DATE>10/16/02</DATE>
<GEOGRAPHY>KARVINÁ</GEOGRAPHY>
<TEXT>
Z omezování osobní svobody a znásilnění obvinila policie pětadvacetiletého muže z Karviné. Ten koncem září dvakrát napadl dvacetiletou dívku a jednou ji znásilnil. Policejní mluvčí Soňa Bradáčová včera sdělila, že poprvé muž dívku přepadl odpoledne, držel ji za ruku a 20 centimetrů dlouhým nožem ji škrábal na zápěstí a na obou tvářích. "Vyhrožoval, že ji jednou stejně znásilní. Dívka plakala a prosila, ať ji pustí. Násilník poté odešel," řekla Bradáčová. Dodala, že muž dívce způsobil drobné oděrky. Pachatel si na dívku počkal ještě večer, když se vracela od svého přítele. Uchopil ji zezadu za ramena a prosil ji, ať mu pomůže najít práci. Poté dívku zatáhl na neosvětlené místo, srazil ji k zemi a znásilnil.
</TEXT>
</DOC>
<DOC>
<DOCID>LN-20021016108</DOCID>
<DOCNO>LN-20021016108</DOCNO>
<DATE>10/16/02</DATE>
<GEOGRAPHY>ZLÍN</GEOGRAPHY>
<TEXT>
Sedmdesát dvojic mladých lidí včera nabízelo občanům v 11 městech Zlínského kraje při celostátní sbírce na podporu zrakově postižených 14 tisíc bílých pastelek s nápisem Umění žít ve tmě. Dostal ji každý, kdo do pokladniček přispěl aspoň 20 korunami. "Už dopoledne volali spolupracovníci z řady míst, že by potřebovali další pastelky," řekla vedoucí zlínského střediska sociální rehabilitace Tyfloservis Helena Simerská. Sbírka Bílá pastelka se konala ve 180 českých městech a obcích při příležitosti Mezinárodního dne bílé hole. Například do valašskomeziříčských ulic na Vsetínsku vyšlo pět studentských párů. "Každý měl 200 pastelek, které nabízel za 20 korun. Lidé často dávali více," řekl mluvčí radnice Josef Beneš. Podle Kateřiny Zátorské a Michaely Vaškové, které pastelky nabízely, lidé reagovali na sbírku různě. "Někteří neváhají a sahají po peněžence. Jiní nás beze slova míjejí. Většina ale přispěla," uvedly. Peníze jsou určeny na pomůcky k výuce lidí, kteří přišli o zrak.
</TEXT>
</DOC>
<DOC>
<DOCID>LN-20021016109</DOCID>
<DOCNO>LN-20021016109</DOCNO>
<DATE>10/16/02</DATE>
<GEOGRAPHY>JAKARTA</GEOGRAPHY>
<TEXT>
Indonéská polovojenská islámská organizace Laskar džihád se včera sama rozpustila a její členové začali opouštět indonéské souostroví Moluky, kam v roce 2000 přijeli bojovat proti křesťanům. Sdělil to advokát tohoto uskupení Wirawan Adnan s tím, že skupina prý donutila vládu uvědomit si údajný problém křesťanského separatismu na Molukách. Hnutí Laskar džihád (Síly svaté války) vždy popíralo jakékoli napojení na síť Al Kajda.
</TEXT>
</DOC>
<DOC>
<DOCID>LN-20021016110</DOCID>
<DOCNO>LN-20021016110</DOCNO>
<DATE>10/16/02</DATE>
<GEOGRAPHY>JERUZALÉM</GEOGRAPHY>
<TEXT>
Izraelská policie včera zadržela nejvyššího muslimského duchovního v Jeruzalémě, velkého muftího šajcha Ikrímu Saída Sabrího, a po tříhodinovém výslechu ho zase propustila. Výslech se uskutečnil na žádost generálního prokurátora. Podle policejního mluvčího Gila Kleimana je šajch Sabrí obviněn z pobuřování, jehož se měl dopustit ospravedlňováním palestinských sebevražedných útoků jako formy boje proti izraelské okupaci.
</TEXT>
</DOC>
<DOC>
<DOCID>LN-20021016111</DOCID>
<DOCNO>LN-20021016111</DOCNO>
<DATE>10/16/02</DATE>
<GEOGRAPHY>VÍDEŇ</GEOGRAPHY>
<TEXT>
Zbrojní inspektoři OSN jsou připraveni na návrat do Iráku, ale odjedou až poté, co Rada bezpečnosti OSN schválí novou rezoluci k podmínkám inspekcí. Oznámila to včera Mezinárodní agentura pro atomovou energii (MAAE). Podle její mluvčí Melissy Flemingové by inspektoři odjeli do Iráku nejdříve 1. listopadu. RB má začít projednávat novou rezoluci dnes. Lze očekávat bouřlivou a dlouhou diskusi, jelikož stálí členové rady s právem veta nejsou přes veškeré dosavadní diplomatické úsilí stále zajedno. USA a Británie prosazují v textu automatické použití síly proti Iráku, pokud Bagdád nebude plnit své povinnosti, zatímco Francie, Rusko a Čína to odmítají.
</TEXT>
</DOC>
<DOC>
<DOCID>LN-20021016112</DOCID>
<DOCNO>LN-20021016112</DOCNO>
<DATE>10/16/02</DATE>
<TEXT>
DENISON, USA - Jedenáct těl nelegálních přistěhovalců v pokročilém stadiu rozkladu bylo nalezeno v odstaveném vagonu železnice Union Pacific u amerického města Denison ve státě Iowa. Podle úřadů byl železniční vůz vypraven z mexického města Matamaros v červnu do Oklahomy. V Denisonu stály vagony několik měsíců.
</TEXT>
</DOC>
<DOC>
<DOCID>LN-20021016113</DOCID>
<DOCNO>LN-20021016113</DOCNO>
<DATE>10/16/02</DATE>
<TITLE>
Martin Ebner, švýcarský finančník, který má nyní se svou firmou BZ Group finanční potíže, odešel ze správní rady švýcar-sko-švédské průmyslové skupiny ABB. Akcie ABB, která rovněž zápasí s problémy, díky tomu prudce vzrostly, i když mluvčí BZ Group odmítl říci, co Ebner udělá se svými deseti procenty akcií koncernu.
</TITLE>
<TEXT>
ČEZ se zatím s žádnou z hnědouhelných firem nedokázal domluvit o nákupních cenách energetického uhlí v roce 2003. Informovaly o tom Hospodářské noviny.
Čínský vývoz v prvních devíti měsících letošního roku výrazně rostl díky silné poptávce v Evropě a v USA. Čínský obchodní přebytek ve sledovaném období vzrostl meziročně o více než 49 procent na 19,99 miliardy dolarů.
</TEXT>
</DOC>
<DOC>
<DOCID>LN-20021016114</DOCID>
<DOCNO>LN-20021016114</DOCNO>
<DATE>10/16/02</DATE>
<TITLE>
PRAHA - Dovozní i vývozní ceny po delší době poklesů v srpnu proti předchozímu měsíci vzrostly. A to shodně o 1,5 procenta. V dovozu se zvýšily ceny všech skupin zboží, když výrazně vzrostly především ceny nerostných paliv o 7,4 procenta. Ve vývozu se zvýšily ceny téměř ve všech skupinách zboží, výrazněji vzrostly exportní ceny nerostných paliv, nápojů a tabáku, a to shodně o 3,1 procenta. údaje včera oznámil Český statistický úřad.
</TITLE>
<HEADING>
Změna cen měla příznivý dopad na bilanci
</HEADING>
<TEXT>
V meziročním srovnání klesly dovozní ceny o 9,3 procenta, vývozní ceny klesly o 7,4 procenta. Meziroční směnné relace činily 102,1 a jejich příznivý dopad na obchodní bilanci za srpen činil tři miliardy korun. Pozitivní efekt na straně dovozu představoval 9,4 miliardy korun. Negativní efekt na straně vývozu činil 6,4 miliardy korun. ČSÚ také zveřejnil údaje o vývoji světových cen za září. Světové ceny zahrnuté do indexu ČSÚ se meziměsíčně v úhrnu zvýšily o 4,3 procenta. Ceny ropy vzrostly o 7,4 procenta, ceny plynu o 2,5 procenta. Meziročně klesly světové ceny v úhrnu o dvě procenta. Ceny plynu byly o 18,6 procenta nižší. Nižší byly i ceny některých kovů, bavlny, cukru a dřeva. Ceny ostatních komodit vzrostly, cena ropy byla vyšší o 7,6 procenta.
Zahraniční obchod ČR - index dovozních a vývozních cel 2001 - 2002
100 - stejné období minulého roku
</TEXT>
<HEADING>
dovozní ceny
</HEADING>
<TEXT>
Od ledna 2001 jsou indexy počítány na struktuře dovozu roku 1999. Ceny jsou zjišťovány z denních burzovních záznamů na světových trzích.
Od ledna 2001 jsou indexy počítány na struktuře dovozu roku 1999. Ceny jsou zjišťovány z denních burzovních záznamů na světových trzích.
</TEXT>
</DOC>
<DOC>
<DOCID>LN-20021016115</DOCID>
<DOCNO>LN-20021016115</DOCNO>
<DATE>10/16/02</DATE>
<TEXT>
V Číně se pojede závod F1. Od roku 2004 by se v Číně měla jezdit Velká cena formule 1. Podle zástupců společnosti, která chystá stavbu závodního okruhu v Šanghaji, podepíší v neděli promotér mistrovství světa Bernie Ecclestone a předseda Mezinárodní automobilové federace Max Mosley smlouvu o pořádání čínské Grand Prix až do roku 2010. Zároveň se zúčastní slavnostního zahájení stavebních prací.
</TEXT>
</DOC>
<DOC>
<DOCID>LN-20021016116</DOCID>
<DOCNO>LN-20021016116</DOCNO>
<DATE>10/16/02</DATE>
<TEXT>
S obrovským vyčerpáním absolvuje vytrvalec Zaw Min Htwe z Burmy poslední metry maratonu, který se uskutečnil na 14. asijských hrách v Pusanu. Zaw Min Htwe odhodil v průběhu závodu tretry a po vzoru legendárního Abebe Bikily doběhl na osmém místě do cíle bosý. Závod vyhrál v čase 2:14:02 Jihokorejec Lee Bong-Ju.
</TEXT>
</DOC>
<DOC>
<DOCID>LN-20021016117</DOCID>
<DOCNO>LN-20021016117</DOCNO>
<DATE>10/16/02</DATE>
<TITLE>
Hra LN o 50 000 a encyklopedie Kdo je kdo
</TITLE>
<TEXT>
Dnešní otázky:
Jan Sladký KOZINA, chodský vzbouřenec
Vladimír Iljič LENIN, ruský revolucionář
9. Lomikare, Lomikare * zvu tě na boží soud
10. Učit se, * učit se
*) Do příslušných políček doplňujte písmena bez mezer a interpunkčních znamének
</TEXT>
<HEADING>
Jak hrát o 50 000?
</HEADING>
<TEXT>
* Denně po dobu šesti dnů najdete v LN dva neúplné výroky. Doplňte chybějící písmena a napište na svou hrací kartu.
* Denně vystřihněte kupon a nalepte jej na svou hrací kartu
* Po šesti dnech Vám na kartě vyjde ve žlutém sloupci tajenka. Tato tajenka je vlastně legendou k hádance, jejíž řešení napište do kolonky "odpověď na tajenku" na své kartě.
* Vyplněnou kartu se všemi kupony, vyluštěnou křížovkou a odpovědí na tajenku pošlete nejpozději v pátek 18. října na adresu: LN - Podzimní kvíz, Senovážná 4, 110 00 Praha 1 Máte nějaké dotazy? Volejte na soutěžní linku 541 616 416. Je v provozu denně, kromě neděle, od 8 do 10 hodin. Nebo e-mailujte na adresu: lidovky@mediaservis.cz
Oprava: včera, u otázky č. 7, jsme chybně uvedli autora výroku. Byl jím Archimedes. Čtenářům se omlouváme.
</TEXT>
</DOC>
</CZE>