<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20021219001</DOCID>
<DOCNO>LN-20021219001</DOCNO>
<DATE>12/19/02</DATE>
<TITLE>
PRAHA - Majitelé nájemních domů se včera rozhodli řešit patovou situaci na trhu s byty. Občanské sdružení majitelů domů doporučilo vlastníkům domů, aby ode dneška přistoupili ke zvyšování nájemného a to až na hranici tržní ceny. Tento krok je reakcí na rozhodnutí Ústavního soudu, který v listopadu zrušil nařízení ministerstva financí o regulovaném nájemném. Dramatický vývoj se týká podstatné části obyvatel Česka: v nájemních bytech dnes bydlí bezmála třetina zdejších domácností a na 90 procent z nich se váže regulované nájemné. Majitelé domů chtějí zvyšovat nájmy až do výše tržního nájemného, které například v Praze představuje čtyřnásobek nájmu regulovaného. "Pronajímatelé by se s nájemci měli nejprve zkusit dohodnout. Teprve poté by měli zvýšení nájemného vymáhat soudní cestou," řekl Josef Škoda ze sdružení majitelů domů. Sdružení nájemníků s takovým postupem nesouhlasí. "Bez souhlasu nájemníka je zvýšení nájemného vyloučené. Majitel může přijít s různými návrhy, se kterými nájemník může, či nemusí souhlasit," řekl jeho předseda Stanislav Křeček. "Pokud se majitel obrátí na soud s tím, že nájemníci nesouhlasí se zvýšením nájemného, a tedy se změnou smlouvy, soud nemůže nijak rozhodnout. Takový spor není v jeho kompetenci," dodal Křeček.
</TITLE>
<TEXT>
Právníci se vesměs shodují v tom, že důsledek právního vakua povede k sérii soudních žalob. Nový zákon o nájemném, na kterém v současnosti spolupracují resort financí s ministerstvem pro místní rozvoj, by měl začít platit až od 30. června příštího roku. "Nájemníci by se rozhodně měli dále řídit smlouvami, které mají uzavřené - zejména platbami, které jsou v nich uvedené. V současné situaci doporučuji nepodepisovat žádné nové smlouvy ani dodatky ke stávajícím smlouvám," radí nájemníkům advokátka Dagmar Raupachová z advokátní kanceláře Černý - Raupachová. "Naopak majitelům domů bych doporučila prostudovat si dobře nájemní smlouvy, protože ze zkušenosti vím, že tyto smlouvy nejsou vždycky právně kvalitní. A to je právě prostor pro majitele domů. Očekávám celou řadu žalob a rozhodovat bude muset soud," dodala Raupachová. Podle jejího názoru podporuje majitele domů i fakt, že dosavadní smlouvy s regulovaným nájemným byly uzavírány pod tlakem legislativy, která jim neumožňovala svobodně navrhnout výši nájemného. "Jako takové by potom tyto smlouvy mohly být teoreticky považovány za neplatné a byl by nutný nový návrh smlouvy, kde by majitel už regulací omezený nebyl," shrnula Raupachová. Oslovení právníci ovšem souhlasí s tvrzením Občanského sdružení majitelů domů v tom, že po třech měsících neplacení nájemného mohou dát majitelé nájemci výpověď z bytu. "Pokud nájemce hrubě porušuje nájemní smlouvu - zejména pokud je dluh na nájemném větší než trojnásobek měsíčního nájemného - jde o zákonný důvod k výpovědi z bytu," vysvětlila advokátka Dagmar Raupachová. "I tak ovšem může majitel tuto výpověď dát pouze se souhlasem soudu, který se potom bude zabývat podmínkami výpovědi. Přivolení soudu je ovšem nezbytné," upřesnila advokátka.
</TEXT>
<HEADING>
DOPORUČENÍ MAJITELŮM
</HEADING>
<TEXT>
Sdružení majitelů domů doporučuje svým členům od dnešního dne jednostranně zvyšovat nájemné. Majitelé se chtějí s nájemníky dohodnout. Pokud to nepůjde, budou se obracet na soud.
</TEXT>
<HEADING>
DOPORUČENÍ NÁJEMNÍKŮM
</HEADING>
<TEXT>
Sdružení nájemníků jednostranné zvýšení odmítá. Nájem prý může stoupnout jen na základě oboustranného souhlasu. Pokud nájemník smlouvu odmítne, k placení ho prý nemůže donutit ani soud.
</TEXT>
<HEADING>
Tržní nájemné ve vybraných městech v Kč
</HEADING>
<TEXT>
Vysvětlivky: první číslo představuje nájem za standardní byt 3+1 o velikosti 68 m2, druhé číslo v závorce cenu 1 m2
Pramen: KISEB
</TEXT>
</DOC>
<DOC>
<DOCID>LN-20021219002</DOCID>
<DOCNO>LN-20021219002</DOCNO>
<DATE>12/19/02</DATE>
<TEXT>
Když se na novele zákona o nájmech nedohodneme, necháme to na příště. V tomto "duchu věčného odkladu" se donedávna v Česku řešily problémy s deregulací nájmů. Dnes už taková bezstarostnost není myslitelná. Ústavní soud zrušil protiústavní vyhlášku o regulaci a majitelé domů se hlásí o svá práva. Výzva k jednorázovému zvyšování nájmů je velmi tvrdý krok, který zřejmě povede k řadě nepříjemných soudních sporů s nejasným koncem. Je to krok vynucený a zároveň možná i nutný. Kdyby vlastníci domů dál trpělivě vyčkávali, až se vláda uráčí neúnosnou situaci řešit, nemuseli by se dočkat nikdy. Návrh nového zákona měl být předložen do konce roku. Je před Vánoci, a kde nic tu nic. Vláda si nemůže dovolit další odklad. Zmatek, který vyvolává faktická válka mezi majiteli a nájemníky, nesnese stupňování. Čím dřív bude zákon ve sněmovně, tím líp. Času na přípravu bylo dost - celé roky. Teď nadešla chvíle rozhodnutí. A nikdo by se nezlobil, kdyby se schválení rozumného zákona stihlo už na začátku roku v urychleném nouzovém jednání. Nebo není ani rostoucí válečné napětí v nájemních domech pro politiky dostatečně silným důvodem k normální práci?
</TEXT>
</DOC>
<DOC>
<DOCID>LN-20021219003</DOCID>
<DOCNO>LN-20021219003</DOCNO>
<DATE>12/19/02</DATE>
<GEOGRAPHY>LONDÝN/WASHINGTON</GEOGRAPHY>
<TEXT>
USA i Británie včera odmítly iráckou zprávu o programech, které by tato země mohla využít při vývoji a výrobě zbraní hromadného ničení. Dokument předal Bagdád začátkem měsíce OSN. "Tohle nikoho neoklame," okomentoval včera obsáhlou zprávu britský ministr zahraničí Jack Straw. "Byla to poslední šance Saddáma Husajna," dodal mluvčí Bílého domu Ari Fleischer. Podle něj je prezident George W. Bush "znepokojen opominutími" v irácké zprávě. Britům i Američanům chybějí v irácké deklaraci především klíčové informace z období po roce 1998, kdy zemi museli opustit zbrojní inspektoři OSN. Obě země se v této souvislosti odvolávají na zpravodajské informace, které ovšem odmítají zveřejnit. Prezident George W. Bush zřejmě nyní nehodlá využít neúplnost deklarace k zahájení války s Irákem. Přípravy na konflikt jsou ale v plném proudu. Britské ministerstvo obrany si už objednalo loď pro dopravu těžké techniky do Perského zálivu.
</TEXT>
</DOC>
<DOC>
<DOCID>LN-20021219004</DOCID>
<DOCNO>LN-20021219004</DOCNO>
<DATE>12/19/02</DATE>
<GEOGRAPHY>PRAHA</GEOGRAPHY>
<TEXT>
Případ esemesek Václava Klause, jejichž fotografie v pondělí zveřejnil deník Blesk, bude mít policejní dohru. "Policie to musí prověřit. Dala jsem jim to příkazem," popsala včera aktuální vývoj kauzy nejvyšší státní zástupkyně Marie Benešová. Podle Benešové představují zveřejněné fotografie, zachycující soukromé esemesky bývalého předsedy ODS, které posílal o víkendu z celostátního kongresu strany, "úmyslné porušení tajemství". Za tento čin pachateli hrozí až šestiměsíční vězení. Ministr vnitra Stanislav Gross (ČSSD) nechává verdikt o případné trestní odpovědnosti novinářů Blesku na policii. "Je to minimálně za hranicí etiky. Nevím, jak to orgány činné v trestním řízení posoudí. I žurnalistika by měla mít své hranice a v tomto směru se to dostalo za mez ještě únosnou," řekl Gross. Fotografie, které Blesk otiskl, ukázaly na displeji telefonu expředsedy ODS například text, v němž Klaus označil svého nástupce Mirka Topolánka za "absolutně prázdného a falešného".
</TEXT>
</DOC>
<DOC>
<DOCID>LN-20021219005</DOCID>
<DOCNO>LN-20021219005</DOCNO>
<DATE>12/19/02</DATE>
<TEXT>
Fotbalový záložník Borrusie Dortmund Tomáš Rosický vyhrál první polovinu novinářské ankety Zlatý míč ČR 2002/2003, když získal 1195 bodů. V anketě zatím vede před Pavlem Nedvědem a Janem Kollerem. Kvůli zdravotním problémům Rosický v pondělí nenastoupil k charitativnímu utkání hvězd německé ligy, za což ho deník Bild označil jako "bezcharakterního fotbalového milionáře". "Na prvním místě mám zdraví a rodinu, a když jsem nebyl v pořádku, nemělo cenu nastupovat," reagoval Rosický (na snímku při vyhlášení průběžných výsledků Zlatého míče ČR nad talířem ostrého guláše) na článek v Bildu v rozhovoru pro LN.
</TEXT>
</DOC>
<DOC>
<DOCID>LN-20021219006</DOCID>
<DOCNO>LN-20021219006</DOCNO>
<DATE>12/19/02</DATE>
<TITLE>
V záplavě hodnocení finančních podmínek současného rozšíření Evropské unie jako by se vytrácelo jiné, neméně důležité rozhodnutí summitu EU v Kodani rozhodnutí v palčivé otázce Turecka. Případné budoucí členství Turecka v EU by přitom z hlediska evropské integrace jako takové bylo srovnatelným, možná dokonce ještě větším zlomem než nynější "východní" rozšíření. Zatímco v otázce rozšíření o státy bývalého sovětského bloku panovala v EU od konce studené války prakticky jednoznačná shoda, v případě Turecka tomu tak zdaleka není. Předmětem diskuse u Turecka nejsou jen podmínky členství, ale otázka členství jako takového. Může se to zdát zvláštní, uvědomíme-li si, že od podání turecké přihlášky do Evropské unie příští rok uplyne už čtyřicet let. Není to však paradox, věc má svou logiku.
</TITLE>
<TEXT>
Turecko je totiž od většiny postkomunistických zemí jinak geograficky a především civilizačně vymezené. V mnoha Evropanech v souvislosti s Tureckem vyvstává nerudovská otázka kam s ním. Patří do Evropy, nebo ne? Jakkoli se EU na nejvyšší úrovni v Kodani shodla na tom, že Turecko do Evropy patří, mnoho lidí o tom pochybuje.
</TEXT>
<HEADING>
Islámská země, křesťanská tradice
</HEADING>
<TEXT>
Geograficky vzato je pro přítomnost Turecka v Evropě rozhodující, že v ní leží částí svého území. Z historického hlediska je však Turecko asijským státem, který do Evropy vojensky expandoval. Jeho současné evropské území je de facto tím, co z této středověké expanze zbylo. Není tedy divu, že přítomnost Turecka v Evropě je často nahlížena jako nepřirozená a historicky vynucená. Jestliže ve věci geografické přítomnosti Turecka v Evropě panuje více méně shoda, mnoho kontroverzí vyvolává hledisko civilizační. V tomto kontextu nelze v EU přehlédnout rezervovaný přístup některých politických stran k Turecku jako islámské zemi. Za těmito postoji se skrývá přesvědčení, že Turecko se svými odlišnými náboženskými a kulturními tradicemi není slučitelné s tradicemi Evropy. Mělo by být překážkou integrace Turecka do EU odlišné náboženství? Není pochyb o tom, že evropská integrace vyrůstá z křesťanských kořenů. Není to dáno jen tím, že všichni politici stojící na počátku integračního procesu byli křesťanští demokraté: Schumann, Adenauer, de Gasperi, Spaak. Tito křesťanští politici si totiž evropskou integraci nevymysleli z ničeho, ale navazovali na dlouhodobou tradici křesťanství jako civilizačního tmelu evropských národů. Role křesťanství jako univerzální evropské hodnoty je nepominutelná. Je tedy přirozené, že se křesťanství stalo jedním ze společných východisek evropského integračního procesu. Logicky se tak nabízí pochybnost, že Turecko se svou islámskou tradicí do té evropské nezapadá. Jsem toho názoru, že křesťanská civilizace nikdy nebyla uzavřenou civilizací. Křesťanství a islám dokázaly koexistovat ve středověkém maurském Španělsku a tím spíše by toho měly být schopny dnes, v době demokracie. Odlišná náboženství nemusejí být rozdělujícím civilizačním faktorem. Připravenost obou náboženství žít vedle sebe v občanské společnosti nicméně vyžaduje ještě hlubší reflexi.
</TEXT>
<HEADING>
Nedostatek demokracie
</HEADING>
<TEXT>
Hlavní překážku integrace Turecka do Evropské unie vidím jinde, v nedostatečném osvojení si principů demokratického právního státu. Základní lidská práva jsou stále porušována. Kruté zacházení ve věznicích je na denním pořádku a postavení kurdské menšiny se začalo pozvolna zlepšovat teprve před pár měsíci. Jakékoliv změkčení zejména politických kritérií pro vstup do EU by mělo v konečném důsledku zhoubné následky nejen pro Turecko, ale zejména pro EU samu. Turecko dostalo v Kodani dva roky na to, dokázat, že deklarovaná vůle k demokratickým reformám je natolik silná, aby se přetavila v realitu. Je to především nedostatek demokracie, co stojí Turecku prozatím v cestě do EU.
Hlavní překážku integrace Turecka do Evropské unie vidím jinde, v nedostatečném osvojení si principů demokratického právního státu. Základní lidská práva jsou stále porušována. Kruté zacházení ve věznicích je na denním pořádku a postavení kurdské menšiny se začalo pozvolna zlepšovat teprve před pár měsíci. Jakékoliv změkčení zejména politických kritérií pro vstup do EU by mělo v konečném důsledku zhoubné následky nejen pro Turecko, ale zejména pro EU samu. Turecko dostalo v Kodani dva roky na to, dokázat, že deklarovaná vůle k demokratickým reformám je natolik silná, aby se přetavila v realitu. Je to především nedostatek demokracie, co stojí Turecku prozatím v cestě do EU.
</TEXT>
</DOC>
<DOC>
<DOCID>LN-20021219007</DOCID>
<DOCNO>LN-20021219007</DOCNO>
<DATE>12/19/02</DATE>
<TEXT>
NEW YORK - Včera byly představeny veřejnosti návrhy na obnovu Dolního Manhattanu, který byl před rokem a čtvrt zdevastován při teroristickém útoku na Světové obchodní centrum. Přední světoví architekti a umělci vypracovali devět studií a jejich aktuální představy jsou odvážnější než šest návrhů, které byly zveřejněny letos v létě a setkaly se s odmítavým postojem Newyorčanů. Současná řešení mají několik společných bodů: zahrnují v sobě mrakodrapy, pomník téměř třem tisícovkám obětí útoku a promenádu. Některé projekty nechávají plochy, na kterých stála "dvojčata", nezastavěné. Čtyři studie počítají s ním, že by na místě "dvojčat" byla vystavěna nejvyšší budova světa. Podle jednoho návrhu by měla měřit 533 metrů, podle druhého ještě o stovku metrů víc (současná nejvyšší budova světa Petronas Towers v Malajsii měří 452 metrů). Pomník obětem řeší každý tým po svém: jeden navrhuje, aby plul po řece Hudson a na počest mrtvých na něm bylo umístěno 2800 žárovek, jiný jej chce umístit na střechu výškové budovy, další navrhuje park. Vítězný návrh by měl být vybrán do konce ledna 2003.
</TEXT>
</DOC>
<DOC>
<DOCID>LN-20021219008</DOCID>
<DOCNO>LN-20021219008</DOCNO>
<DATE>12/19/02</DATE>
<TITLE>
Lžeš jako když tiskne, znělo sněmovnou během debaty o výsledcích kodaňského summitu
</TITLE>
<TEXT>
Máme rádi vládu. I takový návrh usnesení zazněl ve sněmovně při rozpravě o tom, jak Špidlův kabinet zvládl vyjednávání o podmínkách vstupu do Evropské unie.
PRAHA - Nervy ministra zemědělství Jaroslava Palase nevydržely včerejší rozpravu o výsledcích víkendového rozšiřovacího summitu v Kodani. "Lžeš jako když tiskne," křičel opakovaně ministr ze své lavice na šéfa poslaneckého klubu ODS Vlastimila Tlustého. Ten totiž mimo jiné předložil čísla, která přepočítávají peníze z Bruselu na hlavu občanů kandidátských zemí. V ní má Česko s 82 euro na hlavu nejhorší pozici mezi všemi deseti uchazeči o vstup do EU. Tlustý podle tabulky vypočítal, že Čech je v očích EU 65procentním Slovincem či 43procentním Polákem. Už na začátku se premiér Vladimír Špidla a ministr zahraničí Cyril Svoboda pokoušeli sporný přepočet vyvrátit. "Je mi líto, že musím sdělovat takovou banální věc. Ale peníze z unijního rozpočtu se mezi členské státy nerozdělují podle počtu obyvatel," řekl Špidla. Vysvětloval, že polovinu svého rozpočtu vydává EU na zemědělství. "Země se širokým agrárním sektorem tak získá více prostředků než stejně lidnatá země, kde je tomu jinak," uvedl Špidla. Opozice se ovšem s jeho vysvětlením nespokojila. Problém peněz na hlavu jednoho obyvatele ustoupil do pozadí a hlavním tématem se staly nerovné podmínky pro členské a kandidátské země po rozšíření unie. "Ukazuje se jedna věc - po rozšíření EU nedojde k žádnému stoprocentnímu odstranění bariér. Bude existovat Evropa minimálně dvou rychlostí, s občany dvou kategorií, se dvěma zemědělstvími působícími v nesrovnatelných podmínkách," prohlásil poslanec Jan Zahradil (ODS). O vyvrácení či potvrzení jeho myšlenek o dvourychlostní Evropě se strhl největší boj. Zahradilovy výtky potvrzovala ODS malým množstvím peněz pro Česko a přechodnými obdobími, které Čechům znemožňují pracovat bez víz v Německu a Rakousku nebo přepravovat náklad uvnitř EU. Podle vlády pak Česko bude plnohodnotným členem díky podílu Čechů na rozhodování unie. Nevýhodná přechodná období podle vlády vyvažují ta přechodná období, která čeští vyjednavači zařídili v Bruselu a která umožňují například ochranu půdy před rozprodáním cizincům. K pozdvižení došlo, když měla sněmovna schválit společný postoj ke Špidlově zprávě. ODS chtěla vládu odsoudit za neuspokojivé výsledky vyjednávání. Šéf poslanců ČSSD Milan Urban pak v žertu navrhl usnesení, podle něhož měli poslanci naopak poděkovat vládě, prohlásit, že je "nejlepší vládou České republiky" a že ji mají rádi. Později Urban svůj návrh stáhl. Poslanci nakonec Špidlovu zprávu pouze vzali na vědomí a poděkovali Václavu Havlovi, všem českým premiérům a ministrům zahraničí za práci při přibližování k Evropské unii.
</TEXT>
</DOC>
<DOC>
<DOCID>LN-20021219009</DOCID>
<DOCNO>LN-20021219009</DOCNO>
<DATE>12/19/02</DATE>
<TITLE>
zítra
</TITLE>
<HEADING>
mimořádný VÁNOČNÍ MAGAZÍN
</HEADING>
<TEXT>
* rozhovor s představitelem filmového Kolji * nejslavnější princezny * kam zmizel Krakonoš * jak se ze svatého Mikuláše stal děda Mráz * rozšířený program televize až do Nového roku
v sobotu mimořádná VÁNOČNÍ PŘÍLOHA
* rozhovor s Lucií Bílou * Vánoce ve světě * reportáž z Betléma * tipy na pořady o Vánocích
</TEXT>
<HEADING>
v pondělí mimořádná příloha VÁNOČNÍ SERVIS
</HEADING>
<TEXT>
* předpověď počasí * přehled půlnočních bohoslužeb * jak bude jezdit hromadná doprava o svátcích * kde je možné nakoupit na poslední chvíli
* předpověď počasí * přehled půlnočních bohoslužeb * jak bude jezdit hromadná doprava o svátcích * kde je možné nakoupit na poslední chvíli
</TEXT>
</DOC>
<DOC>
<DOCID>LN-20021219010</DOCID>
<DOCNO>LN-20021219010</DOCNO>
<DATE>12/19/02</DATE>
<TITLE>
Češi nebudou platit stěhování Svobodné Evropy. Podrobnosti o nové adrese ale ještě nejsou známy.
</TITLE>
<GEOGRAPHY>PRAHA</GEOGRAPHY>
<TEXT>
Pro Rádio Svobodná Evropa/Rádio Svoboda (RFE/RL) se bude stavět nová budova, kam se stanice přesune ze stávajících prostor vedle pražského Národního muzea. Včera to oznámil ministr zahraničí Cyril Svoboda. Kde by měl objekt stát, ministr neupřesnil, i když podle dřívějších informací vláda již vytypovala vhodnou lokalitu. Zatím se objevily informace, že RFE/RL by mohlo v budoucnu sídlit v nedostavěné základní škole Flora v Kunraticích na okraji Prahy. Tamní radnice potvrdila, že se ve věci angažuje soukromá společnost. Náklady spojené s přestěhováním stanice Česko podle Svobody platit nebude. "To není věcí České republiky. Naše participace nebude v tom, že bychom platili tuto operaci," odpověděl ministr na otázku, zda se na vyřešení věci najdou peníze v českém rozpočtu. Jedním z možných řešení by tak mohlo být, že česká strana pro budovu rádia poskytne jen pozemek. Celá záležitost by podle Svobody měla být vyřešena v prvním čtvrtletí příštího roku. Provoz rádia, které sídlí v centru české metropole, platí Spojené státy. O stěhování se začalo mluvit kvůli bezpečnosti hlavně po loňských teroristických útocích na USA, budovu donedávna hlídaly i obrněné transportéry. Přemístění z budovy bývalého Federálního shromáždění na méně frekventované místo podpořil nedávno v Praze americký prezident George Bush. O věci chce Svoboda jednat i přímo v USA, kam se počátkem příštího roku chystá na návštěvu.
PRAHA - Pro Rádio Svobodná Evropa/Rádio Svoboda (RFE/RL) se bude stavět nová budova, kam se stanice přesune ze stávajících prostor vedle pražského Národního muzea. Včera to oznámil ministr zahraničí Cyril Svoboda. Kde by měl objekt stát, ministr neupřesnil, i když podle dřívějších informací vláda již vytypovala vhodnou lokalitu. Zatím se objevily informace, že RFE/RL by mohlo v budoucnu sídlit v nedostavěné základní škole Flora v Kunraticích na okraji Prahy. Tamní radnice potvrdila, že se ve věci angažuje soukromá společnost. Náklady spojené s přestěhováním stanice Česko podle Svobody platit nebude. "To není věcí České republiky. Naše participace nebude v tom, že bychom platili tuto operaci," odpověděl ministr na otázku, zda se na vyřešení věci najdou peníze v českém rozpočtu. Jedním z možných řešení by tak mohlo být, že česká strana pro budovu rádia poskytne jen pozemek. Celá záležitost by podle Svobody měla být vyřešena v prvním čtvrtletí příštího roku. Provoz rádia, které sídlí v centru české metropole, platí Spojené státy. O stěhování se začalo mluvit kvůli bezpečnosti hlavně po loňských teroristických útocích na USA, budovu donedávna hlídaly i obrněné transportéry. Přemístění z budovy bývalého Federálního shromáždění na méně frekventované místo podpořil nedávno v Praze americký prezident George Bush. O věci chce Svoboda jednat i přímo v USA, kam se počátkem příštího roku chystá na návštěvu.
</TEXT>
</DOC>
<DOC>
<DOCID>LN-20021219011</DOCID>
<DOCNO>LN-20021219011</DOCNO>
<DATE>12/19/02</DATE>
<GEOGRAPHY>PRAHA</GEOGRAPHY>
<TEXT>
Oficiálními kandidáty na prezidenta se včera stali také předseda Senátu Petr Pithart a bývalý ministr spravedlnosti Jaroslav Bureš. Všichni lidovečtí a většina unionistických poslanců dopoledne navrhli Pitharta (KDU-ČSL). Burešovu nominační listinu podepsalo 62 z celkem 70 poslanců sociální demokracie. Počet podpisů pod Burešovou kandidaturou je překvapivě vysoký. Pokud by ho pak tito lidé v tajných volbách skutečně podpořili, postoupil by exministr zřejmě do druhého kola první volby. Otázkou je, zda to tak bude. V klubu ČSSD je totiž řada příznivců bývalého předsedy strany Miloše Zemana, který však hodlá nastoupit až do případné druhé volby. Jeden ze Zemanových zastánců Robert Kopecký uvedl, že on bude volit právě jen Zemana a že není sám. "Miloše Zemana zřejmě jako jediného kandidáta bude volit až 30 poslanců (ze 70 poslanců ČSSD) a za tím si stojím," prohlásil v sobotu v pořadu České televize Špona. V úterý Kopecký řekl, že nepodepíše ani Burešovu nominační listinu.
</TEXT>
</DOC>
<DOC>
<DOCID>LN-20021219012</DOCID>
<DOCNO>LN-20021219012</DOCNO>
<DATE>12/19/02</DATE>
<GEOGRAPHY>PRAHA/BANGKOK</GEOGRAPHY>
<TEXT>
Thajsko předalo českému velvyslanectví dokumentaci k případům dvou Čechů, kteří si v thajském vězení odpykávají vysoké tresty za pašování drog. Česká strana požádala počátkem října o jejich vydání do ČR. "Kontrolujeme dokumentaci předanou od thajské strany. Bude-li kompletní, patrně ji ve čtvrtek odešleme do Prahy," řekl velvyslanec v Thajsku Jiří Šitler. Dodal, že ve čtvrtek také patrně navštíví bangkocké vězení, kde si odsouzení Radek Hanykovics a Emil Novotný odpykávají mnohaleté tresty.
</TEXT>
</DOC>
<DOC>
<DOCID>LN-20021219013</DOCID>
<DOCNO>LN-20021219013</DOCNO>
<DATE>12/19/02</DATE>
<TITLE>
PRAHA - Stovky armádních velitelů si včera v pražském Kongresovém centru vyslechly projevy prezidenta, premiéra a ministra obrany o tom, proč je nezbytné 3. ledna 2003 zahájit reformu ozbrojených sil a začít propouštět a opouštět některé posádky. Při reformě má totiž dojít k hromadnému rušení posádek. Z nynějších 180 základen a tzv. dislokačních míst jich zůstane v roce 2008 jen sedmdesát osm. Z toho posádek s více než 500 vojáky zbude pouze třicet. Včerejšího prvního dne celoarmádního velitelského shromáždění se zúčastnilo zhruba 2800 důstojníků. Části z nich po zahájení první fáze reformy hrozí přeřazení, snížení hodnosti nebo dokonce úplné propuštění.
</TITLE>
<HEADING>
Tvrdík: Armáda musí být menší
</HEADING>
<TEXT>
"Armáda prostě bude menší, aby byla kvalitnější," prohlásil včera před svými podřízenými ministr obrany Jaroslav Tvrdík. "I když umím pochopit vaše pocity při zrušení vašich posádek," dodal ministr. O tom, zda se reforma má nebo nemá uskutečnit, už se podle něj nebude diskutovat. Podobně k vojákům hovořil i vrchní velitel ozbrojených sil Václav Havel. Řekl, že "chceme-li profesionální armádu, musí se některé posádky zrušit". "Všichni si musíme uvědomit, že to má svůj smysl, svůj význam," uvedl prezident v projevu, který uvedl slovy: "Pohov. Dámy a pánové, posaďte se." "Přeji vám, aby případné odchody (z armády) byly kultivované," prohlásil ministerský předseda Vladimír Špidla. Podle něj musí být místo pro malou, moderní, mobilní a plně profesionální českou armádu jedině v koaličním uskupení. "Ozbrojené síly velkých států jsou určeny vítězit. Ozbrojené síly naší velikosti jsou určeny k tomu, aby alespoň společně se spojenci kladly odpor," prohlásil premiér. Svůj proslov ukončil slovy: "Kupředu!" Z české armády má být po reformě - jejíž první etapa by měla začít v lednu 2003 a skončit v roce 2007 - moderní, profesionální a mobilní síla schopná zásahu kdekoli na světě. Počty vojáků z povolání v reformované armádě se sníží o 20 tisíc na zhruba 35 tisíc. Stejně tak se sníží i početní stavy armádních občanských zaměstnanců, z 21 tisíc na 10 tisíc. Po zrušení základní vojenské služby - k tomu dojde 31. prosince 2006 - se ozbrojené síly navíc budou muset obejít bez "záklaďáků", kterých nyní v armádě slouží bezmála 20 tisíc.
"Armáda prostě bude menší, aby byla kvalitnější," prohlásil včera před svými podřízenými ministr obrany Jaroslav Tvrdík. "I když umím pochopit vaše pocity při zrušení vašich posádek," dodal ministr. O tom, zda se reforma má nebo nemá uskutečnit, už se podle něj nebude diskutovat. Podobně k vojákům hovořil i vrchní velitel ozbrojených sil Václav Havel. Řekl, že "chceme-li profesionální armádu, musí se některé posádky zrušit". "Všichni si musíme uvědomit, že to má svůj smysl, svůj význam," uvedl prezident v projevu, který uvedl slovy: "Pohov. Dámy a pánové, posaďte se." "Přeji vám, aby případné odchody (z armády) byly kultivované," prohlásil ministerský předseda Vladimír Špidla. Podle něj musí být místo pro malou, moderní, mobilní a plně profesionální českou armádu jedině v koaličním uskupení. "Ozbrojené síly velkých států jsou určeny vítězit. Ozbrojené síly naší velikosti jsou určeny k tomu, aby alespoň společně se spojenci kladly odpor," prohlásil premiér. Svůj proslov ukončil slovy: "Kupředu!" Z české armády má být po reformě - jejíž první etapa by měla začít v lednu 2003 a skončit v roce 2007 - moderní, profesionální a mobilní síla schopná zásahu kdekoli na světě. Počty vojáků z povolání v reformované armádě se sníží o 20 tisíc na zhruba 35 tisíc. Stejně tak se sníží i početní stavy armádních občanských zaměstnanců, z 21 tisíc na 10 tisíc. Po zrušení základní vojenské služby - k tomu dojde 31. prosince 2006 - se ozbrojené síly navíc budou muset obejít bez "záklaďáků", kterých nyní v armádě slouží bezmála 20 tisíc.
</TEXT>
</DOC>
<DOC>
<DOCID>LN-20021219014</DOCID>
<DOCNO>LN-20021219014</DOCNO>
<DATE>12/19/02</DATE>
<TITLE>
Zveřejnění SMS Václava Klause - jde o trestný čin?
</TITLE>
<TEXT>
Ve zkráceném řízení by mohl být vyřešen "esemeskový případ". Podle nejvyšší státní zástupkyně Benešové si bulvár nesmí dělat, co chce.
PRAHA - Poslanec Václav Klaus se zatím nerozhodl, zda napadne deník Blesk za zveřejnění jeho soukromé korespondence přes mobilní telefon. Klaus má možnost bránit se zahájením civilněprávního sporu. Může též podat trestní oznámení. Vzhledem k tomu, že již policie dostala od nejvyšší státní zástupkyně Marie Benešové příkaz "esemeskový skandál" prověřit, bylo by ale trestní oznámení zbytečným krokem. Jak LN Benešová řekla, není v Klausově moci policejní práci na kauze zastavit. "To nezávisí na něm. Musíme konat z moci úřední, je to trestný čin," prohlásila. "Myslím, že bude rád, že se to šetří. Bulvár si nesmí dělat, co chce," dodala. Podle Benešové jde o vysoce společensky nebezpečné jednání. "Něco jiného by bylo, když by si to nechali pro sebe, ale když to zveřejnili na titulní straně Blesku, tak to podtrhuje společenskou nebezpečnost," prohlásila. Na společenskou nebezpečnost poukázal též advokát Josef Lžičař. "Jsem zastáncem ochrany soukromí, kterou zaručuje Listina základních práv a svobod. Říká se v ní, že toto právo je přednostní," uvedl. Podle advokáta Blesk "hrubě zasáhl do Klausových osobních svobod". "To je stejné jako nahrávat někoho při pohlavním styku a poté zvukový záznam zveřejnit," řekl. "Měla by být učiněna přítrž tomu, aby bylo zasahováno do soukromí nad únosnou mez," dodal.
</TEXT>
<HEADING>
Benešová: Počet podezřelých určí policie
</HEADING>
<TEXT>
Mezi podezřelými je fotograf, který SMS zachytil a všichni ostatní pracovníci Blesku, kterým fotografie prošly rukama a dali souhlas k zveřejnění. "Nyní se nedá vyloučit nikdo. Od toho je policie, aby vyšetřila, kdo do toho byl zapojen," podotkla. "Nemůžeme házet od boku, kolik lidí v tom je," zdůraznila Benešová. Danica Hrabalová z tiskového oddělení Policie ČR odmítla spekulovat, zda by se v tomto případu dalo uvažovat ještě o nějakém dalším trestném činu. "Těžko říct, záleží to na rozkladu, který si nechal pan Klaus právníky udělat," uvedla. Podle Hrabalové je pravděpodobné, že by případ mohla převzít pražská policie. "Není podmínkou, že se musí podezření z trestného činu šetřit tam, kde měl být skutek spáchán (Františkovy Lázně - pozn. redakce). Když je poškozený a svědci z jiného místa, jako v tomto případě z Prahy, určující bývá ekonomické hledisko," uvedla. Mluvčí pražských žalobců Martin Omelka řekl, že s tímto trestným činem nemají mnoho zkušeností. "Jde o bagatelní delikt, který může být vyřešen ve zkráceném řízení," poznamenal.
Mezi podezřelými je fotograf, který SMS zachytil a všichni ostatní pracovníci Blesku, kterým fotografie prošly rukama a dali souhlas k zveřejnění. "Nyní se nedá vyloučit nikdo. Od toho je policie, aby vyšetřila, kdo do toho byl zapojen," podotkla. "Nemůžeme házet od boku, kolik lidí v tom je," zdůraznila Benešová. Danica Hrabalová z tiskového oddělení Policie ČR odmítla spekulovat, zda by se v tomto případu dalo uvažovat ještě o nějakém dalším trestném činu. "Těžko říct, záleží to na rozkladu, který si nechal pan Klaus právníky udělat," uvedla. Podle Hrabalové je pravděpodobné, že by případ mohla převzít pražská policie. "Není podmínkou, že se musí podezření z trestného činu šetřit tam, kde měl být skutek spáchán (Františkovy Lázně - pozn. redakce). Když je poškozený a svědci z jiného místa, jako v tomto případě z Prahy, určující bývá ekonomické hledisko," uvedla. Mluvčí pražských žalobců Martin Omelka řekl, že s tímto trestným činem nemají mnoho zkušeností. "Jde o bagatelní delikt, který může být vyřešen ve zkráceném řízení," poznamenal.
</TEXT>
</DOC>
<DOC>
<DOCID>LN-20021219015</DOCID>
<DOCNO>LN-20021219015</DOCNO>
<DATE>12/19/02</DATE>
<TITLE>
Především bulvární deníky připravují českým politikům horké chvilky, když přinášejí zprávy z jejich soukromí. V uplynulých letech se o tom mohla přesvědčit Petra Buzková či Karel Březina.
</TITLE>
<GEOGRAPHY>PRAHA</GEOGRAPHY>
<TEXT>
Zveřejnění textových zpráv Václava Klause je jen jedním z příkladů, jak česká média "informují" o soukromí politiků. Expředsedu ODS si deník Blesk vybral za cíl i letos v srpnu: tehdy informoval, že se Václav Klaus tajně schází s čtyřiadvacetiletou Klárou Lohniskou. Článek doprovázelo několik fotografií, které měly dokazovat jejich blízký vztah. Asi největší rozruch nastal koncem loňského srpna, kdy dnes už neexistující deník Super zveřejnil sérii fotografií tehdejší místopředsedkyně sněmovny Petry Buzkové. Na většině snímků, pořízených během dovolené v Chorvatsku, byla Buzková zachycena polonahá. Následovala ostrá výměna názorů, zda mají média na takovýto vpád do soukromí politika právo. "Úspěšné a zároveň pohledné političky čelí na celém světě stejným podrazům. Pokud neexistuje žádná standardně používaná skutečnost, jež by je zdiskreditovala, jsou vždy po ruce jiné možnosti: jejich vzhled a mateřství," psala například feministka Michaela Marksová-Tominová v deníku Právo. "Není pochyb o tom, že je to hrubý a neomluvitelný zásah do soukromí Petry Buzkové," souhlasil s odstupem několika týdnů publicista Miloš Čermák na stránkách LN, ale zároveň uváděl, že zveřejnění fotografií nijak neuškodilo političčině kariéře. "Obliba Petry Buzkové se od té doby nijak nezmenšila, spíše naopak," psal. Politikem, jehož soukromí média "navštěvovala" velmi často, byl nejmladší sociálnědemokratický ministr Karel Březina. Muž, který si zakládal na pověsti playboye, byl často fotografován v přítomnosti mladých žen. Zpráv o něm neubylo, ani když se oženil se spisovatelkou Barbarou Nesvadbovou. Krátce po jejich svatbě se na veřejnost dostala informace, že má Březina nemanželské dítě. Zprávu přinesl opět deník Super. Tato situace však Březinu nevyprovokovala tolik, jako když byl v červenci 2001 v komiksu Zelený Raoul časopisu Reflex zobrazen nahý. Po žalobě soud rozhodl, že vydavatel Reflexu, společnost Ringier, se Březinovi musí omluvit. "Soud shledal, že oblast intimního života by měla být chráněna bez ohledu na to, jak se ten politik chová," komentovala tehdy rozsudek advokátka Petra Chaloupková, která firmu Ringier zastupovala.
PRAHA - Zveřejnění textových zpráv Václava Klause je jen jedním z příkladů, jak česká média "informují" o soukromí politiků. Expředsedu ODS si deník Blesk vybral za cíl i letos v srpnu: tehdy informoval, že se Václav Klaus tajně schází s čtyřiadvacetiletou Klárou Lohniskou. Článek doprovázelo několik fotografií, které měly dokazovat jejich blízký vztah. Asi největší rozruch nastal koncem loňského srpna, kdy dnes už neexistující deník Super zveřejnil sérii fotografií tehdejší místopředsedkyně sněmovny Petry Buzkové. Na většině snímků, pořízených během dovolené v Chorvatsku, byla Buzková zachycena polonahá. Následovala ostrá výměna názorů, zda mají média na takovýto vpád do soukromí politika právo. "Úspěšné a zároveň pohledné političky čelí na celém světě stejným podrazům. Pokud neexistuje žádná standardně používaná skutečnost, jež by je zdiskreditovala, jsou vždy po ruce jiné možnosti: jejich vzhled a mateřství," psala například feministka Michaela Marksová-Tominová v deníku Právo. "Není pochyb o tom, že je to hrubý a neomluvitelný zásah do soukromí Petry Buzkové," souhlasil s odstupem několika týdnů publicista Miloš Čermák na stránkách LN, ale zároveň uváděl, že zveřejnění fotografií nijak neuškodilo političčině kariéře. "Obliba Petry Buzkové se od té doby nijak nezmenšila, spíše naopak," psal. Politikem, jehož soukromí média "navštěvovala" velmi často, byl nejmladší sociálnědemokratický ministr Karel Březina. Muž, který si zakládal na pověsti playboye, byl často fotografován v přítomnosti mladých žen. Zpráv o něm neubylo, ani když se oženil se spisovatelkou Barbarou Nesvadbovou. Krátce po jejich svatbě se na veřejnost dostala informace, že má Březina nemanželské dítě. Zprávu přinesl opět deník Super. Tato situace však Březinu nevyprovokovala tolik, jako když byl v červenci 2001 v komiksu Zelený Raoul časopisu Reflex zobrazen nahý. Po žalobě soud rozhodl, že vydavatel Reflexu, společnost Ringier, se Březinovi musí omluvit. "Soud shledal, že oblast intimního života by měla být chráněna bez ohledu na to, jak se ten politik chová," komentovala tehdy rozsudek advokátka Petra Chaloupková, která firmu Ringier zastupovala.
</TEXT>
</DOC>
<DOC>
<DOCID>LN-20021219016</DOCID>
<DOCNO>LN-20021219016</DOCNO>
<DATE>12/19/02</DATE>
<TITLE>
Vladimír ŠPIDLA předseda vlády (ČSSD)
</TITLE>
<TEXT>
Nelíbí se mi to. A protože jsem byl svého času pošťák, tak vím, že jsme ochranu dopravovaných zpráv brali velmi vážně. To je právo chráněné ústavou a podle mne bylo porušeno.
</TEXT>
<HEADING>
Cyril SVOBODA ministr zahraničí (KDU-ČSL)
</HEADING>
<TEXT>
Myslím si, že se na to vztahuje ochrana zpráv. Dít by se to nemělo. Když to není za hranicí zákona, tak určitě za hranicí novinářské etiky, protože zpráva byla odesílána soukromě a to by mělo být chráněno. To říkám bez ohledu na to, co si myslím o obsahu té zprávy.
</TEXT>
<HEADING>
Hana MARVANOVÁ poslankyně (US-DEU)
</HEADING>
<TEXT>
Nemyslím si, že Blesk udělal správný krok. Kdyby třeba někdo nechal ležet dopis, tak ho taky někdo rozlepí, ofotí a zveřejní? Vždyť existuje tajemství dopravovaných zpráv - telefonem i poštou. Je to ústavně zaručené právo, takže si myslím, že to Blesk přehnal.
Vojtěch FILIP místopředseda sněmovny (KSČM)
Myslím si, že jde o vážné porušení listovního tajemství, a to je ústavní právo.
</TEXT>
<HEADING>
Pavel DOSTÁL ministr kultury (ČSSD)
</HEADING>
<TEXT>
Jak jsem se informoval, jedná se zřejmě o porušení zákona o tajemství dopravovaných zpráv. Je to to samé, jako kdyby vám někdo rozlepil dopis. Na straně druhé se ukazuje, že byl podceněn tiskový zákon, který se projednával v roce 1990.
</TEXT>
<HEADING>
Petr MAREŠ vicepremiér (US-DEU)
</HEADING>
<TEXT>
Já si myslím, že to je zatím nejvýraznější ukázka toho, co jsme zatím znali jen ze zahraničí. Jde o systém paparazzi. Je jedno, jestli se někomu podaří vyfotografovat někoho v intimní situaci nebo v situaci, kterou představuje osobní korespondence.
Já si myslím, že to je zatím nejvýraznější ukázka toho, co jsme zatím znali jen ze zahraničí. Jde o systém paparazzi. Je jedno, jestli se někomu podaří vyfotografovat někoho v intimní situaci nebo v situaci, kterou představuje osobní korespondence.
</TEXT>
</DOC>
<DOC>
<DOCID>LN-20021219017</DOCID>
<DOCNO>LN-20021219017</DOCNO>
<DATE>12/19/02</DATE>
<TITLE>
Na čtyřech židlích sedí lékař Michal Klenovec. Kromě soukromé praxe pracuje také jako signalista na železnici. Slouží i v nemocnici a dělá závodního lékaře pro České dráhy.
</TITLE>
<GEOGRAPHY>ČERČANY</GEOGRAPHY>
<TEXT>
Je možné, aby se lékař nevěnoval výkonu své profese na sto procent? V Česku zřejmě ano. Až neuvěřitelným příkladem je praktický lékař ze středočeských Čerčan Michal Klenovec. Za své hlavní povolání totiž považuje funkci signalisty na železnici. Pacientům své soukromé praxe se věnuje až poté, co si odslouží směnu na stavědle Českých drah. Do ordinace chodí často přímo z dvanáctihodinové noční služby, při níž na něm jako na člověku, který ručí za správně nastavené výhybky, leží odpovědnost za životy stovek cestujících. A naopak, po skončení ordinační doby chodí sloužit na stavědlo, ačkoli drážní předpisy nařizují před nástupem do služby minimálně šestihodinový odpočinek. Kromě toho si ještě přivydělává pohotovostními službami v nemocnici a funguje jako závodní lékař Českých drah, pro něž dělá preventivní prohlídky zaměstnanců. Podle představitelů lékařských organizací vystavuje svým přetěžováním velkému riziku jak své pacienty, tak i cestující. Zakázat mu za to výkon lékařské praxe však nelze. "Neobvyklé to je. Nemohu tvrdit, že vše zvládnu na sto procent," připouští Klenovec, "ale zvládám to, jak je třeba. Ve výkonu mé praxe mě zaměstnání na železnici neomezuje. Kdyby měl někdo jiný názor, tak bych holt musel z medicíny odejít. Práce na železnici se vzdát nechci," říká lékař. Své extrémní zatížení vysvětluje ekonomickými důvody.
</TEXT>
<HEADING>
Pozůstalí: Zavinil smrt našeho syna
</HEADING>
<TEXT>
Stížnosti na podezření ze zanedbání lékařské péče, které skončilo smrtí mladého člověka, ale už Klenovec čelil. Jana Vondráková z Hrusic na něj podala oznámení kvůli úmrtí syna Milana. Ten zemřel na rakovinu konečníku a pozůstalí tvrdí, že na smrti měl podíl i MUDr. Klenovec. "Syn si u doktora Klenovce opakovaně stěžoval na střevní problémy. Pokaždé dostal jen paralen a endiaron a byl poslán domů," tvrdí Jana Vondráková. Když jej Klenovec konečně (údajně na přímou urgenci paní Vondrákové) odeslal na vyšetření do nemocnice, bylo už pozdě. Územní znalecká komise dala stěžovatelce částečně za pravdu, když lékaři vyčetla, že v lednu 2000 pacienta stěžujícího si na bolesti a krev ve stolici nevyšetřil per rectum a nezajistil odborné vyšetření. Okresní pobočka České lékařské komory v Benešově však stížnost odložila. Sám doktor Klenovec tuto kauzu za pochybení nepovažuje: "Nic jsem nezanedbal, panu Vondrákovi bohužel nebylo pomoci." Podle místopředsedy Sdružení praktických lékařů Jana Jelínka je velmi pravděpodobné, že takto vytížený lékař nevykonává svou praxi, jak by měl. "Třeba na to stačí, pak by to bylo obdivuhodné, ale nechce se mi tomu věřit," říká. Jelínek pochybuje, že po dvanácti hodinách služby na železnici je takový člověk schopen řádně ordinovat: "Může to vést k nebezpečí poškození pacienta." Podobného názoru je i prezident České lékařské komory David Rath. Spojení práce lékaře s profesí železničáře považuje za krajně neobvyklé. "Je to úsměvné až hraničící s tím, co většina z nás považuje za normální," míní. Pokud už má lékař druhé povolání, mělo by být adekvátní medicíně. Komora ovšem podle Ratha nemůže zasahovat do toho, co který lékař dělá ve svém volném čase. "Pokud se lékař chová takto výstředně, měla by se nad tím asi zamyslet příslušná zdravotní pojišťovna, která s ním uzavřela smlouvu. Je otázka, zda o její klienty pečuje s adekvátní kvalitou," podotýká Rath. Podle informací LN ale např. okresní pobočka Všeobecné zdravotní pojišťovny v Benešově za 10 let nezaznamenala na MUDr. Klenovce žádnou stížnost.
Stížnosti na podezření ze zanedbání lékařské péče, které skončilo smrtí mladého člověka, ale už Klenovec čelil. Jana Vondráková z Hrusic na něj podala oznámení kvůli úmrtí syna Milana. Ten zemřel na rakovinu konečníku a pozůstalí tvrdí, že na smrti měl podíl i MUDr. Klenovec. "Syn si u doktora Klenovce opakovaně stěžoval na střevní problémy. Pokaždé dostal jen paralen a endiaron a byl poslán domů," tvrdí Jana Vondráková. Když jej Klenovec konečně (údajně na přímou urgenci paní Vondrákové) odeslal na vyšetření do nemocnice, bylo už pozdě. Územní znalecká komise dala stěžovatelce částečně za pravdu, když lékaři vyčetla, že v lednu 2000 pacienta stěžujícího si na bolesti a krev ve stolici nevyšetřil per rectum a nezajistil odborné vyšetření. Okresní pobočka České lékařské komory v Benešově však stížnost odložila. Sám doktor Klenovec tuto kauzu za pochybení nepovažuje: "Nic jsem nezanedbal, panu Vondrákovi bohužel nebylo pomoci." Podle místopředsedy Sdružení praktických lékařů Jana Jelínka je velmi pravděpodobné, že takto vytížený lékař nevykonává svou praxi, jak by měl. "Třeba na to stačí, pak by to bylo obdivuhodné, ale nechce se mi tomu věřit," říká. Jelínek pochybuje, že po dvanácti hodinách služby na železnici je takový člověk schopen řádně ordinovat: "Může to vést k nebezpečí poškození pacienta." Podobného názoru je i prezident České lékařské komory David Rath. Spojení práce lékaře s profesí železničáře považuje za krajně neobvyklé. "Je to úsměvné až hraničící s tím, co většina z nás považuje za normální," míní. Pokud už má lékař druhé povolání, mělo by být adekvátní medicíně. Komora ovšem podle Ratha nemůže zasahovat do toho, co který lékař dělá ve svém volném čase. "Pokud se lékař chová takto výstředně, měla by se nad tím asi zamyslet příslušná zdravotní pojišťovna, která s ním uzavřela smlouvu. Je otázka, zda o její klienty pečuje s adekvátní kvalitou," podotýká Rath. Podle informací LN ale např. okresní pobočka Všeobecné zdravotní pojišťovny v Benešově za 10 let nezaznamenala na MUDr. Klenovce žádnou stížnost.
</TEXT>
</DOC>
<DOC>
<DOCID>LN-20021219018</DOCID>
<DOCNO>LN-20021219018</DOCNO>
<DATE>12/19/02</DATE>
<TITLE>
"Nekonečná blbost" je podle člena vedení zkrachovalé Investiční a poštovní banky Libora Procházky jeho poslední obvinění ze tří hospodářských deliktů.
</TITLE>
<GEOGRAPHY>PRAHA</GEOGRAPHY>
<TEXT>
Bývalá klíčová postava "lva na vaší straně ve světě financí", někdejší náměstek ředitele Investiční a Poštovní banky (IPB) Libor Procházka podal žalobci stížnost proti svému novému obvinění. Policisté jej v pondělí společně s šesticí jeho někdejších kolegů začali stíhat za transakce s dluhopisy. Argumenty policejního rady, který bývalé šéfy ústavu viní ze tří hospodářských trestných činů, Procházka označil za "nekonečnou blbost". Vedení IPB překročilo podle vyšetřovatele zákon vydáním podřízených dluhopisů v dubnu 1998, jímž mělo ohrozit stabilitu a likviditu banky. "Jednali jsme naprosto v souladu s opatřením ČNB. V něm se říká, že podřízené dluhopisy nesmějí být zastaveny aktivy IPB, což nebyly," uvedl na svou obranu Procházka. Poukázal na kontroly ČNB a na souhlasné stanovisko, které k emisi vydala. Bankéř se pozastavil též nad vyčíslením škody - 16 milionů korun. "Banka transakcí vydělala 538 milionů korun. Zmíněných 16 byl zisk druhé strany obchodu, který nelze považovat za škodu. V takovém případě by se vůbec nedalo obchodovat," prohlásil. Společně s Procházkou jsou stíháni také bývalý generální ředitel Jan Klacek, jeho druhý náměstek Aladár Blaas a členové představenstva Josef Horák, Jiří Fabián, Jiří Fárek a Alfréd Šebek. Všichni čelí obvinění ze zkreslování údajů o stavu hospodaření a jmění, porušování závazných pravidel hospodářského styku a porušování povinnosti při správě cizího majetku. Hrozí jim až osmileté vězení. Procházka je stíhán ještě v kauze České pivo a Restitučního investičního fondu.
PRAHA - Bývalá klíčová postava "lva na vaší straně ve světě financí", někdejší náměstek ředitele Investiční a Poštovní banky (IPB) Libor Procházka podal žalobci stížnost proti svému novému obvinění. Policisté jej v pondělí společně s šesticí jeho někdejších kolegů začali stíhat za transakce s dluhopisy. Argumenty policejního rady, který bývalé šéfy ústavu viní ze tří hospodářských trestných činů, Procházka označil za "nekonečnou blbost". Vedení IPB překročilo podle vyšetřovatele zákon vydáním podřízených dluhopisů v dubnu 1998, jímž mělo ohrozit stabilitu a likviditu banky. "Jednali jsme naprosto v souladu s opatřením ČNB. V něm se říká, že podřízené dluhopisy nesmějí být zastaveny aktivy IPB, což nebyly," uvedl na svou obranu Procházka. Poukázal na kontroly ČNB a na souhlasné stanovisko, které k emisi vydala. Bankéř se pozastavil též nad vyčíslením škody - 16 milionů korun. "Banka transakcí vydělala 538 milionů korun. Zmíněných 16 byl zisk druhé strany obchodu, který nelze považovat za škodu. V takovém případě by se vůbec nedalo obchodovat," prohlásil. Společně s Procházkou jsou stíháni také bývalý generální ředitel Jan Klacek, jeho druhý náměstek Aladár Blaas a členové představenstva Josef Horák, Jiří Fabián, Jiří Fárek a Alfréd Šebek. Všichni čelí obvinění ze zkreslování údajů o stavu hospodaření a jmění, porušování závazných pravidel hospodářského styku a porušování povinnosti při správě cizího majetku. Hrozí jim až osmileté vězení. Procházka je stíhán ještě v kauze České pivo a Restitučního investičního fondu.
</TEXT>
</DOC>
<DOC>
<DOCID>LN-20021219019</DOCID>
<DOCNO>LN-20021219019</DOCNO>
<DATE>12/19/02</DATE>
<GEOGRAPHY>PRAHA</GEOGRAPHY>
<TEXT>
Trest 18 let vězení potvrdil po včerejším přelíčení pražský Vrchní soud pro spolumajitele pražského erotického podniku Discoland Sylvie Ivana Jonáka. Uznal ho vinným z toho, že si v roce 1994 objednal vraždu milence své ženy Tomáše Würtherleho a poté ve stejném roce poslal nájemného vraha také na svou manželku Ludviku. Zatímco Würtherle zůstal naživu, protože zabiják, který ho měl zlikvidovat, si nakonec svůj čin rozmyslel, Jonáková takové štěstí neměla. V jejím stánku se zeleninou na pražském sídlišti Petrovice ji zastřelil najatý vrah Jiří Tokár, jenž si za to odpykává čtrnáctiletý trest ve vězení. Také Ivan Jonák strávil za mřížemi s krátkými přestávkami uplynulých osm let. Nové projednání případu nařídil začátkem listopadu Nejvyšší soud. Zároveň s tímto rozhodnutím také zrušil verdikt vrchního soudu, který předtím zastavil Jonákovo stíhání za to, že zosnoval vraždu manželky.
</TEXT>
</DOC>
<DOC>
<DOCID>LN-20021219020</DOCID>
<DOCNO>LN-20021219020</DOCNO>
<DATE>12/19/02</DATE>
<GEOGRAPHY>BRNO</GEOGRAPHY>
<TEXT>
Případ bývalého velitele příbramského lágru Vojna, kam soudy v 50. letech posílaly oběti zinscenovaných politických procesů, se včera znovu projednával před Městským soudem v Brně. Dnes osmdesátiletý velitel tábora Jaroslav Duba se však k soudu nedostavil, a jednání tak probíhalo bez jeho přítomnosti. Stejně tak k soudu nepřišlo ani pět ze šesti předvolaných svědků. Soud totiž zasedl hned zrána a pro bývalé vězně, kteří jsou dnes již v důchodovém věku, je složité dorazit včas ze vzdálených koutů republiky. Soudce Jiří Pešek proto nařídil další líčení na začátek února v odpoledních hodinách. Duba je obviněn ze zneužití pravomoci veřejného činitele a z ublížení na zdraví. Toho se měl dopustit, když jako velitel lágru nechal vybudovat takzvaný bunkr, ve kterém pak byli vězni mučeni za to, že porušili táborový řád nebo se zprotivili některému z bachařů. Podzemní bunkr měl jedenáct metrů čtverečních a strop vysoký 170 centimetrů. Ve studené a vlhké betonové kobce museli vězni spát na holé zemi. Jediný svědek, dnes třiasedmdesátiletý Ladislav Bohdálek ze severní Moravy, včera vypověděl, že v bunkru skončil dvakrát. Poprvé za to, že byl přistižen, jak čte útržek zahraničních novin, podruhé za svoji účast při hladovce vězňů. "Naštěstí to ani jednou nebylo v zimě. Kdo totiž dostal bunkr v zimě, toho z něj zpravidla vynesli," řekl bývalý vězeň.
</TEXT>
</DOC>
<DOC>
<DOCID>LN-20021219021</DOCID>
<DOCNO>LN-20021219021</DOCNO>
<DATE>12/19/02</DATE>
<TITLE>
Revoluce se nekoná, zhodnotil ministr spravedlnosti Rychetský práci policejní složky, kterou chtěli sociální demokraté použít jako ničivou zbraň proti hospodářské kriminalitě.
</TITLE>
<GEOGRAPHY>PRAHA</GEOGRAPHY>
<TEXT>
Začátkem příštího roku se mají spojit dva policejní týmy, které bojují s korupcí a finanční kriminalitou. Jde o Útvar pro odhalování korupce a jiné hospodářské trestné činnosti (ÚPOK) a Úřad finanční kriminality a ochrany státu. Sloučení vyplynulo z novely trestního řádu platné od ledna 2002. Na jejím základě již byly zrušeny úřady vyšetřování jako samostatné složky a začlenily se do společné Služby kriminální policie a vyšetřování Policie ČR. Zmíněné dva protikorupční útvary jsou tedy poslední, které zatím fungují samostatně. Ředitel Úřadu finanční kriminality a ochrany státu Martin Pavlík je přesvědčen, že sloučení je užitečné a povede ke zrychlení práce obou útvarů. "Výhodou bude to, že sloučením získáme operativu. Navíc ÚPOK má expozitury po celé republice a my jen pracoviště v Praze a na Moravě," vysvětlil ředitel.
</TEXT>
<HEADING>
"Malá česká FBI"
</HEADING>
<TEXT>
Pavlíkův úřad se podle nařízení ministra vnitra Stanislava Grosse zabývá výhradě hospodářskou trestnou činností s vysokou škodou. Je-li poškozeným stát nebo banky, dostává případy se škodou vyšší než 50 milionů korun. V kauzách ostatních subjektů je tato hranice dvakrát vyšší. Úřad vznikl ze specializovaného odboru republikové vyšetřovačky, který Gross předloni na podzim vytvořil jako "malou českou FBI". Úřad finanční kriminality se od začátku roku zabýval 118 případy. "Šedesát pět z nich bylo již skončeno," sdělil ředitel. Mezi uzavřenými kauzami jsou i "slavné" případy jako stíhání bývalého prvního muže českého fotbalu Františka Chvalovského, jeho někdejší pravé ruky Jana Gottvalda, dealerů ČSOB a několika zkrachovalých kampeliček. Optimismus ředitele úřadu Pavlíka týkající se spojení obou protikorupčních složek nesdílí vicepremiér a ministr spravedlnosti Pavel Rychetský. "Myslím si, že myšlenka je správná, ale její provedení bylo do značné míry zformalizováno. Mnoho příslušníků si zakládalo a zakládá na svém postavení a vlastně nezměnili filozofii objasňování trestných činů," tvrdí ministr. "Nedošlo k revoluci, jakou jsme očekávali."
</TEXT>
<HEADING>
Úřad finanční kriminality a ochrany státu
</HEADING>
<TEXT>
* řeší nejzávažnější hospodářské kauzy * letos zaevidoval 118 trestních věcí, 73 jich dostali pražští vyšetřovatelé, 45 moravští * uzavřel 65 případů * souhrnná škoda, která byla ve všech kauzách vyčíslena, je zhruba 45 miliard korun
* řeší nejzávažnější hospodářské kauzy * letos zaevidoval 118 trestních věcí, 73 jich dostali pražští vyšetřovatelé, 45 moravští * uzavřel 65 případů * souhrnná škoda, která byla ve všech kauzách vyčíslena, je zhruba 45 miliard korun
</TEXT>
</DOC>
<DOC>
<DOCID>LN-20021219022</DOCID>
<DOCNO>LN-20021219022</DOCNO>
<DATE>12/19/02</DATE>
<TITLE>
Tradiční výtvarná soutěž Lidových novin pro děti
</TITLE>
<TEXT>
Je vám méně než patnáct, rádi kreslíte, malujete a soutěžíte? Zúčastnili jste se naší soutěže a chcete vědět, kdo vyhrál? Sledujte Lidové noviny!
Dnes ve 12 hodin uzavíráme soutěž Lidových novin O nejhezčího Ježíška. Dnes odpoledne zasedne porota, která vybere ty nejhezčí z obrázků, které jste nám zaslali do redakce. V pondělních novinách se dozvíte, kdo vyhrál a které obrázky se umístily na druhých a třetích místech. V sobotu 28. prosince uveřejníme všechny oceněné kresby v příloze Neděle. Po Novém roce budou obrázky, které do soutěže O nejhezčího Ježíška došly, vystaveny v Muzeu dětské tvorby v Praze.
Dětem, které se soutěže zúčastnily, děkujeme za krásné obrázky a všem přejeme krásné Vánoce!
</TEXT>
</DOC>
<DOC>
<DOCID>LN-20021219023</DOCID>
<DOCNO>LN-20021219023</DOCNO>
<DATE>12/19/02</DATE>
<TITLE>
Ředitel televize Nova a čerstvý senátor stáhl soukromou žalobu proti vyšetřovateli, který mu "jde po krku"
</TITLE>
<TEXT>
Chtěl vysoudit milion, ale v poslední chvíli si to rozmyslel. A tak šéf Novy naopak zaplatí šest a půl tisíce za soudní výlohy, které způsobil svému vyšetřovateli.
PRAHA - Paradoxní situace se dožil šéf TV Nova a novopečený senátor Vladimír Železný. Policejnímu radovi Vladimíru Machalovi, muži, který na něj během posledních dvou let vypracoval šest obvinění, z nichž tři už mu sdělil, musí zaplatit přes šest tisíc korun. Rozhodla tak včera soudkyně pražského městského soudu Dagmar Stamidisová poté, co Železný nečekaně stáhl svoji rok starou žalobu, ve které žádal po Machalovi milion korun a omluvu - mimo jiné za to, že když vyšetřovatele před pražským barem zbili dva vyhazovači, měl pak incident v médiích spojovat se Železným. Částka, kterou má ředitel Novy vyšetřovateli zaplatit, je určena na pokrytí Machalových výloh spojených s přípravou na soud, který se nakonec nekonal. "Žalobce je povinen nahradit žalovanému náklady na řízení ve výši 6650 korun," sdělila Stamidisová. Do soudní síně včera oba aktéři případu poslali jen své advokáty. Železného právnička Markéta Havlová hned na začátku oznámila, že její klient se už soudit nechce. "V mezidobí došlo k tomu, že žalobce byl zvolen senátorem, a vzhledem k probíhající proceduře uplatnění senátorské imunity při žádosti o vydání žalobce Senátem a s přihlédnutím k tomu, že nehodlá vnášet rušivé prvky do probíhajícího procesu, bere žalobu zpět," zdůvodnila Železného krok Havlová. Železný však mohl mít ke stažení žaloby vedle gentlemanské touhy eliminovat rušivé prvky i jiné důvody. Na svém vyšetřovateli chtěl totiž původně vysoudit milion a omluvu mimo jiné za to, že Machala v médiích spojil jméno Železný se svým napadením, k němuž došlo v červnu 2001. Tehdy ho zmlátili dva vyhazovači z baru Limonádový Joe v Praze 1. Vyšetřovatel pak na policejní služebně do protokolu vyslovil domněnku, že se jednalo o cílený útok v souvislosti s vyšetřováním kauzy Železný.
</TEXT>
<HEADING>
Jak se zbavit vyšetřovatele
</HEADING>
<TEXT>
Koncem listopadu se pak v médiích objevily citace z protokolu a notářsky ověřené výpovědi obou násilníků, ve kterých tuto variantu odmítli. Materiály ale tehdy poskytli médiím lidé pracující pro Vladimíra Železného. Pár dní poté podali jeho advokáti Radek Jilg a Josef Monsport na Machalu žalobu. A v prosinci se pak dožadovali toho, aby byl Machala kvůli podjatosti nahrazen jiným vyšetřovatelem. Soukromý soudní spor mezi vyšetřovatelem a obviněným totiž bývá často důvodem pro konstatování, že policista nemůže být objektivní, neboť je v případu osobně angažován. Státní zástupce ale nakonec námitky Železného advokátů neuznal. Dalším z bodů, který ve včera stažené žalobě figuroval, byly Machalovy v médiích zveřejněné komentáře k Železného propuštění z policejní cely. Státní zástupce totiž loni v listopadu navrhl soudu, aby byl generální ředitel Novy stíhán vazebně, a než soud rozhodl, že k tomu není důvod, strávil Železný dva dny v podzemní kobce v sídle pražské policie. Machala pak v médiích prohlásil, že jeho propuštění zkomplikuje vyšetřování, což je podle Železného komentář, jímž de facto nectí a zpochybňuje rozhodnutí nezávislého soudu.
Koncem listopadu se pak v médiích objevily citace z protokolu a notářsky ověřené výpovědi obou násilníků, ve kterých tuto variantu odmítli. Materiály ale tehdy poskytli médiím lidé pracující pro Vladimíra Železného. Pár dní poté podali jeho advokáti Radek Jilg a Josef Monsport na Machalu žalobu. A v prosinci se pak dožadovali toho, aby byl Machala kvůli podjatosti nahrazen jiným vyšetřovatelem. Soukromý soudní spor mezi vyšetřovatelem a obviněným totiž bývá často důvodem pro konstatování, že policista nemůže být objektivní, neboť je v případu osobně angažován. Státní zástupce ale nakonec námitky Železného advokátů neuznal. Dalším z bodů, který ve včera stažené žalobě figuroval, byly Machalovy v médiích zveřejněné komentáře k Železného propuštění z policejní cely. Státní zástupce totiž loni v listopadu navrhl soudu, aby byl generální ředitel Novy stíhán vazebně, a než soud rozhodl, že k tomu není důvod, strávil Železný dva dny v podzemní kobce v sídle pražské policie. Machala pak v médiích prohlásil, že jeho propuštění zkomplikuje vyšetřování, což je podle Železného komentář, jímž de facto nectí a zpochybňuje rozhodnutí nezávislého soudu.
</TEXT>
</DOC>
<DOC>
<DOCID>LN-20021219024</DOCID>
<DOCNO>LN-20021219024</DOCNO>
<DATE>12/19/02</DATE>
<TITLE>
Jsme ve finále!
</TITLE>
<HEADING>
VÁŽENÍ ČTENÁŘI!
</HEADING>
<TEXT>
Zaškrtali jste na své kartě všech osm symbolů * Pak postupujete do finále a máte velkou šanci vyhrát Škodu Superb za milion korun.
</TEXT>
<HEADING>
Postupujte podle pokynů na své hrací kartě:
</HEADING>
<TEXT>
1. Nalepte na svou kartu všechny soutěžní kupony. Sestavíte tím soutěžní otázku Hry LN: "Kolik magazínů Lidových novin smí ve Škodě Superb podle předpisů převážet manželský pár?"
2. Odpovězte na otázku číslem (například "123") a odpověď napište do příslušného políčka na své hrací kartě.
3. Vyplňte ostatní políčka na své kartě. Nezapomeňte uvést, kterou další cenu Vám máme přidat ke Škodě Superb za milion (vybírejte z cen uvedených na hrací kartě).
4. Kartu zašlete nejpozději v pondělí 23. 12. 2002 na adresu LN - Hra, P. S. 125, 140 21 Praha 4 (na kartě je v adrese omylem uvedeno "Hra o byt", za což se omlouváme).
UPOZORNĚNÍ: Do závěrečného vyhodnocení budou zařazeny pouze karty, které dojdou poštou do pátku 3. ledna 2003. Kartu můžete do pondělí 23.12. odevzdat také v Trafice LN v Praze 1, Senovážné ulici 4.
* Hlavní cenu - novou Škodu Superb za milion - získá soutěžící, který nejpřesněji zodpoví finálovou otázku. V případě více správných odpovědí určí vítěze test všeobecných znalostí - superfinále. Pokud neodpoví správně nikdo, Škodu Superb vyhrává soutěžící, jehož odpověď byla nejblíž správné odpovědi. Bude-li takových odpovědí více, rozhodne opět test všeobecných znalostí.
5. Sledujte Lidové noviny každý den. O všem podstatném Vás budeme informovat. S vítězem či s případnými účastníky superfinále - testu všeobecných znalostí - se spojíme telefonicky či poštou.
6. Přejeme Vám hodně úspěchů!
Upřesnění finálové otázky:
</TEXT>
<HEADING>
Jakou váhu budeme používat?
</HEADING>
<TEXT>
Používat budeme přesnou speciální váhu v Ústavu pro výzkum motorových vozidel. Váha má čtyři plošiny a čtyři displeje. Celková hmotnost váženého předmětu je součtem údajů na čtyřech displejích.
</TEXT>
<HEADING>
Co znamená výraz "manželský pár" v soutěžní otázce?
</HEADING>
<TEXT>
Při zjišťování správné odpovědi ve Škodě Superb zasedne pár, který je vyfotografován v LN denně na straně 6 a na dalších propagačních materiálech ke hře. Žena i muž pracují jako profesionální modelové. Při experimentu budou oblečeni přiměřeně teplotě vytopené místnosti Ústavu pro výzkum motorových vozidel. Žena váží 52 kg a muž 73 kg.
Jak poznáme, kolik magazínu "smí ve Škodě Superb převážet manželský pár"?
V technickém průkazu každého vozidla je uvedena tzv. celková hmotnost. Ta zahrnuje samotnou hmotnost vozidla a maximální povolenou hmotnost cestujících a nákladu. Budeme tedy zjišťovat, kolik magazínů váží stejně jako rozdíl mezi hmotností používané Škody Superb s párem modelů a celkovou hmotností.
Jakou Škodu Superb budeme používat při zjišťování správné odpovědi?
K měření použijeme Škodu Superb v úpravě Classic s motorem 1,8 T/110kW se zimními pneumatikami 205/55 R16. Auto bude obsahovat povinnou výbavu a plnou nádrž benzinu (62 l). Jaké magazíny budeme používat? Použijeme 52stránkové magazíny LN.
Jak budeme postupovat?
Na přesnou váhu najedeme se Škodou Superb. Za volant se posadí žena-model a na sedadlo spolujezdce muž-model.
Do zavazadlového prostoru budeme přidávat balíky magazínů po 100 kusech (převázané umělohmotnou páskou, 1 m váží 1,08 g, na šířku i délku).
Naplníme-li celý kufr, budeme balíky nakládat na zadní sedadla. Nakonec dovážíme jednotlivými výtisky tak, aby se součet údajů na všech čtyřech displejích váhy rovnal celkové hmotnosti Škody Superb uvedené v technickém průkazu.
Počet použitých výtisků magazínu je správnou odpovědí na soutěžní otázku.
</TEXT>
<HEADING>
Během celého zjišťování správné odpovědi bude přítomen notář.
</HEADING>
<TEXT>
129 147 200 Máte nějaké otázky ke hře? Volejte na soutěžní linku 296 363 500 nebo e-mailujte na adresu hrasuperb@lidovky.cz. Linka bude v provozu v pracovní dny od 8 do 12 h. Kartu také můžete do vyčerpání zásob získat v recepci LN v Praze 1, Senovážné ulici 4.
www.danielatravel.cz tel. 224 253 007
</TEXT>
</DOC>
<DOC>
<DOCID>LN-20021219025</DOCID>
<DOCNO>LN-20021219025</DOCNO>
<DATE>12/19/02</DATE>
<TITLE>
Paní Dagmar Herzová z Prahy, účetní v důchodu, vyhrála byt v Praze za milion a počítač za 30 000 korun v minulém kole Hry LN. Pro svou výhru si přišla do redakce Lidových novin, kde jsme ji požádali o malý rozhovor.
</TITLE>
<TEXT>
Jak jste došla ke správné odpovědi na finálovou otázku?
Byla to náhoda a měli jsme veliké štěstí. Poradila jsem se s manželem a magazíny jsme vážili na kuchyňské váze. Pak jsme různými počty došli k výsledku, který byl nejblíže správné odpovědi.
Jaký byl Váš první dojem, když jste zjistila, že jste výherkyní bytu v Praze za milion?
Nevěřila jsem tomu. Myslela jsem, že je to nějaká finta.
Hrajete pravidelně s Lidovými novinami?
Několik her jsme už hráli, ale nikdy jsme nic nevyhráli. Ani žádnou věcnou výhru, až na tuhle bombu.
Jste předplatitelkou či pravidelnou čtenářkou Lidových novin?
U nás doma jsou jedině Lidové noviny. Předplatitelkou nejsem, ale denně si je kupuji.
</TEXT>
<HEADING>
Už víte, jak s výhrou naložíte?
</HEADING>
<TEXT>
Počítač je pro muže, ten jeho už je špatný, tak bude mít lepší. Byt bychom rádi přenechali synovi, pokud to bude možné.
Počítač je pro muže, ten jeho už je špatný, tak bude mít lepší. Byt bychom rádi přenechali synovi, pokud to bude možné.
</TEXT>
</DOC>
<DOC>
<DOCID>LN-20021219026</DOCID>
<DOCNO>LN-20021219026</DOCNO>
<DATE>12/19/02</DATE>
<GEOGRAPHY>PRAHA</GEOGRAPHY>
<TEXT>
Fond národního majetku vyhlásil včera veřejnou obchodní soutěž na poradce při privatizaci chemického holdingu Unipetrol. Zájemci mají čas na zaslání nabídek do poledne posledního lednového dne příštího roku. Poté začne běžet 90denní lhůta, během níž posoudí nabídky meziresortní komise.
</TEXT>
</DOC>
<DOC>
<DOCID>LN-20021219027</DOCID>
<DOCNO>LN-20021219027</DOCNO>
<DATE>12/19/02</DATE>
<TEXT>
NEW YORK - Finanční společnost Conseco Inc. po čtyřech měsících jednání s věřitelskými bankami a majiteli obligací požádala včera o ochranu před věřiteli s cílem zajistit bezpečný průběh své restrukturalizace. Bankrot firmy s celkovým jměním 52,2 miliardy a dluhem 6,5 miliardy dolarů je třetím největším bankrotem v historii USA.
</TEXT>
</DOC>
<DOC>
<DOCID>LN-20021219028</DOCID>
<DOCNO>LN-20021219028</DOCNO>
<DATE>12/19/02</DATE>
<GEOGRAPHY>LONDÝN</GEOGRAPHY>
<TEXT>
Největší světová cateringová společnost Compass Group prodá britskou síť restaurací Little Chef a hotelů Travelodge soukromé firmě Permira. Compass se hodlá soustředit na potravinářské služby.
</TEXT>
</DOC>
<DOC>
<DOCID>LN-20021219029</DOCID>
<DOCNO>LN-20021219029</DOCNO>
<DATE>12/19/02</DATE>
<GEOGRAPHY>FRANKFURT</GEOGRAPHY>
<TEXT>
Z funkce generálního ředitele německé finanční skupiny Allianz odstoupí Henning Schulte-Nölle a nahradí jej Michael Diekmann. Výměna výkonného šéfa se uskuteční k 29. dubnu příštího roku.
</TEXT>
</DOC>
<DOC>
<DOCID>LN-20021219030</DOCID>
<DOCNO>LN-20021219030</DOCNO>
<DATE>12/19/02</DATE>
<TITLE>
Uhlobaroni z Karbonu Invest se znovu pokusí získat celé OKD. Vítkovice Steel, které se nepodařilo prodat, zatím zůstanou státu.
</TITLE>
<GEOGRAPHY>PRAHA</GEOGRAPHY>
<TEXT>
Snaha státu prodat podíl v OKD a firmu Vítkovice Steel nizozemské hutní společnosti LNM definitivně padla. Fond národního majetku (FNM) včera potvrdil, že LNM závazné nabídky nepodala, čímž skončila půlroční exkluzivita na vyjednávání o koupi. Již dříve přitom bylo jasné, že privatizace zřejmě "nedopadne" - v OKD se Nizozemcům nepodařilo uskutečnit ani hloubkovou kontrolu, za Vítkovice předběžně nabídli mnohem méně peněz, než si úředníci představovali. LNM za Vítkovice Steel nabídla jen 650 milionů korun. Přitom státní firma Osinek, která tento podnik vlastní, koupila firmu za 3,31 miliardy korun. Lidé z ministerstva průmyslu se shodují na tom, že stát se bude snažit obě firmy znovu prodat. Podle mluvčí Vladimíry Říhové musí případný zájemce o OKD učinit nabídku FNM. Ta bude projednána privatizační komisí. "Meziresortní komise zatím nic neobdržela," dodala. Mluvčí OKD Radek Chalupa uvedl, že Karbon Invest má zájem 46procentní podíl FNM v důlní firmě odkoupit. "Nabídka Karbonu stále trvá," řekl. Ministr průmyslu Jiří Rusnok potvrdil, že prodej podílu v OKD majoritnímu vlastníkovi firmy, Karbonu Invest, je vážnou variantou. "Majoritní akcionář je logickým nabyvatelem. Otázkou je, kolik a za jakých podmínek," řekl dříve Rusnok. Karbon Invest, který vlastní "uhlobaroni" Viktor Koláček, Petr Otava a Jan Przybyla, drží v OKD 50,02 procenta. Podle dostupných informací Karbonu Invest nabídl státu za podíl zhruba 20 milionů dolarů.
PRAHA - Snaha státu prodat podíl v OKD a firmu Vítkovice Steel nizozemské hutní společnosti LNM definitivně padla. Fond národního majetku (FNM) včera potvrdil, že LNM závazné nabídky nepodala, čímž skončila půlroční exkluzivita na vyjednávání o koupi. Již dříve přitom bylo jasné, že privatizace zřejmě "nedopadne" - v OKD se Nizozemcům nepodařilo uskutečnit ani hloubkovou kontrolu, za Vítkovice předběžně nabídli mnohem méně peněz, než si úředníci představovali. LNM za Vítkovice Steel nabídla jen 650 milionů korun. Přitom státní firma Osinek, která tento podnik vlastní, koupila firmu za 3,31 miliardy korun. Lidé z ministerstva průmyslu se shodují na tom, že stát se bude snažit obě firmy znovu prodat. Podle mluvčí Vladimíry Říhové musí případný zájemce o OKD učinit nabídku FNM. Ta bude projednána privatizační komisí. "Meziresortní komise zatím nic neobdržela," dodala. Mluvčí OKD Radek Chalupa uvedl, že Karbon Invest má zájem 46procentní podíl FNM v důlní firmě odkoupit. "Nabídka Karbonu stále trvá," řekl. Ministr průmyslu Jiří Rusnok potvrdil, že prodej podílu v OKD majoritnímu vlastníkovi firmy, Karbonu Invest, je vážnou variantou. "Majoritní akcionář je logickým nabyvatelem. Otázkou je, kolik a za jakých podmínek," řekl dříve Rusnok. Karbon Invest, který vlastní "uhlobaroni" Viktor Koláček, Petr Otava a Jan Przybyla, drží v OKD 50,02 procenta. Podle dostupných informací Karbonu Invest nabídl státu za podíl zhruba 20 milionů dolarů.
</TEXT>
</DOC>
<DOC>
<DOCID>LN-20021219031</DOCID>
<DOCNO>LN-20021219031</DOCNO>
<DATE>12/19/02</DATE>
<TITLE>
PRAHA - Sílící koruna ukrajuje peníze nejen z privatizačních příjmů státu, ale snižuje i korunovou hodnotu finančních prostředků, které policie zablokovala Harvardskému průmyslovému holdingu (HPH) loni v prosinci. Peníze HPH jsou totiž v amerických dolarech. Podle předsedy představenstva Harvardského průmyslového holdingu Tomáše Ševčíka je na účtu zhruba dvacet milionů dolarů. Americký dolar přitom nezažívá zrovna šťastný rok. Během letoška se kurs posunul z 35 korun za dolar k relaci 30,50 Kč/USD. V korunách tak klesla hodnota uložených prostředků o devadesát milionů: ze 700 na 610 milionů. Další potíží je to, že peníze jsou úročeny nejnižší úrokovou sazbou. "Je to minimální," uvedl k výnosům Ševčík.
</TITLE>
<HEADING>
Akcionáři holdingu čekají na peníze tři roky
</HEADING>
<TEXT>
Zmrazené prostředky se mají stát součástí peněz, které hodlá vedení holdingu vyplatit drobným akcionářům. "Dokázali jsme policii, že prostředky nepochází z trestné činnosti," tvrdí Oldřich Chudoba, právní zástupce bývalého likvidátora HPH Borise Vostrého. Policie zadržela peníze, když se je vedení "harvardu" pokoušelo na konci loňského roku převést na Kypr. Člen vedení holdingu Josef Nový to tehdy zdůvodnil snahou o to, aby peníze vydělávaly v době, kdy Komise pro cenné papíry odkup pozastavila. Akcionáři HPH čekají na své peníze již tři roky. Finančník Viktor Kožený, který majetek holdingu koupil, měl za něj do konce roku 1999 zaplatit deset miliard korun. To odpovídá částce 600 korun za akcii. Nyní se připravuje výplata 200 korun, které připadnou na jednu akcii HPH. Výplata, kterou provází nejasnosti, má být provedena prostřednictvím kyperského trustu.
Zmrazené prostředky se mají stát součástí peněz, které hodlá vedení holdingu vyplatit drobným akcionářům. "Dokázali jsme policii, že prostředky nepochází z trestné činnosti," tvrdí Oldřich Chudoba, právní zástupce bývalého likvidátora HPH Borise Vostrého. Policie zadržela peníze, když se je vedení "harvardu" pokoušelo na konci loňského roku převést na Kypr. Člen vedení holdingu Josef Nový to tehdy zdůvodnil snahou o to, aby peníze vydělávaly v době, kdy Komise pro cenné papíry odkup pozastavila. Akcionáři HPH čekají na své peníze již tři roky. Finančník Viktor Kožený, který majetek holdingu koupil, měl za něj do konce roku 1999 zaplatit deset miliard korun. To odpovídá částce 600 korun za akcii. Nyní se připravuje výplata 200 korun, které připadnou na jednu akcii HPH. Výplata, kterou provází nejasnosti, má být provedena prostřednictvím kyperského trustu.
</TEXT>
</DOC>
<DOC>
<DOCID>LN-20021219032</DOCID>
<DOCNO>LN-20021219032</DOCNO>
<DATE>12/19/02</DATE>
<TEXT>
Rybáři vytahují sítě nedaleko ropného tankeru Moruy, jehož posádka zakotvila počátkem prosince u města Maracaibo a podpořila tak v současné době již téměř tři týdny trvající generální stávku ve Venezuele. Opozice tímto způsobem protestuje proti autoritativní politice prezidenta Huga Cháveze. Stávka ochromila těžbu strategicky důležité ropy a vyhnala její cenu na světových trzích ke 30 dolarům za barel. Venezuela je pátý největší vývozce této suroviny na světě. Produkovala denně tři miliony barelů, nyní pouze 400 tisíc barelů. Omezením ropného exportu přichází Venezuela denně asi o 50 milionů dolarů. Cena ropy neustále roste také vzhledem k situaci kolem Iráku, která dává tušit, že vojenské řešení krize není zdaleka zažehnáno. V USA už stojí barel více než 31 dolarů.
</TEXT>
</DOC>
<DOC>
<DOCID>LN-20021219033</DOCID>
<DOCNO>LN-20021219033</DOCNO>
<DATE>12/19/02</DATE>
<TITLE>
Cestovní kanceláře nabízejí poukázky, které si za konkrétní dovolenou promění až obdarovaný.
</TITLE>
<GEOGRAPHY>PRAHA</GEOGRAPHY>
<TEXT>
Koupit rodině pod stromeček zahraniční dovolenou je stále populárnější. Lidé kupují buď celý pobyt, nebo poukázky, které se pak mohou proměnit na konkrétní zájezd. "Zájem o poukázky na zájezdy je rok od roku rostoucí, největší bývá kolem 24. prosince. Nejvíce se prodávají v hodnotě dva tisíce a pět tisíc korun. Kupují je jednak jednotliví klienti jako vánoční dárek, ale i firmy pro své zaměstnance," řekl Tomáš Brejcha, mluvčí Čedoku. Dodal, že nejčastěji lidé poukázky proměňují za pobyty ve Středomoří. Poukázky většina cestovních kanceláří prodává v hodnotě tisíc, dva tisíce nebo pět tisíc korun. Klient je může nakombinovat podle ceny zájezdu. "Pokud chce někdo koupit zájezd třeba pro rodiče a neví přesně, o co by měli zájem, řeší to pomocí šeků," uvedla obchodní ředitelka CK Globtour Lenka Bělová. Firmám většinou cestovky vycházejí vstříc a mohou jim vystavit i šeky ve vyšší hodnotě.
</TEXT>
<HEADING>
Poptávka roste
</HEADING>
<TEXT>
Cestovní kancelář Fischer prodává jednotlivcům spíše konkrétní zájezdy. "Poukázky tvoří asi třicet procent celkové poptávky. Mají o ně zájem především firmy jako odměnu svým pracovníkům," poznamenala mluvčí společnosti Věra Kudynová s tím, že před Vánocemi podniky nakupují poukázky na zájezdy o 50 procent více než v jiných měsících roku. Cestovní kanceláře hlásí větší poptávku po zájezdech než ve stejnou dobu loni. "Vzhledem k nižším cenám a především výhodným slevám za včasný nákup je zájem o zahraniční pobyty o polovinu vyšší než loni," říká Kudynová. "Obecně o zájezdy na příští sezonu registrujeme vyšší zájem," potvrdil Brejcha. Cestovní kanceláře to připisují především tomu, že dovolená v příštím létě vyjde Čechy levněji než letos. Příčinou je silná koruna, klesající ceny zahraničních hotelů a v neposlední řadě systém slev, které cestovky v posledních letech nabízejí.
Cestovní kancelář Fischer prodává jednotlivcům spíše konkrétní zájezdy. "Poukázky tvoří asi třicet procent celkové poptávky. Mají o ně zájem především firmy jako odměnu svým pracovníkům," poznamenala mluvčí společnosti Věra Kudynová s tím, že před Vánocemi podniky nakupují poukázky na zájezdy o 50 procent více než v jiných měsících roku. Cestovní kanceláře hlásí větší poptávku po zájezdech než ve stejnou dobu loni. "Vzhledem k nižším cenám a především výhodným slevám za včasný nákup je zájem o zahraniční pobyty o polovinu vyšší než loni," říká Kudynová. "Obecně o zájezdy na příští sezonu registrujeme vyšší zájem," potvrdil Brejcha. Cestovní kanceláře to připisují především tomu, že dovolená v příštím létě vyjde Čechy levněji než letos. Příčinou je silná koruna, klesající ceny zahraničních hotelů a v neposlední řadě systém slev, které cestovky v posledních letech nabízejí.
</TEXT>
</DOC>
<DOC>
<DOCID>LN-20021219034</DOCID>
<DOCNO>LN-20021219034</DOCNO>
<DATE>12/19/02</DATE>
<TITLE>
Ministerstvo obrany objednalo loď, která má dopravit obrněná vozidla do Perského zálivu
</TITLE>
<TEXT>
Maďarsko schválilo poskytnutí své základny pro výcvik iráckých opozičních sil, které by mohly v případě konfliktu působit v Iráku.
WASHINGTON/LONDÝN Přestože politici tvrdí, že o vojenské akci proti Iráku zatím nebylo rozhodnuto, vojenské přípravy jsou v plném proudu. Podle nejmenovaných zdrojů z námořních společností si včera britské ministerstvo obrany objednalo velkou nákladní loď, která by měla do Perského zálivu dovézt obrněnou techniku a vojenské zásoby. Spojené státy si už objednaly a dokonce použily v posledních měsících několik komerčních nákladních lodí. Británie v první objednávce uvedla, že si chce pronajmout loď na 90 dní v období od 15. ledna. Nakládat materiál by měla v Británii nebo severní Evropě a odvézt jej do východního Středomoří či Perského zálivu. "To, co děláme, jsou přípravy na případný vojenský konflikt, pokud bude nevyhnutelný," řekl BBC britský ministr obrany Geoff Hoon. "Chci ale zdůraznit, že zatím o žádné operaci nebylo rozhodnuto." Vláda zároveň upozornila vojáky, rezervisty a zbrojařské firmy, aby byli na možnou válku připraveni. K válečným přípravám se včera připojilo i Maďarsko. Vláda schválila žádost Spojených států o poskytnutí vojenské základny. Ta by měla být využívána k výcviku příslušníků irácké opozice, kteří by měli být v případě konfliktu nasazeni v Iráku, vesměs jako tlumočníci či průvodci. První Iráčané by měli do Maďarska dorazit na začátku příštího roku.
</TEXT>
<HEADING>
USA: Zpráva je děravá
</HEADING>
<TEXT>
Británie i Spojené státy včera prohlásily, že irácká zpráva o zbraních hromadného ničení, kterou Bagdád předal počátkem prosince OSN, je neúplná. "Je jasné, i po předběžné analýze, že toto není kompletní deklarace, kterou požaduje rezoluce číslo 1441," prohlásil včera britský ministr zahraničí Jack Straw. Dodal, že Saddám Husajn lže, když tvrdí, že už nevyrábí zbraně hromadného ničení. Podobný názor má i Washington. Podle amerického ministra zahraničí Colina Powella jsou v irácké deklaraci "mezery a opominutí a to vše je znepokojivé". Svůj verdikt nad zprávou Bagdádu by měly Spojené státy oznámit dnes. Bagdád tuto kritiku odmítá s tím, že OSN předal vše, co má. Nicméně i přesto zřejmě USA a Británie budou pouze konstatovat, že Irák porušil rezoluci. Nepoužijí to jako záminku pro zahájení nutných akcí, včetně vojenské operace, k vynucení si dodržení rezoluce OSN. Poradci totiž podle listu The New York Times doporučují prezidentu Bushovi, aby vyčkal a požadoval, aby OSN vyslechla irácké vědce mimo Irák a aby byli inspektoři tvrdší. Zároveň chtějí Američané ze země odvézt rodiny klíčových vědců. Tím by se zajistilo, že začnou mluvit. Předpokládá se, že Bagdád něco takového odmítne, což by bylo naprosto nezpochybnitelným porušením rezoluce.
Británie i Spojené státy včera prohlásily, že irácká zpráva o zbraních hromadného ničení, kterou Bagdád předal počátkem prosince OSN, je neúplná. "Je jasné, i po předběžné analýze, že toto není kompletní deklarace, kterou požaduje rezoluce číslo 1441," prohlásil včera britský ministr zahraničí Jack Straw. Dodal, že Saddám Husajn lže, když tvrdí, že už nevyrábí zbraně hromadného ničení. Podobný názor má i Washington. Podle amerického ministra zahraničí Colina Powella jsou v irácké deklaraci "mezery a opominutí a to vše je znepokojivé". Svůj verdikt nad zprávou Bagdádu by měly Spojené státy oznámit dnes. Bagdád tuto kritiku odmítá s tím, že OSN předal vše, co má. Nicméně i přesto zřejmě USA a Británie budou pouze konstatovat, že Irák porušil rezoluci. Nepoužijí to jako záminku pro zahájení nutných akcí, včetně vojenské operace, k vynucení si dodržení rezoluce OSN. Poradci totiž podle listu The New York Times doporučují prezidentu Bushovi, aby vyčkal a požadoval, aby OSN vyslechla irácké vědce mimo Irák a aby byli inspektoři tvrdší. Zároveň chtějí Američané ze země odvézt rodiny klíčových vědců. Tím by se zajistilo, že začnou mluvit. Předpokládá se, že Bagdád něco takového odmítne, což by bylo naprosto nezpochybnitelným porušením rezoluce.
</TEXT>
</DOC>
<DOC>
<DOCID>LN-20021219035</DOCID>
<DOCNO>LN-20021219035</DOCNO>
<DATE>12/19/02</DATE>
<TITLE>
Desítky firem z celého světa dodávaly Iráku od osmdesátých let technologie nutné pro vývoj a výrobu atomových zbraní.
</TITLE>
<TEXT>
NEW YORK - Agentuře AP se podařilo získat dokument o iráckém jaderném programu, který byl v roce 1996 předán OSN. Tato tajná deklarace je údajně téměř totožná s tím, co Bagdád předal OSN před 14 dny. Podle nejmenovaných zdrojů, které jsou obeznámeny s oběma deklaracemi, je jediným rozdílem to, že novější obsahuje 300stránkovou sekci v arabštině týkající se civilního nukleárního programu. Z obou materiálů vyplývá, že Iráku pomáhaly s jaderným programem desítky firem z celého světa. Některé vědomě, jiné byly obelhány. Doposud se vědělo o několika z nich. Podle dokumentu prodávalo nebo vyrábělo zařízení pro Bagdád více než 30 německých, 10 amerických a 11 britských firem za pomoci společností ze Švýcarska, Japonska, Itálie, Francie, Švédska a Brazílie. V jedné kapitole Irák přiznává, že se měsíc po invazi do Kuvajtu v září 1990 chystal začít s obohacováním uranu. Plány těchto zařízení mu prodala německá firma H &amp;H Metallform, jejíž dva zaměstnanci už byli za spolupráci s Iráčany v devadesátých letech odsouzeni. Mezi dalšími německými společnostmi, jež dodávaly do Iráku technologie a zařízení, které se daly využít i vojensky, byly DaimlerChrysler, Siemens a Preussag. Dotyčné společnosti, které jmenoval ve svém článku německý list Die Tag, se buď odmítly k celé záležitosti vyjádřit, nebo prohlásily, že do Iráku dodávaly pouze nevojenská zařízení.
</TEXT>
</DOC>
<DOC>
<DOCID>LN-20021219036</DOCID>
<DOCNO>LN-20021219036</DOCNO>
<DATE>12/19/02</DATE>
<TITLE>
V rozporu s ústavou byl podle včerejšího soudního verdiktu přijat nový německý imigrační zákon.
</TITLE>
<GEOGRAPHY>BERLÍN</GEOGRAPHY>
<TEXT>
Nový německý zákon o přistěhovalectví, který se stal stěžejním projektem vlády sociálních demokratů (SPD) a Zelených kancléře Gerharda Schrödera, nebude moci vstoupit v platnost 1. ledna 2003. Ústavní soud včera v Karlsruhe vyhověl stížnosti šesti spolkových zemí, v jejichž čele stojí konzervativní kabinety, že úprava byla přijata protiústavním způsobem. Imigrační zákon, který Němci označují za nejmodernější v Evropě, představuje první komplexní úpravu přistěhovalectví a integraci cizinců od počátku získávání zahraničních pracovních sil před 120 roky. Má mimo jiné otevřít dveře kvalifikovaným pracovníkům vybraných profesí z kandidátských zemí Evropské unie přesto, že po jejich přijetí v roce 2004 bude platit obecný až sedmiletý odklad přílivu pracovníků do Německa. Ústavní soud rozhodoval o tom, jak předlohu v březnu schválila parlamentní komora německých států Spolková rada. Konzervativní blok CDU/CSU zpochybnil hlas jedné ze 16 zemí, Braniborska, kde vládne "velká" koalice SPD a CDU. Ta nebyla schopná, sjednotit, ale tehdejší předseda Spolkové rady a šéf německé země Berlína Klaus Wowereit (SPD) uznal jako rozhodující souhlas tehdejšího braniborského premiéra Manfreda Stolpeho (SPD). Ústavní soud však považuje hlas Braniborska za neplatný. Pozastavený zákon upravuje hlavně azylovou politiku a integraci cizinců. V 82milionovém Německu žije 7,3 milionu lidí s cizím pasem. Úprava má otevřít i dveře "přílivu mozků" ze zahraničí, protože země pociťuje nedostatek odborníků, a proto i hospodářská sféra volá po kvalifikovaných silách. Opozice si už vynutila, že jejich příchod bude možný jen tehdy, když nebudou na volná místa k dispozici domácí pracovníci.
</TEXT>
<HEADING>
Zpět do parlamentu
</HEADING>
<TEXT>
Prakticky neomezenou možnost přistěhování a získání německého občanství mají mít špičkoví techničtí inženýři, informatici, matematici, lékaři a vědci. Podle situace na pracovním trhu v dalších profesích vláda chce k přijímání lidí zavést i dodatkový bodový systém, ve kterém se dbá třeba na co nejnižší věk uchazečů, profesní zdatnost a jazykové znalosti a který zvýhodní dobře kvalifikované uchazeče z kandidátských zemí EU. Ministr vnitra Otto Schily (SPD) rozsudku lituje a chce už v lednu zákon znovu předložit parlamentu. I když se opozice domáhá změn, vláda se vystavuje dalšímu konfliktu a nehodlá jednat o obsahu, neboť ho ani Ústavní soud nezpochybňuje. Kabinet se opírá o to, že zákon má širokou společenskou podporu, včetně hospodářských a církevních kruhů. Šéf opoziční CSU, bavorský zemský premiér Edmund Stoiber označil soudní verdikt za "velký úspěch" opozice. Ta chce takový zákon, který by zřetelně reguloval příliv cizinců za situace, kdy má Německo čtyři miliony nezaměstnaných.
Prakticky neomezenou možnost přistěhování a získání německého občanství mají mít špičkoví techničtí inženýři, informatici, matematici, lékaři a vědci. Podle situace na pracovním trhu v dalších profesích vláda chce k přijímání lidí zavést i dodatkový bodový systém, ve kterém se dbá třeba na co nejnižší věk uchazečů, profesní zdatnost a jazykové znalosti a který zvýhodní dobře kvalifikované uchazeče z kandidátských zemí EU. Ministr vnitra Otto Schily (SPD) rozsudku lituje a chce už v lednu zákon znovu předložit parlamentu. I když se opozice domáhá změn, vláda se vystavuje dalšímu konfliktu a nehodlá jednat o obsahu, neboť ho ani Ústavní soud nezpochybňuje. Kabinet se opírá o to, že zákon má širokou společenskou podporu, včetně hospodářských a církevních kruhů. Šéf opoziční CSU, bavorský zemský premiér Edmund Stoiber označil soudní verdikt za "velký úspěch" opozice. Ta chce takový zákon, který by zřetelně reguloval příliv cizinců za situace, kdy má Německo čtyři miliony nezaměstnaných.
</TEXT>
</DOC>
<DOC>
<DOCID>LN-20021219037</DOCID>
<DOCNO>LN-20021219037</DOCNO>
<DATE>12/19/02</DATE>
<TITLE>
Pátrání po českém horolezci bylo přerušeno. Hrozící pády dalších lavin včera zabránily rakouským záchranářům pokračovat v pátrání po 27letém Čechovi, kterého zasypala v pondělí večer sněhová masa na svahu hory Grossglockner. Naděje na jeho přežití je ale mizivá.
</TITLE>
<TEXT>
Obžaloba chce pro Plavšičovou nejméně 15 let. Prokurátoři Mezinárodního trestního tribunálu pro bývalou Jugoslávii navrhli pro bývalou bosenskosrbskou prezidentku Biljanu Plavšičovou, která byla obžalována ze zločinů proti lidskosti, trest v délce od 15 do 25 let. Včera skončilo třídenní slyšení s Plavšičovou, verdikt ale bude vynesen později.
Na Bali zemřela i polská novinářka. Mezi oběťmi říjnového pumového útoku proti západním turistům na indonéském ostrově Bali byla i reportérka největšího polského deníku Gazeta Wyborcza Beata Pawlaková. Oznámilo to včera polské ministerstvo zahraničí. Pawlaková byla identifikována jako jedna ze 192 obětí atentátu.
Rusko "lituje" protiraketového štítu. Rusko včera vyjádřilo politování nad rozhodnutím Spojených států zahájit rozmisťování systému národní raketové obrany (NMD). Moskva tak reagovala na úterní rozhodnutí amerického prezidenta George Bushe, který nařídil armádě rozmístit systém protiraketové obrany.
V Brazílii se potopila loď s 300 lidmi. Několik desítek lidí bylo ještě včera večer pohřešováno po lodním neštěstí na severu Brazílie. Přeplněné plavidlo převáželo přes 300 lidí, na nedaleký ostrov v řece Para jich doplavalo něco málo přes dvě stě. Zatím bylo objeveno pět mrtvých těl.
</TEXT>
</DOC>
<DOC>
<DOCID>LN-20021219038</DOCID>
<DOCNO>LN-20021219038</DOCNO>
<DATE>12/19/02</DATE>
<TITLE>
Na půl roku převezmou Atény řízení "patnáctky". Během této doby chtějí mimo jiné zlepšit vztahy s USA a Ruskem.
</TITLE>
<GEOGRAPHY>BRUSEL</GEOGRAPHY>
<TEXT>
Rozšíření EU, boj s ilegální imigrací a vztahy s USA a Ruskem budou prioritami Rady Evropské unie - tedy řídícího orgánu "patnáctky" - v příštích šesti měsících. Jejího předsednictví se po Novém roce ujmou Řekové, kteří včera zveřejnili své plány. Pokračovat chtějí především v procesu rozšíření EU: 16. dubna by měla desítka kandidátských zemí na summitu v Aténách podepsat přístupové smlouvy. Nezůstane ale jen u dosud pozvaných států. Řecko bude jako předsednická země co nejvíce tlačit na úspěch ve vstupních rozhovorech s Rumunskem a Bulharskem, které by podle Atén mohly skončit již v roce 2004. S dalšími pěti balkánskými státy - Srbskem, Černou Horou, Chorvatskem, Makedonií a Albánií chtějí Řekové během šesti měsíců "postoupit co nejdále", aby i s nimi mohla EU otevřít přístupová jednání. Dalším z hlavních témat řeckého předsednictví je boj s ilegální imigrací a zajištění vnějších hranic unie. Do oblasti bezpečnosti rovněž spadá přijetí akčního plánu pro boj s terorismem a drogami. Ve vnějších vztazích Evropské unie slibují Řekové kromě pokroku v rozšíření i intenzivnější dialog se Spojenými státy a Ruskem, stranou nezůstanou ani noví "sousedé" ze Středomoří. V ekonomice se chtějí Řekové zaměřit zejména na společný Pakt růstu a stability a také na dosažení dohody o zdanění energií. Půlroční řecké předsednictví by mělo skončit po červnovém summitu Evropské unie v Soluni, kde by měli nejvyšší představitelé patnáctky projednat návrh na vnitřní reformu Evropské unie. Na něm nyní pracují členové Konventu EU, v němž mají stejné hlasovací právo i zástupci jednotlivých kandidátských zemí včetně Turecka.
</TEXT>
<HEADING>
Řecké priority
</HEADING>
<TEXT>
1. Rozšíření. Po podpisu přístupových smluv s deseti kandidáty budou pokračovat jednání s Rumunskem a Bulharskem. Polepšit si ale mohou i další balkánské státy.
2. Bezpečnost a stabilita. Řecko se chce zaměřit na boj proti terorismu, ilegální imigraci a drogám. EU by měla více spolupracovat s USA a Ruskem.
3. Vnitřní reforma EU. Pracuje na ní Konvent, Řecko bude usilovat o to, aby závěry smlouvy z Nice "nezůstaly jen na papíře".
</TEXT>
</DOC>
<DOC>
<DOCID>LN-20021219039</DOCID>
<DOCNO>LN-20021219039</DOCNO>
<DATE>12/19/02</DATE>
<TITLE>
Sedm týmů z celého světa představilo nové studie na obnovu New Yorku poničeného teroristy
</TITLE>
<TEXT>
Nejvyšší budova světa by mohla stát na místě Světového obchodního střediska, které bylo v září 2001 zničeno při teroristickém útoku.
NEW YORK - Včera bylo představeno devět nových studií na obnovu centra New Yorku zničeného před rokem a čtvrt teroristy. V létě byla představena první série plánů, ale ty se setkaly vesměs s odmítavou reakcí veřejnosti, která je označila za příliš "obyčejné". Návrhy si byly navíc velmi podobné. Nové architektonické studie jsou proto o něco odvážnější. Podle všech by na místě měly znovu vyrůst mrakodrapy, které budou téměř stejně vysoké, nebo o něco vyšší, než byly původní budovy newyorského Světového obchodního centra (WTC), takzvaných dvojčat.
</TEXT>
<HEADING>
Projekty navrhovalo sedm týmů
</HEADING>
<TEXT>
Velkou část nově zastavěného místa bude vyplňovat památník určený téměř třem tisícovkám obětí teroristických útoků z 11. září 2001. Součástí by měla být téměř kilometr dlouhá promenáda a nová velká stanice, která bude sloužit jak pro metro, tak příměstské vlaky. "Lidé chtěli, aby byly znovu postaveny mrakodrapy. Takže všech sedm týmů, které se účastní soutěže, je do svých studií zapracovalo. Návrhy vypadají skvěle," pochválil v rozhovoru pro americkou zpravodajskou stanici CNN architekty Roland Betts ze společnosti Lower Manhattan Development, která má na starosti obnovu místa známého jako "Ground Zero". Několik architektů se domnívá, že by v New Yorku na místě Světového obchodního centra měla být vystavěna nejvyšší budova světa (podle jednoho návrhu by měla mít dokonce více než 630 metrů). Byla by tedy vyšší než malajsijské Petronas Towers (452 metrů) a Sears Tower v Chicagu (443 metrů). Skupiny, které vypracovaly studie, musely splnit několik podmínek. Jejich návrhy měly zahrnovat rozsáhlé kancelářské a obchodní plochy a hotel. Zároveň neměly zastavovat plochu, na které stávalo WTC. Soutěže se zúčastnilo 32 designérských společností, architektů a umělců ze Spojených států a čtyř dalších zemí. Dohromady vytvořily sedm týmů. Z Evropy se akce účastní dvě projektantské firmy - Foster and Partners z Londýna, kteří přestavovali německý Říšský sněm, a Studio Daniel Liebeskind z Berlína, které navrhlo například Židovské muzeum v německé metropoli či Muzeum umění v Denveru. "Jde o projekt, který mě oslovil jako imigranta a Newyorčana," tvrdí Liebeskind, který přišel do Spojených států v roce 1959 se sestrou a rodiči, kteří přežili holocaust. "Je to o svobodě, o Americe a New Yorku a také o tom, jak se toto město vyrovnává s následky tragické události." Každý z týmů dostal na vypracování studie grant ve výši 40 tisíc amerických dolarů. Úřady nyní doufají, že série devíti projektů se setká s větší přízní obyvatel New Yorku než návrhy z léta.
Velkou část nově zastavěného místa bude vyplňovat památník určený téměř třem tisícovkám obětí teroristických útoků z 11. září 2001. Součástí by měla být téměř kilometr dlouhá promenáda a nová velká stanice, která bude sloužit jak pro metro, tak příměstské vlaky. "Lidé chtěli, aby byly znovu postaveny mrakodrapy. Takže všech sedm týmů, které se účastní soutěže, je do svých studií zapracovalo. Návrhy vypadají skvěle," pochválil v rozhovoru pro americkou zpravodajskou stanici CNN architekty Roland Betts ze společnosti Lower Manhattan Development, která má na starosti obnovu místa známého jako "Ground Zero". Několik architektů se domnívá, že by v New Yorku na místě Světového obchodního centra měla být vystavěna nejvyšší budova světa (podle jednoho návrhu by měla mít dokonce více než 630 metrů). Byla by tedy vyšší než malajsijské Petronas Towers (452 metrů) a Sears Tower v Chicagu (443 metrů). Skupiny, které vypracovaly studie, musely splnit několik podmínek. Jejich návrhy měly zahrnovat rozsáhlé kancelářské a obchodní plochy a hotel. Zároveň neměly zastavovat plochu, na které stávalo WTC. Soutěže se zúčastnilo 32 designérských společností, architektů a umělců ze Spojených států a čtyř dalších zemí. Dohromady vytvořily sedm týmů. Z Evropy se akce účastní dvě projektantské firmy - Foster and Partners z Londýna, kteří přestavovali německý Říšský sněm, a Studio Daniel Liebeskind z Berlína, které navrhlo například Židovské muzeum v německé metropoli či Muzeum umění v Denveru. "Jde o projekt, který mě oslovil jako imigranta a Newyorčana," tvrdí Liebeskind, který přišel do Spojených států v roce 1959 se sestrou a rodiči, kteří přežili holocaust. "Je to o svobodě, o Americe a New Yorku a také o tom, jak se toto město vyrovnává s následky tragické události." Každý z týmů dostal na vypracování studie grant ve výši 40 tisíc amerických dolarů. Úřady nyní doufají, že série devíti projektů se setká s větší přízní obyvatel New Yorku než návrhy z léta.
</TEXT>
</DOC>
<DOC>
<DOCID>LN-20021219040</DOCID>
<DOCNO>LN-20021219040</DOCNO>
<DATE>12/19/02</DATE>
<TITLE>
Víkendové trhy jsou v těchto dnech hlavním lákadlem pro obyvatele i návštěvníky rakouské metropole.
</TITLE>
<GEOGRAPHY>VÍDEŇ</GEOGRAPHY>
<TEXT>
Hlavní město Rakouska je jako stvořené pro milovníky předvánočního období. Ke starosvětským kavárničkám a útulným hospůdkám přibude hlavně bohatá, ale nevtíravá pouliční výzdoba a adventní trhy, na nichž tradičně nechybí horký punč a množství pochoutek, včetně klasických pečených kaštanů. Každý prosinec se tak Vídeň promění v malebné zimní město. Vídeňany i zahraniční turisty lákají trhy zejména o víkendech. Nejznámější a největší "Christkindlmarkt" je před městskou radnicí poblíž centra. V sobotu se tam člověk sotva protlačí davy, které brázdí uličky mezi desítkami stánků. Kromě němčiny je slyšet také spoustu dalších jazyků, včetně češtiny nebo slovenštiny. "Jé, tady mají dřevěný betlémek za čtyři eura padesát," volá slečna s brněnským přízvukem. Přijela s rodinou v jednom z mnoha autobusů s jihomoravskými značkami, které lemují autostrádu kolem středu města. Taška v levé ruce svědčí o tom, že už má za sebou dárkové tažení ulicemi metropole. Stejně jako řada krajanů využila širokou nabídku vídeňských obchodníků, jejichž přístup k zákazníkovi působí ve srovnání s chováním některých českých prodavaček i 13 let po pádu komunismu jako nebe a dudy.
</TEXT>
<HEADING>
Nezahálejí ani kapsáři
</HEADING>
<TEXT>
Na trhu před vídeňskou radnicí, kterému vévodí vysoká nazdobená jedle, je k mání skoro vše, co si jen člověk může koupit. Umělecky založeného ducha zaujmou například pečlivě vyřezávané betlémové postavičky, ozdoby, hračky nebo svíčky. Pořídit se dá také pletené oblečení, dekorace a nekonečné množství dobrot od uzenin a chlebů s paštikou a cibulí až po cukrovinky nebo různé druhy medu. Co ale dělá adventní trh trhem, je hlavně všudypřítomná vůně pečených kaštanů a lidé usrkávající z hrnečků punč. Právě teplý míchaný nápoj patří k předvánoční Vídni naprosto neodmyslitelně. Není mnoho návštěvníků trhů, kteří mu odolají. "Denně bych to viděl tak na 200 až 300 litrů," odhaduje jeden stánkař svůj průměrný prodej. Průměrná cena za jeden šálek je dvě až tři eura, zákazník ale zaplatí většinou ještě o dvě eura více jako zálohu za ozdobný hrnek, který může po konzumaci vrátit. Kdo nemá rád alkohol, může si namísto punče dát horký mošt, čaj nebo vařenou čokoládu. V případě míchaného teplého nápoje ale nebývá na škodu prověřit, zda také stánkoví prodejci zapadají do pověstí o vysoké rakouské poctivosti. Průzkum jednoho vídeňského deníku napovídá, že při návštěvě kontrolního úřadu by uspěl jen málokterý. Proto se snadno stane, že jednou se člověku nechce dopít ani první hrnek, na jiném místě je schopen se "upravit", jak zákon káže. Každopádně se nevyplácí ztrácet pozornost, protože i vídeňští kapsáři vědí, jaké šance jim vánoční mumraj nabízí.
Na trhu před vídeňskou radnicí, kterému vévodí vysoká nazdobená jedle, je k mání skoro vše, co si jen člověk může koupit. Umělecky založeného ducha zaujmou například pečlivě vyřezávané betlémové postavičky, ozdoby, hračky nebo svíčky. Pořídit se dá také pletené oblečení, dekorace a nekonečné množství dobrot od uzenin a chlebů s paštikou a cibulí až po cukrovinky nebo různé druhy medu. Co ale dělá adventní trh trhem, je hlavně všudypřítomná vůně pečených kaštanů a lidé usrkávající z hrnečků punč. Právě teplý míchaný nápoj patří k předvánoční Vídni naprosto neodmyslitelně. Není mnoho návštěvníků trhů, kteří mu odolají. "Denně bych to viděl tak na 200 až 300 litrů," odhaduje jeden stánkař svůj průměrný prodej. Průměrná cena za jeden šálek je dvě až tři eura, zákazník ale zaplatí většinou ještě o dvě eura více jako zálohu za ozdobný hrnek, který může po konzumaci vrátit. Kdo nemá rád alkohol, může si namísto punče dát horký mošt, čaj nebo vařenou čokoládu. V případě míchaného teplého nápoje ale nebývá na škodu prověřit, zda také stánkoví prodejci zapadají do pověstí o vysoké rakouské poctivosti. Průzkum jednoho vídeňského deníku napovídá, že při návštěvě kontrolního úřadu by uspěl jen málokterý. Proto se snadno stane, že jednou se člověku nechce dopít ani první hrnek, na jiném místě je schopen se "upravit", jak zákon káže. Každopádně se nevyplácí ztrácet pozornost, protože i vídeňští kapsáři vědí, jaké šance jim vánoční mumraj nabízí.
</TEXT>
</DOC>
<DOC>
<DOCID>LN-20021219041</DOCID>
<DOCNO>LN-20021219041</DOCNO>
<DATE>12/19/02</DATE>
<GEOGRAPHY>SOUL</GEOGRAPHY>
<TEXT>
Severní Korea provedla od začátku roku 1998 asi 70 pokusů s výbušninami, které se týkaly i nukleárních náloží. Napsal to včera jihokorejský deník Čoson Ilbo s odvoláním na nejmenovaného jihokorejského představitele. Mluvčí ministerstva obrany v Soulu odmítl zprávu potvrdit i vyvrátit. Severní Korea při říjnových jednáních s americkými představiteli podle Washingtonu přiznala, že pokračuje ve vývoji jaderných zbraní. Nedávno pak KLDR oznámila, že obnoví provoz v jaderné elektrárně, v níž je možné jako vedlejší produkt získávat plutonium pro atomové bomby.
</TEXT>
</DOC>
<DOC>
<DOCID>LN-20021219042</DOCID>
<DOCNO>LN-20021219042</DOCNO>
<DATE>12/19/02</DATE>
<GEOGRAPHY>KOUROU</GEOGRAPHY>
<TEXT>
Z vesmírného střediska Kourou ve Francouzské Guyaně odstartovala v úterý večer raketa Ariane 4, která vynesla na oběžnou dráhu telekomunikační družici NSS-6. Úspěšný start rakety se uskutečnil týden poté, co krátce po vypuštění vybuchla raketa vyššího stupně - Ariane 5 a dva satelity, které vynášela na oběžnou dráhu, se zřítily do Atlantského oceánu. Výbuch byl již čtvrtým selháním raket Ariane - 5.
</TEXT>
</DOC>
<DOC>
<DOCID>LN-20021219043</DOCID>
<DOCNO>LN-20021219043</DOCNO>
<DATE>12/19/02</DATE>
<GEOGRAPHY>WASHINGTON</GEOGRAPHY>
<TEXT>
Míru evidentně neznal nejmenovaný televizní technik v americkém Senátu. Nejen že využil senátního televizního studia k dabování pornografického filmu, ale ten pak omylem pustil i na uzavřeném televizním okruhu. Incident se stal 6. prosince v sedm hodin ráno a v době, kdy Senát nezasedal, takže pornografii vidělo jen málo lidí. Ti však museli být překvapeni, protože v tuto dobu kanál vysílá například výukové kursy.
</TEXT>
</DOC>
<DOC>
<DOCID>LN-20021219044</DOCID>
<DOCNO>LN-20021219044</DOCNO>
<DATE>12/19/02</DATE>
<TEXT>
NEW YORK - Teroristická síť Al Kajda v poslední době obnovila ve východním Afghánistánu u hranic s Pákistánem nové výcvikové tábory. V úterý to uvedl Michael Chandler, šéf skupiny expertů OSN dozírající na dodržování sankcí vůči Al Kajdě. Jedním z posledních jevů je patrná aktivace nových, i když jednoduchých výcvikových táborů ve východním Pákistánu, řekl Chandler u příležitosti vydání zprávy, kterou skupina připravila. Skupina expertů byla sestavena po atentátech z 11. září a dohlíží zejména na finanční toky, jež by mohly k Al Kajdě směřovat. Podle Chandlera však oblasti východního Pákistánu neustále pročesávají američtí vojáci a jejich spojenci, a proto jsou nové tábory "malé, diskrétní a mobilní". Představitelé americké vlády však takové informace zpochybnili. Nevím o tom, že by nějaký tábor Al Kajdy byl znovu aktivován, řekl agentuře Reuters nejmenovaný americký představitel.
</TEXT>
</DOC>
<DOC>
<DOCID>LN-20021219045</DOCID>
<DOCNO>LN-20021219045</DOCNO>
<DATE>12/19/02</DATE>
<TITLE>
Poslanci nediskutují o EU, ale o sobě
</TITLE>
<TEXT>
Parlamentní debata o podmínkách vstupu České republiky do Evropské unie, které vyjednala vláda Vladimíra Špidly, dokonale odhalila, jak tristní jsou znalosti českých politiků o fungování unie. Prakticky nikdo z diskutujících nebyl schopen jasně a srozumitelně argumentovat. Místo faktů v souvislostech, precizních srovnání a čísel předkládali zákonodárci vlastní dojmy, popřípadě vystavovali na odiv své osobní postoje k evropské integraci. Skutečné analýzy - nikoli směšných hrátek se statistikou - se "nedopustil" nikdo. Jedním z důvodů byl zjevně i fakt, že ministr zahraničí Cyril Svoboda se neobtěžoval poslancům před jednáním podat podrobnou zprávu o kodaňském summitu. Vláda prostě vzala jednání s poslanci jako nepříjemnou povinnost, k jejímuž splnění byla donucena. Místo aby se pokusila o první významnější příspěvek k vysvětlovací kampani před červnovým referendem. Bídná "evropská" diskuse poslanců tak jenom potvrdila, jak diletantsky česká politická scéna přistupuje k jednomu z nejdůležitějších rozhodnutí v dějinách samostatné České republiky. Humor, nadsázka a špičkování do sněmovny patří, ale až jako koření dobře udělané práce. A tu tentokrát neodvedla ani opozice, ani vládní strany. O interpretaci závěrů z Kodaně je třeba se přít, aby bylo jasné, o čem se vlastně bude v červnu hlasovat. Bude-li se to dělat způsobem, jaký včera předvedli zákonodárci dolní sněmovny, změní se referendum o vstupu do EU v podivnou anketu dojmů a nálad. Nic proti hlasování srdcem, ale vůbec by neškodilo, kdyby jeho hnutí kočíroval rozum.
Tyto komentáře vyjadřují stanoviska listu.
</TEXT>
</DOC>
<DOC>
<DOCID>LN-20021219046</DOCID>
<DOCNO>LN-20021219046</DOCNO>
<DATE>12/19/02</DATE>
<TITLE>
Svobodná Evropa bude dál vysílat z Prahy
</TITLE>
<TEXT>
Pražské motoristy jistě potěšila včerejší zpráva ministra zahraničí, že se Rádio Svobodná Evropa/Rádio Svoboda bude stěhovat z budovy bývalého Federálního shromáždění. Problémy pražské dopravy sice uvolnění průjezdu kolem Národního muzea nevyřeší, takže na nový magistrát i nadále čeká závažný úkol, ale malá pomoc je taky pomoc. Stěhování rozhlasové stanice, financované Kongresem Spojených států, ovšem nezapříčinily problémy pražské dopravy, ale závažnější důvod. Tím je obava o její bezpečnost. Američtí představitelé si myslí, že po teroristických útocích na americká města v září 2001 jsou nebezpečí vystaveny všechny americké objekty, a souhlasí s tím, že by Rádio Svobodná Evropa mělo centrum Prahy opustit. Chápou také české finanční těžkosti, a tak jsou ochotni nákladnou operaci zaplatit. Doufejme, že tentokrát budou jednání probíhat vstřícněji. Když se totiž o stěhování stanice mluvilo před rokem, jevili představitelé "Svobodky" značný údiv, protože české úřady informovaly veřejnost dřív, než o věci jednaly s nimi. Hlavní a nejdůležitější ale je, že se našlo kompromisní východisko a že Svobodná Evropa bude z Česka vysílat dál. Umístění stanice právě tady je pro naši zemi ctí - a také možností dál splácet to, co dlužíme svobodnému světu za jeho pomoc v době totality.
Tyto komentáře vyjadřují stanoviska listu.
</TEXT>
</DOC>
<DOC>
<DOCID>LN-20021219047</DOCID>
<DOCNO>LN-20021219047</DOCNO>
<DATE>12/19/02</DATE>
<TITLE>
Soukromí politika je věc veřejná
</TITLE>
<TEXT>
Nejvyšší státní zástupkyně Marie Benešová se horlivě pustila do řešení politického skandálku v ODS. Pobouřily ji fotografie s čitelným obsahem textových zpráv, v nichž Václav Klaus otevřeně sděluje své názory na Mirka Topolánka. A nejsou to názory lichotivé. "Společenská nebezpečnost" zveřejnění skutečných názorů Václava Klause je podle Benešové tak vysoká, že dala policii příkaz věc prošetřit. Kdyby se však podobná věc stala komukoli jinému, třeba některé z hvězdiček českého showbyznysu, zřejmě by se represivní mašinerie státu tak rychle nerozjela. Odmyslíme-li si právní stránku věci, lze počin deníku Blesk vnímat jako záslužnou práci při posilování občanské společnosti. Voliči Václava Klause mají právo vědět, že jim jejich poslanec oficiálně říká něco jiného, než co si opravdu myslí. Význam přísnější kontroly veřejně činných osob si velmi dobře uvědomují například Američané, a proto by ve Spojených státech nebylo možné stíhat novináře za pořízení a zveřejnění fotografií nahlížejících do skutečného obsahu politikovy hlavy. Naše metoda je špatná. Umožňuje politikovi lhát a přetvařovat se, a když je odhalen, ještě má právo poštvat na novináře policii. To by se dít nemělo.
Tyto komentáře vyjadřují stanoviska listu.
</TEXT>
</DOC>
<DOC>
<DOCID>LN-20021219048</DOCID>
<DOCNO>LN-20021219048</DOCNO>
<DATE>12/19/02</DATE>
<TITLE>
Civilizační schod se zmenšil, ale ještě o něj klopýtáme
</TITLE>
<TEXT>
Zdosavadního průběhu debaty o výsledcích kodaňského summitu si občan udělá tento obrázek: tlupa českých Švandů dudáků se vypravila do světa a nechala se tam odrbat, takže nám zbývají oči pro pláč. Výsledek? Co jiného než skepse, zklamání, rostoucí nedůvěra, averze a v krajním případě nepřátelský postoj vůči vstupu do Evropské unie. Možná že by všechno bylo jinak, kdyby se energický Pavel Telička mohl rozdvojit, naklonovat, prostě udělat to tak, že by jeho polovina kušnila v Bruselu a druhá polovina přesvědčovala české obyvatelstvo, že ta první polovina kušní v jeho prospěch. Třeba ani to by nepomohlo, jelikož jsme zřejmě tak psychicky uspořádáni, že dovedeme vnímat jen stinnou stránku věci.
</TEXT>
<HEADING>
Příliš vzdálený cíl
</HEADING>
<TEXT>
Před třinácti lety, když se bývalý režim odporoučel, idea "návratu do Evropy" se objevila hned v první vlně nadšení. Dva roky a jsme tam, říkali optimisté, realisté jeden roček přidávali, pesimisté hovořili o letech sedmi. Nakonec to potrvá dvakrát déle, než pesimisté odhadovali. Nedovedli jsme si tehdy představit, do jak elitního klubu se chceme dostat, jaký je výkon ekonomiky EU - i jaké jsou kvality veřejné správy na všech úrovních, od vládních orgánů po místní samosprávu. Civilizační schod, to byl ten hlavní problém. Schod se zmenšil, ale nezmizel. Ještě dlouho o něj budeme klopýtat, obávám se, že bude patrný ještě za sto let. Současná debata o výsledcích summitu je legitimní. Občan má právo vědět, proč jsme "dostali nejmíň". Bohatší Slovinsko dostane 120 eur na hlavu, my jen 78. Je ovšem třeba dodat, že Slovinec bude muset vyplatit 53 eur ze svých deseti na budování "vnější hranice" Evropské unie, takže mu zbude 67 eur, tedy o jedenáct méně než Čechovi. Toto není argument poskytující našim vyjednavačům alibi. Je to jednoduchý příklad, že ony uvedené sumy nejsou almužna, kterou můžeme buď propít, nebo prohrát v kartách. Každé euro je určeno k něčemu, za specifikovaných podmínek. O sumách nemá smysl se bavit, když se zároveň nebudeme bavit o podmínkách.
</TEXT>
<HEADING>
Role pro ODS
</HEADING>
<TEXT>
Občanské demokratické straně je v této hře určena role "ďáblova advokáta". I této roli je třeba dobře rozumět: advocatus diaboli není kazimír. Jeho role je jiná - spočívá v hledání slabin a napravování chyb. Když tedy Jan Zahradil včera v parlamentě kritizoval nedostatečnost analýz a nadsazenost představ o výsledcích, dotkl se jádra problému víc než ti kritici, kteří hovoří jen o číselných výsledcích bez souvislostí. Nejde totiž ani tolik o to, kolik jsme dostali od Evropské unie v minulosti a kolik dostaneme v příštích letech. Pět miliard korun, s nimiž se počítá pro rok 2004, je suma směšně malá ve srovnání s monumentálním schodkem českého státního rozpočtu. Podstatná bude účelnost, s jakou budou tyto částky vynaloženy. A právě v této oblasti je zdroj těch nejzávažnějších pochybností. Veřejnost se zpravidla dozví, jaké částky byly uvolněny, ale horší je to s veřejnou kontrolou jejich vynakládání. V živé paměti je selhání správy věcí veřejných v době popovodňové, kdy nebyla schopna dostatečně včas předložit ucelené a rozumné projekty. A právě v tomto ohledu by opozice mohla sehrát pozitivní roli. Je to v pořádku, že kritizuje vládu za kroky učiněné v minulosti. Škoda jen, že ji nedokázala donutit k nápravě chyb už před dvěma třemi lety. Z výsledků posledního kongresu ODS se dá soudit, že bude obnovena stínová vláda. Právě ta by měla jít především v této sféře Špidlově vládě po krku. Má k dispozici parlamentní půdu a jistě může počítat i s podporou médií. Pomůže to i reálnějšímu pohledu veřejnosti na celou problematiku vstupu do Evropské unie. Ta dosavadní kritika, jak se veřejně projevuje, skutečně vede k nedůvěře, skutečně maluje obraz českých Švandů dudáků odrbaných v Bruselu či v Kodani. Předmětem kritiky by ale neměly zůstat jen sumy, které dudáci v cizině vydudali ale hlavně to, co s těmi penězi doma udělali. Je to obtížnější způsob kritiky zavání "konstruktivní kritikou". Poskytuje ale dobrý trénink pro překonávání toho schodu, který nás odděluje a dlouho ještě bude oddělovat od západní Evropy.
Občanské demokratické straně je v této hře určena role "ďáblova advokáta". I této roli je třeba dobře rozumět: advocatus diaboli není kazimír. Jeho role je jiná - spočívá v hledání slabin a napravování chyb. Když tedy Jan Zahradil včera v parlamentě kritizoval nedostatečnost analýz a nadsazenost představ o výsledcích, dotkl se jádra problému víc než ti kritici, kteří hovoří jen o číselných výsledcích bez souvislostí. Nejde totiž ani tolik o to, kolik jsme dostali od Evropské unie v minulosti a kolik dostaneme v příštích letech. Pět miliard korun, s nimiž se počítá pro rok 2004, je suma směšně malá ve srovnání s monumentálním schodkem českého státního rozpočtu. Podstatná bude účelnost, s jakou budou tyto částky vynaloženy. A právě v této oblasti je zdroj těch nejzávažnějších pochybností. Veřejnost se zpravidla dozví, jaké částky byly uvolněny, ale horší je to s veřejnou kontrolou jejich vynakládání. V živé paměti je selhání správy věcí veřejných v době popovodňové, kdy nebyla schopna dostatečně včas předložit ucelené a rozumné projekty. A právě v tomto ohledu by opozice mohla sehrát pozitivní roli. Je to v pořádku, že kritizuje vládu za kroky učiněné v minulosti. Škoda jen, že ji nedokázala donutit k nápravě chyb už před dvěma třemi lety. Z výsledků posledního kongresu ODS se dá soudit, že bude obnovena stínová vláda. Právě ta by měla jít především v této sféře Špidlově vládě po krku. Má k dispozici parlamentní půdu a jistě může počítat i s podporou médií. Pomůže to i reálnějšímu pohledu veřejnosti na celou problematiku vstupu do Evropské unie. Ta dosavadní kritika, jak se veřejně projevuje, skutečně vede k nedůvěře, skutečně maluje obraz českých Švandů dudáků odrbaných v Bruselu či v Kodani. Předmětem kritiky by ale neměly zůstat jen sumy, které dudáci v cizině vydudali ale hlavně to, co s těmi penězi doma udělali. Je to obtížnější způsob kritiky zavání "konstruktivní kritikou". Poskytuje ale dobrý trénink pro překonávání toho schodu, který nás odděluje a dlouho ještě bude oddělovat od západní Evropy.
</TEXT>
</DOC>
<DOC>
<DOCID>LN-20021219049</DOCID>
<DOCNO>LN-20021219049</DOCNO>
<DATE>12/19/02</DATE>
<TEXT>
Za zdánlivě suchými usneseními Poslanecké sněmovny se ukrývá velmi výstřední debata, která včera ze všeho nejvíc připomínala normalizační televizní soutěž Vtipnější vyhrává. Zprvu nezáživná diskuse se rozjela k nevídaným závěrům. Třeba šéf poslanců ČSSD Urban navrhoval následující usnesení: Poslanecká sněmovna Parlamentu ČR prohlašuje, že tato vláda je nejlepší vládou v historii České republiky a máme ji rádi. Jeho komunistický kolega požadoval na konec připojit "na věčné časy", další komunista chtěl, aby sněmovna světu oznámila, že má vládu ráda "jako hrb na vlastních zádech". Tomuto extempore předcházela naprosto nevěcná debata o EU, kterou kořenil svými trefnými glosami poslanec KSČM Ransdorf. To, že z rozjařené sněmovny "vypadla" celkem střízlivá usnesení, je spíše dílem náhody než rozvahy našich poslanců, blížící se svátky a s nimi spojený stres totiž dokázaly poznamenat i zákonodárce. Ze všech "vtipných" účastníků nejelegantněji působil bezesporu Miloslav Ransdorf. Za včerejší výkon zasluhuje "stokorunáčku a sošku Oskára Vtipkára". Pokračování ať sněmovna raději vynechá.
</TEXT>
</DOC>
<DOC>
<DOCID>LN-20021219050</DOCID>
<DOCNO>LN-20021219050</DOCNO>
<DATE>12/19/02</DATE>
<TITLE>
Ad LN 16. 12.: Grégr o obnovení těžby neusiloval
</TITLE>
<TEXT>
Na celém článku bývalého poradce Jiřího Hanzlíčka je nejvíce zarážející ledový klid, se kterým lže, jako když tiskne. Grégr totiž (vedle Hanzlíčkem zmiňovaných dvou odložení termínu uzavření Rožné na Českomoravské vysočině) přišel ještě se třetím návrhem: znovu otevřít už zrušený uranový důl Hamr u Stráže pod Ralskem, zase nakoupit krátce předtím prodané stroje, opět vybudovat už demontovaná zařízení, postavit novou chemickou úpravnu rudy a obnovit tak těžbu. Účet by činil 655 milionů korun. Vytěžení kilogramu uranu by přišlo na 2680 korun, přitom na mezinárodním trhu za něj bylo možné utržit maximálně 1250 korun. Proti tomuto zahrabávání peněz do země se postavily svorně ministerstvo životního prostředí, Hnutí DUHA i českolipský úřad práce. Vláda v červenci 1999 návrh zamítla všemi hlasy proti jednomu - Grégrovu.
</TEXT>
</DOC>
<DOC>
<DOCID>LN-20021219051</DOCID>
<DOCNO>LN-20021219051</DOCNO>
<DATE>12/19/02</DATE>
<TITLE>
Ad LN 18. 12.: Kdo stojí za pučem ve Straně zelených
</TITLE>
<TEXT>
Samozvaní "obránci demokracie" budou nyní poukazovat na nevyhraněnost Strany zelených, budou si vymýšlet nesmysly o ekologickém radikalismu, budou nám servírovat smyšlenky o extrémním levičáctví a poukazovat na to, že Strana zelených je nevyzpytatelná politická síla řízená mafiánskou klikou bývalých estébáků. Pomluvy je třeba trpělivě a inteligentně vyvracet, neboť nová politická strana potřebuje dát jasně najevo, že jí jde nejen o parlamentní křesla, ale také o kvalitní parlamentní politickou kulturu v pravém smyslu tohoto slova a že v tomto smyslu bude právě ona pro politický život v ČR velkým přínosem. Strana zelených má před sebou ještě předlouhou cestu, která by měla jasně stranu vyprofilovat v moderní stranu levého středu, jež se na pomyslném politickém spektru zařadí mezi moderní ČSSD (tím nemám na mysli stranu současnou) a pravostředovou KDU-ČSL. Z takového zařazení nemusí mít současná česká společnost vůbec strach, neboť by bylo nanejvýš vhodné Stranu zelených profilovat na základech křesťansko-sociálních, nikoliv na základech socialistických.
</TEXT>
</DOC>
<DOC>
<DOCID>LN-20021219052</DOCID>
<DOCNO>LN-20021219052</DOCNO>
<DATE>12/19/02</DATE>
<TITLE>
Ad LN 2. 12.: Odpustí Stehlík Motejlovi?
</TITLE>
<TEXT>
Není co odpouštět, žádný "ošklivý škraloup". Unáhleně jsem uvěřil těm, kdo dr. Motejla bezdůvodně obviňují, že prý na začátku normalizačního období hlasoval jako jeden z porotních soudců pro zrušení spravedlivého rehabilitačního rozsudku.
</TEXT>
</DOC>
<DOC>
<DOCID>LN-20021219053</DOCID>
<DOCNO>LN-20021219053</DOCNO>
<DATE>12/19/02</DATE>
<TITLE>
Ad LN 16. 12.: Tmavozelený proud chce ovládnout Stranu zelených
</TITLE>
<TEXT>
Nahrazení ufologa, zkrachovalého podnikatele či známého ústeckého segregátora v čele Strany zelených (SZ) ekologickými aktivisty otevírá různé možnosti. Více peněz, profesionality, mediální pozornosti, vlivu atd. pomocí rovnoprávné demokratické spolupráce mezi ekoiniciativami a zreformovanou SZ představuje tu nejlepší variantu. Postupné ovládnutí a manipulace SZ jediným člověkem, zákulisní potírání jinak myslících a případná spolupráce této "nové SZ" s "novou ODS", zbavenou Václava Klause, přestavuje variantu nejhorší. Je však tento "hororový scénář" v demokratické straně, v níž už teď působí na manipulaci tak citliví pruďasové Fedor Gál a Petr Uhl, za uskutečnitelný?
</TEXT>
</DOC>
<DOC>
<DOCID>LN-20021219054</DOCID>
<DOCNO>LN-20021219054</DOCNO>
<DATE>12/19/02</DATE>
<TITLE>
Ad LN 17. 12.: ODS zvažuje právní kroky vůči Blesku
</TITLE>
<TEXT>
Naprosto rozumím tomu, proč je Václav Klaus pobouřen zveřejněním obsahu privátního textu na jeho mobilním telefonu. (Možná i proto, že opět vyšlo najevo cosi z jeho charakteru: jinak se tváří navenek a zcela odlišně se vyjadřuje v soukromí.) Nechápu ovšem, co s tím má společného ODS a proč se tato strana v tomto výlučně osobním Klausovu sporu s bulvárem vůbec angažuje. Stejně tak ale nerozumím tomu, jak se Topolánek, kterého Klaus svojí SMS nepokrytě urazil, může všemu s autorem urážek pouze zasmát. To už je Klausovi dovoleno opravdu všechno?
</TEXT>
</DOC>
<DOC>
<DOCID>LN-20021219055</DOCID>
<DOCNO>LN-20021219055</DOCNO>
<DATE>12/19/02</DATE>
<TITLE>
Ad LN 17. 12.: Sobotka spustí svou reformu již v lednu
</TITLE>
<TEXT>
V posledním týdnu sleduji tažení ministra Sobotky za posílení státních financí. Z některých vyjádření jsem ovšem upřímně pobouřen. Jde zejména o zálusk na zvýšení sociálních a zdravotních daní. V propagaci svého záměru socialistická vláda nikterak neváhá zcela po bolševicku rozsévat sémě nenávisti a hrát na nejnižší pudy. Rozšiřují názor, že "podnikatelé "jsou vlastně zvýhodněni v odvodech výše zmíněných daní, a tudíž je to nespravedlivé vůči běžnému zaměstnanci, který si nemůže odečíst jisté položky, jako např. "luxusní automobily" apod. Nebudu dále rozvádět toto téma, pouze bych chtěl zdůraznit, že se mě opravdu velmi dotýká. Současně by přece mělo být řečeno, že já jakožto zaměstnavatel odvádím za zaměstnance nemalou částku právě na jejich platby. A že tato částka je opravdu velmi citelná, podstatně převyšující mé osobní příjmy. Nikde jsem zatím nenalezl k témuž žádný komentář v denním tisku či jinde. Ona jako by už většina nehorázností byla zcela samozřejmých a nikdo tomu nevěnuje pozornost.
</TEXT>
</DOC>
<DOC>
<DOCID>LN-20021219056</DOCID>
<DOCNO>LN-20021219056</DOCNO>
<DATE>12/19/02</DATE>
<TITLE>
Ad LN 18. 12.: Nejde přece o peníze
</TITLE>
<TEXT>
Politik, který si v kapitalistické demokratické zemi dovolí říci, že nejde o peníze, je zralý na pečlivé odborné prozkoumání duševního stavu. Jako ministr zahraničí ČR by měl pan Svoboda hájit ekonomické zájmy jejích obyvatel, ne jakousi Pravdu, Morálku, Solidaritu či Mír. Ty ho totiž nevolily ani ho neplatí. Nechť mi pan ministr promine mou přízemnost, ale kulturním a duchovním bohatstvím v samoobsluze skutečně nezaplatím. A představa duševně povzneseného žebráka mě vůbec neláká.
</TEXT>
</DOC>
<DOC>
<DOCID>LN-20021219057</DOCID>
<DOCNO>LN-20021219057</DOCNO>
<DATE>12/19/02</DATE>
<TITLE>
Stagnující hospodářství může výrazně zmenšit Bushovy šance na znovuzvolení
</TITLE>
<TEXT>
Politika i hospodářství se na konci roku 2002 nacházejí v nejistém stavu. Nikdo neví, zda nebudeme válčit s Irákem a jestli s ním máme válčit sami, více méně bez pomoci ostatních států. V hospodářství panují podobné nejistoty. Pár týdnů kapitálový trh stoupá, ale vzápětí je tu opačný pohyb a nikdo neví, na jak dlouho. Míra nezaměstnanosti sice stále roste, houfy zákazníků nakupujících vánoční dárky ale zatím neřídnou. Jako blesk z čistého nebe pak vypadá chování George W. Bushe, který vyhodí Paula O'Neilla, ministra financí. A vyhodí i svého poradce z Bílého domu Lawrence Lindseye, ekonoma, který pomáhal formulovat a obhajovat Bushovo mohutné snížení daní. Znamená to, že republikáni obracejí své ekonomické strategie naruby? Vůbec ne. O'Neill byl nemotorný žvanil, bez respektu veřejnosti. Vypadá to, jako by Bush vybral své nové pověřence v naději, že dokáží lépe prodat starou strategii.
</TEXT>
<HEADING>
Stagnace - jak dlouho?
</HEADING>
<TEXT>
Prezident Bush si popularitu udržuje díky tomu, že zemi vede v době, kdy Američanům dělají vrásky nepřátelští teroristé. Pokud by hospodářství USA stagnovalo ještě další dva roky, které zbývají do dalších prezidentských voleb, mohli by se voliči od republikánské strany odvrátit ve prospěch demokratů. Podobný scénář vedl k porážce Bushe seniora ve volbách v roce 1992. Americká střední třída se stále cítí poškozena machinacemi vrcholových ředitelů mnoha amerických podniků. Enron, WorldCom, BristolMyers Squibb, a dokonce i obdivovaný General Electric porušily etické zásady, klamaly v účetnictví, a dokonce se dopustily trestných činů. Všichni lidé, které Bush nově navrhuje jako personální náhradu - William Donaldson má v Komisi pro cenné papíry nahradit zdiskreditovaného Harveye Pittse; John Snow přijde na ministerstvo financí; Stephen Friedman nahradí v Bílém domě Lindseyho - ale bez výjimky přicházejí z americké podnikatelské elity, tedy klubu těch, jejichž pověst v letech 1995 - 2002 byla pošpiněna nezodpovědnou správou podniků. Všichni jmenovaní tedy budou muset projevit nadprůměrnou politickou zručnost, aby tento deficit smazali. Současným politickým přesunům můžeme tedy přikládat pouze malý význam.
</TEXT>
<HEADING>
Chytrý Greenspan
</HEADING>
<TEXT>
Nová důvěra v růst cen na kapitálových trzích musí počkat na skutečně příznivý vývoj na trhu pracovních příležitostí, výrobků a služeb. Chytrý předseda Úřadu federálních rezerv (Fed) Alan Greenspan to ví. Nejnovější rozhodnutí Fedu nesnižovat krátkodobé úrokové sazby, je v tomto ohledu velmi významným signálem. Kdyby byly výhledy na nejbližší období beznadějné, jistě by se snížením úrokové míry neotálel, podobně jako v letech 2001 a 2002. Greenspan dobře ví, že pokud vypukne válka s Irákem, americkému hospodářství to přinese očekávané oživení (spotřebu a investice). Růstem amerického dovozu se pak tento impuls přelije do světového hospodářství. Namísto soustředění na daňové výhody subjektů na vrcholu příjmové pyramidy pro léta 2004 - 2010 by měl opravdu účinný fiskální stimul spíše obnášet snížení daně ze mzdy, které se týká náš všech. Vzhledem k tomu, že po zpomalení, které nastoupilo po prasknutí bubliny, se omezuje rozsah programů vlád států, spravedlivé a efektivní by jistě bylo, kdyby potřebný rozpočtový impuls zahrnoval i dočasné dotace pro nutné programy vlád států. Ani na jednu z možností vývoje ale nesázejme. Nejde o součást strategie republikánů, a to ani v Bílém domě, ani v komorách Kongresu.
</TEXT>
<HEADING>
Vrátí se staré časy?
</HEADING>
<TEXT>
Objektivní a aktuální průzkum hospodářského vývoje v Americe a Evropě naštěstí nenaznačuje, že by se systém smíšeného kapitalismu a demokratické vlády v 21. století nacházel ve smrtelné krizi nebo že by se blížilo období podobné velké krizi 30. let. Významní prognostici, kteří v ekonomických předpovědích v minulosti zaznamenali nejvyšší průměrnou úspěšnost, nyní sázejí proti tomu, že v roce 2003 dojde v Americe k druhé recesi. Totéž lze říci o evropských prognosticích. O tom by měli přemýšlet lidé, kteří ovlivňují veřejné mínění v Mexiku, Japonsku, Německu a Austrálii. V minulosti se totiž ukázalo, že amatérští komentátoři často sklouznou k hysterickému extremismu. Přehánějí konjunkturu v časech vzestupu, a hned poté přeběhnou na druhou stranu a loď hospodářství naklánějí opačným směrem. Tento rok byl pro výkon světového hospodářství o něco lepší než rok 2001. Takový bude zřejmě i rok 2003 ve srovnání s rokem 2002. Zřídkakdy se v éře po Keynesovi vyskytne rok 1931, který byl mnohem horší než léta 1929 - 1930, po nichž přišly roky největší krize (1932 - 1933). Pokud by se staré časy měly někdy vrátit, pak méně významní politici o práci nepřijdou. Dojde ale na ty nejvýše postavené.
&copy; 2002 Los Angeles Times Syndicate
</TEXT>
</DOC>
<DOC>
<DOCID>LN-20021219058</DOCID>
<DOCNO>LN-20021219058</DOCNO>
<DATE>12/19/02</DATE>
<TITLE>
Je neuvěřitelné, co všechno se dá nazvat reformou. Individuální účty, zaměstnanecké fondy... Nic proti individuálním účtům. Možnost podívat se na to, jak to vypadá s mým důchodem, bude jistě fajn. Co to ale vyřeší? Peníze na účtu jsou virtuální. Zatímco dnes musíme odevzdávat státu pojistné, aniž bychom alespoň jeho část mohli skutečně vlastnit včetně výnosů, v důchodu budeme stejně odkázáni na to, co se státu podaří vybrat od generace našich dětí. Ani zaměstnanecké fondy rostoucí deficit stávajícího průběžného systému nijak neřeší. Pouze se ke komerčním penzijním fondům přidají zaměstnanecké. Buď budou své peníze svěřovat komerčním fondům, a pak budou sloužit de facto pouze jako bezplatní dealeři ve velkém, nebo je budou zaměstnavatelé a odbory spravovat sami, a pak Bůh pomoz jejich klientům. Co to má ale společného s reformou? To, co náš důchodový systém může zachránit před katastrofou, je skutečná, nejen virtuální změna systému.
</TITLE>
<HEADING>
Skutečná změna systému
</HEADING>
<TEXT>
Metoda komplementární konverze, kterou Institut pro sociální a ekonomické analýzy poskytl ministerstvu práce a sociálních věcí, spočívá v tom, že nedojde k jednorázové nevratné změně, ale k postupnému "přelévání" pojistného i důchodových dávek mezi průběžnou a fondovou částí. Díky možnosti korigovat parametry reformy kdykoli v jejím průběhu by občané i stát byli chráněni proti různým výkyvům a rizikům. Na rozdíl od známých reforem také přechod na smíšený systém nezačíná od mladších ročníků, ale naopak od těch nejstarších. Předběžné propočty ukazují, že optimální by bylo začít u 20 předdůchodových ročníků, z toho minimálně u prvních pěti (lépe deseti) výhradně dobrovolně. Mladší se mohou zapojit postupně, podle vývoje situace. Tento způsob reformu urychluje, aniž by zvyšoval její náklady, navíc nediskriminuje starší občany, jako jiné reformy. Stále se zvyšující část dnes placeného pojistného na důchodové zabezpečení by se postupně převáděla do penzijního fondu, který by si každý vybral (včetně možnosti zvolit si fond státní). Tomu odpovídajícím způsobem by pak byly vypláceny důchody: jednak z dosavadního průběžného systému, jehož podíl by se postupně zmenšoval, jednak z fondu, jehož podíl by rostl. Celkový důchod by byl přitom stejný jako dnes. Protože ve fondu se peníze zhodnocují, stačilo by na stejné důchodové dávky spořit méně. To by umožnilo v první etapě eliminovat deficit - dosavadní výpočty ukazují, že přibližně do 15 let -, zároveň vyrovnávat nepříznivé důsledky demografického vývoje a ještě výhledově snižovat pojistné. Tento "český model" je návrhem skutečné reformy, a nikoli pouze hrou na reformu. Proto také postupně nachází podporu v odborných kruzích. Jen politici jako obvykle předvádějí mrtvé brouky.
Metoda komplementární konverze, kterou Institut pro sociální a ekonomické analýzy poskytl ministerstvu práce a sociálních věcí, spočívá v tom, že nedojde k jednorázové nevratné změně, ale k postupnému "přelévání" pojistného i důchodových dávek mezi průběžnou a fondovou částí. Díky možnosti korigovat parametry reformy kdykoli v jejím průběhu by občané i stát byli chráněni proti různým výkyvům a rizikům. Na rozdíl od známých reforem také přechod na smíšený systém nezačíná od mladších ročníků, ale naopak od těch nejstarších. Předběžné propočty ukazují, že optimální by bylo začít u 20 předdůchodových ročníků, z toho minimálně u prvních pěti (lépe deseti) výhradně dobrovolně. Mladší se mohou zapojit postupně, podle vývoje situace. Tento způsob reformu urychluje, aniž by zvyšoval její náklady, navíc nediskriminuje starší občany, jako jiné reformy. Stále se zvyšující část dnes placeného pojistného na důchodové zabezpečení by se postupně převáděla do penzijního fondu, který by si každý vybral (včetně možnosti zvolit si fond státní). Tomu odpovídajícím způsobem by pak byly vypláceny důchody: jednak z dosavadního průběžného systému, jehož podíl by se postupně zmenšoval, jednak z fondu, jehož podíl by rostl. Celkový důchod by byl přitom stejný jako dnes. Protože ve fondu se peníze zhodnocují, stačilo by na stejné důchodové dávky spořit méně. To by umožnilo v první etapě eliminovat deficit - dosavadní výpočty ukazují, že přibližně do 15 let -, zároveň vyrovnávat nepříznivé důsledky demografického vývoje a ještě výhledově snižovat pojistné. Tento "český model" je návrhem skutečné reformy, a nikoli pouze hrou na reformu. Proto také postupně nachází podporu v odborných kruzích. Jen politici jako obvykle předvádějí mrtvé brouky.
</TEXT>
</DOC>
<DOC>
<DOCID>LN-20021219059</DOCID>
<DOCNO>LN-20021219059</DOCNO>
<DATE>12/19/02</DATE>
<TITLE>
Když pan X něco udělá, sklidí posměch, ale kdyby to neudělal, sklidí posměch rovněž - a od stejných lidí. V tomto stylu vyřídili komentátoři LN Petr Fischer a především Martin Weiss rozpočtovou reformu ministra financí Bohuslava Sobotky (Levá pravá a Demokracie v dárkovém balení, LN 17. 12.). Občas se tak asi zachová každý komentátor, na němž leží povinnost každý den či týden si něco myslet. Ale rozpočtová reforma je natolik důležité téma a pánové Fischer a Weiss natolik důležití komentátoři, že si mohli dát trochu víc práce. Oba berou jako hotovou věc, že ČSSD provedla otočku o 180 stupňů: podle Petra Fischera "po volbách najednou ví", že časy bezbřehého rozdávání jsou pryč; Martin Weiss vytýká Sobotkovi, že jeho reformy "jsou v naprostém rozporu s volebními sliby sociální demokracie". Úžasně nepřesný je už sám výchozí předpoklad. Reforma je zatím čistě osobní akcí ministra Sobotky; žádný jiný sociální demokrat ji ještě veřejně nepodpořil. Řeči o otočce ČSSD jsou v tuto chvíli předčasné naděje.
</TITLE>
<HEADING>
Moc se to nepovedlo
</HEADING>
<TEXT>
Petr Fischer mluví o reformě, jako by už byla hotová a prosazená, a rovnou dodává, že nejde o nic podstatného, "ČSSD je prostě nucena okolnostmi". Což je pěkně fešácký přístup: nakonec vždycky nás k něčemu nutí okolnosti a zmenšení díry v českém státním rozpočtu na léta 2004 - 2006 o 200 miliard je jistě z hlediska vesmíru marginálie. Pak je tu divně popletený argument Martina Weisse o rozporu s volebními sliby (řekněme, že snad přibližně myslel plošné přídavky na děti a příspěvek na vzdělání). Ale Sobotka klidně nemusí prosadit nic, protože ho přetlačí hlavní proud ČSSD, který se brání jakýmkoli větším změnám. Co pak napíše Martin Weiss? "Bravo, ČSSD dodržela své sliby", nebo spíš "Co také čekat od ČSSD než plýtvání"? Držet slib je hodně vysoká hodnota, ale snad také záleží na tom, jaký slib to vlastně byl nebo jak a proč byl porušen. Z textu je zjevné, že Martin Weiss o reformě nic moc neví, nečetl ji a ani ho nijak zvlášť nezajímá - jen se potřeboval odpíchnout k úvaze, že politici už neumějí s lidmi mluvit otevřeně jako za starých dobrých časů. Vybral si tedy první příklad, který byl po ruce. Moc se mu to nepovedlo.
Petr Fischer mluví o reformě, jako by už byla hotová a prosazená, a rovnou dodává, že nejde o nic podstatného, "ČSSD je prostě nucena okolnostmi". Což je pěkně fešácký přístup: nakonec vždycky nás k něčemu nutí okolnosti a zmenšení díry v českém státním rozpočtu na léta 2004 - 2006 o 200 miliard je jistě z hlediska vesmíru marginálie. Pak je tu divně popletený argument Martina Weisse o rozporu s volebními sliby (řekněme, že snad přibližně myslel plošné přídavky na děti a příspěvek na vzdělání). Ale Sobotka klidně nemusí prosadit nic, protože ho přetlačí hlavní proud ČSSD, který se brání jakýmkoli větším změnám. Co pak napíše Martin Weiss? "Bravo, ČSSD dodržela své sliby", nebo spíš "Co také čekat od ČSSD než plýtvání"? Držet slib je hodně vysoká hodnota, ale snad také záleží na tom, jaký slib to vlastně byl nebo jak a proč byl porušen. Z textu je zjevné, že Martin Weiss o reformě nic moc neví, nečetl ji a ani ho nijak zvlášť nezajímá - jen se potřeboval odpíchnout k úvaze, že politici už neumějí s lidmi mluvit otevřeně jako za starých dobrých časů. Vybral si tedy první příklad, který byl po ruce. Moc se mu to nepovedlo.
</TEXT>
</DOC>
<DOC>
<DOCID>LN-20021219060</DOCID>
<DOCNO>LN-20021219060</DOCNO>
<DATE>12/19/02</DATE>
<TITLE>
Někdejší milenec princezny Diany chce prodat milostné dopisy, které mu psala
</TITLE>
<TEXT>
Intimní pasáže z Dianiných dopisů zveřejnil včera britský bulvární list. Jeho reportér se vydával za asistenta švýcarského magnáta, který má o korespondenci zájem.
LONDÝN - Někdejší milenec princezny Diany James Hewitt se rozhodl získat peníze prodejem milostných dopisů, které mu Diana psala v době, kdy byl ve válce v Perském zálivu. Britský bulvární list The News of the World ve svém včerejším vydání otiskl pasáže z Dianiny soukromé korespondence, které si poznamenal jeho reportér během "obchodní" schůzky s Hewittovým právníkem Michaelem Colemanem. Reportér The News of the World tvrdil, že pracuje pro jednoho švýcarského magnáta, a předstíral zájem o koupi dopisů (zejména těch s erotickým obsahem). Coleman mu ve snaze přesvědčit ho o "exkluzivitě materiálu" předčítal některé pasáže. "Obsah některých dopisů by se do médií za normálních okolností nikdy nedostal. Byl jsem podveden," řekl v pořadu stanice ABC Dobré ráno, Ameriko Hewitt. "Nechtěl jsem dopisy prodat. Nabídli mi ale ohromnou sumu a mě zajímalo, jestli je možné ten obchod uzavřít. Připouštím, že jsem se nakonec rozhodl dopisy prodat," uvedl Hewitt dále. Nyní hledá nového kupce. Podle The News of the World měl reportér Hewittovi za 64 dopisů zaplatit deset milionů liber (téměř půl miliardy korun). "Ty dopisy jsou trhák. Člen královské rodiny v nich píše vojákovi ve válce," zdůvodňoval údajně Hewitt výši částky. "The News of the World dopisy nekoupí. James Hewitt uvidí, že klesl až na dno společnosti," zhodnotil tvrdě Hewittovu ziskuchtivost bulvární list na závěr svého "senzačního" odhalení, které přinesl na titulní straně. V dopisech Diana píše o svých vztazích se členy královské rodiny, o problémech, které měla s anorexií a bulimií, i o svých sexuálních touhách. Diana se s Hewittem seznámila v roce 1986, když začal pro královskou rodinu pracovat jako jezdecký trenér. Jejich románek trval pět let. Princezna se k mileneckému vztahu veřejně přiznala až v roce 1995 po rozchodu s Charlesem. Hewitt byl daleko sdílnější. Již v roce 1993 se v jednom rozhovoru ochotně podělil o podrobnosti svého vztahu s Dianou. Od britského tisku se mu tak dostalo označení mizera, sketa i krysa. Dopisy se již před čtyřmi lety pokoušela zpeněžit tehdejší Hewittova přítelkyně. Ta je vzala ze sejfu a nabídla novinám The Mirror za 150 tisíc liber. The Mirror listy později předal princezniným pozůstalým. Hewitt je nakonec dostal zpět, ale musel slíbit, že je nezveřejní.
</TEXT>
</DOC>
<DOC>
<DOCID>LN-20021219061</DOCID>
<DOCNO>LN-20021219061</DOCNO>
<DATE>12/19/02</DATE>
<GEOGRAPHY>BERLÍN</GEOGRAPHY>
<TEXT>
Adolf Hitler možná nepřišel na svět v Rakousku, ale na německé půdě. Tvrdí to německý historik Egon Fein ve své knize Hitlerova cesta do Norimberka. Historikové dosud vycházejí z toho, že se Hitler narodil 20. dubna 1889 v rakouském Braunau, které leží u hraniční řeky Inn. Fein ale tvrdí, že spatřil světlo světa na opačném břehu řeky v bavorském Simbachu. Historik se opírá o výpověď pátera Ubalda, který zemřel roku 1992, dlouho v Braunau studoval a jemuž o Hitlerově porodu údajně vyprávěl tehdejší braunauský farář. Těhotná Hitlerova matka Klara údajně večer 20. dubna přešla most a nesla na německou stranu večeři manželovi, celníkovi Aloisi Hitlerovi. Tam také porodila, a aby se rodiče vyhnuli problémům s úřady, přenesli v noci tajně novorozence zpět na rakouský břeh.
</TEXT>
</DOC>
<DOC>
<DOCID>LN-20021219062</DOCID>
<DOCNO>LN-20021219062</DOCNO>
<DATE>12/19/02</DATE>
<TEXT>
Ester. Toto hebrejské jméno je přejato z perštiny, kde má základ ve slově sitareh, což znamená "hvězda". Ester tak má stejný základ jako pradávná slova astronomie nebo astrologie. V církevním kalendáři má své jmeniny Urban.
</TEXT>
</DOC>
<DOC>
<DOCID>LN-20021219063</DOCID>
<DOCNO>LN-20021219063</DOCNO>
<DATE>12/19/02</DATE>
<TEXT>
Kdysi o něm kdosi řekl, že je chytrý, nikoli však moudrý. Mám stejný názor, ačkoli mu nelze upřít, že patřil a dosud patří k výrazným osobnostem polistopadového vývoje naší republiky. Nepochopil ovšem včas, kdy jeho autorita přestala být hybnou silou strany, kterou založil, a začala být její přítěží. Úspěch v nedávných komunálních a senátních volbách byl do značné míry příznivě ovlivněn jeho odhodláním, neusilovat nadále o funkci předsedy. Františkovy Lázně prosluly minerálními vodami chuti hořké a slané, bahenními koupelemi a léčbou chorob ženských, zažívacích, krevních a nervových. To vše se náležitě projevilo během tří dnů kongresového jednání ODS, ale teprve mnohem později se ukáže, zda byla kúra zdařilá, aby měla trvalý účinek. Průběh sněmu tomu moc nenasvědčoval. Sám odstupující předseda nebyl schopen přesvědčivé diagnózy, zejména svého podílu na latentním ochoření strany, a jeho následníci se předháněli v receptech spíš laicky léčitelských než vskutku léčebných. Výrazy o zarezlém ústrojí, do něhož je třeba hrábnout, a naproti tomu neměnné zachování ideologie klausismu-monarchismu jsou toho přesvědčivým důkazem. I ta Langrova poštovní známka s prezidentským portrétem Klause. Nejsympatičtěji se proto jeví odhodlání široce se rozkročit, ale to přece už před více než pěti lety navrhoval spoluzakladatel strany Josef Zieleniec. Tenkrát neuspěl. Naopak byl kvůli tomu peskován, a když ještě navíc upozornil na podezřele páchnoucí finanční zdroje ODS, raději před veřejným vyobcováním sám odešel. Pětileté opoždění svalované na "sarajevský atentát" se teď bude jen stěží dohánět. Z popela se bájný pták už nikdy naplno nevzkřísil. A kdo se to odvážil říct nahlas, byl automaticky nepřítel. Nakonec je dobře, že předsedou zvolili svérázného Mirka Topolánka, který prý podle svého předchůdce "ztrácel nervy", ne však hlasy. Slovně sice vyznává klausologii, ale pod jejím vlivem bude zřejmě méně než váhavý Petr Nečas. Za úspěch považuji i to, že vítěz nevzešel z řad poslaneckých, nýbrž ze Senátu, čímž posilnil jeho tolik potřebnou vážnost. Dominanci poztrácelo též původní euroskeptické jádro, které pečlivě pěstují se Zahradilem snad už pouze komunisté a televize Nova. Ačkoli právě Klausova vláda před sedmi roky přihlášku do Evropy podávala, ODS nepřestává strašit jejími důsledky a přes "dosažitelnost možného" pořád maluje čerty na zeď. Nemíní uznat úsilí protihráčů, třebaže donedávna kibicovala v jejich prospěch. Bývalý představitel se konečně stává čestným předsedou nikoli ve smyslu funkce, ale coby trvalý vlastník titulu. Letos tedy bude rozdávat svým bližním dárky jako Venda Klaus a bohdá se nedočká havlíčkovsky poněkud nadsazené výstrahy, že "dneska tě maj' za svatýho, zejtra budeš sviňák", jak bývá u nás v Čechách nedobrým zvykem.
</TEXT>
</DOC>
<DOC>
<DOCID>LN-20021219064</DOCID>
<DOCNO>LN-20021219064</DOCNO>
<DATE>12/19/02</DATE>
<TITLE>
Dvě splátkové společnosti připravily speciální vánoční nabídky * Získat se dá ještě i úvěr v bankách
</TITLE>
<TEXT>
I několik dní před Vánocemi je možné sehnat peníze na dárky. Půjčit si můžete v bankách či nakoupit na splátky. Počítejte ale s poměrně vysokými úroky.
Reklamní taktiky společností poskytujících úvěry bývají někdy matoucí. Předkládají zájemcům o půjčku občas neúplné informace o výdajích, které jsou s půjčkou spojeny. Obecné pravidlo zní: vždy si pečlivě přečíst smlouvu, kterou vám společnost při poskytnutí půjčky předloží. "Součástí smlouvy musí být podle zákona vyjádření úrokové sazby v procentech za rok," říká David Marek ze společnosti Patria Online. "Pokud tento údaj ve smlouvě chybí, je možné na společnost podat trestní oznámení," dodává. Pro ty, kteří na Vánoce nakupují na poslední chvíli, představují nejpohodlnější variantu splátkové společnosti. Stačí si v obchodě vybrat zboží, splátková společnost ho od prodejce odkoupí a obratem vám ho prodá na základě smluvních podmínek. Toto pohodlí bývá vykoupeno poměrně vysokými úroky. Ve svých propagačních materiálech splátkové společnosti většinou uvádějí pouze míru navýšení zaplacené ceny oproti standardní prodejní ceně zboží. K nákladům spojeným s úvěrem je však třeba přičíst i poplatky za vedení úvěrového účtu a další položky. Roční procentní sazba nákladů se tak u splátkových společností pohybuje zhruba mezi 15 a 45 %. I banky nabízejí některé možnosti, jak rychle sehnat peníze. Nejčastějšími variantami jsou kontokorenty k běžným účtům, případně úvěry.
</TEXT>
<HEADING>
Kontokorent i na počkání
</HEADING>
<TEXT>
Kontokorentní úvěry bývají krátkodobé a mají stanovenou dobu splatnosti (většinou okolo 10 - 12 měsíců), do níž je třeba minusové položky vyrovnat. "Kontokorenty jsou velmi snadno přístupné a pružné. To je pochopitelně vyváženo i vyššími úroky, které se mohou pohybovat kolem 16 % ročně," říká David Marek. Vyřízení žádosti o kontokorent většinou netrvá déle než dva dny, některé banky poskytují tento typ úvěru dokonce na počkání. Spotřebitelské úvěry jsou další variantou získání peněz na vánoční nákupy. Platí to zejména pro větší částky. Minimální výše úvěrových rámců se pohybuje od 20 do 50 tisíc korun. Některé banky vyřizují žádosti o úvěry rychleji, takže by teoreticky bylo možné při rychlém jednání nakoupit dárky za jejich peníze. Jiným trvá vyřízení žádosti třeba týden. Jiné možnosti nabízejí mimobankovní společnosti, které poskytují rychlé půjčky - ovšem na vysoký úrok. "Vždy je třeba pečlivě přečíst smlouvu, která je při poskytnutí půjčky předložena," říká David Marek. Pokud některá společnost nabízí ve svých propagačních materiálech například úrok 1 % týdně, může taková nabídka vypadat lákavě. "Roční úroková sazba v takovém případě ale činí 68 %, což je opravdu hodně," dodává Marek.
Speciální nabídka splátkových společností
</TEXT>
<HEADING>
Home Credit
</HEADING>
<TEXT>
Společnost Home Credit připravila pro vánoční trh program "Vánoce... řekněte si za kolik". V rámci tohoto programu si klient volí výši akontace a měsíční splátky. Výše splátky je pouze určena rozmezím 400 až 1500 Kč. Klient tak přizpůsobuje délku splácení svým potřebám. Pracovník by klientovi měl přesně spočítat, o kolik procent zboží přeplatí při jednotlivých variantách, a tím mu usnadní rozhodnutí, jaký systém splátek zvolí. Pokud některá varianta nevyhovuje, může klient buď zvýšit splátku, a tím urychlit splácení, nebo zvýšit akontaci, a tudíž snížit výši úvěru.
</TEXT>
<HEADING>
GE Capital Multiservis
</HEADING>
<TEXT>
Společnost nabízí na vánočním trhu zvýhodněný klasický úvěr. Po složení 10% akontace lze odložit první splátku až o tři měsíce, nebo naopak do tří měsíců splatit celý úvěr. Je-li celý úvěr splacen do tří měsíců, nedochází k navýšení, při odložení splátky neplatí klient až do zaplacení první splátky žádné úroky, pouze poplatek za otevření úvěrového účtu. Ten činí 1,5 % z úvěrového rámce. Zvýhodněná nabídka platí do 31. 12. 2002. Podle vyjádření společnosti se na tomto programu účastní většina prodejních míst této společnosti.
</TEXT>
<HEADING>
Jak si půjčit peníze
</HEADING>
<TEXT>
Důkladně čtěte smlouvu. Každá společnost, která vám poskytuje půjčku, vám musí dát k podpisu smlouvu. Její obsah stanoví zákon. Musí obsahovat zejména celkovou výši nákladů spojenou s poskytnutím půjčky.
Pozor na celkovou výši nákladů. Smlouva musí obsahovat celkovou výši nákladů spojených s půjčkou. Pokud tento údaj ve smlouvě chybí nebo je vyjádřen jinou než roční sazbou, pak se jedná o porušení zákona.
Neplatí se pouze úroky. Úroky netvoří jedinou část nákladů na půjčku. U společnosti, která vám půjčí peníze, vám bude otevřen úvěrový účet, na který budete posílat splátky. Spravování těchto účtů je spojeno s dalšími poplatky. Za vedení je pak někdy účtován měsíční poplatek, případně jsou účtovány i pravidelné výpisy z úvěrového účtu.
Zajímejte se i o sankce. Součástí smlouvy o poskytnutí půjčky musí být i sankce za její případné porušení.
Zajímejte se o historii firmy. Vždy podstupujete menší riziko, když se obracíte na zavedenou banku či společnost. Pokud se jedná o společnost novou, pak je třeba o to důkladněji prostudovat předloženou smlouvu či další dokumentaci.
Ptejte se bývalých klientů. Vždy je dobré se obrátit na někoho z bývalých klientů společnosti, kterou o půjčku žádáte. Mohou vám sdělit své zkušenosti a poradit, na co si dát pozor.
VŠE O VÁNOCÍCH
Aktuální slevy, nákupy na internetu, pobyty na horách na stranách 13 až 16
</TEXT>
</DOC>
<DOC>
<DOCID>LN-20021219065</DOCID>
<DOCNO>LN-20021219065</DOCNO>
<DATE>12/19/02</DATE>
<TITLE>
Citibank
</TITLE>
<TEXT>
kontokorent doba vyřízení žádosti: banka tuto službu nenabízí max. výše: úroková sazba:
spotřebitelské úvěry typ úvěru: neúčelový doba vyřízení žádosti: do 5 dnů od poskytnutí dokumentace min. výše: 30 000 Kč úroková sazba: do 199 000 Kč 18,49 % do 299 000 Kč 11,49 % od 300 000 Kč 9,9 % objem poskytnutých úvěrů za letošní rok: banka údaj neposkytuje
Česká spořitelna
kontokorent doba vyřízení žádosti: na počkání max. výše: 100 000 Kč úroková sazba: 13,4 %
spotřebitelské úvěry typ úvěru: účelový i neúčelový doba vyřízení žádosti: na počkání min. výše: není stanovena úroková sazba: 9,4 % objem poskytnutých odhad 10 mld. Kč úvěrů: za rok 2002
Československá obchodní banka
kontokorent doba vyřízení žádosti: 2 dny max. výše: 750 000 Kč úroková sazba: 10,67 %
spotřebitelské úvěry typ úvěru: účelový i neúčelový doba vyřízení žádosti: 1 - 3 dny min. výše: 20 000 Kč úroková sazba: účelový 8,9 % - 12,9 % neúčelový 12,9 % objem poskytnutých během října a listopadu úvěrů: 2002 152 mil. Kč
spotřebitelské úvěry typ úvěru: neúčelový doba vyřízení žádosti: 3 - 5 dní min. výše: 50 000 Kč úroková sazba: 12,5 % objem poskytnutých k 8. 12. 2002 úvěrů: 128,7 mil. Kč
</TEXT>
<HEADING>
GE Capital Bank
</HEADING>
<TEXT>
kontokorent doba vyřízení žádosti: na počkání max. výše: 100 000 Kč, nový klient 30 000 Kč úroková sazba: od 16 %
spotřebitelské úvěry typ úvěru: neúčelový doba vyřízení žádosti: současní klienti 1 den, noví klienti max. 4 dny min. výše: 30 000 Kč úroková sazba: 16,9 % objem poskytnutých odhad 4,4 mld. Kč úvěrů: za rok 2002
HVB Bank
kontokorent doba vyřízení žádosti: do 2 dnů max. výše: 500 000 Kč úroková sazba: 12,4 - 14,9 %
spotřebitelské úvěry typ úvěru: účelový i neúčelový doba vyřízení žádosti: 1 - 2 týdny min. výše: 50 000 Kč úroková sazba: 7 - 11,5 % objem poskytnutých úvěrů: banka údaje nemá k dispozici
Komerční banka
kontokorent doba vyřízení žádosti: 1 den max. výše: 100 000 Kč úroková sazba: 13 - 19,8 %
spotřebitelské úvěry typ úvěru: účelový i neúčelový doba vyřízení žádosti: do 2 dnů min. výše: 50 000 Kč úroková sazba: od 9,15 % objem poskytnutých úvěrů: banka údaj neposkytuje
Raiffeisenbank
kontokorent doba vyřízení žádosti: do 2 dnů max. výše: 20 000 Kč úroková sazba: 13 %
spotřebitelské úvěry typ úvěru: neúčelový doba vyřízení žádosti: individuální u každého případu min. výše: 20 000 Kč úroková sazba: od 8,8 % objem poskytnutých úvěrů: údaj není k dispozici
Poznámka: všechny procentní sazby jsou roční
</TEXT>
</DOC>
<DOC>
<DOCID>LN-20021219066</DOCID>
<DOCNO>LN-20021219066</DOCNO>
<DATE>12/19/02</DATE>
<TITLE>
Dárky na poslední chvíli můžete nakoupit i na internetu
</TITLE>
<HEADING>
internet:
</HEADING>
<TEXT>
Nejsnadnější nákup na poslední chvíli nabízejí velké obchody jako například vltava.cz a mall.cz. Vstříc se ale snaží vyjít i malí soukromníci, kteří se dokáží zákazníkovi rychle přizpůsobit.
Jednou z netradičních služeb, která se představila tento rok na internetu, je zavezení vánočního stromku až domů, včetně osazení. Velmi jednoduché stránky mujweb.cz/www/vanocni-stromecky byly umístěné na web v září a slouží především jako vývěsní štít - objednávka se provádí telefonem. Podle Pavla Račka ze "stromků" pracovat budou až do 23. 12. Cena je srovnatelná s nabídkou na tržišti, dovoz po Praze je zdarma. "Zatím se nám ozvalo kolem sedmdesáti zákazníků. Je to trochu zklamání, očekávali jsme větší zájem. Lidé asi internetu ještě tolik nevěří," říká Raček. Zatímco na stromky tedy ještě máte čas, s předvánočním úklidem už nepochodíte. "Poslední objednávky jsme brali tři týdny před Vánoci," reaguje Martin Procházka ze služby uklid.com. Jen pro představu, kompletní úklid dvoupokojového bytu, včetně leštění nábytku a oken, přijde zhruba na 7 tisíc korun.
</TEXT>
<HEADING>
Dárky až domů
</HEADING>
<TEXT>
Velké internetové obchody se na Vánoce připravily o mnoho lépe než loni. Nákupní středisko vltava.cz představilo službu vanoce.vanocni.cz, kde se pod obrázkem spokojené rodinky skrývají tipy na vánoční dárky. Nabízí také balicí služby a vánoční soutěž o nákup zdarma. Přestože dodací doba Vltavy bývá závislá na dostupnosti zboží a je tedy většinou nejistá, pro rozhodování na poslední chvíli je tu služba s dostupností do 48 hodin. Ježíšek stihne své dárky doručit adresátům, pokud použijete expresní dopravu a zaplatíte ihned při objednání - tedy kartou nebo prostřednictvím internetového (eBanka, NetBanka) a GSM bankovnictví.
</TEXT>
<HEADING>
Objednávejte ještě dnes
</HEADING>
<TEXT>
Nejjistější je ale platba hotově. Tedy zboží si na internetu vyberete, e-mailem nebo telefonicky objednáte a pak zaplatíte při převzetí. Tuto službu nabízejí obchody sdružené pod adresou mall.cz. Na bílé zboží a je poslední šance na předvánoční objednávku dnes odpoledne. Menší zboží jako fotoaparáty a MP3 přehrávače lze objednávat do pondělí. Vybrané dárky prodejce zabalí, ale v tom případě doporučují osobní vyzvednutí. Doprava je zdarma, expresním kurýrem nebo doručení v sobotu za příplatek. Pro Pražany jsou tu i další obchody s rozvozem - www.idar.cz (dárky), www.multimarket.cz (potraviny a nápoje) nebo www.gratulant.cz (viz níže). Služby pro mimopražské bohužel zatím téměř neexistují, jen obyvatelé Brna si mohou své nákupy na Vltavě osobně vyzvednout v místním skladě. Pro internetové firmy je zatím ještě brzy, aby hodnotily letošní Vánoce. Nicméně podle Jiřího Hlavenky, ředitele firmy Computer Press, která provozuje Vltavu, zájem zákazníků o tento druh nákupu roste. "Proti loňskému roku je to jednoznačně lepší. A to snad u všech internetových obchodů, které jsem před Vánocemi procházel. Považuji to za příjemné zjištění. Domnívám se, že celkové vánoční tržby na internetu jsou v porovnání s loňskem dvojnásobné," říká Hlavenka. Sám letos nakoupil filmy na DVD, knihy a drobnosti z oblasti výpočetní techniky. Ondřej Fryc, ředitel mall.cz, na odhady ani soukromé Vánoce zatím čas nenašel. "Cokoli jiného než vyřizování objednávek má nižší prioritu, bohužel i spánek," komentuje to a dodává: "Asi budu patřit k jedněm z těch 'bláznivých' zákazníků, co nakupují na internetu na poslední chvíli."
</TEXT>
<HEADING>
www.mall.cz
</HEADING>
<TEXT>
Skupina internetových obchodů zaměřených na bílé zboží, elektroniku a foto vybavení a příslušenství. Na velké spotřebiče přijímají poslední objednávky dnes, u menšího zboží jsou některé modely k dispozici a k dodání i v pondělí, případně k osobnímu vyzvednutí. Doprava, kromě rozvozu kurýrem nebo v sobotu, je zdarma.
</TEXT>
<HEADING>
www.gratulant.cz
</HEADING>
<TEXT>
Nabízí některé dárkové předměty ze dřeva a kovu a výběr značkových vín i v dárkových obalech. Stránky jsou vizitkou obchodů skutečných, osobní vyzvednutí je tedy možné. Podle informací on-line by naposledy rozvážely objednávky dnes večer, ale prý se pokusí vyjít vstříc i v jinou dobu - bude-li objednávka dostatečně velká.
</TEXT>
<HEADING>
prukazy.sms.cz
</HEADING>
<TEXT>
Ne vždy musí stát dárek tisíce. Pro kamarády, které nestihnete před Vánoci potkat, ale chcete se jim připomenout, se nabízí zábavné průkazky typu - řidičák na kočárek. Za 20 korun. Úhrada je možná elektronickou peněženkou I like Q nebo zavoláním na telefonní číslo a zadání kódu. Tyto informace se objeví po vyplnění objednávky.
</TEXT>
<HEADING>
www.multimarket.cz
</HEADING>
<TEXT>
Velké obchodní středisko s vlastním rozvozem v Praze a bezprostředním okolí, a to i v sobotu. Nákup nad 700 Kč přivezou zdarma, jinak 150 Kč dopravné. Platba předem nebo při převzetí. Výhodné především pro větší množství potravin nebo nápojů, a to včetně velkého výběru vín. Z dárků pouze videokazety nebo DVD, případně levnější kosmetika.
</TEXT>
<HEADING>
www.idar.cz
</HEADING>
<TEXT>
Rozvoz dárků po telefonickém objednání z internetového katalogu. Katalog umí doporučit dárky pro muže a ženy i podle věku. Nabídka není příliš obsáhlá, ale rozmanitá. Modely aut, kuřácké potřeby (např. cigaretová pouzdra), šátky, keramika. Při nákupu nad 1000 Kč dovoz zdarma. Stránky jsou nápadité, ale nespolehlivé - telefon také občas nikdo nebere.
</TEXT>
<HEADING>
www.vltava.cz
</HEADING>
<TEXT>
Skupina internetových obchodů. Velká tradice v prodeji knih a hudby. Pro nákup na poslední chvíli sledujte ikonu - do 48 hodin, což je doba, za kterou by měla být objednávka vyřízená. Dovoz nad 1000 Kč kdekoli po ČR zdarma. Expresní balíková služba přiveze zboží během jednoho dne mimo sobotu a neděli. (Pokud jste tedy doma).
Skupina internetových obchodů. Velká tradice v prodeji knih a hudby. Pro nákup na poslední chvíli sledujte ikonu - do 48 hodin, což je doba, za kterou by měla být objednávka vyřízená. Dovoz nad 1000 Kč kdekoli po ČR zdarma. Expresní balíková služba přiveze zboží během jednoho dne mimo sobotu a neděli. (Pokud jste tedy doma).
</TEXT>
</DOC>
<DOC>
<DOCID>LN-20021219067</DOCID>
<DOCNO>LN-20021219067</DOCNO>
<DATE>12/19/02</DATE>
<TITLE>
Elektrospotřebiče, technika
</TITLE>
<HEADING>
Zboží původní cena snížená cena prodejna
</HEADING>
<TEXT>
videorekordér JVC HR 6490 5990 Elektrocity televize JVC AV 16 990 12 990 Elektrocity vysavač Cobra Plus 3490 2990 Elektrocity mobilní telefon Nokia 3410 5490 4990 Elektrocity
</TEXT>
<HEADING>
Car Kit hands free 455 199 Carrefour
</HEADING>
<TEXT>
dámská halena 799 599 Carrefour dámská kožená bunda 2990 1990 Carrefour dámské kožešinové paleto 2499 1999 Hypernova dámská vesta 1299 799 Tesco dámská noční košile 499 399 Carrefour dámské pyžamo 599 399 Hypernova dámské kalhoty imitace kůže 799 599 Carrefour pánské boxerky 269 179 Carrefour košile pánská 229 159 Julius Meinl
HIS kožený pásek 499 399 Carrefour dětská bunda Adidas 3299 1649 Tesco dětská džínová bundička 499 399 Carrefour
Sport
</TEXT>
<HEADING>
Zboží původní cena snížená cena prodejna
</HEADING>
<TEXT>
horské kolo 3350 2590 Carrefour kolečkové brusle Bauer 2350 1950 Carrefour běžecká obuv Kruk 1250 999 Hypernova magnetický rotoped 7990 6650 Carrefour boby plastové + tepelná vložka 219 179 Carrefour batůžek s kompresními popruhy 329 199 Hypernova běžecký set Madshus 2290 1999 Hypernova brusle Bauer Impact 2190 1599 Hypernova dětské lední brusle Kruk 729 599 Hypernova
Hračky
Zboží původní cena snížená cena prodejna
houpací kůň 2299 1799 Tesco
Polda 4 (hra na PC) 599 399 Elektrocity
Malá kadeřnice 169 119 Julius Mainl stavebnice v batohu 399 239 Julius Mainl
Tefal maxi kuchyňské studio 5499 3999 Tesco plyšový myšák Nosál 229 155 Julius Mainl plyšový N. Pejsek 139 99 Rossmann společenské hry 3 druhy 499 399 Julius Mainl
Kutilství
</TEXT>
<HEADING>
Zboží původní cena snížená cena prodejna
</HEADING>
<TEXT>
akuvrtačka v kufru 1549 1350 Carrefour bezdrátová vrtačka 999 599 Tesco sada elektrického nářadí v kufru 1899 1490 Carrefour pracovní skládací stůl 589 479 Carrefour elektrická bruska 699 499 Julius Mainl transformátorová svářečka 2165 1770 Carrefour úhlová bruska 1090 499 Carrefour
akuvrtačka v kufru 1549 1350 Carrefour bezdrátová vrtačka 999 599 Tesco sada elektrického nářadí v kufru 1899 1490 Carrefour pracovní skládací stůl 589 479 Carrefour elektrická bruska 699 499 Julius Mainl transformátorová svářečka 2165 1770 Carrefour úhlová bruska 1090 499 Carrefour
</TEXT>
</DOC>
<DOC>
<DOCID>LN-20021219068</DOCID>
<DOCNO>LN-20021219068</DOCNO>
<DATE>12/19/02</DATE>
<TITLE>
Pokud se vám nechce o Vánocích vařit, můžete prožít Štědrý večer v hotelu
</TITLE>
<TEXT>
večeře
Na Štědrý večer budou vařit hlavně velké hotely. Některé restaurace se zaměřily na polední nebo odpolední šneková menu.
Ve většině českých domácností má Štědrý večer naprosto klasický průběh. Přesto se najdou výjimky: "Před dvěma roky u nás byli na návštěvě přátelé z ciziny. Bydlíme v malém bytě, k nám by se nevešli. Tak jsem objednala večeři v restauraci. Bylo to příjemné a bez práce. Vloni jsme to zopakovali, tentokrát jenom s mým partnerem," popisuje své Vánoce třicetiletá Pavla. Pokud se rozhodnete zvolit podobný způsob, měli byste si však předem ověřit, které podniky podobnou službu nabízejí. Večeři na Štědrý večer je nutné objednat předem. Podle průzkumu, který LN provedly v minulých dnech, má většina restaurací zavřeno.
</TEXT>
<HEADING>
Šneci na Štědrý večer
</HEADING>
<TEXT>
Například v Praze budou mít zavřeno známé restaurace jako u Fleků, Černý kůň, Lví dvůr, restaurace U Medvídků, Nebozízek na Petříně. Nápis zavřeno najdete i na módním podniku Solidní nejistota. Spolehnout se nelze ani na tradici. Proslulá byla například štědrodenní setkání v Klášterní vinárně v sousedství Národního divadla. Vzpomínalo na ně mnoho umělců včetně Jana Wericha. Letos bude mít ale Klášterní vinárna také zavřeno. K této vinárně na Vánoce vždycky patřili šneci. Jejich milovníci se o svou lahůdku bát nemusí. Náhradu najdou například v restauraci U Vladaře na Malé Straně. Tam se až do čtyř hodin odpoledne podává šnekové menu, tedy několik chodů šnečích specialit. A jejich cena? Přijdou přibližně na čtyři sta korun pro jednu osobu. Zvyk jíst na Vánoce šneky se už i u nás pomalu zabydlel. V poledne 24. prosince je nabízejí také třeba na Hradčanech U Zlaté hrušky. Menu je tu dražší - na osobu počítejte zhruba s tisícem korun. Večerní menu s (přece jen) tradičnějšími rybími pochoutkami budou letos připravovat i jinde. Platí to například pro restauraci U Pelikána na Příkopě. Večeře tady přijde asi na 700 korun.
</TEXT>
<HEADING>
Večeře za tisíce i za pár stovek
</HEADING>
<TEXT>
Nejsnazší vyhledávání možností pro štědrovečerní návštěvu restaurace by mělo být na internetu. Není to ale tak jednoduché. Rubriku "Štědrovečerní večeře" jsme našli jen na serveru volny. cz. Svou nabídku do ní však zatím vložil jen jediný restauratér. Dozvíme se z ní, že v Citrus restaurantu v Praze 8 nabízejí štědrovečerní menu za 1767 korun. Děti do dvanácti let platí polovic, děti do tří let nic. Ani štědrovečerní večeře ale nemusí zruinovat celý rodinný rozpočet. Objevit se dají i levnější podniky, kde lze pořídit štědrovečerní večeři za tři, čtyři stovky. Nejlevnější menu nabízí jedna z brněnských restaurací. Pro své hosty připravuje tradiční štědrovečerní jídlo, tedy polévku a kapra se salátem v ceně okolo 150 korun. Na štědrovečerní hosty jsou ovšem připraveny hlavně velké hotely. Třeba v hotelu U Tří pštrosů v bezprostředním sousedství pražského Karlova mostu nepočítají jen s hotelovými hosty. Upozorňují však, že kdo chce na štědrovečerní večeři přijít, měl by se objednat předem. Menu přijde přibližně na dva tisíce korun. Největší hotel v Peci pod Sněžkou Horizont štědrovečerní večeře poskytuje jen pro ubytované hosty. Menu bude stát kolem 1200 korun. Hotel Harmony ve Špindlerově Mlýně nemá ještě ceníky hotové, podle recepční se však také počítá jen s hotelovými hosty. V Hotelu Hradec bude stát štědrovečerní menu včetně ovoce a cukroví kolem šesti set korun. A jak je to v menších střediscích? Například v nevelkém penzionu a restauraci Měšťanský dům ve Svobodě nad Úpou přijde tradiční štědrovečerní menu se speciálně upraveným stolem jednu osobu na 700 korun. I tady je však podle majitele Miroslava Hedvičáka vhodné ohlásit se nejpozději na Štědrý den ráno.
</TEXT>
<HEADING>
Večeře až do domu
</HEADING>
<TEXT>
Večeře v restauraci je pro vás málo osobní, ale vařit se vám rozhodně nechce? Ačkoli je to velmi neobvyklé, existuje i pro podobné případy alternativa. Je možné domluvit se s caterringovou společností a menu si objednat přímo do domu. Tato služba je však přece jen určena pro ty, kteří na Vánoce chystají větší společnost. Donáška jídla až do domu, k tomu ještě o Vánocích, je totiž poněkud nákladná. "Přede dvěma lety si nás jeden zákazník objednal na Štědrý den," říká Zdeněk Hásek ze společnosti Atlas. "Kromě jídla chtěl i kuchaře a obsluhu. Jídlo jsme mu poskytli za standardní ceny, ale i tak se mu to zdálo drahé. Dnes bych si už za podobnou službu účtoval minimálně padesátiprocentní přirážku. Pokud by tedy chtěl zákazník polévku a hlavní chod, vyšla by mu polévka na 50 Kč a hlavní jídlo na 280 Kč," vypočítává Hásek. Výsledná cena za podobnou večeři by se pak vyšplhala i na několik tisíc. Za služby kuchaře a číšníka by totiž například tato caterringová společnost účtovala minimálně 180 Kč za hodinu. A že u vás kuchař stráví čtyři hodiny, neznamená, že tuto cifru prostě vynásobíte čtyřmi: "Někdo jídlo musí připravit a pak zase všechno sklidit. zabere to minimálně deset hodin," uzavírá Hásek. I přes vysokou cenu se najdou lidé, kteří chtějí mít Vánoce s obsluhou: "Občas nás o to někdo požádá, jsou to tak dva tři klienti za rok. Ceny za jídla držíme na obvyklé úrovni, ale máme přirážku za služby tedy za kuchaře a číšníka," doplňuje Čerba Český, majitel kavárny, která zajišťuje i caterringové služby. Pokud se vám podobná myšlenka zalíbila, připravte se na delší hledání toho, kdo vám vaše přání splní. Roman Sluka ze společnosti RS Caterring říká: "Na Vánoce chceme být doma, takže své služby v tomhle čase neposkytujeme."
Večeře v restauraci je pro vás málo osobní, ale vařit se vám rozhodně nechce? Ačkoli je to velmi neobvyklé, existuje i pro podobné případy alternativa. Je možné domluvit se s caterringovou společností a menu si objednat přímo do domu. Tato služba je však přece jen určena pro ty, kteří na Vánoce chystají větší společnost. Donáška jídla až do domu, k tomu ještě o Vánocích, je totiž poněkud nákladná. "Přede dvěma lety si nás jeden zákazník objednal na Štědrý den," říká Zdeněk Hásek ze společnosti Atlas. "Kromě jídla chtěl i kuchaře a obsluhu. Jídlo jsme mu poskytli za standardní ceny, ale i tak se mu to zdálo drahé. Dnes bych si už za podobnou službu účtoval minimálně padesátiprocentní přirážku. Pokud by tedy chtěl zákazník polévku a hlavní chod, vyšla by mu polévka na 50 Kč a hlavní jídlo na 280 Kč," vypočítává Hásek. Výsledná cena za podobnou večeři by se pak vyšplhala i na několik tisíc. Za služby kuchaře a číšníka by totiž například tato caterringová společnost účtovala minimálně 180 Kč za hodinu. A že u vás kuchař stráví čtyři hodiny, neznamená, že tuto cifru prostě vynásobíte čtyřmi: "Někdo jídlo musí připravit a pak zase všechno sklidit. zabere to minimálně deset hodin," uzavírá Hásek. I přes vysokou cenu se najdou lidé, kteří chtějí mít Vánoce s obsluhou: "Občas nás o to někdo požádá, jsou to tak dva tři klienti za rok. Ceny za jídla držíme na obvyklé úrovni, ale máme přirážku za služby tedy za kuchaře a číšníka," doplňuje Čerba Český, majitel kavárny, která zajišťuje i caterringové služby. Pokud se vám podobná myšlenka zalíbila, připravte se na delší hledání toho, kdo vám vaše přání splní. Roman Sluka ze společnosti RS Caterring říká: "Na Vánoce chceme být doma, takže své služby v tomhle čase neposkytujeme."
</TEXT>
</DOC>
<DOC>
<DOCID>LN-20021219069</DOCID>
<DOCNO>LN-20021219069</DOCNO>
<DATE>12/19/02</DATE>
<TITLE>
úklid:
</TITLE>
<GEOGRAPHY>PARAHA</GEOGRAPHY>
<TEXT>
Pozvat si někoho na úklid už dávno není výsadou majetnějších lidí. O úklidové služby má zájem stále více lidí s nižšími příjmy. Před Vánocemi to platí dvojnásob. Podle majitele firmy Absolut úklid Jiřího Šujavského každoročně před koncem roku stoupne výrazně počet lidí, kteří mají zájem o profesionální úklid. "Oproti jiným obdobím je to skoro čtyřikrát víc zájemců," uvádí Šujavský. Větší společnosti mají před Vánoci téměř obsazené kapacity. Uspět můžete v těchto dnech u malých firem nebo mít štěstí, když nasmlouvaný klient odřekne. V každém případě pokud se rozhodnete opravdu na poslední chvíli, připravte se na dlouhé telefonování. Seznam úklidových firem můžete najít i na internetu, třeba na stránkách asociace úklidových společností.
</TEXT>
<HEADING>
Kolik zaplatíte?
</HEADING>
<TEXT>
Kompletní úklid včetně umytí oken vyjde u běžného třípokojového bytu zhruba na dva tisíce korun. Jednorázový je přitom přibližně o sto korun dražší než při službách pravidelných. V ceně je obvykle vyluxování a umytí podlahových krytin, vyčištění oken, dveří, ošetření nábytku či čalouněných sedacích souprav a podobně. Pokud máte zájem o další služby, musíte si je připlatit zvlášť. Byt tak může být uklizen "od sklepa až po půdu" - firmy nabízejí čištění vertikálních i horizontálních žaluzií, čištění lamp, příborů, voskování parket či praní prádla. Při rozhodování, komu svěřit úklid svého bytu, ale nespěchejte. Nejlepší je dát na doporučení známých, kteří mají dobré (ale někdy i špatné) zkušenosti. Orientovat se můžete i podle ceny. Taxa za úklidové služby se dá snadno zjistit - většina společností účtuje plus minus podobné částky. Konkurence na trhu je dnes už poměrně velká, takže se ceny příliš nemění. Letos jsou zhruba na stejné úrovni jako v loňském roce. Než podepíšete objednávku nebo uzavřete smlouvu, si ale pečlivě ověřte, co všechno je do ceny započítáno. Odborníci doporučují taxativní výčet objednaných služeb a jejich cenu. Smlouva by měla obsahovat i ujednání, kdo bude hradit případné škody na vašem majetku.
Kolik vás bude stát úklid bytu
JEDNORÁZOVÝ ÚKLID*
</TEXT>
</DOC>
<DOC>
<DOCID>LN-20021219070</DOCID>
<DOCNO>LN-20021219070</DOCNO>
<DATE>12/19/02</DATE>
<TITLE>
Podle meteorologů budou letošní Vánoce bez sněhu - lyžovat se bude jen tam, kde mají sněhová děla
</TITLE>
<HEADING>
pobyty na horách:
</HEADING>
<TEXT>
Lyžaři se zatím na horách musejí spokojit jen s umělým sněhem. A podle meteorologů by se situace na horách naopak mohla ještě zhoršit, protože teplota možná stoupne nad bod mrazu. Pro milovníky vánočního lyžování to je špatná zpráva: pokud nemrzne, nemohou provozovatelé sněhová děla použít.
Ubytovací kapacita většiny lyžařských středisek je už dlouhou dobu beznadějně obsazená. A svátků na horách se většina lidí nechystá vzdát ani kvůli nedostatku sněhu. "Na celé Vánoce máme úplně vyprodáno. Snad jen dva lidé svůj pobyt kvůli sněhu stornovali," říká Radka Škobysová z cestovní kancelář Globtour a dodává: "Jediná volná místa jsou už jen u některých zahraničních zájezdů. Zvlášť Rakousko je díky svým příznivým cenám, které jsou už skoro srovnatelné s těmi na českých horách, velmi oblíbené."
</TEXT>
<HEADING>
Vánoce se zamlouvají již v létě
</HEADING>
<TEXT>
Stejně je na tom i většina dalších cestovních kanceláří a agentur. Tomáš Brejcha, manažer cestovní kanceláře Čedok, podotýká: "Máme ještě nějaká volná místa v tuzemsku i v zahraničí, ale není jich mnoho. Pokud si lidé chtějí vánoční rekreaci vybrat ze širší nabídky, musí si zájezd zamluvit nejpozději v létě." Podle pracovníků některých horských středisek je vánoční ubytování nutné zajistit ještě mnohem dříve a lidé to také tak dělají. "Většina lidí si tu ubytování na vánoční svátky domlouvá už rok předem," konstatuje například pracovnice lyžařského vleku v Říčkách v Orlických horách Zdeňka Váňová. Přes tyto katastrofické scénáře se ještě v těchto dnech volná místa na horách dají sehnat. Někteří lidé si totiž rok dopředu ubytování zamluví, ale pak se těsně před Vánocemi rozhodnou jinak a pobyt nezaplatí. To se netýká pouze pobytů v Česku, ale třeba i na Slovensku. To se v posledních letech stalo především pro Moravany oblíbeným místem trávení vánočních svátků. "Slovenští partneři nám slíbili, že jestli budou nějaká volná místa, nabídnou nám je tento týden," potvrzuje Antonín Paleček, spolumajitel brněnské cestovní kanceláře Tour Line. Pokud chcete na hory odjet ve dvou, místo s největší pravděpodobností seženete. Větší skupina ale ubytování bude hledat s obtížemi. V cestovních kancelářích vám ale nabídnou alternativu - pobyt v zahraničí. Kromě Rakouska jsou oblíbená i horská střediska v italských nebo francouzských Alpách. Volných míst do těchto destinací je i v těchto dnech dost. Díky slevám last minute nejsou navíc zahraniční pobyty výrazně dražší, než tuzemské. Na horách je zatím sněhu minimum. Lyžovat se tak dá jen tam, kde mají děla na umělý sníh. "Technický sníh budeme vyrábět celou zimu, jak jen nám to podmínky dovolí," říká majitel chaty Kohútka v Javorníkách Josef Kocurek. Podle jeho slov je ale návštěvnost stále stejná, se sněhem i bez něj. "Lidé sem chodí z okolních chat i na výlety. Plno je tu pořád. Snad se to letos nezmění," doufá Kocurek.
</TEXT>
<HEADING>
Prognóza počasí: na horách bude možná pršet
</HEADING>
<TEXT>
V současnosti se tak dá lyžovat hned na několika sjezdovkách. Už nyní fungují některé vleky v Krušných, Jizerských a Orlických horách, v Beskydech, Jeseníkách a na Šumavě a Vysočině. Sezonu zahájili i na našich nejvyšších horách Krkonoších. Jezdí zde lanovka na Medvědín, sjízdné jsou Horní Mísečky i Hromovka. "Od soboty by měla být otevřená také černá a modrá sjezdovka v areálu Svatý Petr. S červenou musíme počkat, až co udělá počasí," říká Martina Dadajíková, asistentka ředitele Skiareálu Špindlerův Mlýn. Meteorologové však příliš radostné vyhlídky nenabízejí. Podle všeho bychom se dokonce mohli na Štědrý den dočkat deště i na horách. "Celá situace je velmi nejistá. Zatím to vypadá na příliv teplého vzduchu, a to jak v nížinách, tak i ve vyšších horských oblastech," konstatuje František Šopko z Českého hydrometeorologického ústavu v Praze. Podle něj by tak ještě do Štědrého dne mohlo pršet i na horách. Situace se může změnit až zhruba od poloviny příštího týdne. Zhruba od 25. prosince by se mělo začít ochlazovat.
Aktuální situaci na horách můžete zjistit na internetových stranách www.holidayinfo.cz. Jejich provozovatelé jsou přes internet přímo propojeni s většinou středisek.
</TEXT>
<HEADING>
Jaké bude počasí o svátcích
</HEADING>
<TEXT>
Největší mráz. Večer by mělo ve vyšších polohách sněžit, (především na severu České republiky) den: - 4 až 0 stupňů Celsia noc: - 7 až - 11 stupňů Celsia
Začátek série teplých dnů. Neoteplí se pouze v nížinách, ale tát bude i na horách. Na silnicích by se mohly tvořit námrazy. den: 5 až 9 stupňů Celsia noc: - 5 až 0 stupňů Celsia
Poměrně stabilní teploty nad bodem mrazu. Bude zataženo až oblačno. Občas déšť. Na horách déšť se sněhem. den: 5 až 9 stupňů Celsia noc: - 5 až 0 stupňů Celsia
</TEXT>
</DOC>
<DOC>
<DOCID>LN-20021219071</DOCID>
<DOCNO>LN-20021219071</DOCNO>
<DATE>12/19/02</DATE>
<TITLE>
Krkonoše
</TITLE>
<TEXT>
Pro běžkaře je vyhlášená oblast Benecka, kde jsou připraveny závodní i turistické tratě. Napojit se tu dá na novou Krkonošskou lyžařskou cestu. Čeká se pouze na sníh.
Harrachov nadmořská výška: 665 - 1022 m počet lanovek/vleků: 3/1 celková délka tratí: 6,94 km aktuální sjízdnost: technický sníh celodenní permanentka (v Kč): 495/395
Špindlerův Mlýn nadmořská výška: 715 - 1310 m počet lanovek/vleků: 3/12 celková délka tratí: 13,5 km aktuální sjízdnost: technický sníh celodenní permanentka v Kč: 550/380
Pec pod Sněžkou nadmořská výška: 830 - 1215 m počet lanovek/vleků: 0/11 celková délka tratí: 8,1 km aktuální sjízdnost: dobrá celodenní permanentka v Kč: 450/340
Beskydy
Výborné podmínky pro běžkování nabízí trať Cáb - Soláň - Bumbálka. V délce 30 kilometrů bývá pravidelně upravována.
Pustevny nadmořská výška: 620 - 1095 m počet lanovek/vleků: 1/10 celková délka tratí: 12,5 km aktuální sjízdnost: technický sníh celodenní permanentka v Kč: 250/160
Bílá nadmořská výška: 518 - 774 m počet lanovek/vleků: 0/3 celková délka tratí: 2,45 km aktuální sjízdnost: technický sníh celodenní permanentka v Kč: 350/250
Javorový vrch nadmořská výška: 424 - 968 m počet lanovek/vleků: 1/3 celková délka tratí: 1,45 km aktuální sjízdnost: technický sníh cena za 1 jízdu v Kč: 25/15
</TEXT>
<HEADING>
Krušné hory
</HEADING>
<TEXT>
Centrem běžeckého lyžování je SKI stadion v Novém Městě, kde je množství tratí všech typů. Pro snowboardisty je určen například snowpark Boží Dar.
Klínovec nadmořská výška: 860 - 1244 m počet lanovek/vleků: 0/8 celková délka tratí: 6 km aktuální sjízdnost: velmi dobrá celodenní permanentka v Kč: 410/280
Boží Dar nadmořská výška: 850 - 1135 m počet lanovek/vleků: 0/9 celková délka tratí: 4,54 km aktuální sjízdnost: technický sníh celodenní permanentka v Kč: 270/170
Bouřňák nadmořská výška: 589 - 869 m počet lanovek/vleků: 0/5 celková délka tratí: 5,64 km aktuální sjízdnost: nelyžuje se celodenní permanentka v Kč: 300/150
</TEXT>
<HEADING>
Jeseníky
</HEADING>
<TEXT>
Zajímavé běžkařské tratě vedou mezi Ostružnou, Paprskem, Smrkem a Králickým Sněžníkem nebo mezi Ostružnou, Šerákem, Keprníkem, Červenohorským sedlem a Pradědem. Skvělé podmínky nabízí také okolí Karlova.
Praděd nadmořská výška: 1000 - 1350 m počet lanovek/vleků: 0/6 celková délka tratí: 4,5 km aktuální sjízdnost: nelyžuje se celodenní permanentka v Kč: 360/215
Ramzová nadmořská výška: 782 - 1315 m počet lanovek/vleků: 1/5 celková délka tratí: 8 km aktuální sjízdnost: nelyžuje se celodenní permanentka v Kč: 380/270
Červenohorské sedlo nadmořská výška: 862 - 1164 m počet lanovek/vleků: 0/7 celková délka tratí: 5 km aktuální sjízdnost: nelyžuje se celodenní permanentka v Kč: 350/230
</TEXT>
<HEADING>
Šumava
</HEADING>
<TEXT>
Běžkařský ráj. Vyhlášený je Zadov. Skvělé podmínky nabízí ale třeba i Kramolín, kde je šest upravovaných běžeckých okruhů pro klasiku i bruslení v délce 50 kilometrů.
Zadov nadmořská výška: 890 - 1120 m počet lanovek/vleků: 1/7 celková délka tratí: 6 km aktuální sjízdnost: technický sníh celodenní permanentka v Kč: 350/250
Železná Ruda nadmořská výška: 860 - 1202 m počet lanovek/vleků: 0/9 celková délka tratí: 5,5 km aktuální sjízdnost: technický sníh celodenní permanentka v Kč: 350/260
Kramolín nadmořská výška: 760 - 900 m počet lanovek/vleků: 0/4 celková délka tratí: 3,6 km aktuální sjízdnost: dobrá celodenní permanentka v Kč: 300/210
</TEXT>
<HEADING>
Orlické hory
</HEADING>
<TEXT>
V Orlických horách si na své přijdou i snowboardisté, v Říčkách letos zahájí provoz nový snowpark. Kromě toho si budou moci lyžaři tento rok nově zajezdit i večer na osvětlené sjezdovce.
Deštné nadmořská výška: 610 - 850 m počet lanovek/vleků: 0/10 celková délka tratí: 6,5 km aktuální sjízdnost: technický sníh celodenní permanentka v Kč: 350/260
Říčky nadmořská výška: 752 - 992 m počet lanovek/vleků: 0/5 celková délka tratí: 4,2 km aktuální sjízdnost: technický sníh celodenní permanentka v Kč: 300/--
Čenkovice nadmořská výška: 750 - 950 m počet lanovek/vleků: 0/6 celková délka tratí: 3,5 km aktuální sjízdnost: nelyžuje se celodenní permanentka v Kč: 250/210
</TEXT>
<HEADING>
Jizerské hory
</HEADING>
<TEXT>
Na nenáročných sjezdovkách si zalyžují i rodiny s dětmi. Výborné podmínky jsou zde pro běh na lyžích - středisko Severák přímo protínají běžecké tratě Jizerské magistrály, která nabízí více než 80 km průběžně upravovaných tras.
Tanvaldský Špičák nadmořská výška: 540 - 800 m počet lanovek/vleků: 0/7 celková délka tratí: 6,09 km aktuální sjízdnost: technický sníh celodenní permanentka v Kč: 390/290
Ještěd nadmořská výška: 540 - 1000 m počet lanovek/vleků: 1/7 celková délka tratí: 6,09 km aktuální sjízdnost: nelyžuje se celodenní permanentka v Kč: 330/250
Bedřichov nadmořská výška: 700 - 810 m počet lanovek/vleků: 0/8 celková délka tratí: 5,08 km aktuální sjízdnost: technický sníh celodenní permanentka v Kč: 300/220
</TEXT>
<HEADING>
Slovensko
</HEADING>
<TEXT>
Lyžování na svazích našich východních sousedů je dobrým kompromisem mezi cenou a kvalitou. Například svahy na turisty oblíbeném Chopku v Nízkých Tatrách nabízejí vynikající a poměrně levné lyžování pro lyžaře všech úrovní.
Chopok - Srdiečko nadmořská výška: 950 - 2024 m počet lanovek/vleků: 5/11 celková délka tratí: 21,5 km aktuální sjízdnost: nelyžuje se celodenní permanentka v Kč: 340/220
Jasná - Zahrádky (Nízké Tatry) nadmořská výška: 950 - 2024 m počet lanovek/vleků: 2/3 celková délka tratí: 12 km aktuální sjízdnost: velmi dobrá celodenní permanentka v Kč: 450/300
Jasenská dolina nadmořská výška: 540 - 750 m počet lanovek/vleků: 1/7 celková délka tratí: 4,2 km aktuální sjízdnost: velmi dobrá celodenní permanentky v Kč: 250/170
</TEXT>
<HEADING>
Rakousko
</HEADING>
<TEXT>
Rakouské svahy v posledních letech stoupají v oblibě u českých lyžařů zejména díky výhodným cenám a dobré dostupnosti, kilometrům dobře upravených sjezdovek, žádným frontám. Cena permanentek není o mnoho vyšší než na našich horách.
Pitzal nadmořská výška: 1640 - 3440 m počet lanovek/vleků: 11/7 celková délka tratí: 92 km aktuální sjízdnost: dobrá celodenní skipas v Kč: 1000/600
Zell am See nadmořská výška: 750 - 3029 m počet lanovek/vleků: 15/13 celková délka tratí: 130 km aktuální sjízdnost: zhoršená celodenní skipas v Kč: 1000/500
Kitzbühel nadmořská výška: 1674 m počet lanovek/vleků: 50/42 celková délka tratí: 165 km aktuální sjízdnost: zhoršená celodenní skipas v Kč: 1000/800
</TEXT>
<HEADING>
Itálie
</HEADING>
<TEXT>
Italská střediska zůstávají zejména kvůli větší vzdálenosti od České republiky ve stínu rakouských a francouzských. Kdo však nelituje vydaných peněz a chce si opravdu dobře zalyžovat, pro toho je Itálie a její nekonečné sjezdovky jako dělaná.
Sestriere nadmořská výška: 1360 - 2823 m počet lanovek/vleků: 54/37 celková délka tratí: 400 km aktuální sjízdnost: dobrá týdenní skipasu v Kč: 4600/4200
Cortina d'Ampezzo nadmořská výška: 1224 - 2800 m počet lanovek/vleků: 9/28 celková délka tratí: 140 km aktuální sjízdnost: dobrá týdenní skipas v Kč: 5200/3600
Foppolo nadmořská výška: 1508 - 2200 m počet lanovek/vleků: 7/3 celková délka tratí: 35 km aktuální sjízdnost: dobrá celodenní skipas v Kč: 650/500
</TEXT>
</DOC>
<DOC>
<DOCID>LN-20021219072</DOCID>
<DOCNO>LN-20021219072</DOCNO>
<DATE>12/19/02</DATE>
<TITLE>
říká člen činohry Národního divadla Alois Švehlík o autohavárii, která ho na čas odvedla z jeviště
</TITLE>
<TEXT>
Zítra má v Divadle F. X. Šaldy v Liberci premiéru Harwoodova hra Garderobiér. V roli Sira hostuje člen činohry Národního divadla Alois Švehlík, který se tak na liberecké jeviště vrací po dvaceti osmi letech.
LN: Jaké jsou vaše pocity, když znovu stojíte na libereckém jevišti?
Svým způsobem nepojmenovatelné, cítím zvláštní nostalgii. Také si uvědomuji, jak člověka změní věk, potkal jsem spoustu lidí, ať už bývalých kolegů, nebo známých, které jsem ani nepoznal. Nejde jen o to, že jsem dostal nabídku na zajímavou roli, ještě ji musím zahrát.
LN: Před dvěma lety jste měl těžkou havárii a nějakou dobu jste nehrál. Co se tenkrát stalo?
Bylo to opravdu příšerné a jsem rád, že jsme to se ženou přežili. Jeli jsme do Pardubic na otočku a čelně do nás narazilo protijedoucí auto, které předjíždělo. Stalo se to na královéhradecké silnici u Lovčic, což je prý jeden z nejhorších úseků v republice. Neměl jsem vůbec šanci někam uhnout, když se to konečně zastavilo, měl jsem hrozný strach, že to moje žena nepřežila. Byli jsme hrozně pomlácení, od zlomených žeber až po různé odřeniny a já měl koleno nadranc. Dva měsíce jsme oba leželi v nemocnici, což bylo zvláštní, protože nikdy jsme spolu nebyli v jednom pokoji tak dlouho.
</TEXT>
<HEADING>
LN: Co vám běželo hlavou?
</HEADING>
<TEXT>
Jestli to "půjde", jestli budu vůbec kdy chodit. Mám kamaráda ortopeda, takže nás převezli do vinohradské nemocnice a měli jsme nejlepší péči.
LN: Všechno, jak se zdá, dobře dopadlo. Hrajete znovu na své mateřské scéně a máte před premiérou v Liberci. Jak na toto své někdejší angažmá vzpomínáte?
Byl jsem tam moc spokojený. Tehdy v roce 1966 jsme zažívali určitou svobodu a to se pochopitelně odráželo i v divadle. V šedesátých letech se v Liberci sešel výborný dramaturgický tandem - Zdeněk Hořínek a Jaroslav Král a také báječný ředitel Ivan Glanc. Hráli jsme hry, které se jinde neuváděly, například Dürrenmattův Meteor, který tam měl premiéru jen o chlup později než v Praze u Burianů. Byli jsme první, kteří uvedli Camusovu dramatizaci Běsů, a dokonce jsme si troufli hrát je ve dvou večerech.
LN: A to vás nenapadlo, že by bylo žádoucí jít do Prahy?
V Liberci jsem se oženil, narodily se mi tam všechny tři děti. Zapustil jsem kořeny. Dokonce to bylo takové, že jsem přestal jezdit do Prahy za kolegy do Činoherního klubu. Jednou mě navštívil Landovský a vynadal mi - tebe už Praha nezajímá, ty ses tu zašil, to tu budeš napořád. Mně tam ale opravdu bylo dobře, ne jako někde v závětří, ale v divadle a městě, kde jsem cítil, že to, co dělám, má smysl. Kromě toho pocházím z Pardubic, to je samá rovina, zatímco Liberec je obklopený horami. Začal jsem lyžovat, měli jsme tam se ženou spoustu kamarádů. Hlavně jsme byli mladí, a není tedy vyloučené, že si to dnes trochu idealizuji, ale v základním pocitu, který přetrval, se nepletu.
LN: Nakonec vás Praha neminula. Jak jste prožíval odchod do Městských divadel pražských?
To byla nabídka jako hrom, která se neodmítá. Městská divadla pražská byla v polovině sedmdesátých let stále ještě scénou vynikajících hereckých osobností. Dokonce jsem ještě dva roky zažil Komorní divadlo. Je pravda, že když mně Lanďák vynadal, začal jsem trochu víc jezdit do Prahy, pak jsem také hostoval u Krejči v divadle Za branou. Tak nějak jsem se rozhlížel, co by kdyby. Pak přijel do Liberce Ota Ornest, šel za mnou a říkal já bych vás vzal, ale už nejsem ředitel. Tehdejší ředitel MDP Poživil měl o mě zájem, ale já měl menší škraloup v posudku a vypadalo to špatně. Pak mě obsadili do koprodukčního filmu Divoký vítr, který se točil v Ázerbájdžánu. A ejhle, udělalo se z toho, že jsem točil v Sovětském svazu a cesta byla volná.
LN: V MDP jste také hrál Murphyho ve Vymětalově inscenaci Přeletu přes kukaččí hnízdo. Ve Formanově filmu to byla role Jacka Nicholsona, kterého často dabujete. Jaký je váš vztah k této práci?
Nechci se rouhat, ale dabing pro mě není tak úplně tvořivá záležitost. Problém je v tom, že když člověk roli nezkouší, nemůže s ní úplně srůst. Někdy lze podlehnout stereotypu. Ale abych zase sám sebe nevyvracel, samozřejmě že mě dabování baví a leccos se tam dá vymyslet.
LN: A co komisař Schimanski, toho si, myslím, diváci bez vás neumějí představit...
Ze začátku to byla čistá práce, ale teď už se díly točí jako housky na krámě. Němci mají rádi scény, při kterých se vyluzují vulgární zvuky, často se opakuje, že tihle ostří hoši jdou na záchod, chrchlají u toho a dělají různé nechutnosti to mě příliš nebaví. A také se naše televize hádají a nechtějí si díly půjčovat, a tak jsem některé části daboval i třikrát. Rád jsem daboval Doyla v Profesionálech, první série byla výborná.
LN: Akčních hrdinů jste namluvil dost, zahrál jste si i nějakého ve filmu nebo v televizi?
Jednoho dobrodruha, který dokonce nesměl vstoupit na území Rakouska-Uherska, jsem si zahrál již ve zmíněném Divokém větru. Když už jsme ale u filmu, musím vzpomenout Vláčilův Dým bramborové natě. To byla spolupráce, které jsem si velmi vážil.
</TEXT>
<HEADING>
LN: Jaký byl Vláčil člověk?
</HEADING>
<TEXT>
Vynikající. K filmové práci přistupoval s absolutní poctivostí a zaujetím. Došlo to tak daleko, že s ním nechtěli dělat technikáři, protože si nic nevydělali, on totiž točil hrozně dlouho. Měl neuvěřitelné charisma a byl nesmírně laskavý. Na něm bylo zvláštní, že i když hodně pil, nikdy nebyl opilý a nikdy nemluvil hlouposti, pořád mu to myslelo přesně. Měl také jedinečné výtvarné vidění a říkal, že když napíše scénář, má film hotový.
LN: Vraťme se k divadlu, další přechod, a to již do Národního, jste absolvoval koncem osmdesátých let. Co napadne herce, když dostane takovou nabídku?
Pochopitelně jestli na to má. Dlouho jsem přemýšlel, skoro všechny kolegy z Národního jsem znal, ale přijít do angažmá je něco jiného. Je tu jiné jeviště, jinak se tu točí schody, a přitom jsme od ABC vzdušnou čarou asi tři sta metrů. Nebylo jednoduché adaptovat se, několikrát jsem se přistihl, že se dopouštím chyb, které jsem už dávno nedělal. Nejrychleji jsem si zvykl ve Stavovském divadle a největší problémy jsem měl s Novou scénou, na té jsme ale naštěstí brzo přestali hrát.
LN: Váš syn David poněkud nezvyklým způsobem došel k herectví a režii. Jak to tehdy bylo?
Chodíval na kázání k jednomu faráři do Dušní a to ho nasměrovalo. Rozhodl se pro studium bohosloví, nejprve byl v Litoměřicích a odtamtud si ho vybrali do semináře do Říma. Tam ale dlouho nepobyl, nevyhovovalo mu to, měl i nějaké žaludeční potíže. Nakonec si všechno rozmyslel a vrátil se domů. Jeho volbu jsem respektoval, ale myslím, že manželce se ulevilo, když ze semináře odešel. Pak nám nic neřekl a přihlásil se na režii na DAMU a oni ho vzali. Tenkrát přijali ještě Štěpána Chaloupku, který stejně jako můj syn přišel z bohosloví. David během studia poměrně dost i hrál. Jsem rád, že ví, co to je stát na jevišti.
LN: Vy ovšem také nejste první herec v rodině, váš předčasně zemřelý bratr Jaroslav působil jako přední herec v ostravském Státním divadle. Měl jste, pokud jde o divadlo, rodinné zázemí?
Rodiče přišli do Čech ze Slovácka a divadlo bylo pro ně hodně vzdálené. Jarda byl o devět let starší a já ho bral spíš jako tátu, byl mým vzorem. Začal hrát divadlo u salesiánů, kam jsem ho následoval, nicméně nijak zvlášť jsem se amatérskému divadlu nevěnoval. Bratr pak vystudoval DAMU a šel do Ostravy. Mě nevzali, tak jsem se rozhodl, že půjdu vlastní cestou a napsal jsem si do několika divadel. Nakonec jsem odešel jako elév do Klatov. Byl tam se mnou například Pavel Landovský, ale především jsem se setkal s fantastickým hercem Jaroslavem Knížetem a ten byl mou školou herectví, mou divadelní fakultou.
LN: Myslíte si, že je pro herce škola nezbytná?
Vždycky je dobré něco vystudovat. Tehdy jsem se tím, že mě nevzali, dost trápil, hrozně jsem si to přál. Asi jde o to, aby se herec, který začne hrát bez zkušeností a průpravy, nenaučil nějakou špatnou manýru. Musí se dostat do ruky dobrým kolegům a tohle štěstí jsem já snad měl.
</TEXT>
</DOC>
<DOC>
<DOCID>LN-20021219073</DOCID>
<DOCNO>LN-20021219073</DOCNO>
<DATE>12/19/02</DATE>
<TITLE>
Světoví kritici na poslední cédéčko "Tygra zWalesu" reagují různě. Jedni se rozplývají nadšením, jiní toho "upoceného dvaašedesátiletého seladona" posílají ke všem čertům.
</TITLE>
<TEXT>
Albu Mr. Jones je vytýkáno, že se urputně, leč marně snaží dohonit moderní trendy ve světové hudbě. Kdo to kdy slyšel, aby lasvegaský idol s trvalou rapoval, neřkuli aby na něj tancovaly královny diskoték?! Nemohu si pomoci, ale písničky, které pro Toma Jonese napsali, zaranžovali a nahráli dva hrdinové hiphopové éry Wyclef Jean (ze skupiny Fugees) a Jerry "Wonder" Duplessis (jeho dvorní zvukař), jsou nesmírně zábavné a mají ohromný náboj. Po trochu nepovedené coververzi allenovské hříčky What's New Pussycat, jež znamenala počátek nevšední spolupráce černošských rebelů a uhlazeného baviče horních deseti tisíc, jde bezesporu o milé překvapení. Z dvanácti skladeb si už po prvním poslechu zapamatujete alespoň dvě třetiny. Jednoduché, ale výrazné hudební nápady ve spojení s hravými texty, které se vyhýbají obecným pravdám a hovoří přímočarou řečí o naprosto konkrétních pocitech a situacích, to vše činí z desky mimořádnou událost. Ne nadarmo Jones v bookletu děkuje svým spoluhráčům slovy "vy, hoši, potřebujete doktora". Od prvního tónu je totiž jasné, že interpret slavné balady Green Green Grass Of Home měl tentokrát na výběr jen ze dvou možností: vzdát se, anebo "play the part" čili zapojit se, jak o tom neodolatelně vypráví v ironické skladbě Younger Days.
</TEXT>
<HEADING>
Duet s mrtvou legendou
</HEADING>
<TEXT>
Posluchač musí být stále ve střehu. Nejrůznější výkřiky, poznámky a třeba i kašlání ("potřebuju další dva dny nemocenský") splňují svůj účel na sto procent, stejně jako několikerý overdubbing (přezpívání) Jonesova stále mladého barytonu. Od soulového cítění je k hip hopu pouhý krůček a nejlepší okamžiky vznikají z kombinace těchto žánrů. Tom Jones International, Holiday, Jezebel, Feel The Rain - co písnička, to rozhlasový hit. Povedla se i většina převzatých kousků, chápeme-li remix skladby I Who Have Nothing od známé autorské dvojice Lieber - Stoller jako vtipnou tečku ("přece se nerozloučíme bez klasiky"), a nikoli jako umělecké dílo. Za artefakt však lze bez nadsázky považovat stařičký popěvek Black Betty (po Nicku Caveovi už druhý pokus o jeho vzkříšení), z něhož ti šílenci udělali jakýsi nekroduet. S Tomem Jonesem si totiž díky počítačové technologii zanotoval sám tvůrce "Černé Bětky", nedostižný král dvanáctistrunné kytary a dvojnásobný trestanec Leadbelly (1889 - 1949).
Tom Jones: Mr. Jones
</TEXT>
</DOC>
<DOC>
<DOCID>LN-20021219074</DOCID>
<DOCNO>LN-20021219074</DOCNO>
<DATE>12/19/02</DATE>
<TITLE>
Nahlédnout na dějiny hudby z hlediska interpretace se pokouší autorka knihy Rozeznělé partitury Olga Kittnarová.
</TITLE>
<GEOGRAPHY>PRAHA</GEOGRAPHY>
<TEXT>
Publikace pražského nakladatelství Arsci má podtitul Průvodce hudební interpretací a toto krásné řemeslo je zde nazíráno v historickém kontextu od antiky po dvacáté století. Neobvyklé hledisko umožňuje věnovat se podrobně historickému instrumentáři i méně změřitelným aspektům, jako je nazírání na interpreta, proměnlivé zásady hudebního přednesu či problém trémy. Kniha se neobrací na naprosté laiky - to je zřejmé ze zvoleného slovníku a hloubky odborného záběru. Předpokládá poučeného čtenáře, studenta konzervatoře či diskofila. Zvlášť posledně jmenovaná skupina ocení výklad odborných termínů (agogika, vibrato, tempo), které jsou pojednány ve druhé části. Poslední třetina knihy je věnována rozhovorům s dirigenty a interprety různých nástrojových oborů. Požadavkům "hromadného interview" byla podřízena formulace otázek, jež se zdají být občas velmi obecné (jak lze dosáhnout plasticity zvuku, jak dosáhnout maximálního pianissima...). Přesto se dají právě v odpovědích na tutéž otázku najít zajímavé shody i kontradikce. Výpovědi instrumentalistů lze za poutavé považovat jen zčásti. Svá "slohová cvičení" pojednali většinou jako nezáživnou přednášku o historii nástroje. Ale věřme, že v živém projevu jsou to mistři svého oboru.
PRAHA - Publikace pražského nakladatelství Arsci má podtitul Průvodce hudební interpretací a toto krásné řemeslo je zde nazíráno v historickém kontextu od antiky po dvacáté století. Neobvyklé hledisko umožňuje věnovat se podrobně historickému instrumentáři i méně změřitelným aspektům, jako je nazírání na interpreta, proměnlivé zásady hudebního přednesu či problém trémy. Kniha se neobrací na naprosté laiky - to je zřejmé ze zvoleného slovníku a hloubky odborného záběru. Předpokládá poučeného čtenáře, studenta konzervatoře či diskofila. Zvlášť posledně jmenovaná skupina ocení výklad odborných termínů (agogika, vibrato, tempo), které jsou pojednány ve druhé části. Poslední třetina knihy je věnována rozhovorům s dirigenty a interprety různých nástrojových oborů. Požadavkům "hromadného interview" byla podřízena formulace otázek, jež se zdají být občas velmi obecné (jak lze dosáhnout plasticity zvuku, jak dosáhnout maximálního pianissima...). Přesto se dají právě v odpovědích na tutéž otázku najít zajímavé shody i kontradikce. Výpovědi instrumentalistů lze za poutavé považovat jen zčásti. Svá "slohová cvičení" pojednali většinou jako nezáživnou přednášku o historii nástroje. Ale věřme, že v živém projevu jsou to mistři svého oboru.
</TEXT>
</DOC>
<DOC>
<DOCID>LN-20021219075</DOCID>
<DOCNO>LN-20021219075</DOCNO>
<DATE>12/19/02</DATE>
<TITLE>
Život menšinového žánru v období "mezi tanky a klíči" zkoumá nová kniha Lubomíra Dorůžky
</TITLE>
<TEXT>
Dějiny jazzové hudby od počátku zachycují mnohé a různorodé nesnáze svých strůjců. Snad kvůli tomu, že tato hudba je mnohem více spjatá s nejrůznějšími sociálními společenskými problémy než jiné muzikální žánry.
Vrcholem nepřátelství k jazzu byly ideologické postoje totalitních režimů. A už jsme doma, v realitě poválečného Československa. Lubomír Dorůžka se ve svém posledním biografickém díle českého jazzu zaměřuje na období, kterým vše předchozí, zplozené především v padesátých letech, vrcholilo svou absurditou právě dvacetiletím takzvané normalizace. Neboli v éře, kdy jazz jako umělecký projev byl již uznán hodným socialisticky žijícího posluchače, ale o to více se režim zaměřil na lidi, kteří jazz provozovali - ať už coby hudebníci, nebo organizátoři jazzového života. Autor tak navazuje na své předchozí práce a hlavně na Československý jazz - Minulost a přítomnost, v níž s Ivanem Poledňákem podrobně popsali tuzemské jazzové dějiny až do počátku druhé poloviny 60. let.
</TEXT>
<HEADING>
Doba a lidé, naděje a zklamání
</HEADING>
<TEXT>
Lubomír Dorůžka (78) patří ke generaci Milese Davise a jeho život je souběžný s vývojem moderního jazzu ve světě i u nás. Od poválečných let se stal součástí české jazzové scény, prožíval všechny peripetie tuzemské rodící se moderny a pohyboval se v zákulisí zdejší hudební scény, později i na scéně mezinárodní jazzové federace, jíž byl i jeden čas prezidentem. Byl i dlouholetým členem výboru Jazzové sekce Svazu hudebníků, u jejíhož zrodu také stál. Autor rozdělil svůj text na dva titulní okruhy: Doba a Lidé. Jeho historie začíná obdobím kolem pražského jara a srpna 1968 a končí listopadovou revolucí. Čili ukončenou historickou etapou, která se dá stále přesněji charakterizovat. Popsal naděje a zklamání z konce 60. let a život domácího jazzu srovnal do význačných dějů kolem aktivních jazzklubů a kolem festivalů. Vylíčil vývoj jazzového vzdělávání jednotlivých generací se všemi průvodními těžkostmi a nechápavými postoji a připomněl příspěvek našich muzikantů světovému jazzu, který vnesli na americkou scénu posrpnoví emigranti. Předpokládá, že kdyby naši občané-muzikanti měli svobodu cestování, pravděpodobně bychom celosvětově slavných jazzmanů měli více. V okruhu Lidé se věnuje hlavním orchestrům a skupinám, dále pak vybraným muzikantům a zpěvačkám, prostě jazzmanům, jejichž generační řada tvoří kontinuitu vývoje naší jazzové scény. Dorůžkovou metodou je vytváření souvislostí z vyprávění mnohých protagonistů jazzové scény, z útržků z měsíčníku Melodie, jehož šéfredaktorem jistou dobu také byl, to vše je doplněno vlastními bohatými poznatky, k nimž přišel při své práci v organizaci jazzového života, v práci pro vydavatelství Supraphon, v týmu pražského Mezinárodního jazzového festivalu a na dalších postech. Dorůžkovo vyprávění je velmi seriózní, omezuje subjektivní prvky. Nevytváří z protagonistů apolitické jazzové scény žádné hrdiny, programově nehledá postavy s negativním cejchem, prostě jen dokresluje fakta drobnými absurdními příběhy zplozenými duchem doby. Svým způsobem to jazzovou scénu zušlechťuje, protože v příbuzenstvu populární hudby se to, jak se dočítáme z rozhovorů, dodatečnými bojovníky proti režimu jen hemží. Podrobně popisuje kniha také složitou a ponižující realitu honorářovou, která jazzmany vtlačovala do ekonomicky nesoběstačné části společnosti. Text je přes hutnost svého sdělení velmi čtivý, příhody ze života českého jazzu jsou perličkami ze dna často nepochopitelného způsobu života let sedmdesátých a osmdesátých, nad nimiž už současná generace jen nevěřícně kroutí hlavou. Grafická stránka knížky je dílem nápaditého Mirka Kodeše, fotodokumentaci tvoří z velké části portrétní záběry. Záslužná je připomínka grafické tváře jazzových desek, které často měly formu komplexního výtvarného díla. Dorůžkova knížka zdaleka není určena jen jazzovým fandům či hudebníkům. Je to záživně napsaná literatura faktu.
Lubomír Dorůžka: Český jazz mezi tanky a klíči
</TEXT>
</DOC>
<DOC>
<DOCID>LN-20021219076</DOCID>
<DOCNO>LN-20021219076</DOCNO>
<DATE>12/19/02</DATE>
<TITLE>
Provedení kompozice Organ2/ASLSP Johna Cage začalo sice před rokem, její první tón však zazní 28. února 2003 partitura totiž začíná pauzou.
</TITLE>
<GEOGRAPHY>HALBERSTADT/PRAHA</GEOGRAPHY>
<TEXT>
Revoluci ve vnímání času v hudbě i v uměleckém díle vůbec vyvolává (a dalších šest století bude stále vyvolávat) kompozice Johna Cage Organ/ASLSP. Plný název As Slow As Possible znamená Co nejpomaleji a skladba si jej opravdu zaslouží. Její trvání se totiž nepočítá na minuty ani hodiny: skončí za 638 let. Nejproslulejší skladbou amerického avantgardisty (1912 1992) je bezpochyby 4'33'' z roku 1952. Časový údaj zde označuje dobu trvání ticha. Skladbu provádí interpreti sedící na pódiu bez hraní, prostor je po přesně určenou dobu naplněn přirozenými ruchy a šumy. Organ2/ASLSP vznikla roku 1985. Původně byla totiž určena klavíru, dva roky nato ji proslulý hudební novátor upravil pro varhany (tehdy ještě jako dvacetiminutovou skladbu). Tempové označení Co nejpomaleji však vzbudilo rozsáhlé diskuse muzikologů o správném provedení.
</TEXT>
<HEADING>
Čas je nekonečný
</HEADING>
<TEXT>
Zatímco puristé nekompromisně tvrdili, že čas je nekonečný, nadace John Cage Organ se usnesla na délce 639 let - počet odvodili od věku nejstarších německých varhan, na jejichž repliku v románském kostele v Halberstadtu skladba zazní. "Akce je zcela v intencích Cageovy tvorby," domnívá se hudební kritik Michael White. "Celý život pořádal happeningy, které lidi přiměly přemýšlet." Organizátor Michael Betzle naznačuje další smysl celé události: "Dlouhé trvání skladby má být protipólem překotného tempa, jakým se dnešní svět mění." Nejdelší "recitál" v dějinách lidstva už začal: slavnostním zapnutím motorů a naplněním měchů u varhan v kostele sv. Burcharda v německém Halberstadtu 5. září 2001.
</TEXT>
<HEADING>
Konce se nedožijeme...
</HEADING>
<TEXT>
Přestože koncert běží už více než rok, nikdo ještě neslyšel první tón: Cageova partitura totiž začíná pauzou. První zvuk, akord E dur, se z varhan ozve 28. února 2003 ve 23 hodin. Klávesy se poté zatíží kameny. Aktu budou předcházet přednášky i taneční performance. Souzvuky se budou měnit každých zhruba 18 měsíců. Najdou-li se sponzoři, měl by skončit roku 2640 ("poločas" je naplánován na rok 2319). "Je mi padesát sedm let," konstatuje Michael Betzle. "Musím si tedy na každý pád připustit jistou pravděpodobnost, že zemřu dříve, než Cageova skladba skončí." "Jistou pravděpodobnost" smrti musí akceptovat každý. I to nám možná John Cage šest let po svém úmrtí prostřednictvím své hudby sděluje.
Přestože koncert běží už více než rok, nikdo ještě neslyšel první tón: Cageova partitura totiž začíná pauzou. První zvuk, akord E dur, se z varhan ozve 28. února 2003 ve 23 hodin. Klávesy se poté zatíží kameny. Aktu budou předcházet přednášky i taneční performance. Souzvuky se budou měnit každých zhruba 18 měsíců. Najdou-li se sponzoři, měl by skončit roku 2640 ("poločas" je naplánován na rok 2319). "Je mi padesát sedm let," konstatuje Michael Betzle. "Musím si tedy na každý pád připustit jistou pravděpodobnost, že zemřu dříve, než Cageova skladba skončí." "Jistou pravděpodobnost" smrti musí akceptovat každý. I to nám možná John Cage šest let po svém úmrtí prostřednictvím své hudby sděluje.
</TEXT>
</DOC>
<DOC>
<DOCID>LN-20021219077</DOCID>
<DOCNO>LN-20021219077</DOCNO>
<DATE>12/19/02</DATE>
<TITLE>
Severočeská galerie v Litoměřicích uspořádala výstavu kreseb předního českého malíře
</TITLE>
<TEXT>
Severočeská galerie už léta nabízí kvalitní program. Nechybí v něm jména Josefa Čapka, Hany Wichterlové či některých významných proudů a seskupení (Nová figurace, Trasa...). Tentokrát teoretička Eva Petrová připravila rozsáhlou a objevnou výstavu kreseb Josefa Šímy.
Reprezentativní soubor Šímových prací byl pro litoměřickou výstavu vybrán ze 14 galerií a řady soukromých sbírek. Dobře jsou v něm zastoupena všechna období od školních až do posledních let malířova života. Výstava se odehrává v sálech obou poschodí. Začíná v přízemí kresbičkami z doby před rokem 1920, v nichž se však již rýsuje umělcův jemný projev, ve kterém nejvýraznější úlohu hraje křehká linka spojená s citlivě volenými barevnými akordy. Po období první světové války a krátkém pedagogickém působení na brněnském Vysokém učení technickém přijal Šíma roku 1920 místo kresliče kostelních oken ve francouzském městě Hendaye. V roce 1921 přesídlil do Paříže a na čas se přiklonil k puristickému projevu.
</TEXT>
<HEADING>
Geometrické cítění i tajemné krajiny
</HEADING>
<TEXT>
V těchto kresbách z počátku dvacátých let se projevilo geometrické cítění (Portrét Bedřicha Feuersteina, 1921), smysl pro zjednodušení tvarů a vyjádření sdělnými znaky (Domy, 1921). Brzy se však v jeho díle prosadil křehký lyrismus a až snový poetismus (Le Havre, 1923). V krátkém abstraktním období (1924-1925) se Šíma vřadil do konstruktivistického proudu (Kompozice, 1925). Pak se přiklonil k poetickému výrazu a surrealistickému vidění světa, s nímž se však nikdy zcela neztotožnil (Orfeus, 1926). Půvabné jsou kresby ke Kaleidoskopu, který vydával nakladatel Otakar Štorch-Marien na pokračování ve svých Rozpravách Aventina. V Litoměřicích se, stejně jako na současně probíhající výstavě v pražské Galerii Zdeňka Sklenáře, opět připomíná cyklus ilustrací k Lidem z baru od Louise Delluca. Představuje se tu i slavný kolorovaný grafický cyklus Paříž, kde Šímovy poetické "obrazy" doprovázejí verše různých francouzských básníků a Jaroslava Seiferta.
</TEXT>
<HEADING>
Hluboká znalost souvislostí
</HEADING>
<TEXT>
V horních sálech přivítá diváky série půvabných portrétů. Mezi nimi básníků Georgese Ribemont-Dessaignese (1925) nebo Pierra Jeana Jouvea, s nimiž malíř uzavřel přátelství. Za zmínku stojí i podobizna Jana Zrzavého (1925). Následují tajemné krajiny z třicátých let (Krajina, 1939), do nichž se promítá umělcova představa o propojení hmoty a energie, o jednotě mikrosvětů a vesmíru. Na výstavě je zastoupeno také pozdní období, v němž v Šímově tvorbě nabývalo na významu světlo a promítal se do ní univerzální řád ovládající veškeré dění. Působivé jsou studie k vitrážím, k vrcholným ukázkám malířova vyjádření světelných vztahů patří Krajina s modrou skvrnou (1950) a Zelené světlo (1964). Expozice je uspořádána s hlubokou znalostí vývojových souvislostí. I po velkých retrospektivách uskutečněných roku 1992 v Praze i Paříži má nesporný význam, protože základem Šímovy tvorby je vlastně kresba, i když nelze opomenout ani jeho nesmírný cit pro barvu. Josef Šíma, který byl zakládajícím členem slavné francouzské skupiny Vysoká hra, se stal osobností evropského formátu. Přestože od komunistického převratu byly až do druhé poloviny šedesátých let (tehdy se podařilo uskutečnit objevnou retrospektivní výstavu v Praze, Brně, Bratislavě a Paříži) jeho vztahy s vlastí nemilosrdně zpřetrhány, ovlivnil řadu našich umělců. K nim se jistě řadí Václav Boštík, Jiří John, Michal Ranný nebo Ivan Ouhel. To je také vedle prověřené kvality jeden z důvodů, proč je Šímovo dílo nutné znovu připomínat. Ať už jde o kresby, obrazy nebo grafické listy a ilustrace, vždy nás jeho projev s proměnou dobových souvislostí nově osloví a zaujme. Za pozornost stojí rovněž publikace se zasvěceným textem kunsthistoričky Evy Petrové a střídmou, citlivou grafickou úpravou Filipa Skaláka. Dobře doplňuje Šmejkalovu velkou monografii vydanou v Odeonu v roce 1988.
Josef Šíma: Kresby
Koncepce: Eva Petrová a Jiřina Kumstátová Severočeská galerie výtvarného umění v Litoměřicích 5. 12. 2002 - 9. 3. 2003
</TEXT>
</DOC>
<DOC>
<DOCID>LN-20021219078</DOCID>
<DOCNO>LN-20021219078</DOCNO>
<DATE>12/19/02</DATE>
<TITLE>
Poslední českou premiérou roku 2002 je snímek Děvčátko debutanta Benjamina Tučka
</TITLE>
<TEXT>
"Na cestě mezi postelemi, byty a sny" - tak charakterizoval téma svého filmu režisér a scenárista Benjamin Tuček. Natočil film o dívce ze sídliště, ve kterém se nestane takřka nic, ale vlastně všechno.
Na úctyhodném seznamu letošních domácích filmových debutů je Děvčátko sedmé - počítáme-li chronologicky. Pokud bychom snímky poměřovali mírou vyzrálosti režijního rukopisu, scenáristickou obratností či schopnosti něco sdělit, vyhouplo by se Děvčátko do čela. Ale metr jednoho roku je jako nic, tenhle film si zaslouží místo i mezi nejslibnějšími debuty posledního desetiletí. Tučkův snímek do značné míry kopíruje charakterový profil titulní hrdinky, sedmnáctileté Emy. Stejně jako ona je hodně barevný, střídá spoustu nálad, od melancholie po euforii. Chvílemi se chová jako pubertální střevo, pak je zase předčasně zralý a trochu přemoudřelý. Ale hlavně stále hledá. Se štěněcí dychtivostí a nebojácností se pokouší dobrat toho, jak to v životě (respektive ve filmu) funguje.
</TEXT>
<HEADING>
Emotivní impulsy
</HEADING>
<TEXT>
Autor je na tom při bilanci výsledků hledání přece jen o něco lépe. Nemusí sčítat bolestné citové i lidské ztráty a na druhou misku vah střádat obohacující poznání a setkání, ale odškrtne si například průkopnickou zkušenost s natáčecí technologií HDTV, díky níž je film tak hezky barevný, přiměřeně syrový a o nějaký ten milion levnější. Ema nežije ze dne na den, ale z minuty na minutu. Podléhá náhlým emotivním impulsům, štítí se střízlivé opatrnosti. Chce si urvat malý kousek ze života jen pro sebe, ale hlavně chce být pořád zamilovaná. Film se netváří, že takových "děvčátek" je plný svět. Také proto tu najdeme dívky z kadeřnictví (Martha Issová a Adéla Decastelo), nedospěle bezradné, pasivní, znuděné a neustále otrávené. Ty skutečně potkáme častěji než Emu, která má už docela jasno alespoň v tom, co od života nechce. Dorota Nvotová jí prostě odevzdala samu sebe, hezky si všechny její průšvihy odžila. Za takový výkon se obvykle dávají na festivalech ceny.
</TEXT>
<HEADING>
"Není nic hezčího, než něco hezkýho."
</HEADING>
<TEXT>
Ema nechce být svobodná matka jako její kamarádka Marie (Tatiana Wilhelmová) a čekat, jestli někdo zazvoní na dveře. Nechce dopadnout ani jako vlastní matka (výborná Jana Hubinská). Doma na záznamníku mají nahraný vzkaz: Ema má mámu, máma má Emu, máte pro nás zprávu? Nikdy se nic neozve, navíc máma Emu už tak docela nemá. Pomalu ji ztrácí a má před sebou vidinu nekonečné samoty a poněkud zoufalých pokusů o sblížení. Ty konec konců prodělá i Ema. Podvědomě hledá někoho, kdo by se podobal jejímu nikdy nepoznanému otci, respektive její představě o něm. Rozejde se s Viktorem (Lukáš Latinák má spoustu skvělých míst), snad proto, že by ho za tátu nikdy nechtěla. Zkusí to s mladým budoucím pilotem Karlem (při pohledu na Mária Kubaše se nelze ubránit vzpomínce na Vladimíra Pucholta), protože měla sen, v němž viděla otce v letecké uniformě. Ale dočká se jen zklamání. Proti Emině nutkavému hledání tu stojí nejen nahořklá zkušenost její matky, ale i permanentně konfliktní vztah Karlových rodičů (Dana Batulková a Pavel Kikinčuk). Ti už nic nehledají a s tím, co našli, se ani po letech nedokážou smířit. Děvčátko není příliš veselý film. Nehemží se vtipnými kultovními hláškami, přestože pracuje s jazykem odposlouchaným ze života. Tíhne ke zvláštně syrové poetice, jak v obraze, tak v replikách. Ty jsou někdy kouzelné ("Není nic hezčího, než něco hezkýho."), jindy trochu šroubované ("Už mě nebavilo prkýnko na záchodě pořád spuštěný."). Podobně hravě jako se slovy nakládá režisér i s obrazem. Z mnoha koutů pražských periferií vytvořil pro své postavy jedno globální sídliště. Hře s podchody, průchody, neony, kruhovými objezdy, pouličními lampami a siluetami panelových králíkáren věnuje množství nesmírně piplavé péče. Každý záběr má propracovanou kompozici i svou atmosféru, je sdělný, výtvarně atraktivní a nenudí. Škoda že stejně komunikativní a dobře čitelné nejsou i všechny situace a vztahy, kterými Ema během několika dnů projde. Ve snaze vyhnout se přímočarosti nebo dokonce polopatismům se film možná nadmíru zakuklil a nechal ve vzduchu příliš mnoho nedořečených vět a jednu obtížně dešifrovatelnou postavu (taxikář Ištván Ondřeje Vetchého). Zorientovat se v každém pocitu chce přeci jen trochu práce, anebo druhou návštěvu kina.
Děvčátko
ČR 2002 Scénář a režie: Benjamin Tuček
Kamera: Antonín Chundela
</TEXT>
<HEADING>
Hudba: Ivo Heger
</HEADING>
<TEXT>
Hrají: Dorota Nvotová, Jana Hubinská, Ondřej Vetchý, Mário Kubaš, Lukáš Latinák, Tatiana Vilhelmová, Dana Batulková, Pavel Kikinčuk, Martha Issová, Adéla Decastelo a další
Distribuce v ČR: Bontonfilm
</TEXT>
</DOC>
<DOC>
<DOCID>LN-20021219079</DOCID>
<DOCNO>LN-20021219079</DOCNO>
<DATE>12/19/02</DATE>
<TITLE>
Česká obdoba známého Spielbergova projektu Shoah dospěla po třech letech k viditelnému výsledku
</TITLE>
<TEXT>
Každé úterý a čtvrtek bude Česká televize na počátku příštího roku vysílat mimořádný cyklus nazvaný Ztráta paměti. Zmapuje celkem sedm oblastí české "duše", do nichž ničivě zasáhl komunistický režim.
PRAHA - Jan Štern, Olga Sommerová a Petr Nikolaev jsou režiséry sedmi dokumentárních filmů, v nichž vždy vystupuje několik osobností s podobným osudem. Spojuje je zkušenost s komunistickým terorem a oblast, v níž do té doby působili. O svých životech vypráví například někdejší vojáci, zemědělci či kněží. "Tento cyklus nezkoumá tolik, kdo nám jak ublížil, ale odkrývá i to, v čem tento národ selhal sám," říká režisér dvou dílů Petr Nikolaev. Podle dramaturga cyklu Jiřího Hapaly není cílem ukázat ty nejdrastičtější případy perzekuce, ale zaznamenat systematičnost devastace hodnot a zásahy do života celých skupin obyvatel. Cyklus je rozdělen podle sedmi hlavních atributů, které podle autorů tvoří duši národa, a o něž komunistický režim tuto duši na dlouhou, rozhodně ještě ne uplynulou dobu připravil. Česká národní duše podle dokumentaristů přišla především o důstojnost, tradici, slušnost, demokracii, odpovědnost, víru a kontinuitu.
</TEXT>
<HEADING>
Než bude pozdě
</HEADING>
<TEXT>
Výchozím materiálem pro vznik dokumentů se stal archiv výpovědí lidí, kteří komunistickou zvůli přežili a byli ochotni o svém osudu vypovídat. Inspirací pro projekt s názvem Než bude pozdě se stala nadace Survivors of the Shoah založená Stevenem Spielbergem, která shromažďuje audiovizuální záznamy výpovědí těch, kdo přežili holocaust. Dvouhodinové rozhovory s českými oběťmi komunismu se začaly natáčet v srpnu roku 2000. Výběr respondentů nebyl podle producenta a iniciátora projektu Jana Šterna nijak jednoduchý: "Myslím, že velmi výmluvná je skutečnost, že Konfederace politických vězňů nám odmítla dát seznam svých členů. Pro lidi, kteří strávili deset i více let v kriminále, je deset let svobody stále ještě jen epizoda, která má k nějaké stálosti daleko. Bojí se, že by jejich výpovědi mohly být zneužity proti nim." Postupovalo se proto spíše cestou pozvolného získávání důvěry respondenti, kteří se přesvědčili o čestných úmyslech filmařů, jim dávali kontakty na další. Ani když se muži a ženy postižení komunismem odhodlali o svých osudech hovořit, nebylo vyhráno. "Stávalo se nám, že se v rozhovoru zarazili a řekli - tohle jsem neuvedl do protokolu, tak o tom nebudu mluvit ani teď." V drtivé většině výpovědí zní podle Šterna rozčarování nad polistopadovým vývojem: "Jsou vesměs nesmírně zklamaní z toho, že zločiny komunismu nejen že nebyly potrestány, ale ani přesvědčivě morálně odsouzeny. Ptát se někoho, co dělal před listopadem 1989, je dneska pociťováno jako trapné, zbytečné nebo dokonce neslušné." Svědectví nenatáčeli tvůrci pozdějších dokumentů, ale zaznamenávaly je vyškolené štáby vybavené profesionální technikou. Výsledky jejich práce (okolo tří set výpovědí) jsou nyní uloženy v Národním filmovém archivu a v České televizi. Tyto instituce k nim v budoucnu umožní přístup všem zájemcům - historikům, novinářům, dokumentaristům i široké veřejnosti.
</TEXT>
<HEADING>
Kdo přežil, vyšel posílen
</HEADING>
<TEXT>
Režiséři cyklu Ztracená duše národa vybrali ze stovek výpovědí takové, které považovali za příznačné a vzájemně se doplňující. S vybranými lidmi pak znovu natočili vlastní materiál. Protagonisté dokumentů nehovoří jen o svém věznění a dalších příkořích, ale také o době, která komunistickému teroru předcházela. Nechybí ani svědectví o současném životě těch, kdo v dokumentech vystupují. "Náš cyklus v drtivé většině neukazuje poražené, ale vítěze," zdůrazňuje Jan Štern. "Všichni lidé, kteří v dokumentech hovoří, nad komunistickou zvůlí vnitřně a do jisté míry i objektivně zvítězili - přinejmenším tím, že ji přežili. Strašlivá zkušenost je nesmírně posílila, probudila v nich nové kvality a životní energii." Výjimku podle Šterna tvoří díl Ztráta kontinuity, v němž hovoří potomci popravených. "Ti si často nesou utrpěné trauma celým životem. Jsou to většinou opravdu zlomení lidé." Autorka čtyř ze sedmi dokumentů (a také názvu celého cyklu) Olga Sommerová je přesvědčena, že prací na tomto projektu konečně splatila svůj lidský i dokumentaristický dluh. "Rok jsem žila v tématu, znovu a znovu šokovaná bestialitou člověka, který podlehne představě, že vše je dovoleno," říká. "A také znovu a znovu obohacovaná setkáním s lidmi, pro které idea dobra a spravedlnosti byla silnější než pohodlný život."
O kom budou jednotlivé díly
Ztráta důstojnosti
Perzekuce vojáků - osudy čtyř poválečných absolventů Vojenské akademie v Hranicích na Moravě režie Olga Sommerová
</TEXT>
<HEADING>
Ztráta tradice
</HEADING>
<TEXT>
Perzekuce sedláků - v 50. letech bylo násilně vystěhováno pět tisíc selských rodin; po restitucích z nich podniká v zemědělství pouhých osmnáct režie Olga Sommerová
Ztráta slušnosti
Perzekuce žen - komunistický režim zacházel s vězněnými ženami stejně brutálně jako s muži režie Olga Sommerová
</TEXT>
<HEADING>
Ztráta demokracie
</HEADING>
<TEXT>
Odvlékání ruských emigrantů hned po druhé světové válce, v období považovaném za demokratické, byli českoslovenští občané unášeni do Sovětského svazu režie Petr Nikolaev
</TEXT>
<HEADING>
Ztráta odpovědnosti
</HEADING>
<TEXT>
Perzekuce intelektuálů - pronásledováni byli všichni, kdo se odvážili poukázat na jiné hodnoty, než které byly oficiálně stanoveny režie Petr Nikolaev
Ztráta víry
Perzekuce církevních kruhů katolická církev patřila k prvořadým terčům komunistické zvůle, přesto se ji nepodařilo zlomit režie Olga Sommerová
Ztráta kontinuity
Potomci zavražděných - lidé, kteří často důležitou část života věnovali očištění památky svých blízkých režie Jan Štern
</TEXT>
</DOC>
<DOC>
<DOCID>LN-20021219080</DOCID>
<DOCNO>LN-20021219080</DOCNO>
<DATE>12/19/02</DATE>
<TITLE>
procento divácké úspěšnosti*
</TITLE>
<HEADING>
8 žen (Francie) 81 %
</HEADING>
<TEXT>
François Ozon natočil detektivní komedii s písněmi podle hry Roberta Thomase. Ve filmu se objeví francouzské hvězdy jako Catherine Deneuveová či Isabelle Huppertová.
</TEXT>
<HEADING>
Agent bez minulosti (USA) 81 %
</HEADING>
<TEXT>
Zajímavý akční špionážní film s Mattem Damonem v hlavní roli agenta, který musí odhalit svoji vlastní minulost, byl natáčen v Praze.
</TEXT>
<HEADING>
Blafuj jako Beckham (USA, Británie, Německo) 74 %
</HEADING>
<TEXT>
Hlavní hrdinka lehké komedie, fotbalová hráčka Jess, žije a trénuje v Londýně. Jejím velkým vzorem je slavný fotbalista David Beckham, který údajně dokáže kopnout míč i za roh.
</TEXT>
<HEADING>
Blanche - královna zbojníků (Francie) 32 %
</HEADING>
<TEXT>
Dobrodružný film režiséra Bernieho Bonvoisina je parodií na zbojnické příběhy. Hvězdně obsazený snímek o vůdkyni zlodějské bandy Blanche se odehrává ve Francii 17. století.
</TEXT>
<HEADING>
Bombakšeft (USA) 46 %
</HEADING>
<TEXT>
Kriminální komedie o partě neschopných zlodějíčků, kteří se připravují na dokonalou loupež. Bohužel v jejich podání se pokazí, co může.
</TEXT>
<HEADING>
Brak (ČR) 56 %
</HEADING>
<TEXT>
VAteliérech Bonton Zlín vznikla teenagerská komedie režiséra Karla Spěváčka. Tři mladíci řeší velký problém - mrtvou prostitutku v rodičovské ložnici.
</TEXT>
<HEADING>
Doba ledová (USA) 84 %
</HEADING>
<TEXT>
Digitálně animovaný komediální rodinný příběh o putování tygra, mamuta, lenochoda a lidského mláděte za příznivějším podnebím se odehrává před 20 000 lety.
</TEXT>
<HEADING>
Falešné vztahy (Itálie, Francie)
</HEADING>
<TEXT>
Antonia zjišťuje po smrti svého muže, že jí byl 7 let nevěrný. Při hledání manželovy milenky ji čeká nejedno překvapení.
</TEXT>
<HEADING>
Fimfárum Jana Wericha (ČR) 80 %
</HEADING>
<TEXT>
Celovečerní loutkový film podle knihy pohádek Jana Wericha režírovali Aurel Klimt a Vlasta Pospíšilová, výtvarné stránky se ujali Martin Velíšek a Petr Poš.
</TEXT>
<HEADING>
Halloween: Zmrtvýchvstání (USA) 48 %
</HEADING>
<TEXT>
V novém díle hororové série se šest studentů rozhodne strávit noc v rodném domku masového vraha. Neškodná hra se změní v zápas o život.
</TEXT>
<HEADING>
Harry Potter a Tajemná komnata (USA) 75 %
</HEADING>
<TEXT>
Do kin přichází druhý díl příběhů malého čaroděje Harryho Pottera. V roli Zlatoslava Lockharta - učitele obrany proti černé magii - se můžeme těšit na Kennetha Branagha.
</TEXT>
<HEADING>
Holky to chtěj taky (Německo) 58 %
</HEADING>
<TEXT>
Tři pěkné a obletované kamarádky se rozhodnou zjistit, jak vypadá ten "pravý" orgasmus. V německé svérázné komedii Dennise Gansela nakonec všechny dojdou vytouženého vyvrcholení.
</TEXT>
<HEADING>
Hollywood v koncích (USA) 71 %
</HEADING>
<TEXT>
Woody Allen jako neurotický režisér, kterému ani dočasná slepota nezabrání dotočit film. V komedii Woodyho Allena se objeví i George Hamilton či Téa Leoniová.
Hry prachu (ČR) 60 %
Dokumentární film režiséra Martina Marečka se věnuje okolnostem zasedání Mezinárodního měnového fondu a Světové banky v Praze.
Charlotte Gray (Británie) 60 %
Velkolepá anglická milostná romance. Špionka Charlotte (Cate Blanchettová) prožívá osudovou lásku za 2. světové války.
</TEXT>
<HEADING>
Království ohně (USA, Británie) 53 %
</HEADING>
<TEXT>
Roku 2020 se na Zemi rozšířili draci, kteří téměř vyhladili vše živé. Dva hrdinové Američan a Angličan - se budou muset v boji proti stvůrám spojit.
Lantana (Rakousko, Německo) 96 %
Drama rakouského režiséra Raye Lawrence začíná zmizením psychiatryně Valerie Somersové. Vyšetřováním je pověřen detektiv Leon Zat.
</TEXT>
<HEADING>
Láska shora (ČR) 60 %
</HEADING>
<TEXT>
Poetická komedie režiséra Petra Marka o putování Magdaleny a Prokopa za zatměním slunce. Nový český nezávislý film zatím amatérského filmaře.
</TEXT>
<HEADING>
Moje tlustá řecká svatba (USA) 75 %
</HEADING>
<TEXT>
Komedii o tom, že s nevěstou si berete i rodinné zvyky a tradice, napsala Nina Vardalosová, která si ve filmu také zahrála nevěstu.
</TEXT>
<HEADING>
Mr. Deeds - náhodný milionář (USA) 58 %
</HEADING>
<TEXT>
Adam Sandler a Winona Ryderová v komedii o mladém chlapci z venkova, který zdědí konglomerát v hodnotě 40 miliard dolarů a vydává se poznávat zářivá světla velkoměsta.
</TEXT>
<HEADING>
Planeta pokladů (USA) 62 %
</HEADING>
<TEXT>
Animovaný film inspirovaný knihou R. L. Stevensona. Chlapec Jim bojuje cestou na planetu pokladů s kosmickou bouří a černou dírou.
Pluto Nash (USA) 32 %
V akční sci-fi komedii režiséra Rona Underwooda se Pluto Nash pokouší vyčistit svůj klub na Měsíci od nebezpečných mafiánů.
Poslední loupež (USA) 71 %
V zlodějském thrilleru režiséra Davida Mameta se starý úspěšný zloděj Joe (Gene Hackman) musí naposledy pustit do velké loupeže.
</TEXT>
<HEADING>
Quo Vadis (Polsko, USA) 50 %
</HEADING>
<TEXT>
Režisér Jerzy Kawalerowicz natočil výpravné historické drama. Císař Nero připravuje velkolepou podívanou, na které budou potrestáni křesťané obvinění ze zapálení Říma.
Road to perdition (USA) 87 %
Tom Hanks jako gangsterský bodyguard si ve filmu režiséra Sama Mendese musí vyřídit účty se svými bývalými zaměstnavateli.
Sexy párty (USA, Německo) 42 %
Hlavní hrdina teenagerovské komedie je Van Wilderb - věčný student, který se věnuje hlavně studiu erotiky a pořádání mejdanů.
</TEXT>
<HEADING>
Sexy ptáci (Francie) 24 %
</HEADING>
<TEXT>
Komedie Stéphanea Kazandjiana o skupince mladých, hezkých, nadržených chlapců odkazuje na dnes již klasickou teenagerovskou sexuální komedii Prci, prci, prcičky.
Země nikoho (Francie, Belgie, Británie, Itálie, Slovinsko) 92 %
Srb a Bosňan se setkávají v zákopu na válečné linii v Bosně roku 1993. Film Danise Tanoviče získal Oscara a řadu dalších ocenění.
* Hodnocení čtenářů měsíčníku Cinema. Průměr z procent, která filmu udělili čtenáři v anketě na webové stránce www.cinema.cz (maximum je 100 %).
Údaj je k 16. 12. 2002.
</TEXT>
</DOC>
<DOC>
<DOCID>LN-20021219081</DOCID>
<DOCNO>LN-20021219081</DOCNO>
<DATE>12/19/02</DATE>
<TITLE>
V ústeckém Činoherním studiu vznikl česko-romský projekt o životě mladých na dně společnosti
</TITLE>
<TEXT>
Povodněmi zničená severočeská scéna uvádí zítra ve svém dočasném působišti v podniku Setuza divadelně-sociální projekt Jana Lepšíka a Leoše Nohy Inscenace Bareder Papežis (Šéf papežů).
PRAHA - Česko-romský projekt, který nese podtitul "hra inspirovaná četbou americké literatury a životem v Ústí nad Labem", se aktuálně vyjadřuje k diskutovanému tématu soužití majoritní části naší společnosti a romské komunity. Na projektu se podílejí mladí Romové neherci, které inscenační tým vybíral na základě konkursu. "Celkem se uskutečnila asi tři kola, která pro ně nebyla snadná. Nikdo z nich neměl předtím žádnou zkušenost s prezentováním se na veřejnosti - o divadelní zkušenosti ani nemluvě," vysvětluje dramaturg inscenace Jan Vedral. Podle něj bylo důvodů, proč se mladí Romové o práci v divadle zajímali, víc. "Přišli ze zvědavosti, na něčí popud, z chuti zabít volný čas. Konkursů bylo víc, protože jsme potřebovali vědět, jak moc o tu práci stojí. Poslední zkouškou byl týden s námi na soustředění ve skalách za městem. Ale byla to zkouška i pro nás, jak si budeme rozumět, jestli si můžeme důvěřovat, jestli jsme schopní spolu komunikovat a tvořit."
</TEXT>
<HEADING>
Potřeba komentovat stav společnosti
</HEADING>
<TEXT>
Vedral soudí, že spolupráce dopadla skvěle. "Myslím, že se z nás stali opravdoví přátelé, kteří nesou společnou zodpovědnost za něco, pro co se rozhodli, a to je v tomto projektu, ale i v osobních zkušenostech to nejpodstatnější." Zrod inscenace tvůrčí tým vnímá jako naprosto přirozenou cestu v tvorbě Činoherního studia. "Naše divadlo mělo vždycky potřebu komentovat stav společnosti, a ne jen popisovat realitu. Navíc Ústí je město, kde soužití a komunikace s Romy jsou podivnou nutností, i když se často nestávají samozřejmostí. Pokud chápeme divadlo jako prostředek komunikace, pak se tento projekt může stát začínajícím dialogem," soudí Vedral. Příběh se odehrává v Harlemu a líčí život barevných na sociálním dně, v ghettu, kde se pohybují zločinecké gangy dětí a mladistvých. Jejich životní styl tvoří drogy, alkohol, zbraně, násilí jako takové. Pro tuto mládež jsou vzorem jednání produkty masové kultury, zdrojem obživy krádeže, šmelina, prostituce. Inscenace se snaží najít odpověď na otázku, zda v tomto světě ještě obstojí nějaké pozitivní hodnoty. Tvůrci inscenace říkají, že mladí Romové naprosto přesně chápou souvislosti. "Několikrát začali sami mluvit o tom, že je to příběh Ústí nad Labem, který vnímají velice opravdově a bez lží," dodává Vedral. Divadelníci byli připravení i na variantu, že nikdy nedojde k premiéře. "Počítali jsme s tím, že našim romským kolegům nebude vyhovovat, aby jim život určoval divadelní ferman. Jsou to všichni mladí lidé, kteří mají svůj vlastní program, musím však říct, že až na malé výjimky jsme spíš neustále příjemně překvapováni, s jakou zodpovědností ke společné práci přistupují," uzavřel Jan Vedral.
Vedral soudí, že spolupráce dopadla skvěle. "Myslím, že se z nás stali opravdoví přátelé, kteří nesou společnou zodpovědnost za něco, pro co se rozhodli, a to je v tomto projektu, ale i v osobních zkušenostech to nejpodstatnější." Zrod inscenace tvůrčí tým vnímá jako naprosto přirozenou cestu v tvorbě Činoherního studia. "Naše divadlo mělo vždycky potřebu komentovat stav společnosti, a ne jen popisovat realitu. Navíc Ústí je město, kde soužití a komunikace s Romy jsou podivnou nutností, i když se často nestávají samozřejmostí. Pokud chápeme divadlo jako prostředek komunikace, pak se tento projekt může stát začínajícím dialogem," soudí Vedral. Příběh se odehrává v Harlemu a líčí život barevných na sociálním dně, v ghettu, kde se pohybují zločinecké gangy dětí a mladistvých. Jejich životní styl tvoří drogy, alkohol, zbraně, násilí jako takové. Pro tuto mládež jsou vzorem jednání produkty masové kultury, zdrojem obživy krádeže, šmelina, prostituce. Inscenace se snaží najít odpověď na otázku, zda v tomto světě ještě obstojí nějaké pozitivní hodnoty. Tvůrci inscenace říkají, že mladí Romové naprosto přesně chápou souvislosti. "Několikrát začali sami mluvit o tom, že je to příběh Ústí nad Labem, který vnímají velice opravdově a bez lží," dodává Vedral. Divadelníci byli připravení i na variantu, že nikdy nedojde k premiéře. "Počítali jsme s tím, že našim romským kolegům nebude vyhovovat, aby jim život určoval divadelní ferman. Jsou to všichni mladí lidé, kteří mají svůj vlastní program, musím však říct, že až na malé výjimky jsme spíš neustále příjemně překvapováni, s jakou zodpovědností ke společné práci přistupují," uzavřel Jan Vedral.
</TEXT>
</DOC>
<DOC>
<DOCID>LN-20021219082</DOCID>
<DOCNO>LN-20021219082</DOCNO>
<DATE>12/19/02</DATE>
<TITLE>
DIVADELNÍ NOVINKY
</TITLE>
<GEOGRAPHY>PRAHA</GEOGRAPHY>
<TEXT>
V letošní sezoně jubilující Divadlo Viola uvedlo premiéru pořadu Proč si nezatančíte, v němž zazněla postbeatnická poezie Raymonda Carvera. Básně v próze a malé povídky inspirované Čechovem přednesl Jiří Lábus za doprovodu klavíristy Emila Viklického. Premiéra byla spojena se křtem publikace nazvané Divadlo Viola - 40 sezón, jejímž editorem je Jan Dvořák a která vyšla v nakladatelství Pražská scéna. Sborník, rozdělený na několik oddílů, rekapituluje neuvěřitelnou kontinuitu této komorní divadelní scény. V první části se střídají vyznání režisérů a herců s rozhovory. Hned v úvodu zpovídá Jan Dvořák Vladimíra Justla, který nikdy nepřestal být spiritus agens veškerého dění poetické vinárny. V rozhovoru vzpomíná na začátky Violy, 60. léta, normalizaci, proměny diváků. Je to čtení nadmíru poutavé a Justl, jenž má v propagování poezie nehynoucí zásluhy, tu jen skromně připomíná slavná jména a různé peripetie. Zajímavý je i rozhovor s Miluší Viklickou o problémech polistopadové Violy. V druhé části s názvem úvahy se nad inscenováním poezie zamýšlí Vladimír Holan, Miloš Horanský a Radovan Lukavský. Následují další vzpomínky - na konkrétní období, na jednotlivé inscenace, na osobnosti. Zde se vyznávají Tomáš Vondrovic, Miroslav Macháček, Emil Viklický, Vít Fiala a další. Oddíl, který mapuje současnost, otevírá studie Radky Hrdinové. Ta mimo jiné poukazuje na dramaturgicko-inscenační proměny posledních let. Publikaci uzavírá kaleidoskop drobných reminiscencí řady osobností od Jaroslava Seiferta až po Václava Vosku. Připojené kalendárium let 1963 - 2003 je praktickou tečkou za knížečkou, připomínající aktivity, které jsou v každé době potřebnou protiváhou komerci a masové kultuře.
PRAHA - V letošní sezoně jubilující Divadlo Viola uvedlo premiéru pořadu Proč si nezatančíte, v němž zazněla postbeatnická poezie Raymonda Carvera. Básně v próze a malé povídky inspirované Čechovem přednesl Jiří Lábus za doprovodu klavíristy Emila Viklického. Premiéra byla spojena se křtem publikace nazvané Divadlo Viola - 40 sezón, jejímž editorem je Jan Dvořák a která vyšla v nakladatelství Pražská scéna. Sborník, rozdělený na několik oddílů, rekapituluje neuvěřitelnou kontinuitu této komorní divadelní scény. V první části se střídají vyznání režisérů a herců s rozhovory. Hned v úvodu zpovídá Jan Dvořák Vladimíra Justla, který nikdy nepřestal být spiritus agens veškerého dění poetické vinárny. V rozhovoru vzpomíná na začátky Violy, 60. léta, normalizaci, proměny diváků. Je to čtení nadmíru poutavé a Justl, jenž má v propagování poezie nehynoucí zásluhy, tu jen skromně připomíná slavná jména a různé peripetie. Zajímavý je i rozhovor s Miluší Viklickou o problémech polistopadové Violy. V druhé části s názvem úvahy se nad inscenováním poezie zamýšlí Vladimír Holan, Miloš Horanský a Radovan Lukavský. Následují další vzpomínky - na konkrétní období, na jednotlivé inscenace, na osobnosti. Zde se vyznávají Tomáš Vondrovic, Miroslav Macháček, Emil Viklický, Vít Fiala a další. Oddíl, který mapuje současnost, otevírá studie Radky Hrdinové. Ta mimo jiné poukazuje na dramaturgicko-inscenační proměny posledních let. Publikaci uzavírá kaleidoskop drobných reminiscencí řady osobností od Jaroslava Seiferta až po Václava Vosku. Připojené kalendárium let 1963 - 2003 je praktickou tečkou za knížečkou, připomínající aktivity, které jsou v každé době potřebnou protiváhou komerci a masové kultuře.
</TEXT>
</DOC>
<DOC>
<DOCID>LN-20021219083</DOCID>
<DOCNO>LN-20021219083</DOCNO>
<DATE>12/19/02</DATE>
<TITLE>
Moravské divadlo Olomouc uvedlo Claudelovo málo hrané dílo
</TITLE>
<TEXT>
Zvěstování Panně Marii Paula Claudela je výsostně básnickým a nesmírně náročným dílem. Kompozicí se blíží antické tragédii, obraznost čerpá ze symbolismu, stavbu veršů z bible.
Nejnovější nastudování této hry v Moravském divadle Olomouc je třeba ocenit už vzhledem k její dlouhodobé absenci na českých jevištích před rokem 1989 (tehdy byla pro duchovní rozměr zcela nežádoucím titulem). Ostatně ani v letech devadesátých se na domácích scénách nestala častým hostem (uvedli ji v Brně a Českých Budějovicích). Pro náročné duchovní drama ovšem připravila půdu řada předchozích inscenací, v nichž dramaturgyně Věra Mašková prosadila téma křesťanských hodnot v souboji se zlem, téma víry a naděje ve světě lidské lhostejnosti a sobectví (Anna Karenina, Přijď království tvé..., Faust, Bouřlivé výšiny). I tentokrát je možno chápat zvolený text jako poselství dnešní společnosti s jejím rozpadajícím se řádem mravních hodnot. Claudelův příběh rozvíjí archetypální svár duše a těla, symbolicky obsažený v osudech dvou sester - dobré, pokorné Violeny (Vladimíra Včelná) a zlé, výbušné Mary (Evellyn Čapková-Pacoláková). Křesťanský rozměr je dán legendou o oběti, o lásce k Bohu, o víře, díky níž se hrdince dostane milosti zázraku a vykoupení. Claudelův náročný text v překladu Jiřího Konůpka je ponechán téměř bez úprav a režisér Jakub Korčák se evidentně spoléhá na jeho básnickou sílu a biblické podobenství. Vědom si vnitřní dramatičnosti příběhu, rezignuje na jevištní obraznost i výrazně divadelní gesta a k textu přistupuje velmi střídmě a skromně. Soustřeďuje se na časové řetězení odchodů, rozhodnutí, překvapivých zvratů a setkání, probíhajících v mikrokosmu rodiny (jevištní prostor sevřel scénograf Milan David holými dřevěnými stěnami, za nimiž se otevírá černý horizont venkovního světa), nejzásadnějším však pro něj zůstává slovo. Jeho pojetí sice vychází z prostoty lidových mysterií a miráklů (tomu odpovídají i barevně a tvarově jednoduché kostýmy Evy Bellefeuille), vytrácí se v něm však jejich stylizovaná divadelnost a s ní i výraznější divácká sdělnost. Herci se v této "holé" interpretaci uchylují k nepříliš věrohodnému figurování postav. S předem daným výrazem ušlechtilé oběti prochází jednotlivými situacemi Violena Vladimíry Včelné, postavu Jakuba udržuje Filip Čapka v křečovité naivitě, bez dynamičtějšího rozehrání se do příběhu začleňují postavy Matky (Ivana Plíhalová) a Petra z Craonu (Petr Franěk). Zůstává-li v tomto pojetí pro mnohé diváky příběh Violeny až příliš nedotknutelný a nepochopitelný v mystickém obrazu sebeobětování, je naopak divadelně silnější výpovědí příběh Mary, kterou dokázala Evellyn Čapková-Pacoláková vyjádřit v celém neklidu hledání, vášnivosti, nenávisti i vlastního souboje se zlem. Stejně tak živou a vnitřně proměnlivou postavou je Otec Mikuláše Pánka, jehož chápající a omilostňující gesto smíření s Marou patří k nejpůsobivějším místům. Olomoucká inscenace Zvěstování Panně Marii je sice velkorysým završením sledované dramaturgické linie, upozorňuje však současně i na její riziko. Náročná podoba novodobého mysteria, nechce-li ztratit své jevištní oprávnění, se neobejde bez divadelnosti, jinak se pro diváka stává pouhou demonstrací slova, jehož poselství se může vytratit.
Paul Claudel: Zvěstování Panně Marii.
Překlad: Jiří Konůpek
Režie: Jakub Korčák
Scénografie a kostýmy: Milan David a Eva Bellefeuille
Moravské divadlo Olomouc
</TEXT>
</DOC>
<DOC>
<DOCID>LN-20021219084</DOCID>
<DOCNO>LN-20021219084</DOCNO>
<DATE>12/19/02</DATE>
<GEOGRAPHY>PRAHA</GEOGRAPHY>
<TEXT>
Pražské komorní divadlo, které od letošní sezony sídlí v Divadle Komedie, uvede dnes premiéru hry Bertolta Brechta Zadržitelný vzestup Artura Uie v hlavní roli s Igorem Chmelou. V dalších rolích se představí Roman Zach, Jiří Ornest, Petra Lustigová a další. Drama z roku 1941, které pojednává o všudypřítomném nebezpečí nacismu, růstu moci a vzestupu zrůdné ideologie, soubor nastudoval v režii Davida Jařaba. Podle uměleckého šéfa divadla Dušana Pařízka patří hra mezi nejhranější Brechtova díla a bude patnáctou inscenací, která se v Česku od roku 1989 hraje. Režisér Jařab se při režii nevydal cestou aktualizace či modernizace díla. Soudí, že její síla vynikne právě tehdy, když se zachová odstup. Inscenace je podle něj pro všechny diváky, kterým není lhostejný stav společnosti.
</TEXT>
</DOC>
<DOC>
<DOCID>LN-20021219085</DOCID>
<DOCNO>LN-20021219085</DOCNO>
<DATE>12/19/02</DATE>
<TITLE>
Časopis Svět a divadlo vydal jako separát letošního ročníku první svazek rozhovorů z cyklu Evropané, který vysílá Česká televize od roku 2000.
</TITLE>
<GEOGRAPHY>PRAHA</GEOGRAPHY>
<TEXT>
Projekt vznikl v souvislosti s natáčením rozhovoru s významným litevským divadelním režisérem Eimuntasem Nekrošiusem. Otázky pro něj připravil šéfredaktor časopisu Karel Král a tehdy se zrodila myšlenka vydat dva svazky rozhovorů v tištěné podobě. Pochopitelně redakčně upravené, přizpůsobené tisku a také rozšířené o pasáže, které nebyly použité v televizním záznamu. V první osmě světově proslulých divadelníků figurují čtyři dramatici - Petr Olov Enquist, Slawomir Mrozek, Harold Pinter a György Spiró. Dále jsou zde zařazeni operní pěvkyně Edita Grúberová, choreograf John Neumeier, již zmíněný Eimuntas Nekrošius a nedávno zesnulý scénograf Josef Svoboda. Výběr není určen podle doby odvysílání, například interview s Nekrošiusem bude mít premiéru až v příštím roce. Podle Karla Krále šlo o to představit osobnosti, které se zajímavě odlišují charakterem, názory i tvorbou. Každý rozhovor uvádí stručná biografie, údaj o televizním uvedení včetně autorů, kteří se na rozhovoru podíleli. Neméně potřebná je i připojená bibliografie textů (recenze, portréty, rozhovory, studie), které vyšly v časopise Svět a divadlo a týkají se dotyčné osobnosti. Rozhovory vycházejí v celistvé a kultivované podobě jako živé svědectví současníků. Zdařilé je například rozprávění s Enquistem (překladatel Zbyněk Černík), které mimo jiné poutavě přibližuje jeho pracovní metodu, vypovídá o souvislostech tvorby severských autorů a kulturním klimatu Skandinávie. Stejně zajímavý je i Nekrošius (Karel Král), který navíc zřídka poskytuje rozhovory. Zde se představuje jako režisér, jenž je i přes své světoobčanství úzce svázán s prostředím, z kterého vyšel. Pro čtenáře, kteří znají jeho inscenace, bude mimořádně zajímavé číst, jaké vlivy a inspirace jsou pro jeho poetiku určující. Originální je i rozhovor s britským dramatikem Haroldem Pinterem (Vlasta Gallerová). Tlumočí jeho v mnohém provokativní názory na současný společensko-politický vývoj, postupující komercionalizaci umění i postavení intelektuálů v současném světě. V příštím roce plánuje redakce Světa a divadla druhou část, kde budou zařazeni například italský dramatik, herec a režisér Dario Fo, švýcarský režisér Christoph Marthaler, polský herec Daniel Olbrychski či režisér David Radok.
PRAHA - Projekt vznikl v souvislosti s natáčením rozhovoru s významným litevským divadelním režisérem Eimuntasem Nekrošiusem. Otázky pro něj připravil šéfredaktor časopisu Karel Král a tehdy se zrodila myšlenka vydat dva svazky rozhovorů v tištěné podobě. Pochopitelně redakčně upravené, přizpůsobené tisku a také rozšířené o pasáže, které nebyly použité v televizním záznamu. V první osmě světově proslulých divadelníků figurují čtyři dramatici - Petr Olov Enquist, Slawomir Mrozek, Harold Pinter a György Spiró. Dále jsou zde zařazeni operní pěvkyně Edita Grúberová, choreograf John Neumeier, již zmíněný Eimuntas Nekrošius a nedávno zesnulý scénograf Josef Svoboda. Výběr není určen podle doby odvysílání, například interview s Nekrošiusem bude mít premiéru až v příštím roce. Podle Karla Krále šlo o to představit osobnosti, které se zajímavě odlišují charakterem, názory i tvorbou. Každý rozhovor uvádí stručná biografie, údaj o televizním uvedení včetně autorů, kteří se na rozhovoru podíleli. Neméně potřebná je i připojená bibliografie textů (recenze, portréty, rozhovory, studie), které vyšly v časopise Svět a divadlo a týkají se dotyčné osobnosti. Rozhovory vycházejí v celistvé a kultivované podobě jako živé svědectví současníků. Zdařilé je například rozprávění s Enquistem (překladatel Zbyněk Černík), které mimo jiné poutavě přibližuje jeho pracovní metodu, vypovídá o souvislostech tvorby severských autorů a kulturním klimatu Skandinávie. Stejně zajímavý je i Nekrošius (Karel Král), který navíc zřídka poskytuje rozhovory. Zde se představuje jako režisér, jenž je i přes své světoobčanství úzce svázán s prostředím, z kterého vyšel. Pro čtenáře, kteří znají jeho inscenace, bude mimořádně zajímavé číst, jaké vlivy a inspirace jsou pro jeho poetiku určující. Originální je i rozhovor s britským dramatikem Haroldem Pinterem (Vlasta Gallerová). Tlumočí jeho v mnohém provokativní názory na současný společensko-politický vývoj, postupující komercionalizaci umění i postavení intelektuálů v současném světě. V příštím roce plánuje redakce Světa a divadla druhou část, kde budou zařazeni například italský dramatik, herec a režisér Dario Fo, švýcarský režisér Christoph Marthaler, polský herec Daniel Olbrychski či režisér David Radok.
</TEXT>
</DOC>
<DOC>
<DOCID>LN-20021219086</DOCID>
<DOCNO>LN-20021219086</DOCNO>
<DATE>12/19/02</DATE>
<TITLE>
Magnety adventních vystoupení jsou Eva Urbanová, Dagmar Pecková, Česká filharmonie a známé komorní soubory
</TITLE>
<TEXT>
Do předvánoční doby je koncentrováno nepřeberné množství výborných koncertů a divadelních představení. Alespoň jednou za rok stojí za to prohlédnout si vyřezávaný betlém a nadechnout se historické atmosféry pastýřských her.
PRAHA - Už zítra pořádá Obecní dům v Praze spolu s orchestrem FOK mimořádný koncert. Sólistkou bude Eva Urbanová, která přednese árie W. A. Mozarta, slavné melodie Franze Schuberta a Césara Francka. Na programu je i Rybova pastorela Rozmilý slavíčku. Dirigovat bude Rastislav Štůr. Také Bambini di Praga pod vedením Blanky Kulínské a Bohumila Kulínského zvolili pro svůj koncert skladby s vánoční tematikou. Světovou duchovní hudbu, evropské a americké koledy zazpívají Bambini 26. prosince ve Smetanově síni Obecního domu. Kühnův dětský sbor a Pražské dechové kvinteto budou protagonisty pátečního koncertu při příležitosti 80. narozenin Otmara Máchy, který v Sále Martinů Lichtenštejnského paláce začne v 19.30. V sobotu a neděli 28. a 29. 12. se v barokním sále knihovny v Melantrichově ulici odehraje pastýřská hra Pastorale pro natali Domini. Soubor Collegium Marianum a sólisté Marta Fadljevičová, Markéta Cukrová, Hasan El Dunia a Marián Krejčík doplní rakovnickou pastorelu hudbou německých autorů z českých a moravských sbírek. Zazní skladby J. H. Schmelzera, J. C. Kerlla, J. Rosenmüllera a dalších. Český komorní orchestr se svým dirigentem Ondřejem Kukalem zahraje 21. prosince v 19.30 v kostele sv. Šimona a Judy. Těleso, které vystoupilo na sérii šesti koncertů v Belgii, se představí v Čajkovského Serenádě, Concertu grossu č. 1 Zdeňka Lukáše a skladbách barokních mistrů, v nichž se zaskví čtyři trumpetisté České filharmonie. Setkání při duchovních a vánočních dílech českých autorů nabízí 22. prosince Národní divadlo. Součástí programu, v němž účinkují členové a hosté Národního divadla, Orchestr Opery Mozart, Pražský komorní sbor a sólisté, je Rybova Česká mše vánoční. Jednotlivé části budou prokládány texty barokní duchovní poezie a prózy Adama Michny z Otradovic, Jana Josefa Božana, zazní také úryvky z díla Karla Čapka či Bohuslava Reynka. Horké svařené víno je tradiční součástí adventních koncertů souboru Schola Gregoriana Pragensis (zdůvodňují ji doporučeními kanovníků v historických pramenech). Letos se odehraje v pondělí 23. prosince v 19 hodin, tentokrát ve vytápěném kostele sv. Salvátora (Salvátorská 1). V programu Veselte se, nebesa zazní mešní zpěvy z českých a francouzských pramenů a zpěvy středověké Evropy. Fuga jako symbol návratu věčného tajemství je název programu, který ve své jubilejní desáté sezoně připravila Musica Florea. Proslulá a mysteriózní díla J. S. Bacha Umění fugy a Hudební obětina přednese v pondělí 30. 12. pod vedením Marka Štryncla v kostele sv. Vavřince, Hellichova 18. Recitovat bude Radovan Lukavský.
</TEXT>
<HEADING>
Rozloučení se starým rokem
</HEADING>
<TEXT>
Na poslední den roku naplánovala Česká filharmonie silvestrovský koncert pod taktovkou Leoše Svárovského. Ve Dvořákově síni Rudolfina začne již v 16.30. První lednový týden vystoupí orchestr na zahajovacím koncertu festivalu Pražská zima pod vedením Vladimíra Válka (3. 1.). Jako sólista se i o den později na benefici pro IKEM představí houslista Petr Maceček. Řadu předvánočních večerů připravilo také koncertní jednatelství FOK: u Šimona a Judy se ve středu 25. 12. představí soubor Karmína od 15 hodin a Musica Bohemica od 19.30. Den nato vystoupí tamtéž Komorní orchestr Pražských symfoniků spolu s Kühnovým smíšeným sborem. Vedle Proměn ticha Lukáše Matouška zazní Rybovo známé Hej mistře. Dvořákovým Karnevalem, Biblickými písněmi a Devátou symfonií vstoupí FOK s Petrem Dvorským do nového roku. Koncert začne ve Smetanově síni Obecního domu 1. ledna v 19.30.
</TEXT>
<HEADING>
Vánoční hry a pásma
</HEADING>
<TEXT>
Také pražská divadla nabízejí vánoční hry, pásma, koncerty. Divadlo Minor například uvádí po celý prosinec inscenaci Vánoce aneb Příběh o narození v režii Jana Jirků, která je zamyšlením nad významem nejoblíbenějších svátků v roce. Vychází ze starých lidových vánočních her a evangelií a prostřednictvím scénických obrazů vytváří snovou, tajuplnou atmosféru Vánoc. Hudbu k inscenaci napsal Jan Matásek, autorem loutek a masek je Robert Smolík, kostýmy a scénu vytvořil Pavel Kodeda. Divadlo Bez zábradlí připravilo na tuto neděli Putování do Betléma, předvánoční večer s názvem Vánoce v Krytu čeká 20. 12. návštěvníky Divadla Orfeus, kde Radim Vašinka nastudoval Rakovnickou vánoční hru, barokní texty, poezii i vánoční povídky. Spolek Kašpar má zítra na programu Vánoční vzpomínku Trumana Capota v režii Jakuba Špalka. V Divadle Na Fidlovačce uvidí návštěvníci v neděli 22. 12. Putování do Betléma a ve Viole zítra a v sobotu Staročeské vánoční hry.
Také pražská divadla nabízejí vánoční hry, pásma, koncerty. Divadlo Minor například uvádí po celý prosinec inscenaci Vánoce aneb Příběh o narození v režii Jana Jirků, která je zamyšlením nad významem nejoblíbenějších svátků v roce. Vychází ze starých lidových vánočních her a evangelií a prostřednictvím scénických obrazů vytváří snovou, tajuplnou atmosféru Vánoc. Hudbu k inscenaci napsal Jan Matásek, autorem loutek a masek je Robert Smolík, kostýmy a scénu vytvořil Pavel Kodeda. Divadlo Bez zábradlí připravilo na tuto neděli Putování do Betléma, předvánoční večer s názvem Vánoce v Krytu čeká 20. 12. návštěvníky Divadla Orfeus, kde Radim Vašinka nastudoval Rakovnickou vánoční hru, barokní texty, poezii i vánoční povídky. Spolek Kašpar má zítra na programu Vánoční vzpomínku Trumana Capota v režii Jakuba Špalka. V Divadle Na Fidlovačce uvidí návštěvníci v neděli 22. 12. Putování do Betléma a ve Viole zítra a v sobotu Staročeské vánoční hry.
</TEXT>
</DOC>
<DOC>
<DOCID>LN-20021219087</DOCID>
<DOCNO>LN-20021219087</DOCNO>
<DATE>12/19/02</DATE>
<TITLE>
Kulturní diář Jaromíra Slomka
</TITLE>
<TEXT>
Nemám nic proti herci Karlu Heřmánkovi, ale nemám ani slabost pro herce Karla Heřmánka. Viděl-li jsem ho kdy v divadle, pak proto, že jsem šel na Bratry Karamazovy nebo na Tři sestry, v nichž shodou okolností hrál on. Viděl-li jsem ho kdy ve filmu, pak proto, že mě třeba zajímalo, jak režisér Karel Kachyňa převedl prózy Oty Pavla do "filmové řeči" (omlouvám se filmovým kritikům za výpůjčku jejich klišé), ne proto, že bych šel prostě "na Heřmánka". Takže docela pěkný, neemocionální vztah. Jak se však ubránit emocím, když čtu: "Teď se dostáváme k vašemu vztahu k elektřině. Máte plně elektrifikovanou domácnost... Karel: Máme příkon jako malá továrna, snad sto kilowattů. Na elektřinu topíme... Hana: ...ale ne vždycky, byli jsme velmi skromní a říkali jsme si, že budeme jenom topit dřevem... Karel: ...ale velmi záhy jsme si to rozmysleli a přešli na elektřinu, i když alternativa se dřevem tady pořád existuje. Pozlobila vás někdy elektřina? Karel: Naštěstí mě nikdy ještě ,nekopla', i když dokonce mně hrozilo, když jsem absolvoval základní školu a rodiče nevěděli, kam se mnou - jak to tak bývá v tomto období - tak tatínek pojal nápad, že bych mohl jít do učení a vyučit se elektrikářem. Ale to nešlo, protože já se bojím elektřiny. Maminka říkala, že když se bojím, tak se přece nemůžu jít učit elektrikářem." Co to je? Inu, úryvek z časopiseckého rozhovoru s hercem Karlem Heřmánkem a jeho manželkou Hanou. Periodikum PREfórum vydává Pražská energetika, a. s., jako "časopis pro zákazníky" a cpe jim to bezplatně do poštovních schránek, ať chtějí, nebo ne. Jak takové povídání vzniká? Představuji si, že někdo zatelefonuje herci Heřmánkovi a chce s ním mluvit o divadle. Herec souhlasí, co by ne, vždyť divadlem se živí a každá reklama dobrá. Moment, říká žadatel či žadatelka o rozhovor, my jsme časopis Pražské energetiky, mohl byste, Mistře, pronést i něco o svém vztahu k elektřině? Hm, a to jako co? No, třeba že máte elektrifikovanou domácnost. Nebo že jste chtěl, případně nechtěl být elektrikářem. To by šlo, ne? Jasně, to je maličkost. Oslovení "Mistře" však, předpokládám, nepadlo. Komu se tak naposled říkalo? Maxi Švabinskému? Rudolfu Deylovi staršímu? Jaroslavu Seifertovi? Nebo je to slovo v oběhu dodnes? Jsou tak titulováni staří umělci? Adolf Branald? Josef Liesler? Karel Gott? Netuším. Možná to ví ing. Václav Šťastný. Ten totiž sepsal a v nakladatelství Linde právě vydal Malou encyklopedii o titulech. Knížtička do kapsy radí, jak správně oslovovat a titulovat, dozvíme se tu, že třeba krajského hejtmana mají na začátku dopisu oslovit jinak "podřízení" ("Vážený pane krajský hejtmane"), jinak "cizí" ("Vážený pane hejtmane"). Jsou tu vypsány zkratky všech možných bakalářů, licenciátů, magistrů, inženýrů a doktorů, zdařile jsou simulovány běžné i méně běžné situace ("Vaše Milosti matko abatyše"), ve kterých potřebujeme užít titulu slovem či písmem. Autorovy instrukce jsou užitečné, tu a tam však nepoužitelné ("Ve věku - náctiletých, ale skutečně nejpozději s ukončením docházky do základní školy, již přejdeme na oslovení pan a paní" - myslím, že říkat patnáctiletému vyžleti "paní" je docela komické). A když čtu o "souběhu dvou akademických titulů", hned se mi vybavuje píseň Petra Skoumala: "Jednou zrána slyším bušit těžké rány/ na dveře/ Jdu otevřít a za dveřmi vidím své dvě/ neteře (...) Mrkaj na mne spiklenecky a k mým dvěma/ titulům/ Přidávají třetí titul šeptají mi/ Ťu - lu - lum"; text napsal, jak známo, ing. PhDr. Jan Vodňanský...
</TEXT>
</DOC>
<DOC>
<DOCID>LN-20021219088</DOCID>
<DOCNO>LN-20021219088</DOCNO>
<DATE>12/19/02</DATE>
<GEOGRAPHY>PRAHA</GEOGRAPHY>
<TEXT>
Pražské Národní divadlo chystá na dnešek premiéru nového nastudování Janáčkovy opery Příhody lišky Bystroušky. Dirigentem je janáčkovský znalec Bohumil Gregor. Režie a choreografie je dílem známých divadelníků Michala a Šimona Cabanových. "Považujeme se za tvůrce nezařaditelné, ne vhodné pro rodinné publikum, i když oba rodiny máme," řekli bratři Cabanové. Při prvním setkání s Janáčkovou hudbou však podle svých slov dospěli k pokorně konzervativnímu vizuálnímu pojetí. Mělo by odpovídat zadání připravit představení rodinného typu. Autorka kostýmů Simona Rybáková slibuje, že na scéně nebudou "chlupatí plyšáci", ale spíše lidé jednoduchými znaky zvířata připomínající. Zadání pro ni znělo, aby zpěváci "neměli ocásky a ouška a nelezli po čtyřech". V inscenaci se představí například Richard Haan, Mária Haan, Kathryn Krasovec a Jolana Fogašová.
</TEXT>
</DOC>
<DOC>
<DOCID>LN-20021219089</DOCID>
<DOCNO>LN-20021219089</DOCNO>
<DATE>12/19/02</DATE>
<TEXT>
Chce-li někdo divákům vytrvale nabízet film, jejž hodlá vysílat, měl by si mimo jiné ověřit a sjednotit výslovnost jeho názvu. Naštěstí, pokud je film opravdu dobrý, neublíží mu ani drobný trapas. To je i případ snímku Jaroslava Papouška Ecce homo Homolka, který v pátek uvedla Česká televize. Ten je nakonec na trapnosti, ovšemže jiné kategorie, postaven. Se stejným materiálem pracuje i seriál skečů Oldřicha Kaisra a Jiřího Lábuse Zeměkoule. Zkušení tvůrci nemohou nevědět, jak zlý umí být tento dobrý sluha pán. Nezdá se bohužel, že by se tím příliš trápili. Sobotní pokračování sice nedosáhlo zoufalství předchozího dílu, opravdu povedených pasáží v něm přesto byla povážlivá menšina. K nejzajímavějším momentům tak patřily závěrečné titulky, které diváky bez varování s předstihem přenesly do roku 2003. Naopak do minulosti bylo možno vzápětí vycestovat prostřednictvím snímku Mela Gibsona Statečné srdce z roku 1995, který v sobotu večer vysílala Nova. Velkofilm o skotském povstání ze třináctého století připomněl, že je opravdu načase natočit remake Vávrovy husitské trilogie a prorazit s ním do světa. Uspět se ovšem dá i v jiném žánru, dokonce o poznání elegantněji, s menším počtem mrtvol a levněji. I tvůrce před pěti lety překvapil obrovský úspěch mile jednoduché sci-fi komedie Muži v černém, již v sobotu uvedla Česká televize. Vítězně kdysi táhla kiny i další vědecko-fantastická komedie, kterou v uplynulých dnech vysílala Česká televize, polský film Juliusze Machulského Sexmise z roku 1983. Přestože je na tomto filmu jeho věk již skutečně znát, nikdo mu nemůže upřít světovou úroveň, jíž v době svého vzniku dosahoval. Právem byl zařazen do minicyklu představujícího vynikajícího Jerzyho Stuhra - právě díky roli v tomto filmu je tento herec i v Česku populární. Příjemné vzpomínky navozuje i cyklus filmů s Jean-Paulem Belmondem, jemuž věnuje pondělní večery Nova. Kriminální komedie Bezva finta, jež byla na programu tentokrát, patří ve svém žánru k vrcholům, které budou sotvakdy překonány. Dalším odstínem komedie, který se v uplynulých dnech na obrazovkách objevil, byla komedie smutná. Tento přívlastek patří nejen snímku Tomáše Vorla Cesta z města, ale také výběru úterního filmu na přání. Po Princezně ze mlejna, která nemohla nevyhrát minulý týden, si Česká televize mohla dva ze tří titulů tohoto týdne klidně schovat pro důstojnější příležitost. Ledaže by šlo o rafinovanou parodii českého vrcholně politického života...
</TEXT>
</DOC>
<DOC>
<DOCID>LN-20021219090</DOCID>
<DOCNO>LN-20021219090</DOCNO>
<DATE>12/19/02</DATE>
<GEOGRAPHY>BERLÍN</GEOGRAPHY>
<TEXT>
Promítnutím amerického muzikálu Chicago bude 6. února v německém hlavním městě zahájen 53. ročník mezinárodního filmového festivalu Berlinale. V díle dosud výhradně televizního tvůrce Roba Marshalla hrají známí hollywoodští herci Catherine Zeta-Jonesová, Renée Zellwegerová a Richard Gere. Snímek studia Miramax má být uváděn mimo soutěžní část přehlídky. Z dalších novinek se zde objeví například Život Davida Galea (r. Alan Parker), režijní debut herce George Clooneyho The Confessions of a Dangerous Mind a film Adaptation amerického tvůrce Spikea Jonze. Retrospektiva díla japonského režiséra Yasujiro Ozua připomene sté výročí úmrtí této filmové legendy. Z Berlína poputuje tato minipřehlídka na festivaly v Hongkongu a New Yorku.
</TEXT>
</DOC>
<DOC>
<DOCID>LN-20021219091</DOCID>
<DOCNO>LN-20021219091</DOCNO>
<DATE>12/19/02</DATE>
<TEXT>
Novinkové album americké skupiny Foo Fighters vyšlo pod značkou RCA/BMG. Někdejší bubeník Nirvany, dnes frontman a kytarista vlastní skupiny Dave Grohl se sice snaží od slavné minulosti odříznout, seč může, stejně mu ji ale nikdo neodpáře. Už proto, že mnohé jeho písně skladatelsky a aranžérsky, ale i pěveckým výrazem kráčejí v Cobainových stopách. Ani nové album není výjimkou. Styl grunge, dnes součást rockového mainstreamu, je v Grohlových písních stále přítomen. Typické kontrasty volnějších pasáží a syrového "nářezu" posluchače, naladěného na tuto vlnu, sice vždy potěší, albu nicméně chybí větší osobitost, kterou by vystoupilo nad běžný, dobře poslouchatelný průměr.
</TEXT>
</DOC>
<DOC>
<DOCID>LN-20021219092</DOCID>
<DOCNO>LN-20021219092</DOCNO>
<DATE>12/19/02</DATE>
<TITLE>
VZPOMÍNKY
</TITLE>
<TEXT>
Soubor vzpomínek Ondřeje Suchého na zapomínané hvězdy české zábavy vydal Radioservis. Autor připomíná osobnosti, které kdysi bavily diváky a posluchače a i nyní pamětníky zajímají. Připravil jejich portréty, zasuté vzpomínky na ně, dobové rozhovory. Základem je materiál z rozhlasového pořadu Padesátník doplněný o fotografie a kresby autora a Jiřího Šlitra. Zajímavé jsou osudy předchůdců dnešních bavičů Jiřího Štuchala, Járy Štercla či "smutného muže" Jaroslava Válka, neznámé podrobnosti o Miloši Kopeckém, Jiřině Šejbalové, Miroslavu Horníčkovi, leccos se dozvíme o Laďce Kozderkové či Ljubě Hermanové. Kniha připomíná, čím byli zajímaví zpěváci 50. a 60. let (Čmehil, Duda, Ročáková). Suchého devizou je osobní znalost těchto lidí i jejich prostředí.
</TEXT>
</DOC>
<DOC>
<DOCID>LN-20021219093</DOCID>
<DOCNO>LN-20021219093</DOCNO>
<DATE>12/19/02</DATE>
<TITLE>
POEZIE
</TITLE>
<TEXT>
Nakladatelství JEŽEK vydalo druhou básnickou sbírku klinického psychologa Václava Smitky (nar. 1935). Autorův glosář "Léthélandu" (z let 1998-2001) zahrnuje vzpomínkové kaleidoskopické texty, portréty přátel a lyrické skici. Integruje jej až neliterární tón založený (patrně) na odborné gerontologické zkušenosti. Svědecká poezie vyznívá jako krutá anamnéza moderní globální technické civilizace - v kontrastu k neproměnnému lidskému údělu. Dikce, rytmus, slovotvorba i apostrofy Sokrata svědčí o vypjatém a věrohodném básníkově vidění. Osobní psaní pod úhlem všudypřítomné smrti ("Země je popelnice...") čteme jako odpovědné svědectví i službu životu.
</TEXT>
</DOC>
<DOC>
<DOCID>LN-20021219094</DOCID>
<DOCNO>LN-20021219094</DOCNO>
<DATE>12/19/02</DATE>
<TITLE>
V překvapivě dobrých výkonech pokračuje oslabená reprezentace hokejistů na moskevském turnaji Baltika Cup. Po úterní výhře nad Švédy včera čeští hráči přehráli i mistry světa ze Slovenska a v tabulce turnaje i celé Euro Hockey Tour jim zatím patří druhé místo.
</TITLE>
<GEOGRAPHY>Česko</GEOGRAPHY>
<TEXT>
Slovensko 6:1
MOSKVA - O jedenadvacátou výhru v osmadvacátém vzájemném zápase se Slováky se zasloužil dvěma góly Michal Mikeska, své první branky v národním týmu se dočkali Jindřich Kotrla a Robert Kántor. Úvod utkání se přitom vydařil Slovákům, startujícím poprvé v historii na turnaji série Euro Hockey Tour, do které se ale jejich výsledky nezapočítávají. Už ve třetí minutě projel českou obranou Milo a pohodlně překonal brankáře Málka, který si do té chvíle nesáhl na puk. Více práce však měl Málkův protějšek Rybár, jenž si v první části připsal jedenáct úspěšných zákroků. Kapituloval pouze po chybě v rozehrávce, kdy jej překonal Mikeska. Češi v té chvíli hráli dokonce v oslabení.
</TEXT>
<HEADING>
Jistý Málek dodal spoluhráčům klid
</HEADING>
<TEXT>
Jasný ráz zápasu udala druhá třetina, kdy český tým, v jehož sestavě chyběl zraněný útočník Martin Procházka, svého soupeře jasně přehrál. Na někdejšího gólmana Znojma vyzrál nejprve Mikeska, jenž tak využil první českou přesilovku na turnaji. Zlomovým momentem se staly ze slovenského pohledu nevyužité přesilové hry pět na tři. Dva čeští hráči seděli na trestné lavici nejprve 22 vteřin, a poté dokonce 80 vteřin, Málek si však se všemi střelami poradil a svými výkony spoluhráče povzbudil. Klid na české hokejky přinesl Kratěnův blafák, jemuž do šance pomohl chybující bek Novotný. Do střelecké listiny se zapsal i v Moskvě debutující Kotrla a šance bývalého federálního partnera na zvrat zmrazil ještě před druhou sirénou obránce Kántor, jenž se ve dvacátém startu za národní tým dočkal své premiérové branky. Svěřenci trenéra Hossy však nerezignovali a snažili se alespoň zkorigovat nepříznivé skóre. To se jim ale nepodařilo. Naopak, při Čakajíkově vyloučení musela pomoci Rybárovi tyč, o pět minut později po učebnicově zahraném přečíslení kapituloval pošesté. Po pondělní prohře s Finy 1:4 v Espoo tak ani druhý zápas s předními evropskými týmy nedopadl pro úřadující mistry světa dobře.
Jasný ráz zápasu udala druhá třetina, kdy český tým, v jehož sestavě chyběl zraněný útočník Martin Procházka, svého soupeře jasně přehrál. Na někdejšího gólmana Znojma vyzrál nejprve Mikeska, jenž tak využil první českou přesilovku na turnaji. Zlomovým momentem se staly ze slovenského pohledu nevyužité přesilové hry pět na tři. Dva čeští hráči seděli na trestné lavici nejprve 22 vteřin, a poté dokonce 80 vteřin, Málek si však se všemi střelami poradil a svými výkony spoluhráče povzbudil. Klid na české hokejky přinesl Kratěnův blafák, jemuž do šance pomohl chybující bek Novotný. Do střelecké listiny se zapsal i v Moskvě debutující Kotrla a šance bývalého federálního partnera na zvrat zmrazil ještě před druhou sirénou obránce Kántor, jenž se ve dvacátém startu za národní tým dočkal své premiérové branky. Svěřenci trenéra Hossy však nerezignovali a snažili se alespoň zkorigovat nepříznivé skóre. To se jim ale nepodařilo. Naopak, při Čakajíkově vyloučení musela pomoci Rybárovi tyč, o pět minut později po učebnicově zahraném přečíslení kapituloval pošesté. Po pondělní prohře s Finy 1:4 v Espoo tak ani druhý zápas s předními evropskými týmy nedopadl pro úřadující mistry světa dobře.
</TEXT>
</DOC>
<DOC>
<DOCID>LN-20021219095</DOCID>
<DOCNO>LN-20021219095</DOCNO>
<DATE>12/19/02</DATE>
<TITLE>
Finsko - Rusko 3:1
</TITLE>
<TEXT>
Pozn.: Sloupce v tabulkách znamenají počet zápasů, výher v základní hrací době (3 body), výher v prodloužení či po samostatných nájezdech (2 body), proher v prodloužení či po samostatných nájezdech (1 bod), proher (0 bodů), skóre a celkový počet bodů.
</TEXT>
</DOC>
<DOC>
<DOCID>LN-20021219096</DOCID>
<DOCNO>LN-20021219096</DOCNO>
<DATE>12/19/02</DATE>
<GEOGRAPHY>MOSKVA</GEOGRAPHY>
<TEXT>
Vyšší produktivita střelby, méně chyb a lepší výkon brankáře pomohly českým hokejistům k jasnému vítězství nad Slovenskem 6:1. "Proti předešlému zápasu se Švédskem jsme se tlačili více před branku a nutili jsme obránce častěji střílet," hledal trenér Slavomír Lener hlavní rozdíl mezi úterním a včerejším soubojem. Stejnou důležitost naopak přiřkl výkonům brankářů. "Oni se zasloužili o úterní skóre 1:1 a dnes to bylo stejné," poukázal na nevýrazný výkon a šest inkasovaných branek gólmana Pavola Rybára. Jeho český protějšek Roman Málek sice kapituloval hned po první střele, ale poté pochytal všech dalších třináct pokusů soupeře a položil tak základ k vítězství. "Důležité bylo, že jsme neinkasovali při přesilovkách ve třech proti pěti," podotkl Málek, který si mohl připadat, jako když hájí svatyni Slavie. Nejlepší extraligová obrana na něj obvykle rovněž moc střel nepustí. "Když jsem dostal rychle gól, tak mě to taky napadlo. Chtěl jsem, aby na mě co nejrychleji vystřelili, ale dalšího dobrého pokusu jsem se dočkal až v polovině druhé třetiny," uvedl Málek, jenž se pomalu stává specialistou na Slovensko. "Chytal jsem proti nim už asi čtvrtý či pátý zápas. Vždy to na mě nějak vyjde," smál se slávistický brankář. Poprvé mezi střelce se ve dvacátém reprezentačním zápase zapsal obránce Robert Kántor, jenž ve 39. minutě zvyšoval už na 5:1. "V zápase jsem byl málo vytěžovaný, takže jsem se snažil, abych něco předvedl. Naštěstí jsem z minima vytěžil maximum. Na ten gól jsem čekal poměrně dlouho," přiznal spokojený obránce finského IFK Helsinky. Hned po gólu si dojel pro puk. "Nikde ho vystavovat nebudu, ale tenhle rituál k tomu trochu patří," řekl Kántor. Premiérový zásah si připsal i Jindřich Kotrla, jenž se ale první branky v národním týmu dočkal již v druhém zápase. Puk si ale na rozdíl od svého kolegy neschoval. "Nesbírám je. Stačí mi pocit z vítězství," uvedl litvínovský forvard, jemuž spolupráce se zlínským Jaroslavem Balaštíkem a pardubickým Michalem Mikeskou svědčí. "Vyhovujeme si navzájem. Všichni hrajeme fyzický hokej," vysvětlil Kotrla. Český tým tak má po dvou zápasech na svém kontě pět bodů a ve zbývajících dvou utkáních proti Finsku a Rusku bude bojovat o vítězství na Baltice. "Chceme dokázat, že to torzo, které sem jelo, jak jsem si někde přečetl na internetu, může udělat dobrý výsledek," podotkl sarkasticky Kántor.
</TEXT>
</DOC>
<DOC>
<DOCID>LN-20021219097</DOCID>
<DOCNO>LN-20021219097</DOCNO>
<DATE>12/19/02</DATE>
<TEXT>
LOS ANGELES - Tenisová legenda a dlouholetá světová jednička Martina Navrátilová ozdobí svou účastí úvodní grandslamový turnaj tenisové sezony Australian Open. Podle australského deníku The Age nastoupí pětačtyřicetiletá česká rodačka a vítězka 18 podniků Grand Slamu ve čtyřhře, není však zatím jasné, se kterou partnerkou. Navrátilová plánuje zahájit sezonu už 29. prosince na turnaji v Gold Coastu, podle australského tisku ale dosud nemá partnerku do čtyřhry ani pro tento turnaj. Profesionální kariéru ukončila legendární tenistka v roce 1994, o šest let později se ale vrátila na kurty v deblu a letos v červnu v Eastbourne si zkusila po dlouhé době i dvouhru. Účast v Austrálii naopak podle Los Angeles Times odřekl Pete Sampras. Jedenatřicetiletý otec ani ne měsíčního syna se prý rozhodl, že Australian Open v termínu 13. až 26. ledna vynechá. Konec kariéry ale zatím neplánuje a chce hrát ještě minimálně rok. Sampras vysvětlil, že do začátku Australian Open by neměl dost času na přípravu.
</TEXT>
</DOC>
<DOC>
<DOCID>LN-20021219098</DOCID>
<DOCNO>LN-20021219098</DOCNO>
<DATE>12/19/02</DATE>
<TEXT>
NEW YORK - Třiceti body si udělal v úterý Michael Jordan osobní rekord této sezony a výrazně přispěl k vítězství basketbalistů Washingtonu Wizards v Atlantě. Hosté se po výhře v poměru 109:99 posunuli před svého soupeře na osmé místo Východní konference NBA. Jordan se vypjal k letošnímu střeleckému maximu jen zápas poté, co v neděli s pouhými dvěma body při vítězství nad Torontem vyrovnal svůj osobní neslavný rekord celé kariéry. "Nechci, aby si někdo myslel, že neumím skórovat. Nicméně dokud vyhráváme, můžu si klidně dovolit dávat jen dva body," řekl Jordan. Nejlepší tým soutěže z Dallasu se revanšoval Indianě za to, že ukončila na konci listopadu po 14 zápasech jeho letošní neporazitelnost. V domácí odvetě, která byla zároveň duelem lídrů jednotlivých konferencí, vyhrál Dallas 118:97 a připsal si 21. vítězství. Michael Finley se na něm podílel 33 body a 13 doskoky, Nick Van Exel 20 body a deseti asistencemi a po dvouzápasové zdravotní pauze dal o sobě opět vědět Němec Dirk Nowitzki - za 28 minut stihl dát rovněž dvacet bodů. "Mavericks dnes byli celí žhaví, jen aby nás porazili. Od listopadové porážky na to čekali," konstatoval hostující trenér Isiah Thomas. Prestižní zápas byl nervózní a agresivitou překypoval hostující Ron Artest. Už v první čtvrtině dostal společně s Nowitzkým technickou chybu za strkanici, před koncem poločasu inkasoval druhou, diskvalifikující, po konfliktu s Rajou Bellem. Do šaten museli rozzuřeného Artesta vyprovodit spoluhráči. "Doufám, že v červnu na konci play off si zase s Dallasem zahrajeme. A s lepším výsledkem pro nás," pravil s 20 body nejlepší střelec Indiany Jermaine O'Neal. Šampioni z Los Angeles utrpěli už 16. prohru v sezoně. Nad síly Lakers byla Minnesota a její nejlepší hráč Kevin Garnett, který přispěl k výhře Timberwolves 96:80 třiadvaceti body a 11 doskoky.
</TEXT>
</DOC>
<DOC>
<DOCID>LN-20021219099</DOCID>
<DOCNO>LN-20021219099</DOCNO>
<DATE>12/19/02</DATE>
<TITLE>
NEW YORK - Wayne Gretzky zpopularizoval hokej na jihu Spojených států, basketbalista Michael Jordan zase udělal ve své době ze sportu v zámoří respektovaný celospolečenský fenomén. K těmto sportovním misionářům se připojuje v poslední době další muž, jehož vliv na chod světa může být ještě zásadnější. Narodil se v čínské Šanghaji, měří 226 centimetrů, hraje basketbal v NBA za Houston Rockets a jmenuje se Yao Ming. Západní korporace vidí v Číně poslední baštu nedotčenou kapitalismem, na jejímž trhu čítajícím 1,3 miliardy obyvatel leží pro mnoho firem nepředstavitelné bohatství. A Yao může být prostředníkem, jak se k němu dostat. Vždyť historie již mnohokrát doložila, že sport je často účinnějším diplomatickým nástrojem než mítinky na nejvyšší politické úrovni.
</TITLE>
<TEXT>
NBA má víc diváků v Číně než v USA
Yao Ming přijel začátkem podzimu do USA jako první zahraniční hráč, jenž se stal jedničkou draftu. Dvaadvacetiletý sportovec skóruje průměrně 12 bodů za zápas a přidává přes 7 doskoků. A díky němu nyní v Číně sleduje NBA dokonce více lidí než v domovských Spojených státech. Například v USA sledovalo v televizi listopadové zápasy NBA průměrně 1,1 milionu diváků. V Číně přihlíželo zápasu Houstonu s Clevelandem 5,5 milionu diváků, reprízu utkání v lepším čase vidělo dokonce 11,5 milionu Číňanů. Pozdvižení, jaké Mingův vstup do NBA v Číně způsobil, připomíná českou euforii v době Nagana. Lidé šidí práci, školáci vynechávají vyučování a sledují televizi. Noviny analyzují téměř každý Yaův koš, vyčleňují pro něj v každém vydání speciální sekci. "Když je Yao v televizi, nezáleží na čase, všichni se dívají," tvrdí Qian Žaofej, student z Pekingu, jenž komentuje Yaovy zápasy na internetu pro fanoušky, kteří utkání nemohli sledovat. "Yao je skvělý, všichni jsme na něj pyšní," dodává. Také propast mezi Yaovou popularitou v rodné zemi a jeho praktickou nepřítomností na čínském trhu bude již zřejmě brzy překlenuta. "Jsme zaplaveni nabídkami od všemožných firem. Všichni s námi chtějí spolupracovat," tvrdí Žang Mindži, šéf Yao týmu, který basketbalistu zastupuje v obchodních záležitostech. Yao tým si letos nechal udělat studii hráčova ekonomického potenciálu v Číně. "Výsledky byly víc než povzbudivé. Má nejlepší image ze všech sportovců v Číně," tvrdí Mindži. "Myslím, že se může stát příštím Tigerem Woodsem. Má velké charisma i smysl pro humor," dodává Bill Sandres, obchodní ředitel Yao týmu.
</TEXT>
<HEADING>
Firmy díky Yaovi dobývají čínský trh
</HEADING>
<TEXT>
Již v polovině příštího roku začne Yao propagovat v zámoří první produkty. Jde o nealkoholické nápoje, mobilní telefony, počítače a kreditní karty. Blízko je také začátek velké reklamní kampaně Nike v Číně spojené s prodejem typu bot speciálně vyvinutého podle Yaa Minga. Pár má stát sto dolarů. Další invaze západní ekonomiky na půdu asijského obra bude následovat vzápětí. Profituje i sama NBA, která na tuto sezonu prodala vysílací práva dvanácti čínským televizím, loni to byla pouze jedna stanice. Průměrný divák v Číně tak má možnost sledovat i čtyři zápasy NBA za týden. Režim však zakázal vysílat zápasy Los Angeles Clippers, v jejichž dresu nastupuje další Číňan Wang Žiži, prohlášený za zrádce poté, co dal přednost přípravě na NBA před reprezentačním soustředěním před Asijskými hrami. Rovněž Yaův výdělek, jenž činí 17,8 milionu dolarů za tři roky, nepůjde přímo do jeho kapsy. Zástupci čínského basketbalu a klubu Šangaj Sharks, za který Ming dříve hrál, z něj prý vezmou částku mezi osmi až patnácti miliony. Yaův profit z reklamních kontraktů mu však může vše vynahradit. Podle Ma Yua z čínského ministerstva obchodu, je Yao jedním z nejdůležitějších vývozních artiklů Číny. "On však znamená ještě víc, není jen sportovním či komerčním fenoménem. Může změnit i pohled Číny na okolní svět a naopak..."
Již v polovině příštího roku začne Yao propagovat v zámoří první produkty. Jde o nealkoholické nápoje, mobilní telefony, počítače a kreditní karty. Blízko je také začátek velké reklamní kampaně Nike v Číně spojené s prodejem typu bot speciálně vyvinutého podle Yaa Minga. Pár má stát sto dolarů. Další invaze západní ekonomiky na půdu asijského obra bude následovat vzápětí. Profituje i sama NBA, která na tuto sezonu prodala vysílací práva dvanácti čínským televizím, loni to byla pouze jedna stanice. Průměrný divák v Číně tak má možnost sledovat i čtyři zápasy NBA za týden. Režim však zakázal vysílat zápasy Los Angeles Clippers, v jejichž dresu nastupuje další Číňan Wang Žiži, prohlášený za zrádce poté, co dal přednost přípravě na NBA před reprezentačním soustředěním před Asijskými hrami. Rovněž Yaův výdělek, jenž činí 17,8 milionu dolarů za tři roky, nepůjde přímo do jeho kapsy. Zástupci čínského basketbalu a klubu Šangaj Sharks, za který Ming dříve hrál, z něj prý vezmou částku mezi osmi až patnácti miliony. Yaův profit z reklamních kontraktů mu však může vše vynahradit. Podle Ma Yua z čínského ministerstva obchodu, je Yao jedním z nejdůležitějších vývozních artiklů Číny. "On však znamená ještě víc, není jen sportovním či komerčním fenoménem. Může změnit i pohled Číny na okolní svět a naopak..."
</TEXT>
</DOC>
<DOC>
<DOCID>LN-20021219100</DOCID>
<DOCNO>LN-20021219100</DOCNO>
<DATE>12/19/02</DATE>
<TITLE>
Brazilský kanonýr Ronaldo si v anketě FIFA o nejlepšího fotbalistu světa získal srdce 59 trenérů reprezentačních mužstev z celého světa. Jedním z koučů, kteří ale pro Ronalda nehlasovali, byl překvapivě jeho brazilský kouč Luiz Felipe Scolari. Vyplývá to z výsledků, které zveřejnila FIFA na své webové stránce.
</TITLE>
<GEOGRAPHY>MADRID</GEOGRAPHY>
<TEXT>
Scolari, který přivedl "Kanárky" k titulu mistrů světa, považuje za nejlepšího fotbalistu letošního roku Angličana Davida Beckhama a i na další místa zařadil cizince Francouze Zidana a Portugalce Figa. Buď si nemyslí, že by jeho svěřenci byli nejlepší, nebo si to prostě u žádného z nich nechtěl rozházet. Tipy některých reprezentačních koučů výrazně vybočovaly z řady. Například dnes už bývalý polský trenér Zbigniew Boniek dal nejvíc bodů italskému útočníkovi Tottimu. Salvadorský lodivod Armando Palma si vybral Nizozemce Patricka Kluiverta a švédská trenérská dvojice Söderberg - Lagerbäck se zhlédla ve francouzském záložníkovi Vieirovi. Pro reprezentačního trenéra v Jordánsku je světovou jedničkou Uruguayec Recoba a na Tchaj-wanu se těší největší oblibě Argentinec Batistuta. Pořadí u Karla Brücknera je podle internetové stránky trochu jiné, než jak ho český trenér uvedl v úterý pro média. Podle FIFA dal Brückner na první místo Rivalda, na druhé Ronalda a na třetí Beckhama. Milan Máčala, který hlasoval za Omán, vybral trio Henry, Rivaldo, Beckham. Slovenský trenér Ladislav Jurkemik ocenil Zidana, Kahna a Ronalda.
MADRID - Scolari, který přivedl "Kanárky" k titulu mistrů světa, považuje za nejlepšího fotbalistu letošního roku Angličana Davida Beckhama a i na další místa zařadil cizince Francouze Zidana a Portugalce Figa. Buď si nemyslí, že by jeho svěřenci byli nejlepší, nebo si to prostě u žádného z nich nechtěl rozházet. Tipy některých reprezentačních koučů výrazně vybočovaly z řady. Například dnes už bývalý polský trenér Zbigniew Boniek dal nejvíc bodů italskému útočníkovi Tottimu. Salvadorský lodivod Armando Palma si vybral Nizozemce Patricka Kluiverta a švédská trenérská dvojice Söderberg - Lagerbäck se zhlédla ve francouzském záložníkovi Vieirovi. Pro reprezentačního trenéra v Jordánsku je světovou jedničkou Uruguayec Recoba a na Tchaj-wanu se těší největší oblibě Argentinec Batistuta. Pořadí u Karla Brücknera je podle internetové stránky trochu jiné, než jak ho český trenér uvedl v úterý pro média. Podle FIFA dal Brückner na první místo Rivalda, na druhé Ronalda a na třetí Beckhama. Milan Máčala, který hlasoval za Omán, vybral trio Henry, Rivaldo, Beckham. Slovenský trenér Ladislav Jurkemik ocenil Zidana, Kahna a Ronalda.
</TEXT>
</DOC>
<DOC>
<DOCID>LN-20021219101</DOCID>
<DOCNO>LN-20021219101</DOCNO>
<DATE>12/19/02</DATE>
<GEOGRAPHY>MADRID</GEOGRAPHY>
<TEXT>
Oslavy stého výročí založení Realu Madrid vyvrcholily na stadionu San Bernabeu exhibičním zápasem, v němž proti španělskému superklubu nastoupil světový výběr. Hráči ze šestnácti zemí pod taktovkou brazilského trenéra Scolariho vedli už 3:0, ale pak dovolili hostitelům vyrovnat. Před zápasem převzal Brazilec Ronaldo od redakce FranceFootballu Zlatý míč pro nejlepšího fotbalistu v Evropě a o přestávce utkání přispěchal s gratulací věhlasný tenor Plácido Domingo. Velký fanoušek Realu zazpíval klubovou hymnu.
</TEXT>
</DOC>
<DOC>
<DOCID>LN-20021219102</DOCID>
<DOCNO>LN-20021219102</DOCNO>
<DATE>12/19/02</DATE>
<TITLE>
NEW YORK - Úterní zápas zámořské NHL mezi Nashvillem a Calgary byl i duelem českých gólmanů Tomáše Vokouna a Romana Turka. Zatímco Vokoun v domácí brance inkasoval z 23 střel tři branky, Turek ze stejného počtu pokusů gól nedostal, vychytal své letošní druhé čisté konto a pomohl Plamenům k výhře 3:0. "Předvedli jsme dobrý výkon. Soupeř vlastně neměl žádnou velkou šanci ani při svých přesilovkách, protože právě při nich jsme skvěle bránili. Byl to asi nejlepší zápas, který jsme v poslední době odehráli. Body jsou o to důležitější, že Predátoři potřebovali bodovat stejně jako my," řekl Turek. V utkání Philadelphie s Dallasem se dařilo také dalšímu českému brankáři. Roman Čechmánek sice už během první třetiny dostal dva góly, ale pak chytil dalších 40 střel Hvězd a výrazně přispěl k tomu, že Letci nakonec vybojovali bod za remízu 2:2. Pittsburgh nevyhrál už devět zápasů v řadě a po prohře 2:5 ve Phoenixu na něj mužstvo New Yorku Islanders, které je na posledním místě Atlantické divize, ztrácí už pouhé dva body. Penguins nespasil ani návrat Martina Straky, který kvůli nataženému svalu absentoval ve čtyřech utkáních. U obou gólů hostů byl Milan Kraft, který si připsal své dvě premiérové asistence v sezoně. Jednou nahrával také jeho spoluhráč Jan Hrdina.
</TITLE>
<TEXT>
Výsledky NHL
</TEXT>
</DOC>
<DOC>
<DOCID>LN-20021219103</DOCID>
<DOCNO>LN-20021219103</DOCNO>
<DATE>12/19/02</DATE>
<TITLE>
Kostnerová bude závodit v lednu. Na 5. ledna do německého Berchtesgadenu ohlásila italská sjezdařská hvězda Isolde Kostnerová návrat do SP. Stříbrná medailistka z olympijských her prožila před dvěma týdny hrozivý pád při tréninku sjezdu v kanadském Lake Louise a s těžkým otřesem mozku a naraženým krkem i ramenem skončila v nemocnici.
</TITLE>
<TEXT>
Valenta je armádním sportovcem roku 2002. Akrobatický lyžař Aleš Valenta se stal vítězem ankety o nejlepšího armádního sportovce roku 2002. Olympijský vítěz ze Salt Lake City obdržel v hlasování 638 bodů, o 105 více než bronzová medailistka z olympiády Kateřina Neumannová. O dalších sedmnáct bodů skončil třetí Roman Šebrle, mistr Evropy v hale i venku. Obhájce prvenství Tomáš Dvořák se umístil na 14. pozici.
Český pohár biatlonistů v Jáchymově se neuskuteční. Pro nepřízeň počasí a nedostatek sněhu musel být zrušen první závod Českého poháru v biatlonu, který se měl konat o tomto víkendu v Jáchymově. V krušnohorském středisku leží momentálně jen osm centimetrů sněhu.
</TEXT>
</DOC>
<DOC>
<DOCID>LN-20021219104</DOCID>
<DOCNO>LN-20021219104</DOCNO>
<DATE>12/19/02</DATE>
<TEXT>
Anglický ligový pohár - čtvrtfinále: Manchester United - Chelsea 1:0, Sheffield United - Crystal Palace 3:1, Wigan - Blackburn Rovers 0:2.
</TEXT>
</DOC>
<DOC>
<DOCID>LN-20021219105</DOCID>
<DOCNO>LN-20021219105</DOCNO>
<DATE>12/19/02</DATE>
<TITLE>
říká Marian Jelínek, blízký přítel a osobní trenér hokejového útočníka Jaromíra Jágra
</TITLE>
<TEXT>
Změní Jaromír Jágr v NHL dres? To je ústřední hokejová otázka posledních dnů. Hráčův přítel, rádce a osobní trenér Marian Jelínek odhaduje, že slavný útočník ve Washingtonu zůstane. Nicméně i on potvrzuje: "Po Vánocích se v NHL zřejmě roztočí kolo přestupů velkých hvězd."
LN: Máte jako Jágrův přítel a trenér nějaké bližší informace o tom, co se ve Washingtonu chystá?
V téhle chvíli neví, jak to dopadne, asi ani majitel klubu Ted Leonsis. Ale něco se po Vánocích dít bude a asi půjde o velký byznys. Teoreticky existuje v NHL tak šestnáct mužstev, která se do toho mohou zamotat. Takže možností je moc. Ale znovu říkám, že žádné konkrétní náznaky nemám, protože taky zatím ani žádné nejsou.
LN: Přesto, jaký je váš osobní názor? Vymění Washington právě Jaromíra Jágra?
Vzhledem k tomu, jak jsem měl možnost poznat názory Teda Leonsise i generálního manažera McPheeho, tak to nepředpokládám. Můj tip je, že ho nevymění. I když to, že se v NHL schyluje k velkým výměnám, je pravděpodobné.
</TEXT>
<HEADING>
LN: Proč myslíte?
</HEADING>
<TEXT>
Protože v řadě týmů letos zůstávají velké hvězdy trochu za očekáváním. U nás se mluví jen o Washingtonu a Jardovi, ale je klidně možné, že kolo přestupů roztočí úplně jiný klub.
LN: Kdo by to podle vás mohl být? O kom se mluví vedle Washingtonu?
Například o Coloradu a Milanu Hejdukovi. Nebo o Patriku Eliášovi z New Jersey anebo Lindrosovi z Rangers. A ve Philadelphii prý mají problémy obránce Desjardins a útočníci Recchi s Primeauem. Těch možností je spousta. A stačí, aby přestoupil jeden z těhle elitních hráčů a spustí to řetězovou reakci. Ale Leonsis je především byznysmen a podle mě Jardu nepustí.
LN: Nevymění ho proto, že je ikonou, která klub prodává v médiích?
A nejen v médiích. Miliony dolarů klubu plynou například z prodeje suvenýrů. Vemte si, že jen jeden dres se jménem Jágr na zádech se prodává za 150 dolarů. Všude se píše, kolik si hráči vydělávají, ale díky jejich jménu se část peněz do klubové pokladny vrátí. A tohle všechno Leonsis ví. On hokeji nerozumí, na to má jiné lidi, ale byznysmen je zkušený.
LN: Teď se ale pustil i do kritiky hry Capitals...
...protože klubu se hroutí vidina postupu do play off a to je pro něj špatná zpráva. Rozpočet většiny týmů v NHL je postavený tak, aby příjmy ze vstupného, televizních práv a z prodeje suvenýrů během základní části akorát tak pokryly výdaje na platy hráčů a další věci. Ten pravý byznys ale začíná až ve chvíli, kdy klub postoupí do bojů o Stanley Cup. Tohle Leonsis ví, stejně jako to, že je potřeba udělat nějakou změnu, aby se ještě sezonu podařilo zachránit.
LN: Vraťme se k Jágrovi. Ve Washingtonu je už víc než rok, ale stále se zdá, jako by v týmu nenašel své místo. Čím to je?
Máte pravdu, že hokejově se trápí. To, co hraje Washington, totiž není ani kočka, ani pes. Chemie týmu vůbec nefunguje.
</TEXT>
<HEADING>
LN: Proč?
</HEADING>
<TEXT>
Protože osm hokejistů tam hraje stylem, který by se dal s nadsázkou nazvat wrestling na ledě. A dalších pět až šest hráčů, jako jsou Jarda, Lang, Nylander nebo Kip Miller, se snaží o kombinační hru. Ten tým je prostě úplně rozladěný. Vedení klubu se teď musí jasně rozhodnout, jaký styl upřednostní, a podle toho mužstvo přestavět.
LN: Je pravdou, že moc hezký hokej Washington nehraje...
Často je to velká hrůza. Když hrál Washington s Pittsburghem, tak Martin Straka říkal, že to bylo jak krajský přebor Rokycany - Slaný. A měl pravdu. Tak každý pátý zápas Capitals za něco stojí.
LN: Trápí se tím Jágr, nebo se to naopak snaží hodit za hlavu?
Trápí ho to. Zkuste se vžít do jeho situace - snaží se, co může, ale s řadou spoluhráčů si hokejově nerozumí. A když v tak rychlé hře nenajdete na ledě u spoluhráčů pochopení, je to velký problém. A tak se celá jeho snaha rozplývá a v novinách se píše o tom, že mu to nejde. Že Washington hraje špatně proto, že Jágr dělá málo bodů. Ale problém je jinde.
LN: A jak se Jaromír s tlakem médií vypořádává?
To on umí zvládnout, ale tady jde o něco jiného. Jarda sám sebe drží pod tlakem, protože ho mrzí, že přivádí do problémů majitele klubu. Ví, co si od jeho příchodu sliboval. Svědomí - to je Jardův tlak, jestli mě chápete.
LN: Před třemi roky se o Jágrovi říkalo, že je nejlepším hokejistou světa. Jak se za tu dobu změnil?
Po hokejové stránce nevidím podstatnou změnu. Možná má teď trochu míň sebevědomí, což je dané situací v klubu. Ale teď po zápase s Coloradem zase pookřál. Volali jsme si a hned mi říkal: "Zase mi to šlo, hrál jsem jako dřív." Bylo vidět, jak je rád. Tak snad je to náznak obratu k lepšímu.
</TEXT>
</DOC>
<DOC>
<DOCID>LN-20021219106</DOCID>
<DOCNO>LN-20021219106</DOCNO>
<DATE>12/19/02</DATE>
<GEOGRAPHY>MILÁN</GEOGRAPHY>
<TEXT>
Motocyklový mistr světa Valentino Rossi se bojí hrozeb, podle nichž se měl stát terčem atentátu skupiny militantních odpůrců kapitalismu. Italský závodník je pod policejní ochranou od chvíle, kdy byla na milánském letišti nalezena bomba určená španělským aerolinkám Iberia a dopisy, které se vztahovaly k Rossimu a k jeho týmu Honda. "Samozřejmě mám strach. Navíc tuto situaci nemohu nijak změnit," řekl Rossi. Ten se měl stát terčem útoku kvůli svému spojení se španělskou energetickou firmou Repsol. Podle informací médií obsahují výhrůžné dopisy požadavek, aby Rossi zrušil kontrakt s touto společností, která je jedním ze sponzorů týmu Honda. Rossi však namítl, že s tím nemůže nic dělat. "Jsem obviňován z toho, že mám smlouvu s Repsolem, ale tak to není. Já mám uzavřený exkluzivní kontrakt s Hondou a rozhodně nemohu vybírat její sponzory," vysvětlil Rossi.
</TEXT>
</DOC>
<DOC>
<DOCID>LN-20021219107</DOCID>
<DOCNO>LN-20021219107</DOCNO>
<DATE>12/19/02</DATE>
<GEOGRAPHY>BRATISLAVA</GEOGRAPHY>
<TEXT>
Slovenská fotbalová federace se odvolá proti vysoké pokutě, kterou dostala od disciplinární komise UEFA za rasistické chování fanoušků při říjnovém utkání kvalifikace o postup na ME s Anglií. Terčem nadávek se tehdy stali hráči tmavé pleti Emile Heskey a Ashley Cole. UEFA Slovákům za to vyměřila pokutu 60 000 švýcarských franků, bezmála 1,3 milionu českých korun, což je druhý nejvyšší trest v historii spojený s rasismem. Předseda slovenské federace František Laurinec kritizoval rozhodnutí UEFA v oficiálním prohlášení, které zaslal agentuře AP. Podle něho měla být pokuta nižší vzhledem k tomu, že šlo o první takový prohřešek při reprezentačním zápase Slovenska. Navíc zdůraznil, že většina fanoušků se v Bratislavě chovala slušně. Rasistické chování Slováků při vítězství anglické reprezentace v poměru 2:1 vyvolalo na britských ostrovech vlnu pobouření a Angličané se u UEFA dožadovali vysokých trestů.
</TEXT>
</DOC>
<DOC>
<DOCID>LN-20021219108</DOCID>
<DOCNO>LN-20021219108</DOCNO>
<DATE>12/19/02</DATE>
<TITLE>
reaguje fotbalový záložník Tomáš Rosický na kritiku své osoby ze strany německého listu
</TITLE>
<TEXT>
Pohodově naložený dorazil záložník Dortmundu Tomáš Rosický na tiskovou konferenci u příležitosti vyhlášení výsledků první části ankety Zlatý míč ČR. Nic ho nerozhodily zdravotní potíže z minulého týdne ani nelítostná kritika německého listu Bild.
PRAHA - Redaktory Bildu rozlítilo, že při pondělním charitativním utkání výběru hvězd bundesligy proti německému celku se omluvilo několik zahraničních borců včetně Rosického. Ten kvůli střevním potížím seděl při zápase na tribuně. V komentáři s titulkem "Bezcharakterní fotbaloví milionáři" si nejčtenější německý deník servítky nebral. "Vydělávají peníze u nás, v bundeslize. Ale jakmile se lidé ocitnou v nouzi, jako oběti povodní, rychle zmizí na dovolenou," hřímal Bild.
LN: Podle Bildu jste bezcharakterní fotbalový milionář. Co vy na to?
Trochu jsem to čekal... (rezignovaný úsměv) Na druhou stranu chci říct, že u mě je na prvním místě rodina a zdraví, a když jsem nebyl v pořádku, nemělo smysl nastupovat. Pánové z Bildu asi mají jiné priority: ukázali, že u nich jsou na prvním místě peníze. Takový já nikdy nebudu.
LN: V exhibičním utkání jste nehrál. Seděl jste alespoň na tribuně. Kritika Bildu vás proto urazila?
Bylo to zákeřné. A nejenom vůči mně, ale třeba i vůči Brazilci Ewerthonovi, kterého taky natřeli. Jeho máma onemocněla a on chtěl odletět domů už ve středu, před zápasem Ligy mistrů proti AC Milán. Kluci ho v kabině ještě přemluvili, aby zůstal... Ti redaktoři Bildu, co to napsali, asi některé věci neumějí pochopit, když ho takhle dokážou "sprdnout".
LN: Byť byla kritika krutá, v očích veřejnosti vám může ublížit, když na vás teď fandové budou hledět jako na bezcharakterní hvězdu.
Uškodit mi to samozřejmě může, ale mě to zase až tak nezajímá. Mojí prioritou je dál hrát fotbal, jak nejlíp umím. A i když to byla benefiční akce, tak musím opakovat, že zdraví je u mě na prvním místě.
LN: Co říkáte výsledkům první poloviny ankety Zlatý míč České republiky? Stejně jako vloni jste na prvním místě.
Musím upřímně přiznat, že mě to překvapilo. Fakt jsem nečekal, že bych mohl být první. Já bych na první místo dal Pavla Nedvěda, kterému se daří, za Juventus střílí góly jak v italské lize, tak v Lize mistrů.
LN: Jako jediný český zástupce jste se dostal také do první padesátky ankety Zlatý míč magazínu France Football. Jaký je to pocit?
Moc pěkný, pro mě bylo velkou událostí, že jsem se tam vůbec dostal. Ale když národní tým postoupí na EURO a tam ukáže svůj potenciál, tak nás v té padesátce může být víc.
LN: Co potřebujete zlepšit, abyste se třeba příští rok ve Zlatém míči France Footballu dostal ještě výš?
Cítím, že jdu pořád nahoru, ale potřebuju ještě zesílit, abych celou sezonu odehrál v pohodě v jednom kuse. Například letos, když mám sílu, tak rozjedu akci a dostanu se k zakončení až do vápna. Když ji ale moc nemám, tak akci jenom rozehraju, zůstanu na pozici a šetřím síly.
LN: Minulý týden se objevily spekulace o zájmu Barcelony. Sice nebyly pravdivé, ale přesto: troufnul byste si teď na takový přestup?
Musím říct, že na takový fotbal ještě nejsem připravený. Barcelony bych se nebál, ale potřebuju se ještě zlepšit a víc zesílit.
LN: Kdy myslíte, že budete na takový přestup zralý?
(úsměv) Už by to snad nemělo dlouho trvat.
LN: To znamená rok dva...?
Nevím, nechci to radši odhadovat, abych to nezakřikl.
Zlatý míč ČR 2002/2003 po podzimu
1. Tomáš Rosický (Dortmund) 1195 b.
2. Pavel Nedvěd (Juventus) 1028
3. Jan Koller (Dortmund) 855
4. Milan Baroš (Liverpool) 690
5. Petr Čech (Rennes) 425
6. Štěpán Vachoušek (Slavia) 386
7. Richard Dostálek (Slavia) 327
8. Tomáš Galásek (Ajax) 286
9. Tomáš Ujfaluši (Hamburk) 285
10. Vladimír Šmicer (Liverpool) 266
11. Karel Poborský (Sparta) 179
</TEXT>
</DOC>
<DOC>
<DOCID>LN-20021219109</DOCID>
<DOCNO>LN-20021219109</DOCNO>
<DATE>12/19/02</DATE>
<GEOGRAPHY>PRAHA</GEOGRAPHY>
<TEXT>
Záložník Tomáš Rosický z Borussie Dortmund vyhrál první polovinu novinářské ankety Zlatý míč ČR 2002/2003 a je na nejlepší cestě obhájit celkové loňské prvenství. Rosický získal 1195 bodů a na druhého Pavla Nedvěda má před jarní částí ankety náskok 167 bodů. Třetí Jan Koller nasbíral 855 bodů. Celkem 60 hlasujících novinářů z celkového počtu 89 dalo na první místo Rosického. Nedvěd si zapsal 17 prvenství, Koller byl první pětkrát a Baroš čtyřikrát. Po jednom prvním místě mají dále Vachoušek, Ujfaluši a Hunal. A právě na hlasovacím lístku, který přisoudil první místo Hunalovi, úplně chyběl trojlístek nejlepších - Rosický, Nedvěd i Koller. Hlasy překvapivě dostali i hráči, kteří toho na podzim příliš mnoho neodehráli. Kolouška, který se trápí v Salernitaně, vyneslo 7 bodů od jednoho tipujícího na 35. místo, mladík Trojan ze Schalke 04 pak obdržel jeden bod. V pořadí se objevilo celkem 55 fotbalistů. Další jména mohou přibýt v jarní části, která anketu uzavře. Slavnostní vyhlášení proběhne 12. června 2003 v Teplicích.
</TEXT>
</DOC>
<DOC>
<DOCID>LN-20021219110</DOCID>
<DOCNO>LN-20021219110</DOCNO>
<DATE>12/19/02</DATE>
<TITLE>
Slyšení s Plavšičovou skončilo. Mezinárodní trestní tribunál pro bývalou Jugoslávii v nizozemském Haagu včera uzavřel třídenní slyšení s někdejší bosenskosrbskou prezidentkou Biljanou Plavšičovou, která je obžalovaná ze zločinů proti lidskosti. Rozsudek má být, ale oznámen až později.
</TITLE>
<TEXT>
Španělské břehy zasáhla další ropa. Třetí vlna ropné skvrny z tankeru Prestige začala v noci na včerejšek zasahovat pobřeží Galície na severozápadě Španělska. Z tankeru Prestige, který se potopil 270 kilometrů od španělských břehů a z něhož stále vytéká ropa, zasáhla ropná skvrna galicijské pobřeží na Costa da Morte od Corme na severu a Ribeiry na jihu.
</TEXT>
</DOC>
<DOC>
<DOCID>LN-20021219111</DOCID>
<DOCNO>LN-20021219111</DOCNO>
<DATE>12/19/02</DATE>
<TITLE>
říká o české účasti na mezinárodním knižním veletrhu v Pule překladatel Dušan Karpatský
</TITLE>
<TEXT>
O tom, jak je česká literatura přijímána v zemi, kde Milan Kundera publikuje víc knih než ve své staré vlasti, hovoří Dušan Karpatský (nar. 1935), nejpilnější český překladatel z chorvatštiny v dějinách česko-chorvatských vztahů.
LN: Vrátil jste se z Puly, z tamního knižního veletrhu, pro který jste pomáhal zorganizovat Dny Česka. Jak k tomu vlastně došlo?
Řetězovou reakcí v duchu hesla, jež se skvělo na megadortu, který dala vyrobit organizátorka a ředitelka veletrhu Magda Vodopijová: "Nadšenci našich dvou zemí, spojte se!" Vše začalo vlastně už roku 1998, kdy v Praze nastoupil svou misi nový velvyslanec Chorvatské republiky v České republice Zoran Pičuljan. Ten totiž usoudil, že povědomí o jeho diplomatických aktivitách pomine, zatímco knihy zůstávají. A tak mi nejen pomohl vydat poslední tři svazky Spisů největšího chorvatského spisovatele 20. století Miroslava Krleži, ale některých dalších publikací byl přímo iniciátorem a spolupracovníkem. Rukou společnou a nerozdílnou jsme tak vytvořili i antologii chorvatské poezie o Jadranu Má duše je moře, jejíž jeden výtisk jsme věnovali pracovnici Národní a univerzitní knihovny v Záhřebu Zagorce Gligorové, která se obětavě podílela na uspořádání výstavy Pět set let chorvatské literatury v českých zemích, kterou zase pro změnu inicioval český velvyslanec v Chorvatsku Jiří Kuděla.
</TEXT>
<HEADING>
LN: Ale odtud je do Puly ještě daleko.
</HEADING>
<TEXT>
Moment, už tam skoro jsme. Zagorka s naší antologií seznámila svou někdejší spolužačku, majitelku pulského knihkupectví Castropola Magdalenu Vodopijovou, která už několik let pořádá v rodném městě v prosinci knižní veletrh. Magdalena nás pozvala, abychom knihu představili na sedmém ročníku veletrhu. Veletrh nás nadchl, s Magdou jsme okamžitě našli, jak se říká, společnou řeč, a tak vznikla idea: Česká republika jako první zahraniční host veletrhu.
</TEXT>
<HEADING>
LN: Čím vás veletrh tak nadchl?
</HEADING>
<TEXT>
Trvá jedenáct dní a čím dál víc se z něj stává festival autorů a knih. Na rozdíl od jiných knižních (vele)trhů v něm nepřevládá zřetel komerční, nejdůležitější nejsou nakladatelé, ale autoři a čtenáři. Na rozdíl třeba od Frankfurtu má lidský rozměr, člověk si tu nepřipadá nicotný, nevyznačuje jej hektický shon, na všechno je čas, který jako by se pozastavil a poskytl prostor k zamyšlením, rozjímání, volným debatám u "Snídaně s autorem" v kavárně Mozart, k prezentacím nových knih v "Červeném salonu", výstavám, koncertům.
LN: Je prostředí, v němž se pulský veletrh koná, srovnatelné třeba s Průmyslovým palácem na pražském Výstavišti (kde se tradičně pořádá veletrh Svět knihy)?
Ano, obojí má blízko k secesi. Jenže někdejší námořnické důstojnické kasino, dnes Dům chorvatských obránců, je daleko intimnější. Dlužno poznamenat, že záštitu nad veletrhem má nejen ministerstvo kultury, ale i obrany. Vznikl jako výsledek "hry a snů" několika lidí kolem knihkupectví Castropola a svůj snový a hravý charakter si zachoval dodneška, přestože se za sedm let své existence pořádně rozrostl. V letošním roce na něm bylo vystaveno přes 10 tisíc titulů knih od 270 především chorvatských nakladatelů a osmdesáti různých akcí se zúčastnilo na 150 spisovatelů, redaktorů a překladatelů z celého světa. Navštívilo jej 70 tisíc lidí, kteří nakoupili přes 100 tisíc knih.
</TEXT>
<HEADING>
LN: Jak se na něm uplatnily Dny Česka?
</HEADING>
<TEXT>
Vystavili jsme na pět set knih od stovky nakladatelů. Shromáždil je na pokyn vedení Svazu českých knihkupců a nakladatelů jeho tajemník Jaroslav Císař (který na veletrhu zaujal i svým výkladem naší současné situace na knižním trhu), o přepravu knih (i pozvaných autorů) se postaralo české velvyslanectví v Chorvatsku, vystaveny byly na nejfrekventovanějším místě (v Červeném salonu, kde se konaly všechny knižní "promoce") a po skončení veletrhu je katedra bohemistiky záhřebské filozofické fakulty rozdělí krajanským knihovnám a bohemistickým pracovištím jako dar našich nakladatelů. "Snídaní s autorem" a "promocí knih" se zúčastnili postupně Michal Viewegh, Ludvík Vaculík a Jiří Menzel. Svůj havlíčkobrodský podzimní knižní trh představila Markéta Hejkalová, s chorvatskou kulturní atašé Jadrankou Bošnjakovou jsme (i jménem nepřítomného velvyslance Zorana Pičuljana) představili naše společné publikace Prvních 10 chorvatských let - chorvatská kultura v České republice 1992-2002 a Malý chorvatsko-český biografický slovník.
LN: Pokusili jste se Chorvatům představit českou kulturu v širším záběru?
V Galerii Cvajner naproti Augustovu chrámu v centru Puly jsme vystavili práce "první dámy české dokumentární fotografie" Dagmar Hochové z její knihy Konec chleba, počátek kamení... a zde, mezi portréty českých spisovatelů disidentů a exulantů, uspořádali večer české poezie z děl Jaroslava Seiferta, Františka Halase, Vladimíra Holana, Jiřího Ortena, Oldřicha Mikuláška a Jana Skácela. "Víkendu knihovníků" se zúčastnil ředitel Národní knihovny ČR Vojtěch Balík, diskuse literárních časopisů na téma Globalismus a antiglobalismus v kulturním kontextu Jakub Patočka.
</TEXT>
<HEADING>
LN: Jaký byl ohlas?
</HEADING>
<TEXT>
Až nečekaný. Na všech našich akcích bylo plno, nálada skvělá. Už druhý den istrijský deník Glas Istre nadepsal své detailní zpravodajství titulkem Humor je způsob komunikace s lidmi aneb jak Česko ovládlo veletrh a v příloze věnoval celou tiskovou dvoustranu rozhovoru s Michalem Vieweghem, kterému právě vyšla v překladu do chorvatštiny šestá kniha. Zpravodajství z pátého dne veletrhu zase vévodí titulek Den, kdy velký Vaculík zpíval Pulanům. Ludvík Vaculík totiž odmítl komentovat svou i do chorvatštiny přeloženou knihu Jak se dělá chlapec i své poslední dílo Loučení k panně s tím, že své knihy píše pro sebeuzdravení a z odstupu nemá potřebu se k nim vracet, a raději se zabýval obecnějšími otázkami. Například přečetl chorvatsky (!) své Poslední slovo z LN, filipiku proti mobilům nazvanou V pohodě do řiti. Aby dotvrdil svou tezi, že střední Evropa sahá tam, kam kdy vstoupila noha českého vojáka v rakousko-uherské uniformě, zazpíval několik českých a moravských lidových písní s příslušnými místními nebo i osobními narážkami. Pochlubil se také, že ještě z dětství (a dob Malé dohody) umí národní hymny Chorvatů, Slovinců a Srbů, a také je zanotoval. A protože zazněla i stará královská srbská hymna, nařkla jej jedna novinářka z provokace a "srbování".
</TEXT>
<HEADING>
LN: Takže skandál?
</HEADING>
<TEXT>
Malý skandálek. Při besedě s Jiřím Menzelem jsem na to reagoval s použitím (či "zneužitím") Menzelových textů z knížky Tak nevím prohlášením (přítomnými nadšeně přijatým), že novináře zlovolně překrucující fakta by bylo dobré veřejně švihat prutem.
LN: Celkový dobrý dojem to ale nenarušilo, nebo snad ano?
Kolik jsem musel během veletrhu poskytnout rozhovorů různým rozhlasovým a televizním stanicím a novinám, nedokážu spočítat, zcela mimořádné (a u nás těžko představitelné!) však bylo, že Chorvatská televize na závěr Dnů Česka věnovala právě ukončené akci čtyřminutový blok ve své hlavní zpravodajské relaci! A organizátorka veletrhu Magdalena Vodopijová začala prohlašovat, že její veletrh se napříště už bez Čechů neobejde!
</TEXT>
<HEADING>
Překlady děl českých autorů do chorvatštiny 1992-2002
</HEADING>
<TEXT>
Z české obrozenské poezie (Karel Hynek Mácha: Máj, Karel Jaromír Erben: Záhořovo lože, Svatební košile, Karel Havlíček Borovský: Tyrolské elegie, Král Lávra)
Jaroslav Hašek: Osudy dobrého vojáka Švejka za světové války (třetí překlad)
Milan Kundera: Sebrané spisy (Směšné lásky, Žert, Život je jinde, Valčík na rozloučenou, Kniha smíchu a zapomnění, Nesnesitelná lehkost bytí, Nesmrtelnost, Zrazené testamenty, Umění románu, Pomalost, Identita, Nevědomost)
Bohumil Hrabal: Obsluhoval jsem anglického krále
Zuzana Brabcová: Rok perel
</TEXT>
<HEADING>
Michal Viewegh: Román pro ženy
</HEADING>
<TEXT>
Půl tisíciletí česko-chorvatských literárních vztahů ve vzájemných překladech se jmenuje výstava, kterou v Národní knihovně České republiky v Praze 22. listopadu 2002 zahájil prezident Chorvatské republiky v Praze Stjepan Mesić (za účasti ministryně obrany a ministra zahraničí) a která potrvá do 9. ledna 2003.
Půl tisíciletí česko-chorvatských literárních vztahů ve vzájemných překladech se jmenuje výstava, kterou v Národní knihovně České republiky v Praze 22. listopadu 2002 zahájil prezident Chorvatské republiky v Praze Stjepan Mesić (za účasti ministryně obrany a ministra zahraničí) a která potrvá do 9. ledna 2003.
</TEXT>
</DOC>
<DOC>
<DOCID>LN-20021219112</DOCID>
<DOCNO>LN-20021219112</DOCNO>
<DATE>12/19/02</DATE>
<GEOGRAPHY>PRAHA</GEOGRAPHY>
<TEXT>
Nadační fond Společnosti F. X. Šaldy vyhlásil šestý ročník ceny za uměleckou kritiku, která nese jméno významné osobnosti české literatury 20. století. Šaldova cena může být udělena za kritické dílo literární, divadelní, výtvarné, filmové, televizní či hudební, které bylo publikováno v letošním roce, řekl Daniel Vojtěch ze Společnosti F. X. Šaldy. Návrhy na ocenění lze posílat do 31. ledna na adresu nadačního fondu (katedra české literatury a literární vědy Filozofické fakulty Univerzity Karlovy, náměstí Jana Palacha 2, 116 38 Praha 1). Podmínky pro udělení ceny se zájemci dozvědí i na internetové adrese www.fxsalda.ff.cuni.cz. Společnost F. X. Šaldy obnovila svou činnost po téměř 40 letech zákazu v roce 1990. Cenu uděluje nadační fond společnosti. Po prvních ročnících v letech 1995 až 1998 byla cena udělena až loni. Prvními laureáty byli literární kritici Josef Vohryzek a Milan Jungmann, za rok 1998 ocenění získal hudební publicista Lubomír Dorůžka.
</TEXT>
</DOC>
<DOC>
<DOCID>LN-20021219113</DOCID>
<DOCNO>LN-20021219113</DOCNO>
<DATE>12/19/02</DATE>
<TITLE>
Podivuhodní cestovatelé a tabuizovaná témata * Chystá se třetí kongres afrických spisovatelů
</TITLE>
<HEADING>
"AFRICKÁ LITERATURA" VE FRANCII
</HEADING>
<TEXT>
Z africké kultury je ve Francii známá především současná hudební tvorba a poslední dobou se prosazují výtvarníci, velmi známá jsou například jména umělců Ousmane Sow a Dolo. Ale i literatuře se začínají v některých nakladatelstvích otvírat dvířka. Mnohá francouzská nakladatelství zřídila "africké" ediční řady, svádějí boj o nové talenty z těchto oblastí. Jen někteří nakladatelé přitom sázejí na překlady úspěšných děl anglofonních afrických autorů (například Actes Sud, Serpent a plumes). Žádný z afrických frankofonních autorů zatím nezískal věhlas formátu některých spisovatelů z těchto krajů, kteří svá díla publikují v angličtině (na okraj připomeňme, že jsou i další původem afričtí umělci, vyjadřující se španělsky a portugalsky, ale třeba i Lieve Jorisová, spisovatelka a novinářka žijící v Nizozemsku; podobně též Alžířan Hafid Bouazza, jehož sbírku povídek Abdulláhovy nohy vydal před nedávnem česky Labyrint, píše nizozemsky), například Nobelovou cenou odměněného Wole Soyinky. Ovšem třeba už loňský úspěch sedmdesátiletého Ahmadou Kouroumy, autora pocházejícího z Pobřeží slonoviny, jenž zazářil ve Francii s románem Alláh nemusí, může být předzvěstí určité změny... Dokonce se v nakladatelských kruzích tvrdí, že by literatura z těchto teritorií měla dosáhnout větší slávy než v nedávných letech "objevená" jihoamerická. V Saint-Malo na severu Francie se konal tradiční festival Etonnants Voyageurs (Podivuhodní cestovatelé). Letos se inspiroval právě literaturou s africkými kořeny, navíc už druhým rokem byl uspořádán jakýsi africký předvoj v Bamaku, hlavním městě Mali. V Saint-Malo byli černí a snědí autoři jako čestní hosté: po čtyři dny tu diskutovalo 83 spisovatelů pocházejících nejen z frankofonní Afriky (včetně Madagaskaru nebo i ostrova Mauricius), ale i z Haiti či Martiniku. Přeli se a přemýšleli o tom, zda existují tabuizovaná témata, co lze najít společného v umělecké tvorbě zrozené na Antilách a v Africe, zdali world music zrodila world fiction, nebo třeba i o otázce, co by kdyby... Afrika neexistovala?
</TEXT>
<HEADING>
Život na předměstích
</HEADING>
<TEXT>
Střední generaci dnešních "afrických" spisovatelů odlišuje od jejich otců skutečnost, že se necítí být výlohou turistické Afriky, ani první linií kontinentálního militantismu, ani posledními hlasateli původní domorodé kultury. Autoři, kteří se většinou z rodných krajů ať už o své vůli či z donucení vystěhovali a žijí většinou v nové vlasti na frankofonních předměstích, publikují v Paříži, aby se jejich díla bez obtíží dostala na pulty knihkupectví. Spisovatelé jako Kossi Efoui, Lyonel Trouillot, Jean-Luc Raharimanana, Ananda Deviová, Alain Mabanckou a mnozí další píší nejčastěji romány palčivé, jejichž forma se rozloučila s domorodým uměním, a mají vlastní, často intimní pohled na svět. Největší stesky autorů pocházejících z afrických zemí se týkají mizivých možností být publikován, a tedy čten v rodném jazyce, v Africe. Nakladatelů tu existuje málo a to málo se ekonomicky sotva drží. Proto například Guinejec Tierno Monenembo, ve Francii zavedený autor, jednal se svým francouzským nakladatelem o možnosti xeroxovat své knihy, jejichž cena se v otčině rovná měsíční výplatě. Proto se mluví o koedicích, které by dovolily vydat knihu rovnou i jako levný paperback. Tak by se aspoň mohly knihy afrických frankofonních autorů stát dostupnými třeba i pro kritiku v zemích, odkud pocházejí. Zatím je posuzuje jen Západ.
</TEXT>
<HEADING>
Hry v terénu
</HEADING>
<TEXT>
Jinou cestu ukazuje básník Koulsy Lamko, jenž projíždí černou Afrikou a přímo s obyvateli jednotlivých vesnic vždy nastuduje své divadelní hry. V Mali zas jistý ilustrátor s autorem knih pro děti pořádá dílny tvůrčího psaní. V Beninu se další spisovatel, Florent Couao-Zotti, chystá uspořádat Salon africké literatury a jiný v Čadu, jistý Nocky Djedanoum, připravuje na rok 2003 třetí kongres afrických spisovatelů (naposledy se údajně taková akce konala roku 1959 v Římě). V listopadu proběhla v Lille již podeváté Fest'Africa, a to na téma "tvůrčí sexualita". Tato akce původně určená africkému výtvarnému umění se stále více orientuje i na literaturu. Ředitelem festivalu byl již zmíněný Nocky Djedanoum, novinář a spisovatel pocházející z Čadu. A tak v době evropských globalizačních tendencí je stále naléhavěji slyšet hlas geograficky tolik rozmanitý, ale zapisovaný nápadně podobnými slovy.
Jinou cestu ukazuje básník Koulsy Lamko, jenž projíždí černou Afrikou a přímo s obyvateli jednotlivých vesnic vždy nastuduje své divadelní hry. V Mali zas jistý ilustrátor s autorem knih pro děti pořádá dílny tvůrčího psaní. V Beninu se další spisovatel, Florent Couao-Zotti, chystá uspořádat Salon africké literatury a jiný v Čadu, jistý Nocky Djedanoum, připravuje na rok 2003 třetí kongres afrických spisovatelů (naposledy se údajně taková akce konala roku 1959 v Římě). V listopadu proběhla v Lille již podeváté Fest'Africa, a to na téma "tvůrčí sexualita". Tato akce původně určená africkému výtvarnému umění se stále více orientuje i na literaturu. Ředitelem festivalu byl již zmíněný Nocky Djedanoum, novinář a spisovatel pocházející z Čadu. A tak v době evropských globalizačních tendencí je stále naléhavěji slyšet hlas geograficky tolik rozmanitý, ale zapisovaný nápadně podobnými slovy.
</TEXT>
</DOC>
<DOC>
<DOCID>LN-20021219114</DOCID>
<DOCNO>LN-20021219114</DOCNO>
<DATE>12/19/02</DATE>
<TITLE>
Nejlepším ukrajinským fotbalistou není Ševčenko. Kapitán a obránce Šachťoru Doněck Anatolij Timoščuk je nejlepším ukrajinským fotbalistou roku. V domácí anketě, v níž dává svým favoritům hlasy šest set novinářů, obdržel Timoščuk 744 bodů a o 250 bodů porazil útočníka Andreje Ševčenka z AC Milán, vítěze předchozích tří ročníků. Třetí skončil záložník Andrij Husin z Dynama Kyjev (438 bodů). Třiadvacetiletý Timoščuk je prvním hráčem Šachťoru, který tuto individuální cenu získal. Ve všech osmi předchozích ročnících vyhráli fotbalisté Dynama nebo jejich bývalý spoluhráč Ševčenko.
</TITLE>
<TEXT>
Barceloně se rozpadla obrana. Fotbalové Barceloně se rozpadá obrana. Dalším ze zraněných beků katalánského velkoklubu, který se v lize propadl až na současné třinácté místo, je Fernando Navarro. Dvacetiletý talent si v nedělním zápasu proti Seville přetrhl křížový vaz v levém koleně a v této sezoně se už nejspíš na trávníku neobjeví. Na marodce přitom má Barcelona už tři obránce, zatímco jen dva jsou fit: Frank de Boer a Philippe Christanval. Nizozemce Michaela Reizigera totiž zlobí svalové zranění, švédský reprezentant Patrik Andersson se zotavuje z operace stehna a Carles Puyol má problémy s pánví.
Comeback Schmitta je naplánován na sobotu. Sobotní Světový pohár skokanů na lyžích ve švýcarském Engelbergu se uskuteční už se čtyřnásobným mistrem světa Martinem Schmittem. Tři měsíce po operaci kolena se Němec zapojí do soutěžního kolotoče, i když svou výkonnost zatím odhadl na osmdesát procent. Proto hned na úvod nepočítá s umístěním ve špičce. "V Engelbergu už chci za každou cenu skákat. Před Turné čtyř můstků potřebuji znovu zažít soutěžní atmosféru," prohlásil Schmitt.
</TEXT>
</DOC>
</CZE>