<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020715001</DOCID>
<DOCNO>LN-20020715001</DOCNO>
<DATE>07/15/02</DATE>
<TITLE>
Při oslavách 213. výročí dobytí Bastily vystřelil útočník z malorážky * "Chtěl jsem zabít prezidenta," přiznal střelec
</TITLE>
<GEOGRAPHY>PAŘÍŽ</GEOGRAPHY>
<TEXT>
Francouzská policie včera zadržela muže, který se při vojenské přehlídce při příležitosti oslav výročí Velké francouzské revoluce pokusil zastřelit prezidenta Jacquesa Chiraka. Mladý neonacista vytáhl z kytarového pouzdra sportovní pušku v době, kdy nedaleko něj projížděl vůz s prezidentem. Střelec stál od hlavy státu několik desítek metrů. Některé zdroje včera uváděly 40 až 50, jiné 150 metrů. Útočník se pokusil namířit na prezidenta. Vystřelit však stačil jen jednou přihlížející diváci jej zneškodnili. Rána šla mimo a nikoho nezranila. Ministr vnitra Nicolas Sarkozy večer osobně poděkoval policistům a jednomu odvážnému divákovi za to, že zabránili atentátu. Agentura AFP uvedla, že střelcem byl 25letý Maxime Brunerie. "Přiznal se, že chtěl zabít prezidenta," prohlásil Patrick Devedjian z francouzského ministerstva vnitra. Podle něj chtěl útočník poté obrátit zbraň proti sobě. Za pokus o atentát označila útok i prezidentova manželka Bernadette. Mluvčí francouzské policie Nicolas Couteau ale uvedl, že Chirac v přímém ohrožení nebyl. "Ten muž střílel ve směru, kde se nacházelo auto," prohlásil mluvčí. "Nemyslím si, že šlo o nějaké spiknutí, střelec by byl použil zbraň většího kalibru. Vypadá to spíš jako čin šílence," dodal Couteau. Útočník byl podle policejních zdrojů známý krajně pravicový extremista a člen hnutí hooligans. Další informace policie odmítla sdělit. Podle francouzské televize trpěl vážnými psychickými problémy. To potvrzuje i zpráva rozhlasové stanice France Info, podle níž byl střelec převezen na psychiatrii. Zatím není jasné, zda prezident Chirac výstřel během své cesty po pařížské třídě Champs Elysées vůbec zaznamenal. První muž Francie se k útoku nevyjádřil. Celý incident nápadně připomínal scénu z knihy Den pro Šakala Fredericka Forsytha. V ní se profesionální zabiják, přezdívaný Šakal, v šedesátých letech pokusil zastřelit francouzského prezidenta Charlese de Gaulla během vojenské přehlídky na oslavu Dne osvobození (25. srpna) speciální puškou skrytou v berli.
Po tomto incidentu tradiční vojenská přehlídka pokračovala podle programu. Otázkou nadále zůstává, jak se ozbrojený muž mohl dostat navzdory přísným bezpečnostním opatřením do takové blízkosti prezidenta. Incident také znovu probudil obavy Francouzů, kteří v poslední době se znepokojením sledují vzrůstající sílu extrémní pravice v čele s předsedou Národní fronty Jean-Mariem Le Penem. Ten odmítl jakoukoliv spojitost své strany se střelcem a odsoudil všechny pokusy o atentát na vrcholné představitele státu. "Bylo mi jasné, že jestliže nějaký šílenec někdy vystřelí na prezidenta, bude tak jako tak vždy řečeno, že byl příslušníkem krajní pravice," prohlásil Le Pen. Letošní oslavy státního svátku se nesly především ve znamení francouzsko-amerického přátelství. Mezi pochodujícími byli i kadeti americké vojenské akademie ve West Pointu a francouzské vojenské akademie Saint-Cyr. Obě proslulé školy vychovávající důstojníky oslaví letos 200. výročí svého založení. Mezi čestnými hosty na tribuně bylo i 75 newyorských hasičů a příbuzných těch hasičů, kteří zahynuli při teroristickém útoku na newyorské Světové obchodní středisko. Přehlídce, která trvala asi hodinu a byly při ní předvedeny tanky a vojenské letouny, předcházela sobotní recepce na francouzském ministerstvu obrany.
</TEXT>
<HEADING>
Atentátníci již zabili dva prezidenty Francie
</HEADING>
<TEXT>
Ve 20. století spáchali útočníci několik desítek atentátů na francouzské prezidenty, nejvíce jich přežil legendární generál Charles de Gaulle. Zdokumentováno je 31 neúspěšných pokusů o atentát na něj. Poprvé se stal terčem útoku již v srpnu 1944 jako předseda prozatímní vlády v průběhu své vítězné jízdy Paříží. Nejvíce atentátů se ale událo až v 60. letech, zejména v souvislosti s uznáním nezávislosti Alžírska, což nelibě nesli mnozí francouzští kolonisté v Alžírsku. Rukou atentátníka zahynuli již dva francouzští prezidenti. Prvním byl Sadi Carnot, kterého 24. června 1894 zastřelil v Lyonu italský anarchista Caserio, druhým byl 6. května 1932 Paul Doumer. Pětasedmdesátiletý Doumer, který teprve rok zastával úřad hlavy státu, navštívil ten den výstavu knih autorů, kteří se zúčastnili první světové války. Sotva prezident zahájil prohlídku, přiblížil se k němu vysoký muž a začal střílet. Padly dvě rány: první zasáhla Doumera do prsou, druhá do hlavy. Útočníkem byl ruský anarchista Pavel Gorgulov, který byl poté v září 1932 popraven. Není bez zajímavosti, že Gorgulov prožil téměř deset let v Československu, kde vystudoval pražskou Lékařskou fakultu Univerzity Karlovy a také se zde oženil.
</TEXT>
<HEADING>
Kdo střílel na Champs Elysées
</HEADING>
<TEXT>
Mužem, který se pokusil o atentát na francouzského prezidenta, byl 25letý Maxime Brunerie, známý krajně pravicový extremista a člen hnutí hooligans. Podle francouzské televize trpěl vážnými psychickými problémy.
Mužem, který se pokusil o atentát na francouzského prezidenta, byl 25letý Maxime Brunerie, známý krajně pravicový extremista a člen hnutí hooligans. Podle francouzské televize trpěl vážnými psychickými problémy.
</TEXT>
</DOC>
<DOC>
<DOCID>LN-20020715002</DOCID>
<DOCNO>LN-20020715002</DOCNO>
<DATE>07/15/02</DATE>
<TITLE>
Vedení Klausovy strany dnes vyhodnotí "analýzu volebního nezdaru"
</TITLE>
<GEOGRAPHY>PRAHA</GEOGRAPHY>
<TEXT>
Opoziční smlouva mezi ODS a ČSSD odradila voliče, heslo "Zastavte socialisty, národ volí Klause" bylo nevhodné. Takové názory už nepředkládají jenom kritici ODS. Sdílejí je i funkcionáři Klausovy strany, kteří byli pověřeni zpracováním analýzy volebního nezdaru ODS. Některé závěry analýzy přitom zcela odporují názorům Václava Klause, které přednesl minulý týden. Plné znění analýzy volebního nezdaru Klausovy strany zveřejnila včera ČTK. Místopředseda ODS a spoluautor analýzy Miroslav Beneš pravost dokumentu nikterak nezpochybnil, vyjádřil pouze údiv nad tím, že ČTK tento text přinesla.
</TEXT>
<HEADING>
Hesla závěru volební kampaně se nepovedla
</HEADING>
<TEXT>
Analýza obsahuje zevrubnou kritiku chování ODS v závěru předvolební kampaně, a naopak vyzdvihuje postup ČSSD. Přitom právě tento názor - tedy, že závěr kampaně byl špatný - označil minulou středu Václav Klaus za "omyl". V analýze se však například hovoří o nesouhlasu, který v řadách ODS vyvolal plakát "Zastavte socialisty, národ volí Klause" z posledních dnů kampaně. "Mnozí jej stříhali na polovinu a používali pouze první část," píše se doslova v textu zpracovaném funkcionáři ODS. Podle autorů nebylo dobrým tahem ani heslo "Vstříc novému osudu". Funkcionářům ODS se také nelíbí, že strana nevyloučila možnost vytvoření velké koalice s ČSSD. Byl to mimo jiné Václav Klaus, kdo před volbami tuto variantu urputně odmítal vyloučit. Jakkoli se také v analýze objevuje určité pochopení pro opoziční smlouvu s ČSSD, její důsledky pro ODS považují autoři analýzy za spíše negativní. "Velká část našich příznivců byla toho názoru, že ODS opoziční smlouvou zradila svá hodnotová východiska," píše se v textu.
O postavení ODS před volbami mluví analýza jako o otevřeném boji na několika frontách. "Bojovali jsme s KSČM, s ČSSD i s Koalicí. Kromě toho jsme měli ještě otevřenou bojovou frontu s panem prezidentem," říká text. "Zkušenosti z historie ukazují, že na více frontách nelze dlouhodobě úspěšně válčit," vysvětlují jeho autoři. S Klausovým vysvětlením porážky ODS se včera zveřejněná analýza shoduje jen ve dvou bodech, a to že občanští demokraté postrádají silný tým populárních osobností a že média jsou k ODS velmi kritická. Populárními politiky se podle analýzy úspěšně zaštítila ČSSD. "Špidla vsadil na Buzkovou, Tvrdíka, Grosse a Součkovou a tato sázka se ukázala jako správná," uvádějí autoři analýzy. Tato sestava podle nich byla atraktivní a oslovovala voliče všech věkových i sociálních kategorií. Postoj médií k ODS vidí analýza přímo jako "nepřátelský" a z toho vyvozuje, že občanští demokraté musejí "uvažovat o vlastním mediálním zajištění". Podle místopředsedy strany Miroslava Beneše to však neznamená, že by ODS chtěla vydávat vlastní deník. "Zavádění vlastních novin nemáme na mysli," tvrdil LN. "Kdyby se ale našel někdo, kdo by chtěl vydávat noviny ODS, tak by nás to potěšilo," pokračoval. Své myšlenky by ODS podle Beneše měla veřejnosti představovat například častějším otiskováním inzerátů nebo projevů svých představitelů. Na analýze se kromě Beneše podíleli i pražský exprimátor Jan Koukal a poslanci Hynek Fajmon, Václav Mencl a Martin Říman.
</TEXT>
<HEADING>
Z VÝSLEDKŮ ANALÝZY
</HEADING>
<TEXT>
* V roce 2002 šla ODS do parlamentních voleb ve velmi nevýhodné pozici toho, kdo měl otevřený boj na třech frontách. Bojovali jsme s KSČM, s ČSSD i s Koalicí.
* Velká část našich příznivců byla toho názoru, že ODS opoziční smlouvou zradila svá hodnotová východiska.
* Předvolební připuštění možnosti k vytvoření "velké" koalice může být jedním z důvodů, proč řada voličů ODS k volbám nešla.
* Podstatným problémem programu byla jeho přílišná otevřenost v nepopulárních otázkách, například důchodová reforma, stali jsme se "nositelem špatných zpráv".
* Závěrečné heslo "Zastavte socialisty, národ volí Klause" nebylo vhodné. Ukázalo se to téměř okamžitě, protože někteří členové ODS tento plakát jako nepovedený odmítali vylepovat. Mnozí jej stříhali na polovinu a používali pouze první část.
* Nepřátelské naladění médií proti ODS je skutečností potvrzenou mnoha průzkumy a navíc se jedná o situaci trvající již několik let.
* Tým populárních osobností ČSSD je druhým významným důvodem úspěchu ČSSD. Špidla vsadil na Buzkovou, Tvrdíka, Grosse a Součkovou a tato sázka se ukázala jako správná. Proti těmto lídrům neměla ODS dostatečně účinnou protizbraň.
</TEXT>
</DOC>
<DOC>
<DOCID>LN-20020715003</DOCID>
<DOCNO>LN-20020715003</DOCNO>
<DATE>07/15/02</DATE>
<TITLE>
PRAHA - Vladimír Špidla včera představil čtyři priority nového kabinetu. Stalo se tak v diskusním pořadu TV Prima, které poskytl první rozsáhlejší rozhovor po svém jmenování. Novému českému premiérovi leží v nejbližší době na srdci hlavně sestavení vlády, kterou chce rychle "dostat do běžného pracovního tempa". "To si vyžádá nějaký čas," podotkl Špidla. Na druhé místo zařadil ambici zajistit "politicky i organizačně" hladký průběh listopadového summitu NATO. Na podzim má do Prahy přijet dvě stě státníků. Na tomto zasedání by se mělo rozhodnout o přijetí dalších členů do aliance. Třetí v pořadí zůstává pro nového premiéra debata o vstupu Česka do Evropské unie. Seznam priorit uzavírá problém zřejmě nejaktuálnější - v poslední době neobvykle silná koruna. "Naší úlohou je potvrdit ekonomický růst. Bezprostředně bude důležité najít nějakou cestu k oslabení české koruny," plánuje Špidla. Neřekl však, jak chce proti pevné měně zasáhnout. Proti koruně už v pátek zřejmě intervenovala Česká národní banka.
</TITLE>
<TEXT>
Financí se týká i další premiérovo prohlášení. Špidla slibuje, že vláda ČSSD a Koalice nemá v úmyslu zvyšovat zadlužení státu. Přesto je očekává. "Je nutné realisticky vzít v úvahu, že dluhy existují, že se budou muset splatit a že sanace veřejných rozpočtů a jejich stabilizace bude chvíli trvat. Bude období, kdy účetně i reálně k navýšení dluhu dojde," připustil premiér. Státní dluh roste od roku 1997, v letošním prvním čtvrtletí už dosáhl částky 358,4 miliardy korun. Vladimír Špidla dále mluvil o budoucí sestavě svých poradců. Uvedl, že v poradním sboru předsedy vlády nezůstane Miroslav Šlouf. "Inženýra Šloufa nemíním převzít v jakékoliv podobě," řekl na adresu oblíbence Miloše Zemana. Z ministerstva práce a sociálních věcí si Špidla přivede na Úřad ČR vlády svoji někdejší náměstkyni Jarmilu Škvrnovou, z dosavadního sboru poradců s ním zůstane i ekonom a šéf pracovní a sociální komise ČSSD Miroslav Hiršal. Interview se Špidlou televize natáčela v pracovně premiéra ve Strakově akademii. Fakt, že Špidla byl jmenován nedávno, potvrzovala cedule se jménem Miloše Zemana. Když měl nový předseda vlády odhadnout, v čem bude jeho kabinet jiný, nechal se slyšet, že "možná bude i trochu zábavnější". "Zásadní rozdíl je ale hlavně v tom, že já povedu koaliční vládu, a ta má jiný charakter než vláda jednobarevná. V té nemusíte o řadě věcí diskutovat, protože vycházejí z programu," konstatoval premiér.
</TEXT>
</DOC>
<DOC>
<DOCID>LN-20020715004</DOCID>
<DOCNO>LN-20020715004</DOCNO>
<DATE>07/15/02</DATE>
<TITLE>
Nový ministr zahraničí Cyril Svoboda se zatím jen zabydluje v úřadu. Minulý týden potvrdil v rakouském rozhlase pevné stanovisko vůči rakouským tlakům uzavřít jadernou elektrárnu Temelín. Německý Die Welt připomněl minulý týden Svobodovu slabinu. Jako lidovec bude pod tlakem ze strany ODS a komunistů, že nezaručuje dostatečnou ochranu českých zájmů vůči zahraničí. Ať právem, nebo neprávem, lidovci jsou v podezření, že podporují církevní majetkové nároky, nároky šlechtických rodů - a ty už jsou úzce spojené s nároky vznášenými sudetskými Němci. List konstatoval, že Svoboda zaujal tvrdé stanovisko a jakékoli odškodnění nebo změny právních postojů odmítl. Ale zahraniční politika se nevytváří jen na ministerstvu a jen pod stranickými politickými tlaky. Spoluvytváří ji i veřejná diskuse - a v této souvislosti je třeba znovu ocenit smysl knihy Porozumět dějinám.
</TITLE>
<TEXT>
Z historického rozboru totiž vyplývá iracionalita konfliktu, který začal dávno před Hitlerem a pokračuje dodnes. Škodí oběma stranám, a v některých letech doslova fatálně. Střízlivost pohledu založená na faktech může tuto iracionalitu oslabit. Už proto by se s tímto dílem měl seznámit co nejširší okruh účastníků diskuse - aktivních i přihlížejících. Kniha nemohla nevyvolat pozornost, v nakladatelství Gallery ji vydalo ministerstvo kultury a první ohlasy reagovaly především na tento fakt: co si to ministerstvo vůbec dovolilo!? Historici sdružení do autorského týmu shrnuli maximum dosažitelných informací. Pokud by tím jen poskytli informační munici lidem zakopaným na té či oné ideologické pozici, pak by jejich práce svůj účel neplnila. Vina sudetských Němců na rozbití republiky je tu doložena stejně přesvědčivě jako fakt, že tito Němci nikdy nechtěli být součástí státu, který vznikl poválečným mocenským rozhodnutím. Zároveň z ní vyvstávají obecné obrysy tragédie "konfliktního společenství". Když začalo být základním stmelujícím prvkem společnosti nacionální cítění, začalo se hýbat hranicemi a státností v rámci hranic, střet byl nevyhnutelný. A navíc, česko-německá tragédie završená odsunem byla jen součástí celoevropské tragédie. Kniha nenabádá k žádnému stanovisku. To je dobře, jinak by skutečně byla propagandistickým pamfletem. Otázka, kterou si nad ní nutně položíme, zní: jaké úkoly stojí před námi pro budoucnost?
</TEXT>
</DOC>
<DOC>
<DOCID>LN-20020715005</DOCID>
<DOCNO>LN-20020715005</DOCNO>
<DATE>07/15/02</DATE>
<TEXT>
"Analýza volebního nezdaru ODS" je až nečekaně tvrdá k vlastním výkonům ve volební kampani. ODS tedy zcela neztratila smysl pro realitu a nehledá chyby jen ve svém blízkém i vzdáleném okolí. To je příslib, alespoň do budoucnosti. ČSSD se opravdu dokázala distancovat od opoziční smlouvy a zároveň vystavovat úspěchy své vlády. ODS, která se již před volbami jakoby připravovala na pokračování podobného způsobu vládnutí, neřekla jasně a nahlas, jak a s kým chce v zemi vládnout. Autoři při hodnocení nepodlehli hysterii a rozpracovali analýzu ve věcném tónu. Nevyhnuli se však úletům. Jak jinak si lze vysvětlit třeba zmínku o "zásadním sporu" o termín sociálně tržní hospodářství z podzimu roku 1994? V hodnocení závěrečné fáze volební kampaně se tvůrci rozcházejí s pohledem Václava Klause, alespoň v té podobě, jak ho prezentoval svým spolustraníkům minulý týden ve středu. Bude jistě zajímavé sledovat, s jakým výsledkem analýzu projedná výkonná rada. ODS ve volbách inkasovala tvrdý direkt, teď už ví i proč. Otázkou zůstává, zda bude schopna jej levici vrátit.
</TEXT>
</DOC>
<DOC>
<DOCID>LN-20020715006</DOCID>
<DOCNO>LN-20020715006</DOCNO>
<DATE>07/15/02</DATE>
<TEXT>
KARLOVY VARY - Film Rok ďábla režiséra Petra Zelenky získal na mezinárodním filmovém festivalu v Karlových Varech nejvyšší ocenění, Křišťálový glóbus. "Čekal jsem pochopení u cizinců, ale naprosto jsem nečekal ocenění poroty," řekl LN zjevně potěšený režisér po slavnostním sobotním ceremoniálu. Na projekce 37. ročníku festivalu letos přišlo rekordních bezmála 140 tisíc diváků. Největší přízeň projevilo publikum francouzsko-španělskému snímku Erasmus a spol., který evokuje atmosféru amerického televizního seriálu Přátelé.
</TEXT>
</DOC>
<DOC>
<DOCID>LN-20020715007</DOCID>
<DOCNO>LN-20020715007</DOCNO>
<DATE>07/15/02</DATE>
<TEXT>
POSÁZAVÍ OLOMOUCKO - Patrně milionové škody způsobily v několika obcích na Benešovsku sobotní bouře a následná přívalová vlna na řece Sázavě. Podle svědků se voda přihnala během několika minut a brala vše, co jí stálo v cestě. Porazila mnoho stromů. Hasiči museli vytahovat auta spadlá do koryta potoka. Voda odnášela nezajištěné věci i domácí zvířata. Přerušila také železniční spojení. Lidé takovou spoušť již dlouho nezažili. Nikdo nezemřel ani nebyl vážně zraněn. Živel ovšem poškodil několik komunikací a přerušil dodávku elektřiny. Bouřky a přívalové deště v sobotu zasáhly i Olomoucko. Oblohu protínaly stovky blesků a některé z nich způsobily požáry. "Shořela stodola v Daskabátě. Oheň má na svědomí blesk - stodola neměla hromosvod. Škodu jsme vyčíslili na 115 tisíc korun," řekl operační důstojník policie. Jeden z blesků uhodil i do střechy olomoucké pobočky Českého rozhlasu a poničil satelit. Před očima pracovníků se začalo jiskřit z mixážních pultů. Přeháňky nebo bouřky a místy krupobití meteorologové předpovídají i na nadcházející dny.
</TEXT>
</DOC>
<DOC>
<DOCID>LN-20020715008</DOCID>
<DOCNO>LN-20020715008</DOCNO>
<DATE>07/15/02</DATE>
<GEOGRAPHY>PRAHA</GEOGRAPHY>
<TEXT>
Policisté nemíní zneužívat vůči umělcům protidrogovou novelu, která zpřísnila trest za podněcování k užívání omamných látek. Uvedl to ředitel Národní protidrogové centrály Jiří Komorous. Reagoval tak na obavy, zda novela nepovede k lavině trestních stíhání umělců, kteří budou názory na drogy veřejně prezentovat. Soudy mohou totiž podle protidrogové novely od 1. července odsoudit provinilce za podněcování k užívání drog až k pěti letům vězení, předtím nejvýše k tříletému žaláři. Takto potrestat mohou každého, kdo by sváděl k užívání drog nebo je propagoval prostřednictvím filmu, tisku, rozhlasu, televize či internetu. "Běžná umělecká činnost není tímto právním ustanovením dotčena a nepřináší žádná rizika, a to ani v případě, že se bude jednat o tematiku návykových látek," řekl Komorous. Upozornil ale, že samozřejmě bude záležet na přístupu, formě a účelu, jak umělci téma drog ztvární. Komorous připomněl obavy, že policie bude perzekvovat a kriminalizovat příležitostné uživatele drog, středoškoláky a děti za jediný "joint" marihuany. "Jak ukázal čas a výkon nejen policejní praxe, ale zejména celého justičního aparátu, nic takového se nestalo," dodal. Proti novele protestovali na pražské Štvanici právě 1. července účastníci koncertu Umění proti cenzuře. Hudebník Michal Ambrož, publicista Jiří X. Doležal a další dvě desítky muzikantů se pak na obvodním ředitelství policie pro Prahu 7 sami demonstrativně udali, že novelu porušili. Policisté je vyslechli, ale nezadrželi.
</TEXT>
</DOC>
<DOC>
<DOCID>LN-20020715009</DOCID>
<DOCNO>LN-20020715009</DOCNO>
<DATE>07/15/02</DATE>
<TITLE>
PRAHA - Německý ovčák utekl v pátek odpoledne z oplocené zahrady u rodinného domku v Praze 4 a pokousal dvě dívky a muže. Útočící zvíře zastavil až policista, který je postřelil. "Dívky ve věku 15 a 19 let zranil na zádech a hýždích, jedenačtyřicetiletému muži poranil ruku. Všichni museli vyhledat lékaře. Pes se vrhl i na policistu, který ho stihl postřelit," sdělila LN Iva Knolová z tiskového oddělení pražské policejní správy. "Zatím přesně nevíme, jak se to stalo," podotkla. "Neznáme okolnosti toho, jak se pes dostal ze zahrady u rodinného domku v ulici V Koutě. Nevíme, jestli ho někdo z napadených vyprovokoval," uvedla Knolová. Podle dosavadních zjištění policie majitelka ovčáka byla v době útoku v práci. Incident zaregistrovali podnájemníci, kteří společně s policií ženu informovali. Ta zraněné zvíře odvezla na ošetření na veterinární kliniku. Policie nemá informace o tom, že by šlo o týraného a agresivního psa. "Byl řádně očkovaný, majitelka s ním pravidelně navštěvovala veterináře," sdělila Knolová. Jak uvedla, zatím není jasné, zda bude majitelka ovčáka obviněna z trestného činu ublížení na zdraví z nedbalosti. "Není vyloučeno, že vyšetřovatel, jemuž byl případ přidělen, věc posoudí pouze jako přestupek," podotkla. Závisí to zejména na okolnostech útoku a také na tom, jak vážné zranění pes trojici napadených způsobil. "Rozhodnutí o případném obvinění majitelky psa z trestného činu není otázkou několika málo dní," poznamenala Knolová. Vyšetřovatel si totiž musí obstarat znalecké posudky i na psa. Volně pobíhající německý ovčák zaútočil v sobotu večer na 59letého muže. Zvíře mu ukouslo poslední článek palce na levé ruce a roztrhlo ukazovák. "Muž venčil svého velkého knírače v ulici K Safině na okraji Prahy. Vlčák bez obojku psa napadl a majitel ho bránil," sdělila LN Knolová. Muž byl ošetřen v nemocnici, kde dobu léčení odhadli na tři měsíce. Jestli bude za napadení někdo postižen, není zatím jasné. "Útočícího psa ani jeho majitele nemáme," uvedla Knolová.
</TITLE>
<HEADING>
Útoky psů za několik posledních dní
</HEADING>
<TEXT>
* 4. července - Kladno - brazilská fila lehce zranila na pravém předloktí 13letého chlapce a pak pokousala na obou rukách strážníka.
* 6. července - Světnov na Žďársku - stafordšírský teriér pokousal na hlavě osmiletou holčičku. Zvíře, které na ni zaútočilo zezadu a zakouslo se jí do temenní a týlní části hlavy, protrhlo kůži až na kost, lebka zůstala v pořádku.
* 10. července - Teplice - dva rotvajleři potrhali 51leté ženě ruce. Je mimo ohrožení života, lékaři však stále bojují o záchranu její ruky. Případ policie vyšetřuje jako ublížení na zdraví z nedbalosti. Psi ženu napadli, když jejich majiteli plela zahradu. Často se s ním hádala a muž podle sousedů na ni psy nepoštval poprvé.
</TEXT>
</DOC>
<DOC>
<DOCID>LN-20020715010</DOCID>
<DOCNO>LN-20020715010</DOCNO>
<DATE>07/15/02</DATE>
<TITLE>
Koupí Špidla gripeny? Dotáhne nový premiér do konce plán svého předchůdce a pořídí armádě supersoniky ze Švédska? Není to tak jisté.
</TITLE>
<GEOGRAPHY>PRAHA</GEOGRAPHY>
<TEXT>
Svůj boj o gripeny prohrál Miloš Zeman poslední den před volbami o jeden jediný poslanecký hlas. Smlouva připravená s jejich výrobcem nadále leží na ministerstvu obrany (její platnost byla prodloužena do září) a čeká, zda ji místo Zemana nepodepíše Vladimír Špidla. To se ale podle informací LN nestane. "Vedení ministerstva obrany nebude kategoricky obhajovat jedno řešení za každou cenu," řekl LN zdroj blízký tomuto úřadu. Evidentní je i to, že už ani sociální demokraté, kteří před volbami tvrdili, že bez gripenů armáda nepřežije, po švédských letounech netouží tolik jako před 14. červnem. Požadavky ČSSD se v koaliční smlouvě s lidovci a unionisty zmenšily na formulaci "smluvní strany se zavazují dokončit zajištění vzdušného prostoru ČR národními prostředky". Ta věta znamená, že Česko si bude svůj vzdušný prostor bránit samo, a to buď pomocí stíhaček, nebo raketových systémů protivzdušné obrany. O gripenech nic.
</TEXT>
<HEADING>
Další varianty ve hře
</HEADING>
<TEXT>
Po éře "potřebujeme nutně gripeny" jsou nyní ve hře další varianty: od ukončení výběrového řízení, ve kterém gripen zvítězil, a vyhlášení nového, do kterého se opět budou moci přihlásit všichni výrobci, až po nákup evropských nadzvukových letadel Eurofighter nebo zapojení ČR do amerického projektu superstíhaček Joint Strike Fighter (JSF). Právě na vstupu do projektu JSF by se ČSSD mohla shodnout i s ODS, hlavním odpůrcem gripenů. "Jsme pro stíhačky, ale ne pro gripeny, to je slepá ulička," řekl LN zdroj blízký vedení ODS. "Za deset dvacet let už nikdo nebude vědět, že nějaké gripeny vůbec kdy existovaly, všude budou létat jenom JSF a Eurofightery," dodal. Do amerického superprojektu se v poslední době zapojuje čím dál víc evropských států: po zakládající Velké Británii nedávno přistoupily Itálie a Nizozemsko následovány Dánskem, Norskem a před pár dny Tureckem. Výrobce, společnost Lockheed, už má objednávky na zhruba tři tisíce kusů JSF. Staronový český ministr obrany Jaroslav Tvrdík se proti zapojení do akce JSF rezolutně nestaví. Alespoň to na přímý dotaz nevyloučil. "O konečné podobě vzdušných sil rozhodne vláda, předjímat její rozhodnutí či spekulovat o projektech vyzbrojení nepovažuji nyní za vhodné," sdělil LN v pátek večer Tvrdík. Zdroj blízký týmu, který donedávna vyjednával o nákupu gripenů, LN řekl, že možnost, aby ČR vstoupila do projektu JSF a stala se "Nizozemskem střední Evropy", je zajímavá a měla by se velmi pečlivě promyslet. Špidlův kabinet se podle informací LN spíše zaměří na německo-italsko-španělský projekt Eurofighter. Jde o menší akci než JSF, objednáno je zatím 620 letounů. "Nová vláda bude velmi silně proevropská," řekl další zdroj blízký vyjednávání. Důležitým faktorem je i to, že verdikt o dalším postupu padne na 99 procent až po projednání návrhu reformy armády včetně její profesionalizace (září) a pražském summitu NATO (listopad). To již nabídka na gripeny vyprší. "Konečné rozhodnutí padne až po summitu, ale se snahou mít včas náhradu za dosluhující stíhačky MiG-21," řekl LN zdroj blízký vládě. Poslední zastaralé migy by měly být vyřazeny v polovině roku 2004. Summit NATO by mohl otevřít i další zajímavou možnost, o které nyní experti ministerstva obrany uvažují: společný nákup supersoniků s nově přijatými státy, které stíhačky zatím vůbec nevlastní (Slovinsko).
Po éře "potřebujeme nutně gripeny" jsou nyní ve hře další varianty: od ukončení výběrového řízení, ve kterém gripen zvítězil, a vyhlášení nového, do kterého se opět budou moci přihlásit všichni výrobci, až po nákup evropských nadzvukových letadel Eurofighter nebo zapojení ČR do amerického projektu superstíhaček Joint Strike Fighter (JSF). Právě na vstupu do projektu JSF by se ČSSD mohla shodnout i s ODS, hlavním odpůrcem gripenů. "Jsme pro stíhačky, ale ne pro gripeny, to je slepá ulička," řekl LN zdroj blízký vedení ODS. "Za deset dvacet let už nikdo nebude vědět, že nějaké gripeny vůbec kdy existovaly, všude budou létat jenom JSF a Eurofightery," dodal. Do amerického superprojektu se v poslední době zapojuje čím dál víc evropských států: po zakládající Velké Británii nedávno přistoupily Itálie a Nizozemsko následovány Dánskem, Norskem a před pár dny Tureckem. Výrobce, společnost Lockheed, už má objednávky na zhruba tři tisíce kusů JSF. Staronový český ministr obrany Jaroslav Tvrdík se proti zapojení do akce JSF rezolutně nestaví. Alespoň to na přímý dotaz nevyloučil. "O konečné podobě vzdušných sil rozhodne vláda, předjímat její rozhodnutí či spekulovat o projektech vyzbrojení nepovažuji nyní za vhodné," sdělil LN v pátek večer Tvrdík. Zdroj blízký týmu, který donedávna vyjednával o nákupu gripenů, LN řekl, že možnost, aby ČR vstoupila do projektu JSF a stala se "Nizozemskem střední Evropy", je zajímavá a měla by se velmi pečlivě promyslet. Špidlův kabinet se podle informací LN spíše zaměří na německo-italsko-španělský projekt Eurofighter. Jde o menší akci než JSF, objednáno je zatím 620 letounů. "Nová vláda bude velmi silně proevropská," řekl další zdroj blízký vyjednávání. Důležitým faktorem je i to, že verdikt o dalším postupu padne na 99 procent až po projednání návrhu reformy armády včetně její profesionalizace (září) a pražském summitu NATO (listopad). To již nabídka na gripeny vyprší. "Konečné rozhodnutí padne až po summitu, ale se snahou mít včas náhradu za dosluhující stíhačky MiG-21," řekl LN zdroj blízký vládě. Poslední zastaralé migy by měly být vyřazeny v polovině roku 2004. Summit NATO by mohl otevřít i další zajímavou možnost, o které nyní experti ministerstva obrany uvažují: společný nákup supersoniků s nově přijatými státy, které stíhačky zatím vůbec nevlastní (Slovinsko).
</TEXT>
</DOC>
<DOC>
<DOCID>LN-20020715011</DOCID>
<DOCNO>LN-20020715011</DOCNO>
<DATE>07/15/02</DATE>
<TEXT>
Na srpen či září přesunuli sociální demokraté debatu o kandidátovi strany na prezidenta. Vedení ČSSD podle jejího šéfa Vladimíra Špidly počká, až budou ustaveny všechny ústavní orgány. Debatu vyvolal místopředseda ČSSD Zdeněk Škromach, když prohlásil, že Václava Havla by mohl nahradit Miloš Zeman. Také Škromach včera připustil unáhlenost svého výroku. Mezi kandidáty ČSSD na prezidenta se dosud objevilo několik jmen. Favoritem je i místopředsedkyně sněmovny Jitka Kupčová a předseda ústecké krajské organizace ČSSD Jaroslav Foldyna nebo ombudsman Otakar Motejl.
</TEXT>
</DOC>
<DOC>
<DOCID>LN-20020715012</DOCID>
<DOCNO>LN-20020715012</DOCNO>
<DATE>07/15/02</DATE>
<TITLE>
říká Petr Zelenka, režisér filmu Rok ďábla, který získal Křišťálový glóbus na 37. MFF Karlovy Vary
</TITLE>
<TEXT>
Po sedmi letech vyhrál v Karlových Varech český film
Když režisér Petr Zelenka přebíral od "náhradníka" Jiřího Bartošky Křišťálový glóbus za film Rok ďábla, prohlásil: "Od Conneryho bych to stejně nechtěl." Nad jeho pověstnou ironií ale postupně vítězila upřímná radost.
LN: Vyhrál jste jeden z nejvýznamnějších filmových festivalů, jaký máte pocit?
No skvělý. Hodlám si to užít. Myslel jsem, že ještě zůstanu na závěrečný film, ale nejde to, nedokázal bych tam sedět.
LN: Jak vysoko si mezi oceněními, která už jste za své filmy získal, ceníte Křišťálového globu?
Hodně vysoko. Dám ho hned vedle rotterdamského Tygra.
LN: Myslíte, že po tomto úspěchu na vás čeká i Český lev?
Tak o tom bych teď tváří v tvář tomuhle klenotu vůbec nemluvil. To fakt nevím.
LN: Už jste tu zprávu oznámil Jarkovi Nohavicovi?
Já jsem s Jarkem už dlouho nemluvil, vlastně ani s Karlem Plíhalem...
LN: Jak je na tom František Černý z Čechomoru, prý po vzoru Plíhala zmizel v lesích a přestal mluvit?
Dneska prý zase začal. Srna v lese mu oznámila, že jsme dostali cenu, a to mělo zásadní vliv na jeho stav.
LN: Viděl jste nějaké konkurenční soutěžní snímky?
Jenom půlku Kuřárny, odešel jsem.
LN: Čekal jste, že Rok ďábla najde takové pochopení u zahraničních diváků?
Čekal jsem pochopení u cizinců, ale naprosto jsem nečekal, že film ocení porota. Ten film stříhal Angličan, pracovala na něm spousta cizinců, všechno je tam vysvětleno tak dvakrát třikrát... Cizinci tomu rozumějí. Tady je spíš takový problém Čechů, že si Nohavicu přivlastňují a říkají, že nikdo jiný prostě nemůže rozumět našemu nádhernému Jaromíru Nohavicovi, v košatosti jeho slovanského génia. Cizinci ho sice neberou jako génia, ale pochopí, že je to rocková hvězda, která se vydává za folkaře. O tom to všechno je.
LN: V Česku se úspěch obvykle neodpouští...
Klacky pod nohy mi nikdo nehází. Se závistí se naštěstí moc nesetkávám. Zatím.
LN: S cenou z festivalu se pojí i finanční odměna. Do čeho ji investujete?
Kolik to je?
LN: Dvacet tisíc amerických dolarů.
Jestli to jde na mou osobu, tak to nebudu investovat do filmu, ale do sebe, do svého přežití.
LN: Nový film už ale píšete, bude to opět mystifikace?
Nebude to mystifikace, ale kombinace fikce a reality. Chtěl bych využít autentické postavy, které budou hrát samy sebe, a herce, ti ztělesní fiktivní postavy. Je to o chlapíkovi, který ukradne film a odjede s ním na festival.
LN: Poslední český snímek, který v Karlových Varech vyhrál, byla Svěrákova Jízda. Jak se v téhle společnosti cítíte?
Jízdu mám rád. Když vyhrála, byl jsem stejně příjemně překvapený jako teď.
LN: Jaký na vás udělala dojem porota? Její rozhodnutí přece nebylo tak docela konvenční.
Podezříval jsem je, že jsou pod vlivem drog, ale zřejmě to mají prostě v povaze.
LN: Máte pověst filmaře, který stojí mimo hlavní proud, a oficiality nebere příliš vážně. Změní vás v něčem toto ocenění?
No... Koupili si mě tady tou VIP kartičkou.
LN: Jak budete slavit?
Skromně jako každý večer. Vždycky slavím, že jsem přežil ten den, dneska to bude taky tak.
</TEXT>
</DOC>
<DOC>
<DOCID>LN-20020715013</DOCID>
<DOCNO>LN-20020715013</DOCNO>
<DATE>07/15/02</DATE>
<TITLE>
Do pěti let může karlovarský festival skončit. Podle prezidenta festivalu Jiřího Bartošky se tak stane v případě, že město nezlepší technické zázemí.
</TITLE>
<TEXT>
KARLOVY VARY - "Další ročník máme úspěšně za sebou, dopadlo to dobře," vydechl si poslední den filmové přehlídky prezident festivalu Jiří Bartoška. Ihned ovšem následovalo důrazné "ale", v němž shrnul nejzásadnější problémy, s nimiž se festival potýká: malá kapacita promítacích sálů a nevyhovující technické podmínky. "Letní kino se definitivně rozpadlo, do kina Čas se také neinvestovalo, klimatické podmínky tam jsou mnohdy nesnesitelné, v sále hotelu Pupp plave zvuk, kudy se mu zlíbí..." vyjmenoval Bartoška.
</TEXT>
<HEADING>
"Nestačí do stodoly natahat židle"
</HEADING>
<TEXT>
Jestliže dosud bylo hlavní prioritou finanční zabezpečení festivalu, tak dnes je to technické vybavení. "Pokud si to město a stát neuvědomí, tak tu festival do pěti let nemusí být," míní Bartoška. Na každém setkání se zástupci Karlových Varů údajně padne věta, že se na řešení technických problémů bude do budoucna pamatovat. "Mluví se o tom už devět let," říká prezident přehlídky a dodává: "Festival není pramen, který tryská ze země, ale akce, již je třeba připravit a zabezpečit." Omezit program není podle programové ředitelky festivalu Evy Zaoralové řešení: "Publikum přijede zase stejné, ne-li početnější." Situaci by pomohl zlepšit nový velkokapacitní sál v centru města. Konkrétní návrh ale pořád neexistuje. "Nemůžeme stále improvizovat a spoléhat na provizoria," tvrdí Bartoška, "když děláte svatbu, tak můžete do stodoly natahat židle, festival takhle ale každý rok existovat nemůže." K otázkám financování se festivalové vedení staví střízlivě: "Peněz není nikdy dost. Samozřejmě by bylo příjemnější, kdyby stát dával vyšší podporu. Na druhou stranu je ale příjemné, že se stát, potažmo daňový poplatník podílí na rozpočtu festivalu jen dvaceti procenty. Jsou akce, na nichž se daňový poplatník podílí v plné výši, a mnohdy je to větší ostuda než užitek." Těm, kdo mají pocit, že bylo v Karlových Varech málo hvězd, Jiří Bartoška vzkazuje: "Kupte si video s Mickey Mousem a nejezděte na festival. Bylo tady přece tolik zajímavých filmových osobností! Samozřejmě že nás mrzí, že Sean Connery nakonec nepřijel, ale s tím festival nestojí ani nepadá." "Děláme pro to, aby hvězdy přijely, maximum, ale má to své hranice," vysvětluje Bartoška. Například existují katalogy, podle nichž vám za příslušnou cenu dodají na festival hvězdy nejrůznějších kategorií. O této cestě ale karlovarský festival zatím nechce uvažovat.
Jestliže dosud bylo hlavní prioritou finanční zabezpečení festivalu, tak dnes je to technické vybavení. "Pokud si to město a stát neuvědomí, tak tu festival do pěti let nemusí být," míní Bartoška. Na každém setkání se zástupci Karlových Varů údajně padne věta, že se na řešení technických problémů bude do budoucna pamatovat. "Mluví se o tom už devět let," říká prezident přehlídky a dodává: "Festival není pramen, který tryská ze země, ale akce, již je třeba připravit a zabezpečit." Omezit program není podle programové ředitelky festivalu Evy Zaoralové řešení: "Publikum přijede zase stejné, ne-li početnější." Situaci by pomohl zlepšit nový velkokapacitní sál v centru města. Konkrétní návrh ale pořád neexistuje. "Nemůžeme stále improvizovat a spoléhat na provizoria," tvrdí Bartoška, "když děláte svatbu, tak můžete do stodoly natahat židle, festival takhle ale každý rok existovat nemůže." K otázkám financování se festivalové vedení staví střízlivě: "Peněz není nikdy dost. Samozřejmě by bylo příjemnější, kdyby stát dával vyšší podporu. Na druhou stranu je ale příjemné, že se stát, potažmo daňový poplatník podílí na rozpočtu festivalu jen dvaceti procenty. Jsou akce, na nichž se daňový poplatník podílí v plné výši, a mnohdy je to větší ostuda než užitek." Těm, kdo mají pocit, že bylo v Karlových Varech málo hvězd, Jiří Bartoška vzkazuje: "Kupte si video s Mickey Mousem a nejezděte na festival. Bylo tady přece tolik zajímavých filmových osobností! Samozřejmě že nás mrzí, že Sean Connery nakonec nepřijel, ale s tím festival nestojí ani nepadá." "Děláme pro to, aby hvězdy přijely, maximum, ale má to své hranice," vysvětluje Bartoška. Například existují katalogy, podle nichž vám za příslušnou cenu dodají na festival hvězdy nejrůznějších kategorií. O této cestě ale karlovarský festival zatím nechce uvažovat.
</TEXT>
</DOC>
<DOC>
<DOCID>LN-20020715014</DOCID>
<DOCNO>LN-20020715014</DOCNO>
<DATE>07/15/02</DATE>
<TITLE>
PRAHA - Film Rok ďábla je teprve pátým domácím držitelem Křišťálového glóbu. Historicky prvním tuzemským vítězem karlovarského festivalu se stal v roce 1964 snímek autorů Jána Kadára a Elmara Klose Obžalovaný. Působivému soudnímu dramatu s Vlado Müllerem v hlavní roli dala porota čtrnáctého ročníku festivalu přednost například před Deníkem komorné slavného Luise Bunuela. V dramatickém roce 1968 získal režisér Jiří Menzel Oscara za Ostře sledované vlaky a pár měsíců poté si šel pro Velkou cenu karlovarského festivalu za Rozmarné léto. Ruský kritik Jureněv se tehdy rozhořčil nad vítězstvím "filmu bez hluboké ideje a zcela odtrženého od současnosti" a za pár týdnů se nám to "pokusila vysvětlit" i vojska Varšavské smlouvy. O deset let později se drama Františka Vláčila Stíny horkého léta podělilo o karlovarskou Velkou cenu se sovětským titulem Bílý Bim, Černé ucho. Festival tehdy dostal ke svým jedenadvacátým narozeninám dárek: hotel Thermal, který se stal na dlouhá léta jeho útočištěm. V novodobé historii mezinárodního festivalu zabodoval Jan Svěrák s road movie Jízda. V roce 1995 sváděl karlovarský festival boj o přežití s konkurenčním pražským podnikem Zlatý Golem. Jubilejní třicátý ročník se tehdy už více méně podobal těm současným program sestavovala Eva Zaoralová, festivalu velel už druhým rokem Jiří Bartoška, na plakátu se do vody nořila nahá dívka, jen místo pohledné sošky dostávali vítězové skleněnou karlovarskou oplatku.
</TITLE>
<TEXT>
České filmy, které na festivalu v Karlových Varech dosud zvítězily
1968: Rozmarné léto, režie: Jiří Menzel
1964: Obžalovaný, režie: Ján Kandár, Elmar Kloss
1978: Stíny horkého léta, režie: František Vláčil
1995: Jízda, režie: Jan Svěrák
</TEXT>
</DOC>
<DOC>
<DOCID>LN-20020715015</DOCID>
<DOCNO>LN-20020715015</DOCNO>
<DATE>07/15/02</DATE>
<TITLE>
soutěž celovečerních hraných filmů
</TITLE>
<HEADING>
velká cena Křišťálový glóbus
</HEADING>
<TEXT>
Rok ďábla režie: Petr Zelenka, ČR 2002 mystifikační příběh s Jaromírem Nohavicou, Karlem Plíhalem a skupinou Čechomor nás zavede i na půdu protialkoholní léčebny
</TEXT>
<HEADING>
zvláštní cena poroty
</HEADING>
<TEXT>
Nikde v Africe režie: Caroline Linková, Německo 2001 židovská rodina, která emigrovala z nacistického Německa, si zvyká na nový život v Keni
</TEXT>
<HEADING>
cena za roli
</HEADING>
<TEXT>
Asghar Massombagi za film Khaled, Kanada 2001 desetiletý chlapec se bojí jít do dětského domova, a proto zatají smrt své matky
</TEXT>
<HEADING>
cena za nejlepší herecký výkon
</HEADING>
<TEXT>
Ugla Egilsdóttirová ve filmu Smrt racků režie: Agúst Gudmundsson, Island 2001 po návratu ze Spojených států obrací atraktivní Islanďanka svůj domov vzhůru nohama
</TEXT>
<HEADING>
cena za nejlepší mužský herecký výkon
</HEADING>
<TEXT>
William H. Macy ve filmu Ohnisko nenávisti režie: Neal Slavin, USA 2001 nesmělý newyorský úředník se ve 40. letech minulého století stává obětí antisemitských nálad
zvláštní uznání za kameru
Není čas na slzy režie: Min Boung-hun, jižní Korea 2001
zvláštní uznání za scénář
Kuřárna režie: Julio Wallovits, Roger Gual, Španělsko 2002
soutěž dokumentárních filmů
cena za nejlepší dokumentární film nad 30 minut
Dcera z Jananu režie: Kaoru Ikeya, Japonsko 2001
cena za nejlepší dokumentární film do 30 minut
Obec B. režie: Filip Remunda, ČR 2002
zvláštní uznání
Ďáblovo působiště režie: Lucy Walkerová, USA 2001
Hon na anděla aneb Čtyři lásky básníka a proroka režie: Andrej Osipov, Rusko 2002
cena za mimořádný umělecký přínos světovému filmu
John Boorman
Velká Británie
Vlastimil Brodský
ČR (in memoriam)
Sean Connery
Velká Británie
</TEXT>
</DOC>
<DOC>
<DOCID>LN-20020715016</DOCID>
<DOCNO>LN-20020715016</DOCNO>
<DATE>07/15/02</DATE>
<TITLE>
tvrdí Vladimír Mlynář, ministr bez portfeje, který bude mít na starosti informační technologie
</TITLE>
<TEXT>
Jako novinář jsem si mohl dovolit luxus kritizovat, teď mi nezbylo než vstoupit do vlády. V rozhovoru pro LN to uvedl nový ministr bez portfeje Vladimír Mlynář (US-DEU).
LN: Na začátku vyjednávání o vládě žádala Unie svobody-DEU křeslo ministra školství. Na to nedosáhla. Vyměnila je za dvě místa bez portfeje, která se vzděláváním souvisejí?
Platí, že unie šla do vyjednávání se svými programovými prioritami a výsledek jednání je kompromis. Kompromis ovlivněný naším volebním výsledkem. V mém případě a v případě místopředsedy Mareše jde o velkou možnost. Buďto půlrok nebo rok ukáže, že naše postavení ve vládě je zbytečné a půjdu pryč, anebo se ukáže, že naše postavení má smysl a naše práce má výsledky.
LN: Mluvil jste už s Vladimírem Špidlou nebo budoucí ministryní školství Petrou Buzkovou o tom, kam až vás při vaší práci ve vládě pustí?
Měl jsem krátkou diskusi s Vladimírem Špidlou a myslím, že jde o člověka, který slyší argumenty. Informační technologie nepovažuje za nesmysl nebo levičáckou úchylku, jak o nich hovořil Václav Klaus. Povzbuzením pro mě bylo už působení Vladimíra Špidly na ministerstvu sociálních věcí. Jeho agenda se stala první oblastí, kde bylo možné použít elektronický podpis. Je to poněkud paradoxní, neboť ten, kdo je schopen požádat o sociální dávky za pomoci elektronického podpisu, je asi nebude potřebovat. To ale není ostuda sociálních věcí. Ostudou je, že jiné resorty ještě nezačaly. Pokud jde o Petru Buzkovou, ještě jsem s ní nemluvil.
LN: Kritizoval jste projekt Internet do škol, budete stále usilovat o nějaké změny?
V tuto chvíli patří projekt pod ministerstvo školství a nevím, jakou má budoucí ministryně školství představu, a těžko ode mě můžete očekávat, že bych jí přes noviny něco vzkazoval. Mohu jen říct, že jsem k projektu měl výhrady a těch jsem se nevzdal. Pokud v něm bude pokračovat Petra Buzková, mohu jí dát k dispozici své informace a odborníky.
LN: Nakolik pravděpodobná je možnost, že se pod vaším ministerstvem spojí telekomunikace, spoje, pošty a Úřad pro veřejné informační systémy?
Taková je politická dohoda. Jak to bude probíhat, nemohu v tuto chvíli říci, protože to vyžaduje změnu kompetenčního zákona a oddělení telekomunikací z dnešního ministerstva dopravy a spojů. To je složitá věc.
LN: Při vyjednávání o nové vládě jste měl asi nejvýhodnější pozici. Kdyby se vyjednavači nedohodli, nespálil byste si prsty. Opačný případ pro vás znamená vzestup. Uvažujete o tom, že vaše cesta nahoru bude ještě pokračovat, třeba k místu předsedy Unie svobody-DEU?
Na předsedu jsem kandidoval už dvakrát. Po druhém neúspěchu jsem odešel z vedení strany, začal jsem studovat vysokou školu a věnovat se informačním technologiím. Už nejsem politický strom, který roste do nebe. Jsem realista, nestydím se za to a z tohoto pohledu budu posuzovat i své angažmá v Unii svobody-DEU. Teď je pro mě ale nejdůležitější vybudovat malý efektivní úřad pro informační technologie a přesvědčit veřejnost, že takový úřad má smysl a dokáže ušetřit peníze.
LN: Říkáte, že jste realista. Je to důvod vašich neshod s Hanou Marvanovou? Po jejím odstoupení z čela US-DEU jste na své internetové stránce napsal, že jste ji nikdy nepochopil. Můžete to vysvětlit?
Hanu Marvanovou znám velmi dlouho, ještě z doby před rokem 1989. Přemýšlí o světě politiky trochu jinak než já. Měl jsem rychlý začátek politické kariéry a pak jsem šel rychle dolů. Právě proto jsem dnes možná větší realista. V názorech na vývoj Unie svobody jsem měl v rozhodujících okamžicích jiný názor než ona, ale rozhodně necítím pocit sebeuspokojení, že došlo na moje předpovědi. Spíš bych byl rád, kdybych se mýlil, protože Unie svobody je teď v pozici, která je velmi těžká, a neměla moc na výběr, jak se po volbách zachovat.
LN: Od začátku vyjednávání tvrdíte, že pro Unii svobody je nutné, aby vstoupila do vlády. Neměla ale podle vás přece jen získat větší prostor?
Napsal jsem, že unie nemá mnoho jiných možností. Menšinová vláda opřená o komunisty by byla velkým neštěstím. Velká koalice sociální demokracie s ODS by trpěla úplně stejnými problémy, jaké se zmiňují při této vládě se 101 hlasy, a navíc by nebyla proevropská. Kdyby se kvůli Unii svobody zmařila jednání o vládě, stala by se stranou, jejímuž přístupu by nikdo nerozuměl a která se neumí nikdy s nikým na ničem dohodnout, a takové strany nemají životnost. Kvůli neúspěchu ve volbách měla unie jen málo možností a sociální demokracie to také v jednání využila. To by ale využila každá strana. Kdyby karty byly rozdány opačně, Unie svobody by se nechovala jinak vůči slabšímu partnerovi.
LN: Mluvíte o umění dohodnout se. Není to spíš tak, že jste s sebou nechali zamést?
Víte, v době, kdy jsem byl novinář, jsem si mohl dovolit ten, s prominutím, luxus kritiky, která nevyžaduje žádné řešení. Politik musí přijít s řešením. A kritiku, která se snáší na naše hlavy, že jsme kariéristi, že jsme prodali svůj program a že nemám zapotřebí do takové vlády vstupovat, beru od novinářů. Moje protiotázka zní: Jaký jiný přístup jsem měl volit.
</TEXT>
</DOC>
<DOC>
<DOCID>LN-20020715017</DOCID>
<DOCNO>LN-20020715017</DOCNO>
<DATE>07/15/02</DATE>
<GEOGRAPHY>PRAHA</GEOGRAPHY>
<TEXT>
Obyvatel České republiky je stále méně, v letech 1993 až 2000 klesl jejich počet o více než 59 tisíc. Počet obyvatel měst se v tomto období snížil zhruba o 118 tisíc, naopak počet lidí žijících v obcích stoupl asi o 50 tisíc. Koncem roku 2000 bydlelo v českých městech 7,2 milionu lidí a v obcích 2,9 milionu. Vyplývá to z materiálů Českého statistického úřadu. Evropský trend je však opačný: lidí na vesnicích ubývá. Počet obyvatel českých měst klesá ze dvou důvodů: jednak zemře více lidí, než se narodí, jednak se lidé z měst více stěhují na venkov. Česku připadlo v roce 1993 z bývalého Československa 457 měst, do přelomu tisíciletí se jejich počet zvýšil na 522.
</TEXT>
</DOC>
<DOC>
<DOCID>LN-20020715018</DOCID>
<DOCNO>LN-20020715018</DOCNO>
<DATE>07/15/02</DATE>
<GEOGRAPHY>PRAHA</GEOGRAPHY>
<TEXT>
Policie zadržela v Litoměřicích posledního ze čtveřice Číňanů, kteří jsou podezřelí, že v listopadu v Praze-Modřanech zavraždili čínský manželský pár. Zadrženému je 37 let a pochází z Pekingu. Policistka ze zásahové jednotky televizi Prima a České televizi k možným motivům řekla, že jeden ze zavražděných byl velice dobrý hráč karet a údajně obehrál špičky čínské mafie. Podle další verze mohly být za nájemnou vraždou neshody v podnikatelských aktivitách. Kriminální policie se o zavražděného muže v minulosti zajímala kvůli údajným obchodům s heroinem. Další tři podezřelé Číňany, stáří 48, 34 a 23 let, policie zadržela v předchozích měsících: dva v únoru v souvislosti s únosem dvacetileté ženy, dcery jednoho podnikatele. Za její vrácení požadovali 200 tisíc amerických dolarů. Třetího podezřelého zadržela policie v dubnu na ruzyňském letišti, když chtěl odcestovat ze země. Muži jsou ve vazbě. Policie je vyšetřuje pro podezření z vydírání a vraždy. Podle policie zavraždila čtveřice krajany za 10 tisíc dolarů. Manželé leželi uškrceni ve vaně.
</TEXT>
</DOC>
<DOC>
<DOCID>LN-20020715019</DOCID>
<DOCNO>LN-20020715019</DOCNO>
<DATE>07/15/02</DATE>
<TITLE>
a spoustu dalších cen
</TITLE>
<HEADING>
POZOR! Mimořádná prémie!
</HEADING>
<TEXT>
Komplet čtyř knih Výlety po zajímavých místech Čech, Moravy a Slezska v ceně 600 Kč získá 50 soutěžících, kteří nejpřesněji odpovědí na finálovou otázku Hry LN o Škodu Octavii Combi.
</TEXT>
<HEADING>
Hrajte až do konce. Vyplatí se to!
</HEADING>
<TEXT>
* Zaškrtejte denně výherní čísla na své hrací kartě. A hned víte, zda jste vyhráli! * Anebo můžete sledovat, ke které výhře se přibližujete.
Potřebujete další informace o čtenářské Hře LN? Volejte na soutěžní linku: 02/25 09 87 54
Linka je v provozu ve všední dny od 9 do 13 hodin. Nebo e-mailujte na adresu: hraoctavia@lidovky.cz
výherní kupon 13
</TEXT>
</DOC>
<DOC>
<DOCID>LN-20020715020</DOCID>
<DOCNO>LN-20020715020</DOCNO>
<DATE>07/15/02</DATE>
<GEOGRAPHY>CHOMUTOV</GEOGRAPHY>
<TEXT>
Až po 23. hodině obnovili železničáři v sobotu provoz na trati Chomutov - Vejprty, kde se mezi Křímovem a Rusovou odpoledne srazily dva osobní vlaky. Na trati se již jezdí podle pravidelného jízdního řádu. Při srážce se zranilo třináct lidí, z toho dva těžce. Předběžné škody České dráhy odhadly na 1,2 milionu korun. Lékař z chomutovské nemocnice řekl, že dva těžce zranění cestující, z nichž jeden je Němec, utrpěli nitrobřišní poranění. Příčiny srážky pravidelného a zvláštního vlaku, vypraveného pro účastníky oslav 130. výročí vzniku trati, vyšetřuje inspekce Českých drah. "Je předčasné určit příčiny. Nemůžeme vyloučit vliv lidského faktoru," řekl včera ředitel obchodně-provozního ředitelství Českých drah v Ústí nad Labem Jiří Kolář. Česká televize v sobotu uvedla, že zvláštní vlak s výletníky vyjel ze stanice Rusová dříve, než měl. Přednosta generální inspekce Českých drah v Ústí nad Labem Josef Kříž řekl, že se zjišťuje, proč tam nevyčkal.
</TEXT>
</DOC>
<DOC>
<DOCID>LN-20020715021</DOCID>
<DOCNO>LN-20020715021</DOCNO>
<DATE>07/15/02</DATE>
<GEOGRAPHY>DĚČÍN/BERLÍN</GEOGRAPHY>
<TEXT>
Stovky lidí na české straně a tisíce nadšenců na straně německé se včera vykoupaly v Labi, aby o prvním mezinárodním koupacím dni vyzkoušely, že tok je již daleko čistší než dříve. Akci organizovalo české ekologické sdružení Arnika a Německá pomoc životnímu prostředí (DUH). V Brandýse nad Labem se do řeky vrhlo kolem 100 lidí, v Děčíně a Ústí nad Labem po zhruba 20 odvážlivcích. Těsně pod pramenem Labe ve Špindlerově Mlýně v Krkonoších si jich zaplavalo na 150. Na tisícikilometrovém úseku na německém území až po severomořské ústí u Cuxhavenu se lidé koupali na více než 40 místech. Ekologové chtěli ukázat, že se Labe za deset let podařilo vyčistit natolik, aby bylo možné se v něm koupat. Zejména na severu Německa ale po vydatných srážkách z minulých dnů pořadatelé od koupání upouštěli. Hygienici tam zjistili zvýšené množství škodlivin. Podle Jana Dostála z Arniky ale měření na německé straně řeky ukazují, že se za posledních 12 let o 80 procent snížily koncentrace nebezpečných chlórových uhlovodíků a sloučeniny rtuti. Hygienici tvrdí, že koncentrace škodlivých bakterií v Labi překračuje normy EU.
</TEXT>
</DOC>
<DOC>
<DOCID>LN-20020715022</DOCID>
<DOCNO>LN-20020715022</DOCNO>
<DATE>07/15/02</DATE>
<GEOGRAPHY>PLZEŇ</GEOGRAPHY>
<TEXT>
Policisté zadrželi sedmačtyřicetiletého muže, jehož podezřívají, že koncem června dal v plzeňském ústavu sociální péče nastražit výbušný systém. Jde o šéfa bezpečnostní agentury, která ústav hlídala. Hasiči tehdy nálož včas zlikvidovali. Motivem byla patrně snaha získat další smlouvu na jeho ostrahu. Plzeňský policejní ředitel Jiří Houba včera řekl, že muž je obviněn z obecného ohrožení. Policie vyšetřuje i strážného objektu. Od šéfa agentury údajně dostal 10 tisíc korun za to, že výbušný systém v ústavu umístil. Strážný, jenž hasiče na nálož upozornil, zatím není obviněn. Výbušný systém ze dvou propanbutanových bomb a vařiče se na nádvoří objektu objevil v noci na 20. června. V ústavu bylo v tu dobu 12 nepohyblivých mentálně postižených dětí a zdravotní sestra.
</TEXT>
</DOC>
<DOC>
<DOCID>LN-20020715023</DOCID>
<DOCNO>LN-20020715023</DOCNO>
<DATE>07/15/02</DATE>
<TEXT>
ČESKÉ BUDĚJOVICE - Na letišti v Hosíně u Českých Budějovic se v sobotu srazilo sportovní letadlo s osobním autem. Při srážce nebyl nikdo zraněn. Škoda činí zhruba 1,2 milionu korun, z toho milion si vyžádá oprava letounu. Letadlo typu L-60S Brigadýr podle policie řídil zkušený pilot ve věku 61 let, za volantem felicie seděl jedenadvacetiletý Rakušan. Srážka se stala na travnaté ploše poblíž přistávací dráhy.
</TEXT>
</DOC>
<DOC>
<DOCID>LN-20020715024</DOCID>
<DOCNO>LN-20020715024</DOCNO>
<DATE>07/15/02</DATE>
<TITLE>
NESHODA: HODNOCENÍ VOLEBNÍ KAMPANĚ
</TITLE>
<TEXT>
Výsledky analýzy neúspěchu ODS se rozcházejí s Klausovým pohledem na kampaň. ODS podle zprávy nedokázala jednoznačně definovat, co nabízí voličům, a nezvládla závěr kampaně. Analýza kritizuje volební heslo závěru kampaně. Klaus však nepovažuje negativní hodnocení volební kampaně ODS za správné a zakončení postavené výlučně na jeho osobě hájí. A to i přesto, že přinesla ODS pokles preferencí. Z jeho posledního projevu vyplývá, že za příčinu ztráty hlasů považuje závěrečný nápor ČSSD. Zpráva vidí jako sporný i Klausův telefonický "vzkaz" občanům.
</TEXT>
<HEADING>
NESHODA: MOŽNOST VELKÉ KOALICE
</HEADING>
<TEXT>
Analýza operuje s možností, že předvolební připuštění "velké koalice" sociálních a občanských demokratů straně ublížilo. Přitom to byl právě předseda strany Klaus, kdo v předvolebních debatách s šéfem ČSSD Vladimírem Špidlou tuto myšlenku jasně nevyvrátil. Sdělil pouze, že otevřené jsou všechny možnosti, což kontrastovalo se Špidlovým negativním postojem. Podle zprávy cítili také voliči opoziční smlouvu jako zradu a tento názor jim ODS nedokázala vyvrátit. Sám Klaus k tomu říká pouze, že si není jistý, zda dostatečně demonstroval snahu o sestavení většinové vlády v případě vítězství ODS.
</TEXT>
<HEADING>
NESHODA: BOJ NA NĚKOLIKA FRONTÁCH
</HEADING>
<TEXT>
Dalším klíčovým bodem analýzy je pak teze o vedení boje proti několika nepřátelům. Jako protivníky zpráva vidí nejen sociální demokraty, ale i komunisty, Koalici a prezidenta Havla. Podle analýzy panoval mezi ODS a Koalicí před volbami válečný stav, který znemožnil sestavení vlády pravého středu a tím odradil od hlasování mnoho pravicových voličů. O této variantě však Klaus nemluví, možná i proto, že sám přispěl k nasměrování politické scény proti ODS, a jeho přítomnost v čele ODS byla jednou z překážek vzniku pravostředé vlády. Také jeho vztahy s prezidentem nebyly nikdy nejvřelejší.
</TEXT>
<HEADING>
SHODA: ABSENCE MEDIÁLNÍCH TVÁŘÍ
</HEADING>
<TEXT>
Analýza považuje za jednu z hlavních příčin vítězství ČSSD i její populární osobnosti nezatížené opoziční smlouvou, v čele s nastupující ministryní školství Petrou Buzkovou a staronovým ministrem vnitra Stanislavem Grossem. Další tvář ČSSD, kterou analýza vyzdvihuje, je šéf resortu obrany Jaroslav Tvrdík. Na absenci mediálních hvězd v řadách ODS poukazuje i předseda ODS a je to jedna z mála věcí, na kterých se se zprávou shoduje. Stínovou vládu své strany pokládá Klaus až na dva nebo tři členy za mimořádně nevýraznou.
</TEXT>
<HEADING>
SHODA: NEPŘÁTELSKÁ MÉDIA
</HEADING>
<TEXT>
Dalším společným bodem pak je údajný nepřátelský postoj médií k ODS. Podle analýzy jsou na tom v mediální oblasti občanští demokraté ze všech parlamentních stran nejhůře. Tato situace prý trvá už několik let a je potvrzena průzkumy. ODS by proto měla uvažovat o "vlastním mediálním zajištění". Na novináře si stěžuje také Václav Klaus, když mluví o "odvěkých nepřátelích v mediálním a politicko-nepolitickém světě", kteří se ODS snaží špatně "radit". Podle Klause by si na ně měla ODS dávat pozor, protože by mohla ztratit svoji nezaměnitelnost.
Dalším společným bodem pak je údajný nepřátelský postoj médií k ODS. Podle analýzy jsou na tom v mediální oblasti občanští demokraté ze všech parlamentních stran nejhůře. Tato situace prý trvá už několik let a je potvrzena průzkumy. ODS by proto měla uvažovat o "vlastním mediálním zajištění". Na novináře si stěžuje také Václav Klaus, když mluví o "odvěkých nepřátelích v mediálním a politicko-nepolitickém světě", kteří se ODS snaží špatně "radit". Podle Klause by si na ně měla ODS dávat pozor, protože by mohla ztratit svoji nezaměnitelnost.
</TEXT>
</DOC>
<DOC>
<DOCID>LN-20020715025</DOCID>
<DOCNO>LN-20020715025</DOCNO>
<DATE>07/15/02</DATE>
<TITLE>
Výňatky z analýzy volebního nezdaru ODS
</TITLE>
<TEXT>
LN přinášejí výňatky z analýzy volebního nezdaru ODS. Dokument zpracovaný funkcionáři Klausovy strany bude dnes projednávat Výkonná rada ODS.
Volební výsledek ODS a celé pravice má řadu příčin, ze kterých uvádíme:
1. válka na pravici,
2. špatná prodejnost opoziční smlouvy,
3. nejasně definovaná politika pro následující volební období,
4. nepřesvědčivý závěr volební kampaně.
(...) Nesocialistické strany nebyly schopny najít společnou řeč a dokonce ani navzájem nepotvrdily prioritu pro vytvoření společné koaliční vlády.
(...) Výše popsaná situace nevznikla náhodou a nyní. Jejím počátkem byly spory o míru vlivu ve vládě bez ohledu na volební výsledky, pokračovaly sporem o termín sociálně-tržní hospodářství započatým na podzim 1994 atd. V jistém smyslu šlo i o zahraničněpolitickou orientaci státu, kde na jedné straně stála anglosasky orientovaná ODS a na druhé straně především do německého prostoru zaměřená křesťanskodemokratická KDU-ČSL. Dnes vystupuje tento spor v podobě boje o Evropskou unii.
(...) I v roce 2002 šla ODS do parlamentních voleb ve velmi nevýhodné pozici toho, kdo měl otevřený boj na třech frontách. Bojovali jsme s KSČM (z principu), s ČSSD (hlavní protivník) i s Koalicí (boj o dominanci na pravici). Kromě toho jsme navíc měli otevřenou ještě bojovou frontu s panem prezidentem. ČSSD oproti tomu měla uzavřené faktické příměří s KSČM a totéž aranžmá s Koalicí a s prezidentem.
(...) Zkušenosti z historie ukazují, že na více frontách nelze dlouhodobě úspěšně válčit. To se ukázalo i v případě ODS.
(...) Po parlamentních volbách 1998 se ODS z nedostatku jiných možností politického uspořádání rozhodla (opět státotvorně) uzavřít s ČSSD opoziční smlouvu a poté toleranční patent.
(...) Opoziční smlouva nezměnila poměr sil na pravici, který tak zůstává i po letošních parlamentních volbách stejný, jako tomu bylo od roku 1992.
(...) Sociální demokracie na opoziční smlouvě vydělala. Podařilo se jí udržet v poměrně dobré kondici svou vládu po celé volební období a vyvarovat se vnitropolitických napětí. Pokud taková napětí vznikla, dokázala ČSSD obratným manévrováním vyjít z konfliktů jako vítěz, nebo alespoň s remízou. Bylo tomu jak v případě výzvy "Děkujeme, odejděte", tak také při krizi v České televizi a při uvalení nucené správy na IPB. ODS naopak na těchto krizích nezískávala, částečně také díky své "státotvornosti".
(...) To, že se stala opoziční smlouva terčem časté a tvrdé kritiky soupeřů, tolik nevadilo. Horší bylo, že se stala terčem kritiky mnoha členů ODS a také mnoha našich voličů. Velká část našich příznivců byla toho názoru, že ODS opoziční smlouvou zradila svá hodnotová východiska.
(...) V zásadě lze říci, že opoziční smlouva přinesla velký prospěch ČR, velký prospěch ČSSD a velmi omezený prospěch ODS. Předvolební připuštění možnosti vytvoření "velké" koalice může být jedním z důvodů, proč řada voličů ODS k volbám nešla.
(...) Témata dekád byla zajímavá a dobrá myšlenka přinesla svůj efekt.
(...) Chyběl však smysluplný závěr tohoto projektu, který by jednotlivá témata spojil do srozumitelného sloganu.
(...) V roce 1992 jsme měli vizi transformace, v roce 1998 boj o udržení parlamentní demokracie. O co jsme vlastně bojovali letos? Bojovali jsme na mnoha frontách s mnoha detaily, ale scházel nám "celkový příběh". Ten se naopak povedl vytvořit ČSSD. Tato skutečnost se projevila po ukončení témat dekády a zahájení horké fáze volební kampaně. Heslo "Vstříc novému osudu" nebylo dobrým tahem. Můžeme mít výhrady různého typu k předvolebním průzkumům, ale určité trendy z nich lze vyčíst. Z průzkumu, který dělal STEM pro LN, je zřetelně vidět, že křivka ODS začala klesat v období po začátku června, tedy po přehození výhybky, jakoby bez ukončení projektu "témat dekády" a rozjetí projektu "vstříc novému osudu".
(...) Rovněž naše závěrečné heslo "Zastavte socialisty, národ volí Klause" nebylo vhodné. Ukázalo se to téměř okamžitě, protože někteří členové ODS tento plakát jako nepovedený odmítali vylepovat. Mnozí jej stříhali na polovinu a používali pouze první část. Toto heslo zkrátka nezískalo podporu ani v řadách ODS a neoslovilo a nemobilizovalo naše voliče.
(...) Sporné jsou reakce na telefonickou kampaň. K této novince v českých volebních kampaních voliči podle našeho názoru zaujali stanovisko především na základě převážně negativní reakce médií a nevoličů Občanské demokratické strany. Výsledný efekt nechceme hodnotit, protože zisky a ztráty nemáme kvantifikovány.
Celý text analýzy volebního nezdaru ODS naleznete na www.lidovky.cz.
</TEXT>
</DOC>
<DOC>
<DOCID>LN-20020715026</DOCID>
<DOCNO>LN-20020715026</DOCNO>
<DATE>07/15/02</DATE>
<TITLE>
hovořila Zuzana Picková
</TITLE>
<HEADING>
OBĚD S... Rolandem Mahlerem Se šéfem T-Mobile
</HEADING>
<TEXT>
Roland Mahler chodí s "utrženým sluchátkem" už od roku 1987. Tehdy však sluchátko byla spíše neforemná krabice. Na oběd však dorazil bez telefonu. Zapomněl ho v kanceláři, ale nakonec byl rád, že ho nikdo po celý oběd nevyrušoval.
Současný šéf druhého největšího mobilního operátora v Česku zná mobilní komunikace téměř od plenek. Před více než dvaceti lety se zúčastnil mezinárodní telekomunikační konference v Ženevě, kde se rozdělovaly frekvence. Tedy zásadní věc pro to, aby mobily vůbec mohly fungovat. "Nikdo tehdy nedokázal odhadnout, co to bude v budoucnu znamenat. Rozdělovaly se nové frekvence pro televizi, rozhlas, policii, armádu a také pro mobilní sítě." Tehdy zastupoval Bundespost, kam po studiu telekomunikací na univerzitě v Darmstadtu nastoupil. Pracoval na řadě pozic a měl na starosti hlavně mezinárodní otázky. V roce 1980 nastoupil na ministerstvo spojů a o pět let později se stal osobním sekretářem náměstka ministra spojů. Tehdy se připravovala liberalizace telekomunikačního trhu. "Bylo zajímavé účastnit se restrukturalizace telekomunikačního trhu, připravovala se pro to legislativa." Po čtyřech letech v této funkci dostal na starost mobilní telekomunikační služby. Bundespost se tehdy rozdělila a vznikl z ní telekom a vedle něj ještě část, která se věnovala poštovním službám a bankovnictví. Mahler dostal na starost v mobilní divizi marketing. Byl i u vzniku T-Mobile, když v roce 1993 vznikl jako dceřiná společnost Deutsche Telekomu. "Na počátku nás bylo deset patnáct. Dnes má firma devět tisíc zaměstnanců. Zažil jsem ten obrovský růst, bylo pro mne výzvou, abychom vedle Mannesmannu, který začínal jako my, obstáli," vzpomíná Mahler. Dodává, že něco takového už asi nebude nikdy mít možnost zažít, protože nikdy už nebude podobná situace. Ačkoli podobnou výzvou by mohla být i nová generace mobilní komunikace UMTS. Právě udílení licencí se Mahler účastnil. I přesto, že experti soudí, že licence byly předražené, Mahler situaci nijak tragicky nevidí. "Licence se udělovaly v dražbě. Každý byl ochoten dát peníze podle toho, na kolik si spočítal budoucí rentabilitu celého projektu. Finanční potíže kvůli tomu nemáme," brání se rezolutně.
</TEXT>
<HEADING>
Na značku Paegas tu byli hodně hrdí
</HEADING>
<TEXT>
Se šéfem T-Mobile jsme se sešli v restauraci Ponte nedaleko náměstí Míru. V podzemních prostorách této italské restaurace bylo v horkém letním dni příjemně. Mahler zvolil jen lehké jídlo, těstoviny, žádný předkrm. A ani alkohol, přes den podle svých slov v podstatě nepije, a to ani sklenku vína nebo piva. T-Mobile je od začátku tohoto měsíce nové označení pro operátora Paegas. Zajímá mne, jaké to je zrušit jednu značku a nahradit ji jinou, cizí, nezažitou, a proč vlastně celá tato operace proběhla. "Když zákazník přijede do ciziny, tak uvidí značku, kterou zná z domova. Je to pro něj důkaz, že jeho operátor je tak dobrý, že je všude. To je podle mne hlavní věc." Mahler však dodává, že se kolem změny vedly bouřlivé diskuse. "Celá společnost tady byla velmi hrdá na značku Paegas, bylo v tom hodně emocí. Paegas byl vnímám jako úspěšný, spolehlivý a vstřícný operátor. I přesto si myslím, že to bylo správné rozhodnutí," říká Mahler. Doplňuje, že výhody pocítí i zákazníci. Sníží se náklady například na vývoj nových aplikací, nebude se to samé vymýšlet v Česku a paralelně třeba v Německu, vše bude soustředěno do jednoho místa. A úspora nákladů by měla zákazníkům přinést ve střednědobém horizontu nižší ceny. Dalším pozitivem je podle Mahlera větší šance získat firemní zákazníky, kteří jsou pro mobilní operátory velmi atraktivní. Kvůli tomu, že na trhu po určitou dobu operoval jen Eurotel, však mají zbylí dva operátoři z tohoto koláče méně. "Jsme skutečně jediný mezinárodní mobilní operátor, a to je pro firmy důležité. Ovšem než budou vidět nějaké změny, chvíli to potrvá: než si společnosti vypíší výběrová řízení, rozhodnou, to je věc na dlouhé měsíce. Ale věřím, že se nám podaří získat nové klienty." Mahler se těší, až Česko bude v Evropské unii. Zmizí podle něj řada netransparentností, které se jeho byznysu přímo dotýkají. Jedná se hlavně o veřejné tendry na operátory pro různé státní instituce. Tendr se mnohdy vůbec nevypíše a tak TMobile podle slov svého šéfa ani nemá šanci do bojů zasáhnout. Případně je v něm celá řada netransparentností. Se spuštěním značky T-Mobile je spojena i rozsáhlá reklamní kampaň. Zajímá mne, proč firma nasadila vedle spotů se Steffi Grafovou a Andre Agassim také nové s Alešem Valentou. Nefungují snad na Čechy zahraniční sportovci? "V žádném případě to není proto, že by zahraniční tenisté zákazníky neoslovovali. Naše kampaň má dvě roviny. Jednou jsou mezinárodní spoty, ty máme všude po světě a ukazují, že jsme opravdu transatlantický operátor. Druhá rovina je národní, kdy chceme využít specifik té které země a samozřejmě jejích osobností." Počítá se s tím, že by se mohly objevit i jiné české osobnosti.
</TEXT>
<HEADING>
Strašně rád vařím a nakupuji
</HEADING>
<TEXT>
Mahler už žije v Praze dvacet měsíců a za tu dobu si stačil oblíbit kachnu na řadu způsobů. Kromě toho si rád pochutná na italské a francouzské kuchyni, ovšem nijak vyhraněný vkus podle svých slov nemá. "Nemám rád jedině snad špenát, takový ten rozmixovaný. Snědl bych ho, ale v restauraci bych si ho neobjednal." Mahlerovým velkým koníčkem jídlo ale přece jen je. Neobyčejně rád totiž vaří a také si na jídlo nakupuje suroviny. "S chutí chodím po obchodu a vybírám, co všechno budu kombinovat do jídla." Nejraději Mahler vaří asijská jídla v pánvi W ok, ovšem pouze o víkendech nebo o dovolené, ve všední den nemá čas. Aby nenabíral na váze, věnuje se cykloturistice, oblíbil si vyjížďky podle Vltavy nebo na Sázavu. Jméno šéfa T-Mobile sice evokuje určitou spojitost s hudebním skladatelem, ale Mahler skutečně není příbuzným žádné skladatelské rodiny. "Je to hodně časté jméno," říká. Hudbu má však neobyčejně rád, především Bacha, Mozarta a Beethovena. Mahler je však pro něj až "v druhé lize".
Host LN si v restauraci Ponte dal tagliatelle kombinované se šunkou a omáčkou čtyř sýrů. Pil jen minerálku, víno nebo pivo odmítl, stejně jako kávu na závěr.
</TEXT>
</DOC>
<DOC>
<DOCID>LN-20020715027</DOCID>
<DOCNO>LN-20020715027</DOCNO>
<DATE>07/15/02</DATE>
<TITLE>
Nejprodávanějším modelem byla v prvním pololetí Škoda Fabia
</TITLE>
<GEOGRAPHY>PRAHA</GEOGRAPHY>
<TEXT>
V Česku se v 1. pololetí letošního roku prodalo 76 154 nových automobilů. Ve srovnání s první polovinou roku 2001 klesl prodej o zhruba tři procenta. Největší model mladoboleslavské Škody Auto pod názvem Superb, který přišel na trh na přelomu roku, ovládl v prvním pololetí tuzemskou vyšší střední třídu, když si ho koupilo 1072 zájemců. Druhé Audi A6 si koupilo 168 lidí a Mercedes třídy E 157 zájemců, oznámil Svaz dovozců automobilů. Absolutně nejprodávanějším modelem na českém trhu byla Škoda Fabia, která s 27 902 prodanými vozy ovládla třídu malých automobilů s podílem 74 procent. Fabii následoval Peugeot 206 s 2158 prodanými auty a Renault Thalia s odbytem 1368 vozů. Mezi minivozy vedlo Daewoo Matiz s 1081 prodanými auty, před Renaultem Twingo (323 vozů) a Fiatem Seicento (239 aut). V nižší střední třídě se nejlépe prodával Peugeot 307 s 1427 vozy, následoval Ford Focus s 1185 auty a VW Golf s odbytem 1001 aut. Ve střední třídě vedla opět Škoda, která prodala 10 427 octavií. VW Passat si vybralo 1644 zájemců a třetí Ford Mondeo 922 zákazníků. Mezi luxusními auty bylo se 77 prodanými vozy nejúspěšnější BMW řady 7, druhý skončil s 51 prodanými auty Mercedes třídy S a třetí Audi A8 se 17 vozy. Mezi sportovními vozy se nejlépe prodávalo BMW trojkové řady s 46 vozy, před Hyundai Coupe s prodejem 21 aut a Mercedesem CLK se shodným počtem prodaných vozů. Model Hyundai Santa Fe s 226 prodanými auty obsadil první příčku mezi terénními vozy před Toyotou RAV4 s prodejem 213 vozů a Mitsubishi Pajero s 200 prodanými automobily. Mezi velkoprostorovými vozy a minivany byl nejprodávanější Citroen Xsara Picasso s 619 prodanými auty, následoval model Berlingo stejné značky s odbytem 532 aut a Renault Scénic s 527 prodanými vozy.
Nejprodávanější osobní auta v ČR v 1. pololetí roku 2002
malé vozy
značka/typ počet
Škoda Fabia 17902
</TEXT>
</DOC>
<DOC>
<DOCID>LN-20020715028</DOCID>
<DOCNO>LN-20020715028</DOCNO>
<DATE>07/15/02</DATE>
<GEOGRAPHY>DÜSSELDORF</GEOGRAPHY>
<TEXT>
Německý soud v Düsseldorfu rozhodl, že dočasně pozastaví převzetí dovozce zemního plynu Ruhrgas energetickým koncernem E.ON. Předběžné opatření soud vydal na žádost dvou obchodníků s energií, řekla v sobotu mluvčí soudu. Mluvčí potvrdila, že kartelové oddělení soudu vydalo příkaz dočasně pozastavit dokončení transakce. Soud to zdůvodnil vážnými pochybnostmi, které má vůči schválení převzetí spolkovou vládou z počátku tohoto měsíce. Vláda minulý týden schválila transakci, v níž má být vytvořena jedna z největších plynárenských skupin v Evropě, udělala to však nezvykle v rozporu s negativním nálezem antimonopolního úřadu. Proti tomu podaly u soudu protest obchodní firmy Trianel a Ampere, podle nichž by fúze obou dominantních firem v odvětví omezila konkurenci na německém trhu. Proti transakci se vedle spotřebitelských lobby a některých politiků veřejně vyslovila kvůli hospodářské soutěži asi padesátka různých firem. Soud uvedl, že ministerstvo hospodářství, které transakci schvalovalo, si dostatečně neprověřilo, zda mohlo vůbec toto rozhodnutí udělat samo, nebo zda to nepříslušelo antimonopolnímu odboru Evropské komise.
</TEXT>
</DOC>
<DOC>
<DOCID>LN-20020715029</DOCID>
<DOCNO>LN-20020715029</DOCNO>
<DATE>07/15/02</DATE>
<TITLE>
Občané Evropské unie utratí za dovolenou až patnáct procent rodinného rozpočtu, Češi mnohem méně
</TITLE>
<TEXT>
Méně turistů, malé dotace ze státní kasy a ještě ke všemu silná koruna. Tak si stěžují domácí podnikatelé v cestovním ruchu. Naopak dobře jsou na tom ti, kteří se rozhodli vozit Čechy do zahraničí.
PRAHA - Česko v letošním roce navštíví méně turistů, ale Češi by naopak díky silné koruně a levným zájezdům měli více cestovat do zahraničí. Statistiky za posledních pět let však ukazují, že s domácím cestovním ruchem to není příliš slavné. Spíše klesající tendence je u příjezdů cizinců do ČR, ale také u výjezdů českých občanů do zahraničí. V tom jsou však započítáni nejen lidé odjíždějící na dovolenou, ale například i na služební cesty. Počet cizinců, kteří přijedou do Česka, klesá od roku 1996 a výjimkou byl jen předminulý rok. Zatímco před šesti lety u nás bylo návštěvníků ze zahraničí kolem 109 milionů, loni se jejich počet snížil na 103 milionů osob. Letos se očekává další pokles, a to v souvislosti se silnou korunou a stále menší chutí cestovat. Na to reagovaly některé domácí hotely snížením cen. Přesto některé hotely i v centru Prahy byly v červnu využity jen na padesát procent, uvedl Karel Nejdl, ředitel České centrály cestovního ruchu. Opačná situace by měla být u Čechů, kteří odjíždějí na dovolenou. Ti letos nakupují především zájezdy na poslední chvíli a na rozdíl od cizinců se těší ze silné koruny a více si v zahraničí dopřávají. Češi však jednoznačně ze svých rodinných rozpočtů dávají na cestování o dost méně, než je standard v Evropské unii. "Občané EU utratí 13 až 15 procent z rodinných příjmů, u nás je to pouze kolem pěti procent," uvedl Jaromír Beránek, ředitel analytické společnosti MAG Consulting, která se zabývá cestovním ruchem. Kromě toho je stále nižší jak podíl příjmů z cestovního ruchu na hrubém domácím produktu, tak na exportu. Zatímco v roce 1996 se tyto výnosy podílely na tuzemském vývozu 18,6 procenta, v minulém roce toto číslo spadlo o polovinu na 9,3 procenta. Letošní rok cestovnímu ruchu velké zlepšení nejspíš nepřinese. Podle náměstka ministra pro místní rozvoj Čestmíra Sajdy by se celkové příjmy z turistiky měly pohybovat kolem tří miliard dolarů. Tedy na stejné úrovni jako v minulém roce. Český cestovní ruch obecně podle expertů trpí řadou nevyřešených problémů. Chybí například komplexní zákon o cestovním ruchu a dotace ze státní kasy jsou směšné částky. "Většina odborníků v cestovním ruchu se naprosto shoduje v tom, že toto odvětví jako celek dostává velmi malé dotace od státu," poznamenal Beránek. Na program podpory cestovního ruchu bylo v minulém roce vyčleněno kolem 270 milionů korun, letos to bude 200 milionů. Většina těchto peněz byla loni přidělena na rozvoj lázeňství.
Devizové příjmy z cestovního ruchu (v procentech)
podíl podíl na HDP exportu
</TEXT>
</DOC>
<DOC>
<DOCID>LN-20020715030</DOCID>
<DOCNO>LN-20020715030</DOCNO>
<DATE>07/15/02</DATE>
<TITLE>
PRAHA - Motoristé jsou letos v létě ve výrazně lepší situaci než loni. Litr naturalu v červnu totiž stál v průměru 24,71 koruny, což je o pět korun méně než před rokem. Vyplynulo to z údajů Českého statistického úřadu (ČSÚ). Analytik Patria Finance David Marek se domnívá, že cena naturalu se přinejmenším v létě stabilizuje mezi 24,50 až 25 Kč za litr. Pokud se výrazněji nezvýší cena ropy, natural by mohl podle Marka do konce roku díky posilující koruně i mírně zlevnit. Dnes se cena naturalu podle údajů společnosti RR-Auto pohybuje v ČR kolem 24 korun. Cenově příznivé prázdniny motoristům letos zajistila silná česká měna a nižší dovozní ceny ropy. "Dovozní ceny ropy byly v červnu meziročně nižší o 13 procent, posílení kursu koruny k dolaru meziročně dosáhlo 20 procent," vyčíslil Marek.
</TITLE>
<TEXT>
Vývoj cen pohonných hmot průměrné měsíční hodnoty v korunách u čerpacích stanic
nafta Special 91 Natural 95
</TEXT>
</DOC>
<DOC>
<DOCID>LN-20020715031</DOCID>
<DOCNO>LN-20020715031</DOCNO>
<DATE>07/15/02</DATE>
<TITLE>
Od útoku na Ameriku nebyla spotřebitelská důvěra v USA tak nízko. Index důvěry v červenci kvůli účetním skandálům klesl na listopadovou úroveň.
</TITLE>
<GEOGRAPHY>PRAHA</GEOGRAPHY>
<TEXT>
Důvěra amerických občanů v ekonomickou budoucnost země prudce oslabila. Index americké spotřebitelské důvěry, který sestavuje tým odborníků z Michiganské univerzity, v červenci výrazně poklesl, zejména kvůli nervozitě spotřebitelů z účetních skandálů, které v uplynulých týdnech otřásly Amerikou. Index spotřebitelské důvěry se snížil na 86,5 bodu, když v červnu dosáhl 92,4 bodu. Michiganský index se tak dostal na nejnižší úroveň od loňského listopadu, kdy důvěra Američanů byla silně podkopána jednak začínající recesí, jednak teroristickým útokem. Ekonomové naopak předpokládali, že proti červnu důvěra mírně stoupne. Složka očekávání michiganského indexu, která ukazuje, jak spotřebitelé odhadují ekonomický vývoj v dalších 12 měsících, spadla na 78,5 bodu z 87,9 bodu v předchozím měsíci. Index současných podmínek, který sleduje názor Američanů na jejich aktuální finanční situaci, oslabil na 99,0 bodu z červnových 99,5 bodu. Michiganský index je ostře sledovaným údajem: vypovídá o tom, jak jsou Američané ochotni utrácet za výrobky a služby. Spotřeba, která určuje, co mají podniky vyrobit, je přitom tahounem zhruba dvou třetin největší světové ekonomiky. Obavy z toho, že Američané se chystají méně utrácet, zkazily v pátek náladu investorům. Doplatil na to zejména Dow Jonesův index, který minulý týden již poněkolikáté v řadě poklesl. Nasdaq naopak mírně posílil, protože mu pomohly optimistické předpovědi firem jako Dell a Juniper Networks. Spotřebitelskou důvěrou otřásly v posledních týdnech účetní skandály. Chybné účetnictví předkládaly například WorldCom, Xerox, vyšetřovány jsou například Qwest a Tyco. Federální úřady si naposled vyžádaly účetní dokumentaci od firmy Duke Energy. Pro tvrdší postihy vůči aktérům podvodů vystoupil již i George Bush. Vyšlo ovšem najevo, že s účetními machinacemi byl spojen i jeho oblíbenec, viceprezident Richard Cheney.
PRAHA - Důvěra amerických občanů v ekonomickou budoucnost země prudce oslabila. Index americké spotřebitelské důvěry, který sestavuje tým odborníků z Michiganské univerzity, v červenci výrazně poklesl, zejména kvůli nervozitě spotřebitelů z účetních skandálů, které v uplynulých týdnech otřásly Amerikou. Index spotřebitelské důvěry se snížil na 86,5 bodu, když v červnu dosáhl 92,4 bodu. Michiganský index se tak dostal na nejnižší úroveň od loňského listopadu, kdy důvěra Američanů byla silně podkopána jednak začínající recesí, jednak teroristickým útokem. Ekonomové naopak předpokládali, že proti červnu důvěra mírně stoupne. Složka očekávání michiganského indexu, která ukazuje, jak spotřebitelé odhadují ekonomický vývoj v dalších 12 měsících, spadla na 78,5 bodu z 87,9 bodu v předchozím měsíci. Index současných podmínek, který sleduje názor Američanů na jejich aktuální finanční situaci, oslabil na 99,0 bodu z červnových 99,5 bodu. Michiganský index je ostře sledovaným údajem: vypovídá o tom, jak jsou Američané ochotni utrácet za výrobky a služby. Spotřeba, která určuje, co mají podniky vyrobit, je přitom tahounem zhruba dvou třetin největší světové ekonomiky. Obavy z toho, že Američané se chystají méně utrácet, zkazily v pátek náladu investorům. Doplatil na to zejména Dow Jonesův index, který minulý týden již poněkolikáté v řadě poklesl. Nasdaq naopak mírně posílil, protože mu pomohly optimistické předpovědi firem jako Dell a Juniper Networks. Spotřebitelskou důvěrou otřásly v posledních týdnech účetní skandály. Chybné účetnictví předkládaly například WorldCom, Xerox, vyšetřovány jsou například Qwest a Tyco. Federální úřady si naposled vyžádaly účetní dokumentaci od firmy Duke Energy. Pro tvrdší postihy vůči aktérům podvodů vystoupil již i George Bush. Vyšlo ovšem najevo, že s účetními machinacemi byl spojen i jeho oblíbenec, viceprezident Richard Cheney.
</TEXT>
</DOC>
<DOC>
<DOCID>LN-20020715032</DOCID>
<DOCNO>LN-20020715032</DOCNO>
<DATE>07/15/02</DATE>
<TITLE>
Velitelé, kteří uprchli z Iráku, založili vojenský výbor ke svržení diktátora Saddáma Husajna
</TITLE>
<TEXT>
Překvapení vyvolala účast jordánského prince Hasana na konferenci iráckých důstojníků o sesazení Saddáma Husajna konané v Londýně.
LONDÝN - Iráčtí důstojníci žijící v exilu a další představitelé protisaddámovské opozice v zahraničí včera vytvořili v Londýně "vojenský výbor" s cílem svrhnout prezidenta Saddáma Husajna. Opozice přitom vyzvala iráckou armádu, aby se k jejímu úsilí připojila. "Hlavním úkolem vojenského výboru je řídit vojenskou stránku v procesu změny nynějšího režimu v Iráku," prohlásil bývalý divizní generál Taufík Jasírí. Za zavřenými dveřmi jednalo od pátku do soboty v Londýně na sedmdesát iráckých důstojníků, kteří uprchli na Západ. Téma konference, která byla největším svého druhu, bylo jasné: jak svrhnout Saddáma Husajna, který vládne Iráku už 23 let. Důstojníci se shodli na tom, že je nutné Saddáma Husajna sesadit, ale vyzvaly Spojené státy, aby při jakékoli operaci nezničily Irák. "USA nenaleznou podporu uvnitř ani vně Iráku pro ofenzivu, při které budou ohrožováni civilisté, zničena infrastruktura a jednotky, které nepodporují režim," řekl někdejší irácký generál Nadžíb Salhí. Důstojníci proto odmítají válku ve stejném rozsahu jako v roce 1991. Jednání se jako pozorovatelé zúčastnili mimo jiné i zástupci amerického ministerstva zahraničí a obrany a úřadu viceprezidenta Dicka Cheneyho. USA nicméně finančně na tuto konferenci nepřispěly, byť ji přivítaly jako "užitečný nástroj, který pomůže Iráčanům přiblížit se cíli, kterým je lepší budoucnost po odchodu Saddáma Husajna". Překvapivě se v pátek na konferenci dostavil i jordánský princ Hasan, jehož země se odmítá aktivně zúčastnit případné spojenecké operace proti Iráku. Podle oficiálních jordánských míst jde o princovu soukromou aktivitu. Bývalí iráčtí generálové tvrdí, že svržení Saddáma Husajna nebude zdaleka tak složité, jak se mnozí lidé obávají.
</TEXT>
<HEADING>
Armáda je v rozkladu
</HEADING>
<TEXT>
"Nebude ho bránit armáda ani Republikánská garda," prohlásil Salhí, který byl velitelem divize elitní Republikánské gardy a uprchl v roce 1995. "Morálka je katastrofální a jednotky jsou už unavené pokračující válkou. Saddám najednou zjistí, že je obklopen pouze několika sty vojáky." "Armáda dezertuje včetně těch, co jsou nejblíže Saddámu Husajnovi," potvrdil jeho slova plukovník Hamíd Ziádí. "Země je pod povrchem v rozkladu." Irácká armáda je údajně rozdělena podle názorových a náboženských linií. Sunnité z Husajnova rodiště Tikrítí jsou většinou členy Republikánské gardy. "Šíitové jsou obvykle zařazováni k pěchotě a budou mezi prvními, kteří opustí své posty, a připojí se k protisaddámovským jednotkám nebo půjdou domů," tvrdí Salhí.
"Nebude ho bránit armáda ani Republikánská garda," prohlásil Salhí, který byl velitelem divize elitní Republikánské gardy a uprchl v roce 1995. "Morálka je katastrofální a jednotky jsou už unavené pokračující válkou. Saddám najednou zjistí, že je obklopen pouze několika sty vojáky." "Armáda dezertuje včetně těch, co jsou nejblíže Saddámu Husajnovi," potvrdil jeho slova plukovník Hamíd Ziádí. "Země je pod povrchem v rozkladu." Irácká armáda je údajně rozdělena podle názorových a náboženských linií. Sunnité z Husajnova rodiště Tikrítí jsou většinou členy Republikánské gardy. "Šíitové jsou obvykle zařazováni k pěchotě a budou mezi prvními, kteří opustí své posty, a připojí se k protisaddámovským jednotkám nebo půjdou domů," tvrdí Salhí.
</TEXT>
</DOC>
<DOC>
<DOCID>LN-20020715033</DOCID>
<DOCNO>LN-20020715033</DOCNO>
<DATE>07/15/02</DATE>
<TEXT>
Kde bude TVOJE DUŠE trávit věčnost? ptá se mě s přísně zdviženým ukazováčkem billboard na ulici Atlanty pokaždé, když jedu nakupovat. "Je to upřímná otázka, hrozba, nebo dobrá rada?" diskutuji se svou ženou, když se o deset minut později v supermarketu probíráme čerstvou zeleninou. "Ježíš nezemřel nadarmo!" poučuje nás na cestě z nákupu jiná cedule zobrazující obrovský zkrvavený hřebík. Billboardy jsou nedílnou součástí americké krajiny a většinou se vám snaží něco prodat. Řada billboardů v Georgii, Alabamě nebo Mississippi však obsahuje vzkazy, které jinde neuvidíte. Silnice severní Georgie jsou posety desítkami náboženských nápisů. Ty jsou pak doplněny vzkazy mladým dívkám: "Nechceš-li, nemusíš se podvolit. Není to jeho právo." Původně jsem si z takovýchto cedulí dělal legraci. Brzy jsem si však uvědomil, že billboardy jsou reálným odrazem jižanské mentality a sociální situace. Jižanské státy jsou nejchudší a nejméně vzdělanou oblastí USA. Počet těhotenství nezletilých se vyrovná počtu v nejzanedbanějších čtvrtích Los Angeles. Jih má v přepočtu na hlavu největší počet střelných zbraní a s tím související největší počet vražd. Přes sliby politiků zůstává situace po desetiletí neměnná. I když si nedělám iluze, že billboardy samotné mohou změnit nelichotivý status quo jižanských států, věřím, že většina vzkazů má upřímnou snahu lidem pomoci. Nemohu se však zároveň zbavit nepříjemného pocitu, že řada z nich je nástrojem lidí či organizací, které se snaží situaci na Jihu zneužít. Chudý, nevzdělaný člověk je lehce manipulovatelný. Politici a duchovní si toho jsou dobře vědomi.
</TEXT>
</DOC>
<DOC>
<DOCID>LN-20020715034</DOCID>
<DOCNO>LN-20020715034</DOCNO>
<DATE>07/15/02</DATE>
<TITLE>
Vydírání, krádeží a zneužívání pravomocí se dopouštěl šerif v americkém státě Georgia. Když prohrál ve volbách, dal svého soupeře zastřelit.
</TITLE>
<TEXT>
ALBANY, Georgia, USA - Obrovskou pozornost přilákal ve Spojených státech soudní proces s bývalým šerifem okresu DeKalb ve státě Georgia, jehož porota shledala minulý týden vinným z toho, že naplánoval a nařídil vraždu svého nástupce. Sidney Dorsey, první černošský šerif v dějinách okresu, byl rovněž shledán vinným z korupce a zneužívání pravomocí. Obžaloba tvrdila, že z úřadu šerifa udělal donáškovou službu, opravnu aut a cestovní kancelář pro sebe a svou rodinu. Další obvinění se týkala vydírání, krádeže a podplácení. Třiašedesátiletý Dorsey se stal šerifem v roce 1996. Podle místního listu The Atlanta Journal si na úřední náklady dával mimo jiné opravovat soukromá auta, po zaměstnancích posílal svému synovi do školy svačiny z restaurace McDonald's a jednou se dal s celou rodinou odvézt na dovolenou na Floridu. Policisté placení státem museli vozit jeho děti do zábavního parku Disney World a zadarmo pracovat pro jeho soukromou bezpečnostní agenturu. Několik lidí šerif také vydíral - za to, že jedné obchodnici s cennými papíry povolil pracovat z vězení, po ní vyžadoval peníze a sex. V roce 2000 ale prohrál volby s 46letým Derwinem Brownem, který slíbil, že s korupcí zatočí. Dorsey, který porážku neunesl, nařídil svým čtyřem spolupracovníkům, aby Browna zabili. Ti nastupujícího šerifa doslova rozstříleli před jeho domem. Korunními svědky obžaloby se stali dva z vrahů, kteří si za své svědectví vymohli beztrestnost. Další dva podezřelé musel soud již dříve osvobodit pro nedostatek důkazů. Žalobci žádají pro Dorseyho doživotní trest vězení bez možnosti předčasného propuštění. "Obžalovaný by měl zemřít ve vězení," prohlásil prokurátor Tom Morgan.
</TEXT>
</DOC>
<DOC>
<DOCID>LN-20020715035</DOCID>
<DOCNO>LN-20020715035</DOCNO>
<DATE>07/15/02</DATE>
<TITLE>
Útok na Irák by měl začít příští rok a zúčastnit by se ho měly až statisíce vojáků. Vyplývá to z plánů americké armády, které ale byly možná zveřejněny s nějakým jiným cílem.
</TITLE>
<GEOGRAPHY>LONDÝN</GEOGRAPHY>
<TEXT>
V uplynulých dnech se objevilo množství náznaků vypovídajících o blížícím se rozsáhlém útoku na Irák. Do tisku unikly plány operace, představitelé Spojených států a Británie - tedy možných hlavních účastníků akce hledají podporu v zemích sousedících s Irákem a o blížící se válce se mluví i přímo v Bagdádu. Stále není ale jasné, jak moc je vyhlídka útoku reálná a zda není za celou kampaní něco jiného. Několik možných vysvětlení včera nabídl britský list The Observer. Jedním z nich může být snaha Bílého domu a jeho dvou nejvyšších představitelů prezidenta Bushe a viceprezidenta Cheneyho - odpoutat pozornost od svých finančních skandálů, které nedávno vypluly na povrch v souvislosti s účetními podvody u několika velkých amerických firem. "Je zvláštní, že jak se kolem Bílého domu objevují nové finanční skandály, tak se plány útoku na Irák stávají detailnější a rozsáhlejší," citoval britský list nejmenovaného pracovníka kanceláře demokratického kongresmana Henryho Waxmana. The Observer ale vzápětí píše, že podle jeho informací úniky nepocházely z Bílého domu, nýbrž z Pentagonu. Buď může jít o kampaň odpůrců vojenské akce, anebo o snahu dát celé věci vyšší důležitost. Ať už je ale za tím cokoliv, v Bagdádu se údajně polekali, o čemž svědčí vstřícnější postoj iráckých představitelů k jednání o možném návratu zbrojních inspektorů OSN.
LONDÝN - V uplynulých dnech se objevilo množství náznaků vypovídajících o blížícím se rozsáhlém útoku na Irák. Do tisku unikly plány operace, představitelé Spojených států a Británie - tedy možných hlavních účastníků akce hledají podporu v zemích sousedících s Irákem a o blížící se válce se mluví i přímo v Bagdádu. Stále není ale jasné, jak moc je vyhlídka útoku reálná a zda není za celou kampaní něco jiného. Několik možných vysvětlení včera nabídl britský list The Observer. Jedním z nich může být snaha Bílého domu a jeho dvou nejvyšších představitelů prezidenta Bushe a viceprezidenta Cheneyho - odpoutat pozornost od svých finančních skandálů, které nedávno vypluly na povrch v souvislosti s účetními podvody u několika velkých amerických firem. "Je zvláštní, že jak se kolem Bílého domu objevují nové finanční skandály, tak se plány útoku na Irák stávají detailnější a rozsáhlejší," citoval britský list nejmenovaného pracovníka kanceláře demokratického kongresmana Henryho Waxmana. The Observer ale vzápětí píše, že podle jeho informací úniky nepocházely z Bílého domu, nýbrž z Pentagonu. Buď může jít o kampaň odpůrců vojenské akce, anebo o snahu dát celé věci vyšší důležitost. Ať už je ale za tím cokoliv, v Bagdádu se údajně polekali, o čemž svědčí vstřícnější postoj iráckých představitelů k jednání o možném návratu zbrojních inspektorů OSN.
</TEXT>
</DOC>
<DOC>
<DOCID>LN-20020715036</DOCID>
<DOCNO>LN-20020715036</DOCNO>
<DATE>07/15/02</DATE>
<TITLE>
Sebevrah zabil i své čtyři děti. V troskách hořícího automobilu ve východní části Londýna našli v noci na neděli britští policisté ostatky dospělého muže a čtyř dětí. Podle vyšetřovatelů vše nasvědčuje tomu, že muž spáchal sebevraždu a zabil přitom i své děti. S jejich matkou byl v rozvodovém řízení.
</TITLE>
<TEXT>
Celníci našli pašované krokodýly. Při kontrole nákladového prostoru letadla směřujícího z Nigérie do Jižní Koreje odhalili britští celníci na londýnském mezinárodním letišti zásilku deseti velmi vzácných afrických trpasličích krokodýlů. Hrozí jim vyhubení, a proto jsou na seznamu přísně chráněných živočišných druhů. Délka zvířat, uložených v několika pytlích, se pohybovala kolem jednoho a půl metru.
</TEXT>
</DOC>
<DOC>
<DOCID>LN-20020715037</DOCID>
<DOCNO>LN-20020715037</DOCNO>
<DATE>07/15/02</DATE>
<TITLE>
USA vyjednaly v Radě bezpečnosti OSN kompromis ohledně mezinárodního soudu
</TITLE>
<TEXT>
Nejméně rok nebude možné stíhat a soudit americké občany a občany dalších zemí, které se nepřipojily k dohodě o Mezinárodním trestním soudu a působí v misích OSN.
NEW YORK - Mírová mise v Bosně a Hercegovině vedená OSN je zachráněna. V noci z pátku na sobotu se Rada bezpečnosti dohodla po vzrušených debatách na jejím prodloužení. Umožnil to kompromis ohledně možného stíhání občanů zemí, které neratifikovaly dohodu o novém Mezinárodním trestním soudu (ICC). Ten začal fungovat 1. července a má právo vyšetřovat, stíhat a soudit pachatele zločinů proti lidskosti, válečných zločinů, genocidy a agrese, jejíž definice však zatím stále neexistuje. Jeho jurisdikce je celosvětová s řadou omezení - nebude se například zabývat případy, jejichž vyšetřování probíhá v zemi, odkud podezřelý pochází. Tribunál má soudit jednotlivce, a to zejména v případech, kdy nemohou být potrestáni ve svých domovských zemích. USA se obávaly, že jejich občané v misích OSN a dalších operacích mohou být postaveni před tento tribunál v rámci politických procesů. Proto vyhrožovaly zablokováním mise OSN v Bosně a Hercegovině, pokud nedostanou jejich občané a všeobecně občané zemí, které dohodu o ICC neratifikovaly (zatím ji ratifikovalo více než 70 států), imunitu. Dosažený kompromis nezaručuje imunitu americkým občanům. Rada bezpečnosti pouze požádala ICC, aby po dobu 12 měsíců nestíhal občany těch zemí, které neratifikovaly římskou dohodu o založení soudu. Po roce hodlají USA tuto rezoluci prodloužit. Odklad se navíc týká pouze misí "ustavených či autorizovaných OSN". Podle článku 16 římské dohody na to má Rada bezpečnosti OSN právo. Předpokládalo se ale, že jej bude uplatňovat v jednotlivých případech. Nyní jej uplatnila obecně, což však s největší pravděpodobností v rozporu s článkem 16 není.
</TEXT>
<HEADING>
Kanada: smutný den pro ICC
</HEADING>
<TEXT>
"Jde o důležitý čin rady a OSN, který zachová dvě instituce: zrozený Mezinárodní trestní soud a jeho integritu a mírové mise OSN, kterých se budou i nadále účastnit hlavní členové (OSN)," prohlásil po dosažení kompromisu britský velvyslanec při Spojených národech Jeremy Greenstock. Dohodu přivítala i Evropská unie. Podobně reagoval i americký velvyslanec John Negroponte. Podle něj je Washington velice spokojený s dosaženou rezolucí, která poskytuje na rok občanům zemí nesouhlasících se vznikem soudu požadovaný stupeň ochrany. "Pokud ale bude ICC chtít zadržet jakéhokoli Američana, Spojené státy to budou považovat za nelegitimní a bude to mít vážný dopad," varoval Negroponte. "Žádná země nesmí podceňovat náš závazek ochraňovat americké občany." Rezoluci odmítá zejména Kanada a Mexiko. Kanadský velvyslanec při OSN Paul Heinbecker to dokonce označil za "smutný den" pro příznivce soudu. "Nemyslím si, že Rada (bezpečnosti) má mandát vykládat smlouvy dohodnuté úplně někde jinde," prohlásil. Jiní politici jako například belgický ministr zahraničí se obávají, že přijatá rezoluce podkopá důvěryhodnost a integritu soudu.
</TEXT>
<HEADING>
Kompromisní text Rady bezpečnosti OSN o ICC
</HEADING>
<TEXT>
RB OSN žádá podle článku 16 římské dohody, aby ICC v případech, které se budou týkat činů nebo nedbalosti současných nebo bývalých představitelů nebo občanů států, které neratifikovaly římskou dohodu a které mají vztah k operaci ustavené či autorizované OSN, po dobu 12 měsíců od 1. července 2002 nezahájil nebo nepokračoval ve vyšetřování nebo stíhání žádného z takových případů, pokud Rada bezpečnosti OSN nerozhodne jinak.
</TEXT>
<HEADING>
článek 16 římské dohody o ICC
</HEADING>
<TEXT>
Žádné vyšetřování nebo stíhání nesmí začít nebo probíhat v rámci této dohody po dobu 12 měsíců poté, co Rada bezpečnosti v rezoluci přijaté podle hlavy VII Charty OSN o to požádala soud. Tato žádost může být radou obnovena za stejných podmínek.
Pramen: OSN
</TEXT>
</DOC>
<DOC>
<DOCID>LN-20020715038</DOCID>
<DOCNO>LN-20020715038</DOCNO>
<DATE>07/15/02</DATE>
<TEXT>
Členové polovojenské organizace Bojovníci za svobodu Ulsteru (UFF) střílejí do vzduchu v upomínku na vítězství Viléma III. Oranžského nad katolickým králem Jakubem II. v bitvě u řeky Boyne v roce 1690. Ke každoročním oslavám patří také stovky ohňů a kontroverzní pochod oranžského řádu katolickými čtvrtěmi.
</TEXT>
</DOC>
<DOC>
<DOCID>LN-20020715039</DOCID>
<DOCNO>LN-20020715039</DOCNO>
<DATE>07/15/02</DATE>
<GEOGRAPHY>ISLÁMÁBÁD</GEOGRAPHY>
<TEXT>
V Pákistánu byl letos spáchán už pátý útok na západní cíle, který se tentokrát obešel bez obětí na životech. Cílem útočníka či útočníků se stal v sobotu autobus, vezoucí turisty za památkami na severozápadě Pákistánu. V autobusu došlo k výbuchu, který zranil přes deset lidí - sedm Němců, tři Pákistánce, jednoho Rakušana a jednoho Slovince. Podle místních úřadů není žádné ze zranění těžké. Okolnosti incidentu, k němuž došlo u města Mansehra, se do včerejšího večera nepodařilo osvětlit. Podle prvních zjištění někdo do autobusu vhodil granát. "Najednou se ozvala silná exploze. Pak se objevily plameny a kouř. Lidé začali křičet, dva zranění leželi na podlaze," popsala útok jedna ze členek německé výpravy Rita Mijhailovicová. Policie vyšetřuje, zda do incidentu nebyl zapleten i místní turistický průvodce. Z místa útoku totiž zmizel a do včerejšího večera se ho nepodařilo nalézt. Letos bylo v Pákistánu spácháno už několik útoků na západní cíle. Nejkrvavější byl červnový atentát na americký konzulát v Karáčí a květnový útok na francouzské techniky ve stejném městě. Odpovědnost byla připsána místním extremistům, zřejmě napojeným na teroristickou síť Al Kajda.
</TEXT>
</DOC>
<DOC>
<DOCID>LN-20020715040</DOCID>
<DOCNO>LN-20020715040</DOCNO>
<DATE>07/15/02</DATE>
<TITLE>
Chudinskou čtvrť na okraji města Džammú si vybrali ozbrojenci za místo krvavého útoku.
</TITLE>
<GEOGRAPHY>DŽAMMÚ</GEOGRAPHY>
<TEXT>
Lidé po celé Indii v sobotu napjatě sledovali kriketový zápas jejich národního mužstva s Anglií a nejinak tomu bylo i v indické části Kašmíru. V chudinské čtvrti ležící na okraji města Džammú, zimní metropole tohoto hornatého svazového státu, ale sledování oblíbeného národního sportu přerušila palba a následný křik obětí. Mezi přeplněné chatrče totiž vtrhlo několik útočníků, kteří kolem sebe stříleli z pušek a házeli granáty. Dva z nich byli převlečeni za hinduistické svaté muže, zbylí se vydávali za studenty. Když s palbou přestali, uprchli do okolních lesů. Za nimi zůstala krvavá spoušť. Do včerejšího večera zraněním podlehlo 27 lidí. Desítky zraněných jsou ve vážném stavu, takže počet obětí může ještě vzrůst. Mezi mrtvými je množství žen a dětí. K odpovědnosti za útok, který byl spáchán téměř dva měsíce po vpádu na nedalekou vojenskou základnu a zabití 34 lidí, se nikdo nepřihlásil. Indické úřady ale okamžitě ukázaly na kašmírské separatistické skupiny, jmenovitě Laškare Tajjaba a Džajše Muhammad. Za iniciátora útoku pak indická vláda označila sousední Pákistán. Ten ale odpovědnost odmítl a útok odsoudil. Podobný postoj zaujaly i umírněné separatistické skupiny působící v Kašmíru. Osvobozenecká fronta Džammú a Kašmíru (JKLF) útok označila za "zbabělý teroristický čin". Kašmír je místem častých násilností, které si už vyžádaly desetitisíce mrtvých. O kontrolu nad regionem se přou Indie s Pákistánem, obě země už kvůli Kašmíru svedly dvě války. Riziko dalšího konfliktu vzrostlo i po nedávných nových útocích, především v souvislosti s výše zmíněným přepadením vojenské základny u Džammú. Snížit napětí se podařilo až po horlivém úsilí zahraničních diplomatů. Není vyloučeno, že po sobotním útoku na chudinskou čtvrť bude třeba toto úsilí opakovat.
DŽAMMÚ - Lidé po celé Indii v sobotu napjatě sledovali kriketový zápas jejich národního mužstva s Anglií a nejinak tomu bylo i v indické části Kašmíru. V chudinské čtvrti ležící na okraji města Džammú, zimní metropole tohoto hornatého svazového státu, ale sledování oblíbeného národního sportu přerušila palba a následný křik obětí. Mezi přeplněné chatrče totiž vtrhlo několik útočníků, kteří kolem sebe stříleli z pušek a házeli granáty. Dva z nich byli převlečeni za hinduistické svaté muže, zbylí se vydávali za studenty. Když s palbou přestali, uprchli do okolních lesů. Za nimi zůstala krvavá spoušť. Do včerejšího večera zraněním podlehlo 27 lidí. Desítky zraněných jsou ve vážném stavu, takže počet obětí může ještě vzrůst. Mezi mrtvými je množství žen a dětí. K odpovědnosti za útok, který byl spáchán téměř dva měsíce po vpádu na nedalekou vojenskou základnu a zabití 34 lidí, se nikdo nepřihlásil. Indické úřady ale okamžitě ukázaly na kašmírské separatistické skupiny, jmenovitě Laškare Tajjaba a Džajše Muhammad. Za iniciátora útoku pak indická vláda označila sousední Pákistán. Ten ale odpovědnost odmítl a útok odsoudil. Podobný postoj zaujaly i umírněné separatistické skupiny působící v Kašmíru. Osvobozenecká fronta Džammú a Kašmíru (JKLF) útok označila za "zbabělý teroristický čin". Kašmír je místem častých násilností, které si už vyžádaly desetitisíce mrtvých. O kontrolu nad regionem se přou Indie s Pákistánem, obě země už kvůli Kašmíru svedly dvě války. Riziko dalšího konfliktu vzrostlo i po nedávných nových útocích, především v souvislosti s výše zmíněným přepadením vojenské základny u Džammú. Snížit napětí se podařilo až po horlivém úsilí zahraničních diplomatů. Není vyloučeno, že po sobotním útoku na chudinskou čtvrť bude třeba toto úsilí opakovat.
</TEXT>
</DOC>
<DOC>
<DOCID>LN-20020715041</DOCID>
<DOCNO>LN-20020715041</DOCNO>
<DATE>07/15/02</DATE>
<TITLE>
V palivovém potrubí všech amerických raketoplánů byly objeveny mikroskopické trhliny
</TITLE>
<TEXT>
Přes dvacet let možná létal s trhlinami v palivovém potrubí nejstarší americký raketoplán Columbie. Praskliny přitom mohly způsobit tragickou havárii.
MYS CANAVERAL, Florida, USA - Minimálně do září neodstartuje do vesmíru žádný americký raketoplán. Národní úřad pro letectví a vesmír (NASA) prohlásil všechny čtyři americké raketoplány za neschopné provozu kvůli tomu, že v jejich palivovém potrubí se objevily drobné trhlinky, které by mohly zavinit explozi letounu. První z nich našli technici při pravidelné prohlídce raketoplánů Atlantis a Discovery v polovině června. NASA okamžitě nařídil důkladnou kontrolu všech raketoplánů. Během ní bylo objeveno celkem 11 mikroskopických trhlin - po třech na raketoplánech Atlantis, Discovery a Columbia a dvě na Endeavouru. Šéf programu misí raketoplánů NASA Ron Dittemore prohlásil, že trhliny nesouvisejí se stářím strojů a že mohou být v palivovém potrubí již od doby jejich výroby. "Je jasné, že s těmi trhlinami už nějakou dobu létáme," řekl Dittemore. Trhliny se objevily v kovovém lemu palivového potrubí, přes který proudí vodíkové palivo do hlavního motoru. Tento lem je u raketoplánu Columbie vyroben z oceli, u ostatních strojů z niklové slitiny. Dittemore prohlásil, že praskliny mohly být již v materiálu, který byl pro výrobu těchto součástí použit, nebo se mohly objevit poté, co lemování bylo navařeno na potrubí. Praskliny jsou zhruba stejně dlouhé (měří od 2,5 do 7,5 milimetru), ale podle Dittemorea existuje nebezpečí, že by se mohly zvětšovat. Během téměř devítiminutového vzletu raketoplánu ze Země na oběžnou dráhu by se z palivového potrubí mohly odlomit kousky kovu. Kdyby vnikly do hlavního motoru, senzory by v lepším případě odstavily pohonnou jednotku a posádka by se musela pokusit o nouzové přistání. V horším případě by došlo k explozi. Závada na palivovém systému byla příčinou nejtragičtější havárie v dějinách kosmonautiky - výbuchu raketoplánu Challenger, při kterém v roce 1986 zahynulo sedm členů posádky. Kritici se ptají, jak je možné, že trhliny nikdo neobjevil již dřív. Některé z nich byly viditelné pouhým okem. Otázka možného zanedbání prohlídek má být podle Dittemorea také předmětem vyšetřování.
</TEXT>
<HEADING>
Chybějí náhradní díly
</HEADING>
<TEXT>
Osud tří letů raketoplánů, které NASA plánoval uskutečnit do konce tohoto roku, je nejistý. Již 19. července měl do vesmíru odstartovat stroj Columbia, na jehož palubě měl být i vůbec první izraelský kosmonaut v dějinách Ilan Ramon. V srpnu měl k Mezinárodní vesmírné stanici ISS odletět raketoplán Atlantis a v říjnu ho měl následovat Endeavour s novou posádkou ISS. Technici nyní zvažují rozsah nutných oprav. Uvažují údajně o tom, že trhliny svaří nebo vybrousí přímo v raketoplánu. Chtějí se totiž vyhnout obtížné demontáži palivového potrubí. Poškozené součásti nelze vyměnit jako celek také proto, že NASA nemá k dispozici žádné náhradní díly a jejich výroba by trvala několik měsíců. K podobnému odstavení flotily raketoplánů přikročil NASA naposledy v roce 1999, kdy její stroje nesměly pět měsíců do vesmíru kvůli výměně poškozené elektrické instalace. Nejstarší z raketoplánů, Columbia, poprvé vzlétl před 21 lety. Všechny čtyři americké raketoplány mají sloužit ještě nejméně deset let.
Americké raketoplány
Columbia (1981)
Challenger (1982)
havaroval v roce 1986, na jeho palubě zahynulo sedm lidí
Discovery (1983)
Atlantis (1985)
Endeavour (1991)
Pramen: NASA
</TEXT>
</DOC>
<DOC>
<DOCID>LN-20020715042</DOCID>
<DOCNO>LN-20020715042</DOCNO>
<DATE>07/15/02</DATE>
<TITLE>
Tibetský učitel Tanak Džigme Sangpo, který většinu života strávil v žaláři za kritizování čínských represí, odjel na léčení do USA.
</TITLE>
<GEOGRAPHY>PEKING</GEOGRAPHY>
<TEXT>
Komunistická Čína po mezinárodním tlaku pustila z vězení dalšího "prominentního" politického odpůrce, nyní 76letého (podle některých zdrojů 74letého) Tibeťana Tanaka Džigmeho Sangpa. Podobně jako v případě několika už dříve propuštěných disidentů i Sangpo nebyl zbaven viny a ani se nemůže po své rodné zemi volně pohybovat. Podle oficiálního zdůvodnění se z vězení dostal ze zdravotních důvodů a pouze pod podmínkou, že odejde do exilu. Sangpo už o víkendu dorazil do amerického Chicaga. Propuštěný Tibeťan je považován za nejdéle vězněného odpůrce čínské vlády. Poprvé se za mříže dostal v roce 1960, kdy byl obviněn, že jako učitel na základní škole "kazil myšlení dětí reakcionářskými idejemi". Po propuštění byl opět uvězněn v roce 1964 za údajné kritizování čínských represí, prováděných v okupovaném Tibetu. Potřetí jej poslali za mříže v roce 1970, kdy měl podle čínských úřadů navádět svoji neteř, aby uprchla do Indie a kontaktovala dalajlamu. Svůj nejdelší trest Sangpo nastoupil v roce 1983. Původně byl odsouzen na 15 let za "šíření kontrarevoluční propagandy". Poté, co ve vězení opakovaně protestoval proti čínské okupaci Tibetu i proti svému uvěznění (jednou i před švýcarskou delegací, za což byl údajně zbit), byl mu trest několikrát prodloužen. Z vězení tak měl vyjít až v roce 2011. Sangpo má nemocné srdce. Z žaláře ve Lhase byl propuštěn už v dubnu, poté byl ale v domácím vězení. Jeho propuštění přišlo před chystanou návštěvou budoucího vládce Číny Chu Ťin-tchaa v USA.
PEKING - Komunistická Čína po mezinárodním tlaku pustila z vězení dalšího "prominentního" politického odpůrce, nyní 76letého (podle některých zdrojů 74letého) Tibeťana Tanaka Džigmeho Sangpa. Podobně jako v případě několika už dříve propuštěných disidentů i Sangpo nebyl zbaven viny a ani se nemůže po své rodné zemi volně pohybovat. Podle oficiálního zdůvodnění se z vězení dostal ze zdravotních důvodů a pouze pod podmínkou, že odejde do exilu. Sangpo už o víkendu dorazil do amerického Chicaga. Propuštěný Tibeťan je považován za nejdéle vězněného odpůrce čínské vlády. Poprvé se za mříže dostal v roce 1960, kdy byl obviněn, že jako učitel na základní škole "kazil myšlení dětí reakcionářskými idejemi". Po propuštění byl opět uvězněn v roce 1964 za údajné kritizování čínských represí, prováděných v okupovaném Tibetu. Potřetí jej poslali za mříže v roce 1970, kdy měl podle čínských úřadů navádět svoji neteř, aby uprchla do Indie a kontaktovala dalajlamu. Svůj nejdelší trest Sangpo nastoupil v roce 1983. Původně byl odsouzen na 15 let za "šíření kontrarevoluční propagandy". Poté, co ve vězení opakovaně protestoval proti čínské okupaci Tibetu i proti svému uvěznění (jednou i před švýcarskou delegací, za což byl údajně zbit), byl mu trest několikrát prodloužen. Z vězení tak měl vyjít až v roce 2011. Sangpo má nemocné srdce. Z žaláře ve Lhase byl propuštěn už v dubnu, poté byl ale v domácím vězení. Jeho propuštění přišlo před chystanou návštěvou budoucího vládce Číny Chu Ťin-tchaa v USA.
</TEXT>
</DOC>
<DOC>
<DOCID>LN-20020715043</DOCID>
<DOCNO>LN-20020715043</DOCNO>
<DATE>07/15/02</DATE>
<TITLE>
Volby rozhodnou o vstupu Slovenska do EU. Oznámil to šéf Evropského parlamentu Pat Cox při své návštěvě na Slovensku.
</TITLE>
<GEOGRAPHY>BRATISLAVA</GEOGRAPHY>
<TEXT>
Představitelé slovenské opozice dostali varování od předsedy Evropského parlamentu (EP) Pata Coxe, že odmítnutí Slovenska Severoatlantickou aliancí by mohlo znamenat negativní odpověď i od Evropské unie. Informovala o tom slovenská rozhlasová stanice Twist. Sobotní schůzka šéfa europarlamentu s předsedou Hnutí za demokratické Slovensko (HZDS) Vladimírem Mečiarem a místopředsedkyní strany Směr Monikou Beňovou se odehrála za zavřenými dveřmi a politici k ní nevydali žádné oficiální stanovisko. "Pan Cox byl velmi otevřený a upřímný k panu Mečiarovi," řekla o setkání Beňová Rádiu Slovensko. Cox se během své jednodenní cesty, která je historicky první návštěvou předsedy EP na Slovensku, setkal s prezidentem Rudolfem Schusterem a s premiérem Mikulášem Dzurindou. Ve svém projevu před poslaneckou sněmovnou opakovaně vyzval Slováky, aby se zářijových voleb zúčastnili v co největším počtu. "Na základě výsledků voleb se totiž rozhodne, zda Slovensko vstoupí do unie, anebo zůstane izolováno," řekl Cox. "Irsko bylo kdysi nejchudší částí britské ekonomiky. Nastartovali jsme ale proces změn," cituje slovenský list SME Coxe, který pochází z Irska. "Dnes sedí irský premiér za společným evropským stolem s ostatními jako rovný s rovnými," řekl Cox v projevu s tím, že Slovensku doporučuje stejnou cestu. Západní politici před blížícími se zářijovými parlamentními volbami Slovensko varují, že pokud by v zemi opět nastoupila vláda vyznávající podobné nedemokratické praktiky jako předchozí kabinet Vladimíra Mečiara, může to ohrozit ambice země na vstup do Evropské unie i NATO. Ačkoli HZDS vévodí žebříčkům popularity, neočekává se, že by mohlo sestavit vládu, protože všechny významné politické strany spolupráci s Mečiarovým hnutím odmítají. Šéf EP při své návštěvě také pochválil Slovensko za pokrok v přístupových jednáních s unií. Zároveň ujistil slovenské zákonodárce o tom, že má unie připraven balík finanční pomoci, a Slovensko tedy po svém vstupu nebude přispívat do rozpočtu EU více, než z něj bude dostávat.
BRATISLAVA - Představitelé slovenské opozice dostali varování od předsedy Evropského parlamentu (EP) Pata Coxe, že odmítnutí Slovenska Severoatlantickou aliancí by mohlo znamenat negativní odpověď i od Evropské unie. Informovala o tom slovenská rozhlasová stanice Twist. Sobotní schůzka šéfa europarlamentu s předsedou Hnutí za demokratické Slovensko (HZDS) Vladimírem Mečiarem a místopředsedkyní strany Směr Monikou Beňovou se odehrála za zavřenými dveřmi a politici k ní nevydali žádné oficiální stanovisko. "Pan Cox byl velmi otevřený a upřímný k panu Mečiarovi," řekla o setkání Beňová Rádiu Slovensko. Cox se během své jednodenní cesty, která je historicky první návštěvou předsedy EP na Slovensku, setkal s prezidentem Rudolfem Schusterem a s premiérem Mikulášem Dzurindou. Ve svém projevu před poslaneckou sněmovnou opakovaně vyzval Slováky, aby se zářijových voleb zúčastnili v co největším počtu. "Na základě výsledků voleb se totiž rozhodne, zda Slovensko vstoupí do unie, anebo zůstane izolováno," řekl Cox. "Irsko bylo kdysi nejchudší částí britské ekonomiky. Nastartovali jsme ale proces změn," cituje slovenský list SME Coxe, který pochází z Irska. "Dnes sedí irský premiér za společným evropským stolem s ostatními jako rovný s rovnými," řekl Cox v projevu s tím, že Slovensku doporučuje stejnou cestu. Západní politici před blížícími se zářijovými parlamentními volbami Slovensko varují, že pokud by v zemi opět nastoupila vláda vyznávající podobné nedemokratické praktiky jako předchozí kabinet Vladimíra Mečiara, může to ohrozit ambice země na vstup do Evropské unie i NATO. Ačkoli HZDS vévodí žebříčkům popularity, neočekává se, že by mohlo sestavit vládu, protože všechny významné politické strany spolupráci s Mečiarovým hnutím odmítají. Šéf EP při své návštěvě také pochválil Slovensko za pokrok v přístupových jednáních s unií. Zároveň ujistil slovenské zákonodárce o tom, že má unie připraven balík finanční pomoci, a Slovensko tedy po svém vstupu nebude přispívat do rozpočtu EU více, než z něj bude dostávat.
</TEXT>
</DOC>
<DOC>
<DOCID>LN-20020715044</DOCID>
<DOCNO>LN-20020715044</DOCNO>
<DATE>07/15/02</DATE>
<GEOGRAPHY>BERLÍN</GEOGRAPHY>
<TEXT>
Celosvětově hledaný terorista Usáma bin Ládin je naživu a pravděpodobně se ukrývá v hraniční oblasti mezi Afghánistánem a Pákistánem. Pro německý nedělník Welt am Sonntag to prohlásil ředitel německé výzvědné služby BND August Hanning. "Z informací, které jsme dostali, jsme nabyli přesvědčení, že bin Ládin je stále naživu," řekl Hanning. Zdůraznil, že bin Ládin, který je považován za hlavního organizátora loňských zářijových teroristických útoků v USA, "je stále hlavní figurou teroristické sítě Al Kajda, ale příliš se (po oblasti) nepohybuje, a pokud ano, tak jen za přísného utajení". Podle Hanninga stále pobývá na území Afghánistánu a Pákistánu také asi pět tisíc bojovníků Al Kajdy.
</TEXT>
</DOC>
<DOC>
<DOCID>LN-20020715045</DOCID>
<DOCNO>LN-20020715045</DOCNO>
<DATE>07/15/02</DATE>
<GEOGRAPHY>MADRID</GEOGRAPHY>
<TEXT>
Účastníci sporu o neobydlený skalnatý ostrůvek Perijil, ležící v oblasti Gibraltarského průlivu, zaujali vyčkávací pozici. Španělsko, které ostrov ovládá už stovky let, vyslalo ke svým nedalekým enklávám na severu Afriky trojici válečných lodí. Tento krok má být podle Madridu varováním Maroku, které si na ostrůvek dělá nárok a ve čtvrtek tam poslalo tucet svých vojáků. Španělsko žádá, aby marocká armáda své muže stáhla (v tom ho o víkendu podpořila i EU), a pokouší se marockou vládu odradit od případného obsazení dalších sporných území. "Existuje řeč symbolů, jakým je třeba vyslání vojenských lodí, které všichni rozumíme," uvedla španělská ministryně zahraničí Ana Palaciová v rozhovoru pro deník El Mundo. Prohlásila zároveň, že "Madrid udělal, co musel udělat". Šéfka španělské diplomacie ale Maroko nevarovala přímo před vojenským útokem v případě, že by své vojáky z ostrůvku nestáhlo. "Jsme klidní," prohlásila. Vyhnout se dalšímu zdramatizování situace chce i Maroko. Jeho premiér Abdar Rahmán Júsfí v sobotu slíbil, že bude nalezeno rychlé řešení sporu. V čem by mělo spočívat, ale neprozradil. Ostrůvek Perejil, kterému Maročané říkají "Leila", má necelý kilometr v průměru a leží několik set metrů od marockého území. Španělsko ho za své území považuje už od roku 1668, od získání nezávislosti si ho ale nárokuje i Maroko.
</TEXT>
</DOC>
<DOC>
<DOCID>LN-20020715046</DOCID>
<DOCNO>LN-20020715046</DOCNO>
<DATE>07/15/02</DATE>
<GEOGRAPHY>GAZA</GEOGRAPHY>
<TEXT>
Izraelské vojenské letectvo včera zaútočilo dvěma raketami na dva palestinské objekty ve městě Chán Júnis v pásmu Gazy. V jednom z objektů měla své sídlo palestinská policie a ve druhém místní pobočka hnutí Fatah palestinského předáka Jásira Arafata. Na cíle zaútočily dva vrtulníky Apache a jedna stíhačka F16. Při útoku bylo podle svědků zraněno nejméně sedm civilistů, kteří byli převezeni do nemocnice. Izrael se k útoku zatím nevyjádřil.
</TEXT>
</DOC>
<DOC>
<DOCID>LN-20020715047</DOCID>
<DOCNO>LN-20020715047</DOCNO>
<DATE>07/15/02</DATE>
<TEXT>
VUČITRN, Jugoslávie - Policisté a příslušníci mezinárodních mírových sborů likvidovali v sobotu marihuanové rostliny objevené na polích v severním Kosovu. "Je to obrovský nález," konstatoval mluvčí policie OSN John Chapman. "Podle našeho odhadu by měl na černém trhu hodnotu jednoho milionu dolarů." Asi čtyři desítky policistů vyzbrojených plastikovými rukavicemi sklidily rostliny, aby je poté odvezli k likvidaci. Policisté zahájili vyšetřování, zatím ale nikoho nezadrželi. Podle jejich mínění nasvědčuje velikost rostlin a rozsah kultivace, že byly vysázeny před rokem 1999.
</TEXT>
</DOC>
<DOC>
<DOCID>LN-20020715048</DOCID>
<DOCNO>LN-20020715048</DOCNO>
<DATE>07/15/02</DATE>
<GEOGRAPHY>STOCKHOLM</GEOGRAPHY>
<TEXT>
Tři maskovaní muži ozbrojení puškami přepadli v pátek večer na stockholmském letišti Arlanda posádku obrněného vozu, která z letadla překládala pytle s penězi. Jak uvedl policejní mluvčí Barry Gunnarsson, lupiči pak zahájili střelbu na druhý obrněný vůz. Zasáhli ale jen motor, takže nikdo nebyl zraněn. Poté se svým automobilem prorazili jednu z uzavřených bran a unikli s blíže neurčeným množstvím peněz.
</TEXT>
</DOC>
<DOC>
<DOCID>LN-20020715049</DOCID>
<DOCNO>LN-20020715049</DOCNO>
<DATE>07/15/02</DATE>
<TITLE>
Zaorálek Nezaorálek, KSČM si ve sněmovně nejvíc rozumí s ČSSD
</TITLE>
<TEXT>
Jednu mesalianci už česká politika po volbách zplodila, když se Unie svobody-DEU rozhodla vstoupit do sociálnědemokratické vlády výměnou za to, že v ní bude. Konec minulého týdne, kdy se začala rozdělovat křesla ve sněmovně, prý ukázal, že se rodí další mesaliance, tentokrát mezi komunisty a občanskými demokraty (někteří pozorovatelé dodávají, že byla zpečetěna už v předvolební kampani, kdy obě strany přinutily zbytek sněmovny hlasovat o nezpochybnitelnosti poválečných pořádků). Opravdu? Volba předsedy sněmovny byla tajná, jisté je jen to, že vládní uchazeč Lubomír Zaorálek - minimálně v prvním kole nedostal hlasy všech vládních poslanců. Václav Klaus pravděpodobně nějaké komunistické lístky obdržel, Zaorálek ovšem, jak naznačoval šéf komunistických poslanců Vojtěch Filip, taky. Vcelku se dá o čtvrteční volbě říct tolik, že byla nepřehledná a že jí komunisté využili k tomu, aby se mohli dělat důležitými. Jak jim k tomu ostatní strany pomohly? ČSSD se o poslance KSČM regulérně a beze studu ucházela, ODS - a komunisté jí to potvrdili - ne. Ovšem i občanskodemokratičtí stratégové, když Klause vysílali do bitvy, museli s komunistickými hlasy počítat přinejmenším ve svých úvahách. Tím poněkud zrelativizovali svůj antikomunismus - minulý i budoucí. Antikomunismus přitom zůstává důležitou rozlišovací značkou - ne že ne - tak dlouho, dokud budou žít lidé, kterým komunisté ublížili buď přímo, nebo nepřímo, tedy dokud se Češi nevrátí alespoň na evropský průměr, ze kterého se kdysi komunisty nechali strhnout.
</TEXT>
<HEADING>
Cesta za vlivem
</HEADING>
<TEXT>
V nově konstituované sněmovně budou komunisté daleko většími suverény než kdy předtím v popřevratové éře. Kdy proces jejich zvýznamňování začal? Často vzpomínaná parlamentní rezoluce o Benešových dekretech letos na jaře nebyla průlomem, ale "jen" mezníkem na této cestě. Komunistickým delegátům začalo svítat na lepší časy už po volbách v roce 1996, shodou okolností ve chvíli, kdy se začala drolit Klausova moc. ČSSD, pořád slabá na vládu, ale už dost silná na to, aby ji držela pod krkem, s komunisty v dolní komoře občas ladila taktiku. Vladimír Mlynář, který se právě dnes stává ministrem informatiky, tenkrát v Respektu psal, že pohled na sociálnědemokratické poslance, jak domlouvají postup s kolegy z KSČM, je jen pro silné žaludky. Když se pak Miloš Zeman stal premiérem, dostali i jeho častí souputníci z opozice příležitost zahlasovat si občas s vládou. U nejvýznamnějšího takového hlasování - pro vládní rozpočet ČSSD na rok 1999 zvedli kromě sociálních demokratů ruku lidovci a komunisté - by člověk musel být dokonalý naivka, aby věřil tomu, že se "nepředjednávalo". A schůzka Miloše Zemana s Miroslavem Grebeníčkem mezi dvěma koly voleb do Senátu před rokem a půl, při které se - co asi jiného - domlouvala vzájemná podpora? Víc legitimizovat komunisty by se Špidlovi mohlo povést, jen kdyby s nimi sepsal nějaké nové vydání opoziční smlouvy, nebo kdyby je rovnou vzal do vlády.
</TEXT>
<HEADING>
Bratránkové z KSČM
</HEADING>
<TEXT>
V grafech, které poslanecké frakce umisťují podle toho, jak často spolu hlasovaly, měla v minulé sněmovně ke KSČM nejdál ODS. Soudě podle volebních programů to tak asi bude i ve sněmovně právě ustavené. Řeči o tom, že s komunisty stejně hlasují všechny demokratické kluby, tedy zatím mají podobnou hloubku, jako když Václav Havel zkraje devadesátých let tvrdil, že s komunistickým režimem si tak nějak zadali všichni. Prezidentova nemístná velkorysost svým dílem tenkrát přispěla k tiché amnestii komunistické strany. Dnešní úvahy o tom, že s poslaneckou frakcí KSČM si bez rozdílu zadávají i ostatní frakce, tak jaképak copak, zastírají jednu důležitou skutečnost. ODS, Unie svobody-DEU a koneckonců i KDU-ČSL v komunistech nevidí strategického partnera. O ČSSD se to říct nedá pomoci zleva se úplně vzdát nechce. Sama je zčásti postkomunistickou stranou, organizuje se v ní nejvíc bývalých komunistů a v její prospěch píše postkomunistický deník Právo. Tvrzení, že ODS a komunisty v parlamentu spojuje něco víc než existence v opozici, že to spojení je kvalitativně stejné jako vztah KSČM k ČSSD, pomáhá sociálním demokratům zapomenout na vlastní rodokmen a z něj odvozené nepříjemnosti.
V grafech, které poslanecké frakce umisťují podle toho, jak často spolu hlasovaly, měla v minulé sněmovně ke KSČM nejdál ODS. Soudě podle volebních programů to tak asi bude i ve sněmovně právě ustavené. Řeči o tom, že s komunisty stejně hlasují všechny demokratické kluby, tedy zatím mají podobnou hloubku, jako když Václav Havel zkraje devadesátých let tvrdil, že s komunistickým režimem si tak nějak zadali všichni. Prezidentova nemístná velkorysost svým dílem tenkrát přispěla k tiché amnestii komunistické strany. Dnešní úvahy o tom, že s poslaneckou frakcí KSČM si bez rozdílu zadávají i ostatní frakce, tak jaképak copak, zastírají jednu důležitou skutečnost. ODS, Unie svobody-DEU a koneckonců i KDU-ČSL v komunistech nevidí strategického partnera. O ČSSD se to říct nedá pomoci zleva se úplně vzdát nechce. Sama je zčásti postkomunistickou stranou, organizuje se v ní nejvíc bývalých komunistů a v její prospěch píše postkomunistický deník Právo. Tvrzení, že ODS a komunisty v parlamentu spojuje něco víc než existence v opozici, že to spojení je kvalitativně stejné jako vztah KSČM k ČSSD, pomáhá sociálním demokratům zapomenout na vlastní rodokmen a z něj odvozené nepříjemnosti.
</TEXT>
</DOC>
<DOC>
<DOCID>LN-20020715050</DOCID>
<DOCNO>LN-20020715050</DOCNO>
<DATE>07/15/02</DATE>
<TITLE>
Kompromis o trestním soudu je jen gesto
</TITLE>
<TEXT>
Mise OSN v Bosně a Hercegovině je zachráněna. Podle rezoluce Rady bezpečnosti 1422 nebude Mezinárodní trestní soud (ICC) rok vyšetřovat ani stíhat občany zemí, které neratifikovaly dohodu o vzniku soudu, a výměnou za to přestaly USA blokovat prodloužení policejní mise na Balkáně. Washington je spokojen. Spokojena je většina signatářských zemí. Je ale to, co Rada bezpečnosti dohodla, skutečně takovým průlomem, který nějak omezuje ICC? Nebo ustoupily USA? Stačí se začíst do textu rezoluce a do římské dohody ustavující soud a člověk zjistí, že se vlastně nic nestalo. Článek 16 římské dohody hovoří o tom, že vyšetřování jakéhokoli případu u ICC bude zastaveno na jeden rok po žádosti Rady bezpečnosti OSN. Rada bezpečnosti o to nyní požádala. Tento bod pouze zobecnila na občany všech zemí, které dohodu neratifikovaly. Zdůraznila také, že se to týká pouze misí ustavených nebo autorizovaných OSN. USA mají v těchto misích několik set lidí. A v dalších případech mají obvykle imunitu svých občanů zajištěnu bilaterálními smlouvami, což římská dohoda respektuje. Takže v čem je dosažený kompromis? Je to především gesto. Bohužel se dá předpokládat, že nás příští rok čeká analogické hledání "složitého" kompromisu.
</TEXT>
</DOC>
<DOC>
<DOCID>LN-20020715051</DOCID>
<DOCNO>LN-20020715051</DOCNO>
<DATE>07/15/02</DATE>
<TITLE>
Špidlova obratnost ukazuje slabiny novinářů
</TITLE>
<TEXT>
Premiérové premiérské vystoupení v televizi Prima se vydařilo, alespoň jeho hlavnímu protagonistovi. Méně již "zvídavým" žurnalistům, ti se jej ptali na podružnosti (jak se mu líbí pracovna či co momentálně čte), a pokud řekl něco, co by mohlo vyvolat diskusi, přešli to absolutně bez povšimnutí. Pod stůl tak spadlo třeba Špidlovo prohlášení o snížení kursu koruny jako úkolu nové vlády. Bez jakékoli doplňující otázky zůstalo i tvrzení: zemi zadlužovat nebudeme, ale dluh bude fakticky i účetně vzrůstat. Podobně nereagovali oba televizní "hlídací psi" v případě piruety, která se týkala obcházení výběrových řízení předchozí vládou, v níž měl pan Špidla nezanedbatelnou funkci i odpovědnost. Lapidárně se premiér v samém závěru vyjádřil k roli novinářů: média přirovnal k přírodním překážkám nerovnostem terénu - při hře v kuličky. Zajímají jej jen potud, že je může využít pro dosažení cíle, o který mu jde. Objektivita je podružná. Na rozdíl od Miloše Zemana, využívajícího s láskou tyto situace, odolal Vladimír Špidla několikanásobné příležitosti a ani jedinkrát nedal najevo svou zjevnou převahu. Diskuse, jež by se Zemanem byla plná urážek a napětí, tak ubíhala jako posezení u kávy. Špidlův "flegmatický" způsob komunikace, který mu přináší takovou popularitu, paradoxně mnohé novináře odhaluje. Ve vypjaté konfrontační atmosféře, kterou vytvářel Zeman, totiž často zanikala hloupost otázek a mělkost argumentů. Ve věcné diskusi může profesní selhání mnohých novinářů ideálně vyniknout.
</TEXT>
</DOC>
<DOC>
<DOCID>LN-20020715052</DOCID>
<DOCNO>LN-20020715052</DOCNO>
<DATE>07/15/02</DATE>
<TITLE>
Na filmovém festivalu chyběl výjimečný film
</TITLE>
<TEXT>
Program karlovarského festivalu letos nabídl 292 filmů. To je o deset více než loni. Bylo opravdu z čeho vybírat a vybíralo se hodně naslepo. Stále více bylo slyšet hlasy, že v nabídce chybí film, který by byl tak úžasný a nezapomenutelný, aby ho chtěli vidět opravdu všichni. Na jedné straně to může působit jako vyváženost programu, na straně druhé jako jistá rozpačitost. Například hlavní festivalová soutěž se pyšnila exkluzivitou všech uváděných snímků, to znamená, že ani jeden z titulů se dosud neobjevil na jiném festivalu, byť jen v některé z doprovodných sekcí. Má to jistě své prestižní důvody. Pak ale zákonitě chybí výraznější titul, který by soutěži nasadil laťku patřičně vysoko. Ne nadarmo se pořadatelé atletických mítinků předhánějí ve snaze získat jasné favority, na které pak zbytek startovního pole pořádá hon, a diváky nejvíc zajímá, zda hvězda skutečně obstojí. Snad by tento princip slušel i filmové soutěži - vždyť loni to s Amélií z Montmartru vyšlo - a hlavní festivalová sekce by pak byla nejspíš daleko více ve středu pozornosti. Není ovšem vyloučeno, že výběr festivalových filmů skutečně odráží současný stav světové kinematografie, v níž letos absentují opravdu mimořádné filmy. Pak se může stát, že u diváků nejvíc zaboduje outsider.
</TEXT>
</DOC>
<DOC>
<DOCID>LN-20020715053</DOCID>
<DOCNO>LN-20020715053</DOCNO>
<DATE>07/15/02</DATE>
<TITLE>
...aby naše doslova vypitá veřejnost co nejčastěji viděla, jak ničivý dopad na osobnost a intelekt má letitá konzumace alkoholu. Důkazem toho pro mne bylo jeho Poslední slovo v Lidových novinách minulé úterý.
</TITLE>
<TEXT>
Byl jsem šťastný, když jsem měl tu čest věnovat své fotografické archivy jihomoravského folkloru příteli z jižní Moravy, vinaři v iksté generaci. Doprovodil fotografiemi svou nádhernou knihu Týden co týden, ságu, rágu vína. Knihu, která opěvuje nádhernou, kultivovanou a relativně málo nebezpečnou drogu - víno. Vedle piva a marihuany je to asi jediná droga s přijatelným rizikem. Častá a dlouholetá konzumace alkoholu však prokazatelně ničí mozkové buňky a může způsobit fyzickou závislost, vede k rozpadu osobnosti, oslabení rozumových schopností. Jinak řečeno, často se z toho zblbne. Propagační text do té balady o vínu s mými fotografiemi vinných slavností napsal pan Ludvík Vaculík. Měl jsem radost - jeho nové texty jsem nečetl a byl pro mne stále ještě autoritou. Mimo jiné také tím, jak se nikdy netajil láskou k vínu. Minulé úterý mne v Lidovkách svým fejetonem Děti režimu přesvědčil, že alkohol je droga, která může zničit velkou osobnost: "Například teď propadlíci marihuaně hájí právo ozpěvovat ji a zákaz označují za cenzuru." Pane Vaculíku, vždyť předmluvu ke knize, opěvující podobnou, možná dokonce rizikovější drogu, jste před rokem psal právě vy! A jste--li propadlíkem vína, suďte sám... "O cenzuře, kterou mám vyzkoušenu, si myslím, že by dnes byla užitečná všude, kde chybí vkus, slušnost a selhává odpovědnost a rozum. ... O tom, co je slušnost, bude se přít jen vratký člověk," káže autor dál. Na konci textu Vaculík nazval vztah dvou gayů vztahem směšným a úchylným. "Jste pod čárou normálu, buďte si tam a nekřivte ji k sobě," vzkázal jim. Pokud se pan Vaculík vyjadřoval k drogové cenzuře, musel jsem být vzhledem k podjatosti velmi slušný. Gay nejsem. To, co jim vzkázal, není nic než primitivní homofobie na úrovni vychlastaného nacistického skinheada. Pan Ludvík Vaculík, autor textu Děti režimu, už není schopen reflexe vlastního života, propadá agresivní iracionální intoleranci, zjevně u něj narůstá F-scale (míra tuhosti, "fašističnosti" myšlení). Jinými slovy u něho platí všechno, co známe z učebnic jako následek dlouholeté konzumace alkoholu. Pijte a pište dál, pane Vaculíku, děti potřebují vidět, co dělá společensky naprosto tolerovaná "nevinná láska k vínu" s velkými osobnostmi.
</TEXT>
</DOC>
<DOC>
<DOCID>LN-20020715054</DOCID>
<DOCNO>LN-20020715054</DOCNO>
<DATE>07/15/02</DATE>
<TEXT>
"Je mimořádně důležité mít co největší jistotu," prohlásil před třemi měsíci britský ministr zahraničí, když mluvil o tom, co by vláda měla nebo neměla povolit, pokud jde o vývoz zbraní do Izraele. Proto mají zásadní význam informace, že se Británie chystá vyvézt do Států náhradní díly k letadlům F-16, jež potom USA prodají izraelským ozbrojeným silám. (...) Vláda měla dohlížet na vývoz zboží s potenciálním vojenským využitím a odmítnout souhlas s čímkoli, co by podle Strawa "mohlo být použito pro vnitřní represi nebo vnější agresi". Ať je izraelská okupace Západního břehu vnitřní záležitostí Izraele, či jeho nepřátelskou akcí proti předpokládanému palestinskému státu, Británie i EU daly jasně najevo, že jsou proti ní. Ale kde je "jistota", kterou Straw tolik propagoval, když vláda oznamuje nové směrnice pro prodej zbraní? (...) Je prý nezbytné, aby vývozní politika "vzala jako novou realitu do úvahy existenci nadnárodních provozů, které pracují na velkých zakázkách pro obranu". Jistě, světový zbrojní průmysl byl vždy dynamický, ale tohle už příliš ukazuje na schopnost britské zahraniční politiky adaptovat svou morálku, kdykoli by mohla ohrozit britské hospodářské zájmy. (...)
</TEXT>
</DOC>
<DOC>
<DOCID>LN-20020715055</DOCID>
<DOCNO>LN-20020715055</DOCNO>
<DATE>07/15/02</DATE>
<TITLE>
Ad LN 9. 7.: Vzpomínky na veselé dětství v komunismu
</TITLE>
<TEXT>
Dovolím si autorku lehce opravit: jsem přesvědčena, že i slečna poslankyně mluví pravdu. Její tatínek byl totiž komunistický funkcionář, tak proč by neměla veselé dětství. Ze stejného důvodu zřejmě nemá dostatek objektivních informací. A pravděpodobně má také nedostatek vzdělání nebo inteligence, když si neumí informace sehnat. Mě ale víc zaráží to, že téměř pětina národa si nic nepamatuje. Nebo spíš právě pamatuje: že se nemuselo moc pracovat, že jim někdo říkal, co mají dělat, takže se nemuseli rozhodovat, že měli jen samá práva a jedinou povinnost - držet ústa a krok. A teď se od nich očekává, že se budou starat o sebe sami! Však ČSSD a KSČM měly nejvíc voličů tam, kde je největší nezaměstnanost. Bude to trvat několik generací, než se lidi naučí být zodpovědní za svůj život, jen doufejme, že v nich nezvítězí lenost.
</TEXT>
</DOC>
<DOC>
<DOCID>LN-20020715056</DOCID>
<DOCNO>LN-20020715056</DOCNO>
<DATE>07/15/02</DATE>
<TITLE>
Ad LN 9. 7.: Kdo může za bídu v Africe?
</TITLE>
<TEXT>
Díky článkům stylu "tak to je a hotovo", pokud možno "podloženým" závěry nejrůznějších světových organizací, se vytváří velmi jednoznačné a tendenční stanovisko. A to především pro lidi, kteří se o danou problematiku příliš nezajímají. Vytváří se tak dojem, že za všechno si může Afrika sama (prostřednictvím svých diktátorských vlád). A že ji Evropa v pozici bohatého příbuzného milostivě zachrání svými finančními injekcemi. Evropané (a nejen oni) z Afriky jakožto levné zásobárny načerpali za poslední dvě století tolik surovin, že částka by mnohonásobně převýšila všechny zahraniční dluhy afrických zemí. A velmi často to byly vlády (i když někdy neoficiálně), které podporovaly u moci diktátorské režimy z velmi zřejmých ekonomických důvodů. A pohádky o všeřešícím volném trhu? Tak z toho už jsme snad vyrostli, ne?
</TEXT>
</DOC>
<DOC>
<DOCID>LN-20020715057</DOCID>
<DOCNO>LN-20020715057</DOCNO>
<DATE>07/15/02</DATE>
<TITLE>
Ad LN 9. 7.: Vzpomínky na veselé dětství v komunismu
</TITLE>
<TEXT>
Souhlasím s Lucií Tvarůžkovou, ale nedivím se mylnému pohledu Kateřiny Konečné. Určitě to známe všichni, jak rozdílně mohou lidé vnímat stejnou událost. Rodiče Kateřiny Konečné, sami komunisté, patřili k těm usměvavým lidem na tribunách, pod kterými pochodovaly "jásající" davy, vehnané do průvodů strachem o budoucnost vlastní i budoucnost svých dětí. A protože "svůj k svému", platilo v dobách komunismu více než kdy jindy, obklopovali rodiče Kateřiny Konečné lidé stejného zvláštního ražení, takoví nezamračení a nenaštvaní přátelé. Já jsem, na rozdíl od Kateřiny Konečné, znala lidi vyhozené z práce, vystěhované z bytů, vězněné v komunistických lágrech, lidi bez práce odpovídající jejich kvalifikaci, lidi bez naděje na studium. Ale takoví se zase nevyskytovali ve světě slečny Konečné.
</TEXT>
</DOC>
<DOC>
<DOCID>LN-20020715058</DOCID>
<DOCNO>LN-20020715058</DOCNO>
<DATE>07/15/02</DATE>
<TITLE>
Ad LN 13. 7.: Štěpánek na Nově
</TITLE>
<TEXT>
V Televizních novinách jsem na dotaz, zda si Rada pro rozhlasové a televizní vysílání myslí, že skupina PPF je vlastníkem TV Nova, skutečně odpověděl, že "rada vůbec není přesvědčena o tom, že jsou vlastníky televize Nova, natož většinovými vlastníky TV Nova". Co jiného se také dá odpovědět, když tato skupina svá tvrzení zatím radě nedoložila jedním jediným listinným důkazem. Uznávám však, že chtít od tak umanutého novináře, jakým je Jaroslav Plesl, aby pochopil, že je to pouhé konstatování faktu, a nikoli podpora té či oné skupině vlastníků, je zcela nemožné. Konečné rozhodnutí ve sporech o Novu samozřejmě bude, nedojde-li k nějaké dohodě, na soudech, ale já si na rozdíl od pana Plesla počkám na pravomocná rozhodnutí, a nikoli na dílčí závěry prvoinstančního soudu. Natěšený "objektivní" novinář Plesl se samozřejmě nemůže dočkat mého možného odvolání, ke kterému i on šturmuje ze všech svých "nezávislých" publicistických sil. Bylo by to však s tou naší demokracií poněkud na pováženou, kdyby záminkou k odstranění jednoho vyhraněného a ve svých názorech zcela transparentního radního měl být jeho jeden zcela logický výrok. Docela se na další vývoj těším, protože se ukáže, co vlastně kolega Muchka svou následnou nezměrnou osobní distancovací aktivitou zamýšlel a zda jen neplnil čísi politickou objednávku. Spaní mám však, pane Plesle, docela klidné.
</TEXT>
</DOC>
<DOC>
<DOCID>LN-20020715059</DOCID>
<DOCNO>LN-20020715059</DOCNO>
<DATE>07/15/02</DATE>
<TITLE>
Ad LN 9. 7.: Veselé vzpomínky na dětství v komunismu
</TITLE>
<TEXT>
Pisatelce bylo devět let v době převratu. Nemůže si tedy pamatovat, na co všechno se za starého režimu muselo stát ve frontě a jak na to lidé nadávali. I v posledním roce lidové lidovlády nebyly k sehnání vložky a toaletní papír, ale to dívenka těžko mohla postřehnout. Zato jí utkvěla v paměti čtvrteční rána před knihkupectvím. Musela dříve vstávat a asi jí bylo ve frontě zima, proto na ně vzpomíná se zlostí. Ale lidé nebyli nuceni stát několik hodin z existenčních důvodů jako ve frontě na maso nebo na pomeranče. Dnes už stojí fronta u knihkupce, jen když oblíbený autor podepisuje své dílo. V tiráži stojí náklad asi tak desetkrát nižší než v době čtvrtečních front. Poměříme-li dnešní cenu knihy a cenu v roce 1989, vychází asi tak trojnásobek poměru průměrných příjmů. Ale i dnes musíte občas vystát frontu u předprodejní pokladny divadla. Lidé chtějí vidět představení i za cenu několika hodin nepohodlí. Takže byly čtvrteční fronty zavrženíhodné, nebo záviděníhodné?
</TEXT>
</DOC>
<DOC>
<DOCID>LN-20020715060</DOCID>
<DOCNO>LN-20020715060</DOCNO>
<DATE>07/15/02</DATE>
<TITLE>
Ad LN 10. 7.: Láska ke Špidlovi?
</TITLE>
<TEXT>
Jak sláma z bot čouhá ze sloupku vřískot rozmazleného dítěte, kterému vzali jeho oblíbené hračky, totiž Zemana a Klause. O čem budu ksakru psát, když Klaus bude jen obyčejným poslancem, Zeman bude objímat stromy a na toho Špidlu nic, ale vůbec nic nemáme? Nuže, zkusme tedy kápnout trochu jedu, možná, že se něco urodí. Osobně se domnívám, že Koalice dostala, co si vzhledem ke svému volebnímu debaklu zaslouží, vlastně ještě víc. Její, po-dle vás nevýznamná, účast ve vládě není výsledkem valchování pana Špidly, ale jen výsledkem voleb, a ten zase výsledkem trapného vystoupení Koalice těsně před volbami. Napadá mě, jestli ty Zemanovy výpady proti novinářům - které jsem mimochodem vždycky považoval za projev jeho křováctví - nebyly tak trochu oprávněné.
Redakce děkuje za pochopení, že některé dopisy je třeba upravit a zkrátit. Své příspěvky posílejte do rubriky Názory na adresu Pobřežní 224/20, 186 21 Praha 8 - Karlín nebo e-mailem na adresu dopisy@lidovky.cz
</TEXT>
</DOC>
<DOC>
<DOCID>LN-20020715061</DOCID>
<DOCNO>LN-20020715061</DOCNO>
<DATE>07/15/02</DATE>
<TEXT>
Moje zmínka o české národní povaze v rozhovoru pro časopis Respekt, ve kterém jsem byl tázán především na domnělé příčiny volebního úspěchu komunistické strany v pohraničí, vyvolala v panu Miroslavu Schiffertovi vlnu rozhořčených emocí (Přímý úder, LN 11. 7.). Ve svém velmi svérázném manicheistickém exkursu do dějin chápání tohoto pojmu v českém prostředí naznačil, že každý uživatel zmíněného výrazu je v nejlepším případě hospodský tlachal, v horším případě potenciální fašizující mystik vylučující z posvátného národního společenství všechny ty, kteří se odlišují jazykem, krví nebo místem zrození. Potlačil jsem nutkání zastat se velkých náboženských mystiků minulosti (Miroslav Schiffert zná zřejmě pouze pejorativní odstín tohoto slova) a raději připomínám, že ve 20. století se problematikou související s tématem "národní povahy" zabývala řada významných osobností světové antropologie, sociologie, politologie či historiografie, z nichž mnohé zároveň sváděly heroický intelektuální i fyzický zápas s rasovou teorií, eugenikou, nacionalismem a různými formami totalitní ideologie. Jejich výčet by byl dlouhý, sahal by od zástupců amerického konfiguracionismu po představitele francouzské historiografické školy Annales. Termín "národní povaha" je pochopitelně metaforou, aspiruje však na pojmové uchopení a porozumění svébytné konfiguraci symbolů, hodnot, idejí a kolektivní paměti, která má negenetický základ, předává se výchovou a utváří dlouhodobou a převažující mentální výbavu populace, jež se za určitých historických okolností může označit za národ. Odtud vyrůstá mimo jiné specifická politická kultura, která ovlivňuje například volební preference politických stran, jejich rozložení a trvalejší podporu určité formy extremismu.
</TEXT>
</DOC>
<DOC>
<DOCID>LN-20020715062</DOCID>
<DOCNO>LN-20020715062</DOCNO>
<DATE>07/15/02</DATE>
<TITLE>
Co odlišuje uvažování USA a Izraele od většiny evropských zemí
</TITLE>
<TEXT>
Jedna z důležitých otázek dnešní světové politiky zní takto: Setrvají Spojené státy u starého spojenectví se západní Evropou, u tradiční Severoatlantické aliance, nebo přesunou svůj zájem více k Izraeli, Turecku, Rusku a státům středovýchodní Evropy? Příčinou této otázky je politický vývoj po 11. září 2001. Zatímco USA se probraly z dosavadní letargie, tvrdě čelí hrozbám světového terorismu, postupují jako ve válečném stavu a k tomu nacházejí vstřícnost u výše zmíněných zemí, stará Evropa jako by spala. Podle amerického názoru by nejspíše musela sama zažít teroristický útok enormního měřítka, aby prozřela. V této situaci klesá zájem Spojených států na hodnotovém spojenectví a ke slovu přicházejí spíše společné zájmy v boji proti terorismu. Condoleezza Riceová, poradkyně pro národní bezpečnost George W.Bushe, tvrdí, že USA se teď nacházejí v podobné době jako v letech 1945 - 1947, kdy v době nástupu komunismu vytvářely doktrínu zadržování a hledaly spojence. Německý žurnalista Jochen Thies zase píše: "Jedenácté září otevřeně doložilo, že staré aliance mohou být smeteny novými potřebami. Vzhledem k síle a rozhodnosti USA si můžeme jasně představit, že svět vstupuje do éry volnějších a rychle se měnících svazků mezi supervelmocí a jednotlivými státy." Jeden takový svazek, sice nepsaný, leč o to pevnější a stabilnější, trvá mezi USA a Izraelem. Po loňském 11. září se ještě zvýraznil. O tom, jak se USA a Izrael - na rozdíl od Evropy - probraly z určitého mesianismu, v červnu zajímavě promluvil přední americký novinář (původním povoláním lékař), nositel Pulitzerovy ceny Charles Krauthammer.
</TEXT>
<HEADING>
Přání otcem myšlenky
</HEADING>
<TEXT>
Mesianismus, víra v příchod spasitele, vkonec všech problémů a ráj na zemi, je starý tisíce let. Jeho projevy najdeme i v soudobé politice. Krauthammer je ukazuje na příkladech z USA i Izraele. Za proponenta mesianismu v USA považuje filozofa Francise Fukuyamu. Krátce po pádu berlínské zdi a obecně železné opony Fukuyama vydal své dílo Konec historie, ve kterém věštil, že století, které začalo velkými bitvami s nacismem, fašismem a komunismem, končí definitivním a nezvratným triumfem liberální demokracie. Je zajímavé, že když text vyšel v časopise National Interest, editor zakončil titulek otazníkem. Sám Fukuyama však trval na způsobu oznamovacím - konec historie a basta. Přání bylo otcem myšlenky. Z Fukuyamova názoru pak jako by vycházela i Clintonova administrativa. Jako by se spoléhala na konec všech rizik. Podepisovala nejrůznější smlouvy, o biologických zbraních, o chemických zbraních, balistických střelách, zákazu šíření jaderných zbraní, které neměly žádný účinek na reálný svět. Clintonova administrativa považovala první útok na Světové obchodní centrum i útoky na americkou základnu v saúdskoarabském Zahránu, ambasády v Keni a Tanzanii i na americkou loď Cole v Jemenu za formu zločinnosti, nikoliv formu války. Z této mesianistické letargie Ameriku probral až druhý útok na Světové obchodní centrum a další cíle v USA loni v září.
</TEXT>
<HEADING>
Tím tvrdší probuzení
</HEADING>
<TEXT>
Za lídra politického mesianismu v Izraeli Krauthammer považuje nynějšího vicepremiéra Šimona Perese, přesněji řečeno jeho pojetí mírového procesu coby definitivního konce konfliktu, jeho představy Svaté země a okolních států jako obdoby Beneluxu. Dokládá to Peresovým výrokem z doby jednání v norském Oslu: "Trojský kůň války je překonaný." Přitom týž výraz použil loni zesnulý palestinský předák Fajsal Husejní, když krátce před smrtí vysvětloval své pojetí Osla: cílem podpisu dohod v Oslu nebyl mír, ale ustavení palestinského státu od řeky Jordánu až k moři - Oslo bylo "trojským koněm", který by dal Palestincům oporu k vedení boje. Chesterton kdysi napsal, že když člověk přestane věřit v Boha, není to tak, že by nevěřil v nic, je to tak, že věří v cokoliv. A ideologií poznamenané 20. století tuto víru v cokoliv často obrátilo ve víru v historii, v historii s velkým H. Pro izraelskou mesianistickou levici bylo Oslo něčím více než dohodou. Bylo realizací, ratifikací nové éry v historii. Krauthammer rozhodně nemá nic proti míru na Blízkém východě ani proti levici obecně, jen rozlišuje její realistickou a mesianistickou část: "Oslo Jicchaka Rabina bylo pesimistické - mír s ploty, separací, rozchodem, ostražitostí, mlhavostí. Oslo Šimona Perese bylo eschatologické - Benelux, geoekonomika, odstranění politiky síly." Začátkem 90. let převládlo Peresovo pojetí mírového procesu. Tím tvrdší pak bylo probuzení, když v létě 2000 Jásir Arafat v Camp Davidu odmítl i velkorysou izraelskou nabídku a o dva měsíce později začala intifáda Al-Aksá, charakterizovaná terorem sebevražedných atentátů.
</TEXT>
<HEADING>
Každý den nové jehně
</HEADING>
<TEXT>
Za protiklad tohoto vnímání světa jako konce historie, za "nejméně mesianistického politického lídra naší doby" pokládá Krauthammer Henryho Kissingera. Ilustruje to vymyšlenou historkou na jeho adresu. Kissinger se na sklonku svého života stane ředitelem biblické zoo a má neuvěřitelný úspěch. Jedny americké noviny vyšlou reportéra, aby zjistil, proč do Kissingerovy zoo chodí tolik lidí. Novinář přijede a vidí ohromný dav před klecí, kde vedle sebe leží lev a jehně. Vzápětí vpadne do kanceláře ředitele a vrhne se k němu: "Pane Kissingere, dva tisíce let lidé snili, modlili se za to, plakali kvůli tomu, aby viděli ležet vedle sebe lva a jehně. Vám se to podařilo. Jak jste do dokázal?" Kissinger odpoví velmi stručně: "Každý den nové jehně." I takto se dá vyložit vyústění mesianisticky pojatého mírového procesu v Izraeli - každý den nové jehně. V 90. letech Izrael snil a Amerika spala. Izrael se probudil v září 2000, Spojené státy v září 2001. Západní Evropa - s výjimkou Británie - se zatím neprobudila. To je hlavní důvod, proč USA nacházejí větší vstřícnost v Izraeli, Turecku, Rusku i zemích středovýchodní Evropy než mezi většinou Evropy západní. Vždyť tam se mnohdy demonstruje více proti Georgi W.Bushovi než proti Usámovi bin Ládinovi.
Za protiklad tohoto vnímání světa jako konce historie, za "nejméně mesianistického politického lídra naší doby" pokládá Krauthammer Henryho Kissingera. Ilustruje to vymyšlenou historkou na jeho adresu. Kissinger se na sklonku svého života stane ředitelem biblické zoo a má neuvěřitelný úspěch. Jedny americké noviny vyšlou reportéra, aby zjistil, proč do Kissingerovy zoo chodí tolik lidí. Novinář přijede a vidí ohromný dav před klecí, kde vedle sebe leží lev a jehně. Vzápětí vpadne do kanceláře ředitele a vrhne se k němu: "Pane Kissingere, dva tisíce let lidé snili, modlili se za to, plakali kvůli tomu, aby viděli ležet vedle sebe lva a jehně. Vám se to podařilo. Jak jste do dokázal?" Kissinger odpoví velmi stručně: "Každý den nové jehně." I takto se dá vyložit vyústění mesianisticky pojatého mírového procesu v Izraeli - každý den nové jehně. V 90. letech Izrael snil a Amerika spala. Izrael se probudil v září 2000, Spojené státy v září 2001. Západní Evropa - s výjimkou Británie - se zatím neprobudila. To je hlavní důvod, proč USA nacházejí větší vstřícnost v Izraeli, Turecku, Rusku i zemích středovýchodní Evropy než mezi většinou Evropy západní. Vždyť tam se mnohdy demonstruje více proti Georgi W.Bushovi než proti Usámovi bin Ládinovi.
</TEXT>
</DOC>
<DOC>
<DOCID>LN-20020715063</DOCID>
<DOCNO>LN-20020715063</DOCNO>
<DATE>07/15/02</DATE>
<TITLE>
Německá metropole se již počtrnácté stala dějištěm světoznámé Love Parade
</TITLE>
<TEXT>
Jen 500 tisíc milovníků techno muziky se letos přijelo pobavit na každoroční největší party světa. Množství mladých lidí údajně odradily informace, že festivalu hrozí teroristický útok.
BERLÍN - V ulicích Berlína se o víkendu již počtrnácté uskutečnila největší technoparty světa Love Parade. Statisíce příznivců dunivých rytmů se v sobotu odpoledne vydaly na několikakilometrovou trasu mezi Braniborskou bránou a náměstím Ernsta Reutera, aby se k večeru setkali na mohutném kruhovém objezdu u Vítězného sloupu se známou sochou zlatého anděla. Po vrcholném období "přehlídky lásky", které spadá do konce devadesátých let a kdy jezdilo do Berlína až půldruhého milionu lidí, odhadují policisté na letošním ročníku počet účastníků jen na 500 tisíc, a tedy výrazně méně než loni či předloni. Podle pořadatelů se však megaparty účastnilo asi 750 tisíc lidí. O hudební produkci se starali dýdžejové z Německa, Francie, Itálie, Dánska i dalších zemí. Mnohakilometrový prostor zaplnilo 45 obřích nákladních alegorických vozů s výkonnými aparaturami. Kromě němčiny byla mezi účastníky Love Parade slyšet i italština, angličtina, ruština, polština, ale i čeština a slovenština. Zřejmě slábnoucí účast dávají znalci do souvislosti s tím, že techno už přestalo být něčím výjimečným. Love Parade je už druhým rokem také pouhou komerční akcí, a nikoli demonstrací za toleranci, jako tomu bývalo dříve. "Techno není mrtvé," lákal na přehlídku její zakladatel Matthias Roeingh (42), který je znám pod pseudonymem Dr. Motte. "Je hrozně moc lidí, kteří techno hudbu nově objevují." První průvod Dr. Motte pořádal v roce 1989 a tehdy se ho na západoberlínské obchodní třídě Kurfürstendamm účastnilo kolem 150 jeho přátel. O deset let později už na obvyklou trasu v rozsáhlém parku čtvrti Tiergarten přijelo více než 1,5 milionu lidí. Ochotu jet do Berlína údajně ovlivnily i zprávy z minulých týdnů, podle nichž islámští teroristé chystali během festivalu explozi automobilové bomby. Podle policie však účastníci party nebyli ohroženi. Sjezd fanoušků techno hudby provázelo nejméně dva tisíce policistů a okolo tisíce zdravotníků. Podle policistů bylo v ulicích Berlína během party zatčeno 48 lidí, především za držení drog. Asi 800 "tanečníků" muselo být ošetřeno zdravotníky.
</TEXT>
</DOC>
<DOC>
<DOCID>LN-20020715064</DOCID>
<DOCNO>LN-20020715064</DOCNO>
<DATE>07/15/02</DATE>
<TEXT>
WOOMERA, Austrálie - První zkušební let modelu nadzvukového letadla, které se má podle představ japonských vědců stát dopravním prostředkem budoucnosti, včera skončil neúspěchem. Superletadlo postavené v měřítku 1: 10 mělo dosáhnout dvojnásobné rychlosti zvuku. Krátce po startu se ale zřítilo a explodovalo v prostoru někdejší britské raketové základny Woomera, která se nachází v opuštěné poušti na jihu Austrálie. "Zřítilo se po spirálové dráze z nebe a po střetu se zemí explodovalo v plamenech," popsal situaci fotograf agentury Reuters Mark Baker. Nikdo nebyl zraněn, v modelu letadla ani v nosné raketě nebyla žádná posádka. Neúspěch je však podle britské BBC velkým zklamáním pro vědce, kteří připravovali pokus posledních šest měsíců. Model dlouhý 11,5 metru se měl podle plánů oddělit od nosné rakety ve výšce 18 kilometrů a klouzavým letem dosáhnout dvojnásobné rychlosti zvuku. Cílem celého projektu je vyvinout stroj, který bude létat dvakrát rychleji než nynější nadzvukový letoun Concorde, pojme třikrát více cestujících, přičemž bude o polovinu méně hlučný. Nové superletadlo by mělo v budoucnosti létat na tratích dlouhých 10 tisíc kilometrů a překonat vzdálenost mezi Japonskem a západním pobřežím USA za pouhé čtyři hodiny.
</TEXT>
</DOC>
<DOC>
<DOCID>LN-20020715065</DOCID>
<DOCNO>LN-20020715065</DOCNO>
<DATE>07/15/02</DATE>
<TEXT>
Milý deníčku, po dlouhé době jsem jela k moři. Těšila jsem se jako malé dítě, konečně si pořádně odpočinu, konečně uslyším na vlastní uši, o čem sním, když je mi ouvej - hukot vln, tříštících se o mělčinu, věčný vítr, pěnu olizující pláž. Ano, musím konstatovat, že to všechno bylo opravdu nádherné - a že toho bylo dost. V letadle jsem se klepala hrůzou a zimnicí, turbulence mě nenechávaly na pochybách, že mám několik málo minut, abych se připravila na smrt. Navíc mi celníci hned při odletu zabavili mé nejmilejší nůžky na nehty, abych tentokrát nespáchala teroristický útok na Řecko - v euforii, že jsem let přežila, jsem si je pak zapomněla vyzvednout. Do hotelu jsme přijeli v noci, v pokoji nefungovala klimatizace, zato nás tam vítali komáři. Řečtí hoši jsou svalnatí a urostlí a bohužel i přesvědčení o tom, že jejich sexappeal nejvíce vyniká na motorce řvoucí dlouho do noci. Zkrátka šílená manželka s chatrně utkanou nervovou soustavou tu usíná až k ránu, pokud však není zrovna úplněk, kdy neusíná vůbec - měsíc totiž v Řecku svítí stokrát víc než u nás, stejně jako slunce. Ale cestování je vždycky trochu fuška. Moře nezklamalo. Zjistila jsem, že za tu dobu, co jsme se neviděli, se nepřestalo vlnit, z našeho setkání po letech jsme oba dojatě ronili slané slzy. Ale na některé drobnosti jsem zapomněla. Nebo jsem se změnila. Čekalo mě jedenáctidenní ležení, flákání, ležení a flákání. S pusou plnou písku, s knihami plnými písku, s vlasy plnými písku. Deníčku, není to žádná legrace ten odpočinek. Opalování zepředu, zezadu, pěkně jako na rožni, nejdříve dvacetifaktorový krém, na zelený obličej šílené manželky přijde třicetifaktorový, hlavu raději šoupnout pod slunečník, nasadit klobouk, sundat klobouk, hodně pít, slunce je zběsilé, chodit po břehu, plavat, ale to snad radši bez brýlí, a co vlasy, crčí z nich sůl a písek, člověk vypadá jak chobotnice, ale to se vydrží, to je zdravé a tak bezstarostné, vršek od plavek si nesundám, proč by měl každý vědět, že jsem Češka? Ještě umýt nohy pod sprchou, abychom si nezanesli do pokoje písek, stejně už ho tam máme tuny, ještě si zaplavat v sladkovodním bazénu, když už ho tu máme, znovu se osprchovat, tentokrát teplou v pokoji, smýt písek a sůl, pokolikáté už dnes, ošetřit spáleniny, slušně se obléct, honem na večeři, uf, uf, uf, už abych zas byla doma, pěkně v jednom kole. Však jsem se dočkala, vrátila jsem se nádherně odpočinutá, opálená s trochu okousanými nehty. Moře je zázračná věc. P. S. Jestli mi někdo, kdo k moři jet nemůže, chce dát po přečtení tohoto fejetonu pár facek, budu držet, slibuju. Moji adresu mají v redakci.
</TEXT>
</DOC>
<DOC>
<DOCID>LN-20020715066</DOCID>
<DOCNO>LN-20020715066</DOCNO>
<DATE>07/15/02</DATE>
<TEXT>
Jindřich. Toto jméno je svým původem německé a původně znělo Heimerich, tj. "vládce domu". V církevním kalendáři má dnes svůj svátek Bonaventura. Dnešní světec je patronem dětí, františkánů, teologů, dělníků, nosičů břemen a výrobců hedvábí. Narodil se roku 1221 v Itálii a jmenoval se Jan Fidanza. Jméno Bonaventura mu dal František z Assisi.
</TEXT>
</DOC>
<DOC>
<DOCID>LN-20020715067</DOCID>
<DOCNO>LN-20020715067</DOCNO>
<DATE>07/15/02</DATE>
<TITLE>
Nejkrásnější neslyšící dívka světa
</TITLE>
<TEXT>
V pátek proběhlo v Praze finále mezinárodní soutěže Miss neslyšící. Vítězkou se stala Danjela Gedovičová z Jugoslávie (vpravo), křeslo první vicemiss obsadila naše Ludmila Šinglarová (vlevo) a třetí skončila Ukrajinka Natalia Matvienková.
Reportáž z volby Miss neslyšících najdete v zítřejší příloze LÉTO
</TEXT>
</DOC>
<DOC>
<DOCID>LN-20020715068</DOCID>
<DOCNO>LN-20020715068</DOCNO>
<DATE>07/15/02</DATE>
<GEOGRAPHY>ŘÍM</GEOGRAPHY>
<TEXT>
Italský premiér Silvio Berlusconi začal držet dietu. Musí zhubnout do nového obleku, který si objednal na svatbu dcery předsedy španělské vlády Josého Maríi Aznara. Berlusconi má být stejně jako britský premiér Tony Blair na svatbě v Madridu svědkem. "Na 5. září se plánuje významná událost. Můj přítel Agag si bere Aznarovu dceru a my s Tonym Blairem půjdeme za svědky," řekl Berlusconi v Římě novinářům. Prozradil jim také, že si dal pro tuto příležitost ušít "oděv pro svědka". "Ale abych v tom vypadal dobře, musím zhubnout. Už jsem s tím začal," prohlásil. Ana Aznarová, které je 20 let, se provdá za jedenatřicetiletého Alejandra Agaga. Obřad se bude konat v prostorách proslulého kláštera Escorial v Madridu.
</TEXT>
</DOC>
<DOC>
<DOCID>LN-20020715069</DOCID>
<DOCNO>LN-20020715069</DOCNO>
<DATE>07/15/02</DATE>
<TITLE>
Silná koruna udělala ze Slovenska nejlevnější zemi pro letní dovolenou
</TITLE>
<TEXT>
Česká rodinka ve škodovce vyráží směr slovenské hranice. Dlouho váhali, kam na dovolenou. A najednou je tu cenový hit letošního léta, Slovensko. Očekávají fronty na hranicích, vyprodané slovenské koruny ve směnárnách, své krajany s kanystry u slovenských benzinových pump. Jak je to ale ve skutečnosti?
Vysoké štíty Tater a termální koupaliště. To jsou místa, kde Češi vždy rádi trávili svou dovolenou. Na začátku devadesátých let ale převážila touha po písčitých mořských plážích a letoviscích Itálie a Chorvatska. Moře je sice velkým lákadlem, mnoho Čechů však nyní mění oblíbené Bibione za sousední Slovensko. Důvod? Menší nával a hlavně to vyjde levněji. Slovensko je totiž pro Čechy díky sílící koruně až neuvěřitelně levné. Po rozpadu Československa se prodávala jedna slovenská koruna za jednu českou. Dnes za svou korunu dostanete ještě o padesát slovenských haléřů více. "Hodnoty slovenské koruny jsou tak nízké, že dokonce musela na trh vstoupit centrální banka a intervenovat v její prospěch," říká analytik Volksbank CZ Vladimír Pikora. Po České republice se v současnosti začínají šířit pověsti o kolonách aut na slovenských hranicích. "Bojím se, že budeme s malými dětmi v autě muset čekat hodiny na hranicích, protože Češi tam teď jezdí za levným benzinem," vyjadřuje své obavy paní Čermáková z Prahy. Přijíždíme s fotografem na nejfrekventovanější přechod Břeclav D 2 - Brodské. Ani tady, ani na vedlejším přechodu Lanžhot - Brodské se však žádné kolony netvoří. "Češi tu normálně projíždějí na dovolenou. Občas si sem zajede nějaký Břeclavan, ale to spíš za příbuznými, na nákupy jsme dosud jezdili my k vám," komentuje situaci slovenský celník. "V létě na hranicích lidí přibývá vždycky. O nějakém vpádu Čechů na Slovensko ale nemůže být řeč," potvrzuje vše major Rudolf Kučera z oddělení hraniční služby. "Pár Čechů tu projede, rozhodně sem ale nikdo nejezdí jen pro benzin a zpět," udiveně na nás hledí pumpař z benzinky v Kútech. Odjíždíme k druhému nejfrekventovanějšímu přechodu Hodonín - Holíč. Je pátek odpoledne, ideální čas si před víkendem nabrat plnou nádrž. Na přechodu sice stojí z obou stran kolona, ale tvoří ji jen kamiony. "Nepřijde mi, že by sem lidé z Hodonína pro benzin nějak zvlášť jezdili. Po pravdě jsem se o tom dočetl až v novinách," usmívá se český celník. Odjíždíme tedy k nejbližší benzinové pumpě na slovenské straně u Holíče, která je od hranic vzdálená jen jeden a půl kilometru. A první úspěch, u poloprázdné pumpy stojí auto s hodonínskou espézetkou. "No co bych sem nezajel," přikyvuje pán z Hodonína. "U nás stojí litr benzinu 24 Kč a tady mě vyjde na 21 Kč. Na plné nádrži tak ušetřím i víc než dvě stovky." Podle slov celníků na dalším hraničním přechodu Sudoměřice Skalica Češi občas na Slovensko zajedou i pro stavební materiál nebo spotřebiče do domácnosti. Vyplatí se to ale, pouze pokud si koupíte věc dražší než 5000 Sk. Jen v tom případě vám totiž vrátí DPH. A co tomu všemu říkají Moraváci? V Břeclavi jen kroutí hlavou. "Jeden můj známý na Slovensku občas nakupuje naftu, o nikom jiném ale nevím," říká pan Brtník. V Brně se o levných nákupech na Slovensku nic neví, ovšem na dovolenou tam plno lidí zajede rádo. Hodonínští si na Slovensku načerpají levné pohonné hmoty, jet si tam ale pro chleba a vajíčka by se jim moc nevyplatilo.
</TEXT>
<HEADING>
Hit letošního léta: termální koupaliště
</HEADING>
<TEXT>
Chystáte se na dovolenou a nechcete k moři? Pak je pro vás Slovensko ideální. Benzin je levnější, stejně jako ubytování. Gabriela Marková vlastní společně se svým manželem chatu na Štrbském Plese. Už několik let ji pronajímají. "Vysoké Tatry jsou rok od roku populárnější. Letos je zájem ještě větší díky výhodnému kursu. Využívají toho hlavně Češi, ale i Poláci," říká Marková. Ačkoli většina lidí jezdí na dovolené nejraději přes cestovní kanceláře, u Slovenska je tomu přesně naopak. "Mladí lidé si většinou hledají ubytování přes internet. Bydlí hlavně v privátech, v hotelích už méně," dodává Marková. Důvod je jednoduchý: vyjde to levněji. Příliv českých turistů zaznamenaly i cestovní kanceláře. "Češi jezdí na Slovensko dlouho a rádi se vrací na oblíbená místa. Letos má určitě vliv i kurs obou měn," potvrzuje ředitelka bratislavské Pressburg Tour Service paní Pavlová. "Češi kontaktují přímo slovenské cestovní kanceláře. Ne vždy však jejich služeb využijí Zjistí, kolik co stojí, a pak si zavolají do objektu sami. Cestovky většinou obcházejí," uzavírá Pavlová. Naprostým letošním hitem jsou termální koupaliště. "Na Slovensku jich bylo hodně zrekonstruováno. Myslím, že Češi sem jezdí hlavně kvůli nim," dodává Pavlová.
</TEXT>
<HEADING>
Když na dovolenou, tak na Slovensko
</HEADING>
<TEXT>
Na Slovensku si můžete dopřát dovolenou podle svých představ. Levněji než doma tu vyjde i jídlo či nápoje. Což se třeba o Chorvatsku či Itálii říci rozhodně nedá. Tak třeba český národní nápoj pivo. Už těsně za slovenskými hranicemi v Holíči vyjde půllitr piva na 16 Sk, což je v přepočtu asi 11 Kč. A pokud navštívíte některé odlehlejší kouty Slovenska, setkáte se s cenami ještě radostnějšími. V porovnání s Chorvatskem, kde pivo stojí od 22 Kč výše, a s Itálií (kolem 60 Kč) vychází Slovensko jako cenový ráj. Navíc se v restauracích bez problémů dorozumíte. Příznivá situace se nejlépe odráží na cenách ubytování. Kemp na Slovensku vás na osobu přijde na 33 Kč, v Chorvatsku na 132 Kč a v Itálii dokonce na 255 Kč. Stále více lidí také využívá možnosti, kdy si jedna nebo dvě rodiny pronajmou chatu a tráví tam dovolenou společně. Tato varianta je cenově naprosto skvělá. Například týden strávený takto na Štrbském Plese vyjde na 4700 Kč pro deset lidí. Těm, kteří se tedy rozhodnou vyrazit za krásami Slovenska, nestojí nic v cestě. Na přechodech ani u benzinových pump žádné fronty nestojí, slovenské koruny lze nakoupit prakticky všude. Nečekejte však raději až na směnárny na hranicích. Například v Hodoníně vám totiž smění 1 korunu českou za 1,3 slovenské. Většina expertů se domnívá, že rozdíl mezi oběma měnami se bude dále zvětšovat. U české koruny se očekává další posilování k euru, u slovenské to bude před volbami obráceně. "Do konce prázdnin se kurs může vyšplhat až na 1,55 SKK/CZK. To znamená, že se pobyt na Slovensku pro české turisty stane ještě levnější," konstatuje analytik Vladimír Pikora.
Na Slovensku si můžete dopřát dovolenou podle svých představ. Levněji než doma tu vyjde i jídlo či nápoje. Což se třeba o Chorvatsku či Itálii říci rozhodně nedá. Tak třeba český národní nápoj pivo. Už těsně za slovenskými hranicemi v Holíči vyjde půllitr piva na 16 Sk, což je v přepočtu asi 11 Kč. A pokud navštívíte některé odlehlejší kouty Slovenska, setkáte se s cenami ještě radostnějšími. V porovnání s Chorvatskem, kde pivo stojí od 22 Kč výše, a s Itálií (kolem 60 Kč) vychází Slovensko jako cenový ráj. Navíc se v restauracích bez problémů dorozumíte. Příznivá situace se nejlépe odráží na cenách ubytování. Kemp na Slovensku vás na osobu přijde na 33 Kč, v Chorvatsku na 132 Kč a v Itálii dokonce na 255 Kč. Stále více lidí také využívá možnosti, kdy si jedna nebo dvě rodiny pronajmou chatu a tráví tam dovolenou společně. Tato varianta je cenově naprosto skvělá. Například týden strávený takto na Štrbském Plese vyjde na 4700 Kč pro deset lidí. Těm, kteří se tedy rozhodnou vyrazit za krásami Slovenska, nestojí nic v cestě. Na přechodech ani u benzinových pump žádné fronty nestojí, slovenské koruny lze nakoupit prakticky všude. Nečekejte však raději až na směnárny na hranicích. Například v Hodoníně vám totiž smění 1 korunu českou za 1,3 slovenské. Většina expertů se domnívá, že rozdíl mezi oběma měnami se bude dále zvětšovat. U české koruny se očekává další posilování k euru, u slovenské to bude před volbami obráceně. "Do konce prázdnin se kurs může vyšplhat až na 1,55 SKK/CZK. To znamená, že se pobyt na Slovensku pro české turisty stane ještě levnější," konstatuje analytik Vladimír Pikora.
</TEXT>
</DOC>
<DOC>
<DOCID>LN-20020715070</DOCID>
<DOCNO>LN-20020715070</DOCNO>
<DATE>07/15/02</DATE>
<TEXT>
Po filmovém festivalu v Karlových Varech se chystám odpočívat na farmě Ahoj, která leží kousek od vesnice Žernovník. Je to tam hrozně fajn. Všude kolem jsou lesy a rybníky, člověk si tu koupí buřta a s kamarády si ho na ohni opeče. S kamarádem a kamarádkou potom jedeme na čtrnáct dní do Portugalska do Lisabonu. Po návratu se už moc těším na divadelní projekt, který chystáme s lidmi z Husy na provázku a z dalších divadel. Pojedeme na Šumavu, budeme jezdit po hradech a zámcích a hrát commedii dell'arte. Na závěr jedu s bratrem na návštěvu za tatínkem do Kyjeva na Ukrajinu, kde bydlí. Nudit se rozhodně nebudu.
</TEXT>
</DOC>
<DOC>
<DOCID>LN-20020715071</DOCID>
<DOCNO>LN-20020715071</DOCNO>
<DATE>07/15/02</DATE>
<TITLE>
kam a za kolik
</TITLE>
<HEADING>
LETOVISKA
</HEADING>
<TEXT>
Kypr se může pochlubit 300 slunečnými dny v roce. Hlavním letoviskem je Agía Nápa, která leží 35 km východně od Lárnaky. Nutné je si zde ubytování zamluvit předem. V Lárnace je městská pláž plná turistů. Krásné pláže leží u města Protaras. Problematický je Severní Kypr, který patří k Turecku. Ačkoli jsou tu nádherné pláže, tato část ostrova je poměrně těžko dostupná. Pokud se tam dostanete, určitě se jeďte koupat k městu Salamis, kde je dlouhá písčitá pláž i kemp.
</TEXT>
<HEADING>
TURISTIKA
</HEADING>
<TEXT>
Velice příjemné pěší túry se dají podnikat v pohoří Troodos, které je obklopeno zlatými plážemi a údolími a poskytuje úkryt před horkem. Nejvyšší horou je Mount Olympus (1952 m). Malé vinařské vesnice a borové lesy jsou protkány četnými pěšími stezkami. Trasy jsou dobře vyznačeny a odstupňovány podle obtížnosti. Možné je také podnikat výlety po moři. Například z Lemososu se pořádají dvou - a třídenní výlety do Haify (Izrael), Port Saidu (Egypt) nebo na některé řecké ostrovy.
</TEXT>
<HEADING>
PAMÁTKY
</HEADING>
<TEXT>
Vedle muzeí zde milovníci památek naleznou nejen řecké chrámy, římské pamětihodnosti, malované byzantské kostely, ale například i křižácké hrady. Devět byzantských kostelů je na seznamu UNESCO. S kyperskou kulturou se nejlépe seznámíte v Lefkósii, která je vnitrozemská, a proto přitahuje mnohem méně návštěvníků. Zajímavé je tu Kyperské nebo Byzantské muzeum. Pokud chcete navštívit archeologická naleziště, jako je Kition, který leží 1,5 kilometru za Lárnakou, je dobré vzít si průvodce.
Vzdálenost Lárnaky od Prahy: letecky 3 hodiny 30 minut
Jak se dorozumíte: řecky, anglicky, německy nebo francouzsky, na Severním Kypru turecky
Měna: kyperská libra (1 CYP je 51 CZK)
</TEXT>
<HEADING>
Letecké zájezdy
</HEADING>
<GEOGRAPHY>Praha</GEOGRAPHY>
<TEXT>
Pireus (Řecko) dálniční poplatky: 3900 Kč tunely a mosty: 500 Kč zpáteční cesta: 9400 Kč cena benzinu: 0,44 CYP/litr
Pramen: ÚAMK
Vnitrostátní doprava Autobus jedna cesta kolem 1,50 CYP
Auta pronájem/den 2,5 - 30 CYP
Motocykly pronájem/den od 12 CYP
* zpáteční jízdenka
</TEXT>
<HEADING>
Ceny potravin
</HEADING>
<TEXT>
Určitě ochutnejte některou z místních specialit, jako je krém z rybích jiker taramosalata nebo směs mletého vepřového sheftalia. K tomu je výborné dát si nějaký typický kyperský nápoj. Oblíbeným je anýzové ouzo. Výborným nápadem je výlet lodí na některý z řeckých ostrovů.
Více informací na internetu
www.cypnet.com/cyradise/cyradise.ht ml www.kypr-informace.cz
Pramen: Nakladatelství Svojtka &amp; Co
</TEXT>
</DOC>
<DOC>
<DOCID>LN-20020715072</DOCID>
<DOCNO>LN-20020715072</DOCNO>
<DATE>07/15/02</DATE>
<TITLE>
Nejlevnější způsob cestování je bezesporu stopování. Je ale třeba dodržovat některá pravidla.
</TITLE>
<GEOGRAPHY>PRAHA</GEOGRAPHY>
<TEXT>
Vyjet si stopem do Evropy patří k základním zážitkům každého mladého cestovatele. Navíc jde bezesporu o nejlevnější a často i o nejrychlejší způsob, jak se dopravit na dlouhé vzdálenosti. Stopař, který ale nedodržuje základní zásady, může mít problémy. "Můj první stop vedl do Německa," vzpomíná student Libor Ján, který stihl "prostopovat" skoro celou Evropu. "Neměl jsem ani mapu, ani zkušenosti. Po dvou dnech jsem se musel vrátit vlakem."
</TEXT>
<HEADING>
Na dálnici se nestaví
</HEADING>
<TEXT>
Základním pravidlem je plánovat jednotlivé etapy podle benzinových pump. "Na dálnici totiž v západní Evropě stopaři nikdo nezastaví," říká Ján. "Navíc tam dálnice neustále křižují civilní policejní auta, která stopaře z dálnic vyhazují, často s pokutou až sto eur." Vždy tedy z auta vystupte na poslední benzince předtím, než řidič sjede z vašeho směru. Další výhoda benzinových stanic tkví v tom, že vám poskytne základní zázemí. Otrlejší stopaři mají možnost přímo oslovovat tankující řidiče. Stopovat je možné i na stanicích, ve kterých se platí dálniční mýtné. V každém případě si pořiďte přehledný autoatlas, na kterém jsou benzinové pumpy vyznačeny. Vybavte se na přespání, i když jedete jen do sousední země. Kouzlo i odvrácená stránka stopování spočívá v tom, že nikdy nevíte, kam a kdy se dostanete. V Paříži můžete být za dvanáct hodin i za tři dny. Vždy mějte spacák, karimatku a něco k jídlu. Spěte na dohled benzinové pumpy. "Často se stává, že vám řidič nabídne nocleh u sebe doma, bydlí-li kousek od dálnice," říká Ján. "Pokud působí důvěryhodně, můžete to přijmout. Mé nejlepší zážitky ze stopu jsou právě z návštěv rodin řidičů," dodává.
</TEXT>
<HEADING>
Někde se platí
</HEADING>
<TEXT>
V zásadě platí, že ve všech evropských zemích se dá stopovat. "Nejlépe se stopuje v Německu, Holandsku, v severní Francii a ve Skandinávii," dodává Ján. "Trpělivostí se ale musíte obrnit například ve Španělsku a Itálii. V Rumunsku a na Ukrajině se zase předem ujistěte, zda řidič nechce za svezení zaplatit," varuje Ján. Je dobré stopovat s cedulkou, na které vyznačíte, kam chcete jet. Nemusí to být vaše cílové město, ale jakékoliv velké město na cestě. "Předem počítejte s tím, že cesta nemusí jít podle vašich představ," říká Ján. "Několikrát jsem čekal u benzinky několik hodin. Jednou jsem celou noc prostál v dešti pod malou stříškou. Ale i to má své kouzlo."
</TEXT>
<HEADING>
Hledám spolujezdce
</HEADING>
<TEXT>
V posledních letech se rozmohl fenomén spolujízdy. Na internetu existuje řada serverů, kde se dá najít, zda někdo jede do vašeho cíle a hledá spolujezdce. Jedním z nich je například www.autostop.cz. Někteří řidiči vás svezou zadarmo. Jiní budou chtít příspěvek, který ale například při cestě do Chorvatska nebo Itálie nepřesahuje tisíc korun.
V posledních letech se rozmohl fenomén spolujízdy. Na internetu existuje řada serverů, kde se dá najít, zda někdo jede do vašeho cíle a hledá spolujezdce. Jedním z nich je například www.autostop.cz. Někteří řidiči vás svezou zadarmo. Jiní budou chtít příspěvek, který ale například při cestě do Chorvatska nebo Itálie nepřesahuje tisíc korun.
</TEXT>
</DOC>
<DOC>
<DOCID>LN-20020715073</DOCID>
<DOCNO>LN-20020715073</DOCNO>
<DATE>07/15/02</DATE>
<GEOGRAPHY>OLOMOUC</GEOGRAPHY>
<TEXT>
Do boje s přemnoženými divočáky se pustili úředníci referátu životního prostředí olomouckého okresního úřadu. Na snížení stavu prasat jdou nejen s flintou, ale i s fintou. Pomáhá jim přitom sama příroda a znalosti z biologie a sexuologie. Vědomosti z těchto oborů zaručily poklidný život především kňourům, kteří kvůli své velké váze nedokážou samice oplodnit. Naopak jejich mladší konkurenci myslivci bez pardonu střílejí. "Těžcí kňouři, pokud je jich dostatek, nedovolí slabým kňourům oplodnit slabé samičí kusy. Sami je však oplodnit nemohou. Mají totiž až sto kilo a samice zhruba 40 až 60 kilo. Ty jejich váhu většinou nevydrží a poklesnou," řekla Dagmar Čížková z referátu životního prostředí. Podle odborníků by na Olomoucku vzhledem k přírodním podmínkám mělo žít zhruba 80 divokých prasat. Ve skutečnosti je jich několikanásobně více. Loni se přitom myslivcům díky ostré mušce podařilo skolit až 750 divočáků. S přemnožením divokých prasat se v regionu potýkají především zemědělci. Těm zvířata způsobují vysoké škody na polích. Podle Čížkové také hrozí rozšíření moru prasat.
</TEXT>
</DOC>
<DOC>
<DOCID>LN-20020715074</DOCID>
<DOCNO>LN-20020715074</DOCNO>
<DATE>07/15/02</DATE>
<GEOGRAPHY>PRAHA</GEOGRAPHY>
<TEXT>
Meteory Perseidy, kterým se také poeticky říká padající hvězdy, se začnou na noční obloze tu a tam objevovat již od konce července. "Nejvíce jich bude možné spatřit kolem 12. a 13. srpna," upozorňuje astronom Štefánikovy hvězdárny na pražském Petříně Pavel Naiser. Říká se, že když padá hvězda, mají si lidé něco přát. Naiser přiznal, že i on to občas zkusil, ale spolehlivě se mu to nesplnilo. Rozhodně se však podle něj padajících hvězd nemusí nikdo bát. Jejich hmotnost je velmi nízká a meteory při průletu zemskou atmosférou shoří. Dalekohled je k jejich pozorování naprosto zbytečný. Naopak je ztěžuje, protože zužuje zorný úhel. Ideální je bezměsíčná noc a jasná, umělým světlem nerušená noční obloha, nejlépe co možná nejdále od velkých měst. Perseidy pocházejí z rozpadlé komety Swift-Tuttle, objevené roku 1862. Jméno mají odvozeno od souhvězdí Persea, ze kterého každoročně v tutéž dobu jakoby vylétají.
</TEXT>
</DOC>
<DOC>
<DOCID>LN-20020715075</DOCID>
<DOCNO>LN-20020715075</DOCNO>
<DATE>07/15/02</DATE>
<TITLE>
zdraví
</TITLE>
<TEXT>
Alergickou reakci nemusíte mít jen při procházce rozkvetlým sadem. Těžké problémy může způsobit i mléko, obyčejný burský oříšek nebo lak na nehty. Způsobů, jak může alergen vniknout do těla, je více. Mimo jiné i kůží - pak vzniká takzvaná kontaktní alergie. Projevuje se zčervenáním kůže, otokem, vyrážkou, případně tvorbou puchýřků či zánětem. "Alergickou reakci způsobuje cizorodá bílkovina," říká MUDr. Eva Vernerová z alergologické ordinace Fakultní nemocnice v Motole.
</TEXT>
<HEADING>
Pozor na průklepák
</HEADING>
<TEXT>
Látek, které způsobují kontaktní alergii, přibývá. Alergickou reakci u mnohých způsobuje například průklepový papír, barevné psací a kancelářské potřeby nebo některé složky lepidel. Nemůžete si být jisti ani při leštění nábytku - olej v polituře také může dráždit. To se týká rovněž různých pracích prášků nebo čisticích prostředků. Barviva obsažená v kosmetice mohou vyvolat velmi těžce léčitelné ekzémy. Alergie na některé potraviny se projevuje kopřivkou nebo svěděním. Vzácností není ani těžká alergická reakce. "Ta může nastoupit krátce po požití jídla nebo až s časovým odstupem několika hodin," vysvětluje Vernerová. Kniha Codex alimentaris, kterou loni vypracoval tým expertů, uvádí, že mezi nejvíce alergizující potraviny patří kravské mléko, vejce, korýši, ryby, burské a jiné ořechy, sója, pšenice, žito, ječmen a další. Autoři knihy provedli podrobnou analýzu burských oříšků. V závislosti na použité metodě bylo identifikováno 16 až 32 frakcí, které se mohou uplatnit při alergizaci. Reakce na burské oříšky je poměrně častá. Někdy bývá velmi prudká. Některé letecké společnosti proto již upustily od podávání burských oříšků na palubě během letu. Jedním z nově rozpoznaných projevů alergie je "syndrom orální alergie" na čerstvé ovoce a zeleninu. Ten celosvětově postihuje asi 40 procent osob se sennou rýmou. V této souvislosti se zjistilo, že alergii může vyvolat i paprika, koriandr, fenykl nebo anýz.
</TEXT>
<HEADING>
Sperma zabíjelo
</HEADING>
<TEXT>
Alergickou reakci můžete ale mít i na sperma. Zatím se neví, jaké procento žen touto alergií trpí a zda se vyskytuje též u homosexuálních mužů. V červnu zemřela na alergii na manželovo sperma Rumunka Cristina Dumitruová.
Alergickou reakci můžete ale mít i na sperma. Zatím se neví, jaké procento žen touto alergií trpí a zda se vyskytuje též u homosexuálních mužů. V červnu zemřela na alergii na manželovo sperma Rumunka Cristina Dumitruová.
</TEXT>
</DOC>
<DOC>
<DOCID>LN-20020715076</DOCID>
<DOCNO>LN-20020715076</DOCNO>
<DATE>07/15/02</DATE>
<TITLE>
Na nádvoří libochovického zámku se konala výstava miniaturních stromů
</TITLE>
<TEXT>
Jak vypěstovat minijavor? Recept prozrazují bonsajisté laikům neradi. A jak dlouho to trvá? Špatná otázka. Pěstitelé miniatur čas nepočítají.
LIBOCHOVICE - Na nádvoří zámku v Libochovicích skončila včera výstava bonsají neboli stromků tvarovaných do miniaturní podoby. Toto zahradnické umění, které přišlo z východní Asie, nemá u nás příliš dlouhou tradici. Ale mistři se už najdou. Ba i prezidenti. Prezidentem Bonsaj klubu v Libochovicích je dlouholetý odborník v oboru zahradnictví Karel Chramosta. Zájem o výstavu ho těší. Běda ale, když se ho člověk začne triviálně vyptávat, jak by si takový minidoubek nebo minijavor mohl sám vypěstovat. Laické otázky, jež nejsou podložené hlubokou duchovní přípravou, mu evidentně připadají kacířské.
</TEXT>
<HEADING>
Handicapovaná rostlina
</HEADING>
<TEXT>
Přesto se nakonec dal umluvit. Prozradil, že na začátku bývá většinou trochu porouchaná, poškozená, prostě handicapovaná rostlina. Malý stromek, který rostl ze skály, přežil lavinu anebo jej na kraji lesa dlouhodobě okusovala zvěř. Bohatým nalezištěm kandidátů na bonsaje mohou být třeba skrývky v místech budoucí těžby. "Nikdo si ale nemůže myslet, že si takovou rostlinu dneska najde, přendá na zahrádku nebo do nádoby a zítra bude mít bonsaj," zdůrazňuje pan Chramosta. Nejdříve je podle jeho slov důležité, aby stromek nebo keř vůbec přežil. Teprve pak se může pomalu tvarovat. Vtip je v tom, že by měl vypadat jako miniatura starého stromu. K tvarování se používají zahradnické nebo různé speciální nůžky, dráty, zátěžová závaží. Ale právě o technice nemluví prezident libochovického Bonsaj klubu rád. Tváří se jako mistr kuchař, na němž mámíte jeho tajný recept, namísto abyste jen oceňovali jeho speciality. Podobné otázky nejsou prý ale na výstavě výjimkou. Lidi hlavně zajímá, jak dlouho vypěstování bonsaje trvá. "Těm říkám, ať se do toho vůbec nepouštějí," prozrazuje pan Chramosta. Protože kdo počítá čas, mezi bonsajisty nepatří. Někdy jde o léta, někdy o celá desetiletí. Bonsaje nelze taky beztrestně opustit a odjet třeba na dovolenou. Půda v malých miskách vysychá totiž rychle a někdy je nutná zálivka i několikrát denně.
</TEXT>
<HEADING>
Kousek za tři sta
</HEADING>
<TEXT>
V zásadě lze ovšem bonsaje i koupit. Dovážejí se z Číny, ale například i z Nizozemska. Prodejní pult je také v sousedství výstavy v libochovickém zámku. Tři sta korun za živé výtvarné dílo v malé keramické misce je přiměřená cena. A to i v případě, že by bonsaj nevydržela víc než pár měsíců. Pravý odborník v oboru je však přesvědčen, že bonsaj a komerce nejdou dohromady, neboť bonsaj není výrobek. Je to umění podmíněné citem pro krásu a velikou trpělivostí.
V zásadě lze ovšem bonsaje i koupit. Dovážejí se z Číny, ale například i z Nizozemska. Prodejní pult je také v sousedství výstavy v libochovickém zámku. Tři sta korun za živé výtvarné dílo v malé keramické misce je přiměřená cena. A to i v případě, že by bonsaj nevydržela víc než pár měsíců. Pravý odborník v oboru je však přesvědčen, že bonsaj a komerce nejdou dohromady, neboť bonsaj není výrobek. Je to umění podmíněné citem pro krásu a velikou trpělivostí.
</TEXT>
</DOC>
<DOC>
<DOCID>LN-20020715077</DOCID>
<DOCNO>LN-20020715077</DOCNO>
<DATE>07/15/02</DATE>
<TITLE>
Silou vůle umí Roman Valíček ovládat svůj magnetismus. Dokáže proto udržet na svém těle těžké předměty.
</TITLE>
<GEOGRAPHY>OSTRAVA</GEOGRAPHY>
<TEXT>
Osmadvacetiletý Roman Valíček z Frýdku-Místku udrží na svém těle silou vůle padesátikilogramovou činku. Tělesným magnetismem udrží i dřevo a plasty. Má už dvacet zápisů v Guinnessově knize rekordů. Odborníci jej před několika dny zkoumali pomocí špičkových přístrojů Vysoké školy báňské v Ostravě. Výsledek je jednoznačný. "Nejde o podvod. Dokáže ovládat elektromagnetické pole buněk a udržet předměty," řekl během testů jeden z vědců. "Na mé tělo přikládali věci z různých materiálů. Dokonce i přes látku a igelit, aby vyloučili možnost, že vše udržím jen díky potu," popsal Valíček testy.
</TEXT>
<HEADING>
Ty schopnosti má každý
</HEADING>
<TEXT>
Podle odborníků z VŠB má podobné schopnosti každý člověk. "Valíček je však výjimečný v tom, že je dokáže využít. Silou vůle ovládá elektromagnetické pole jednotlivých buněk v kůži. Pak je schopen na těle udržet i velmi těžké předměty," doplnil jeden z odborníků. Mnohonásobný držitel světových rekordů je rád, že vědci konečně vyvrátili možnost, že se za jeho kousky skrývá dobře připravený podvod. "Mohu se tak v klidu připravovat na další rekordy." Na hrudi už udržel speciálně upravenou činku vážící 50 kilogramů. Navíc stál na střepech skla a rukama se činky vůbec nedotýkal. Se stejným závažím chodil i po koberci ze střepů. Na těle dokázal fixovat v jednom okamžiku i 30 drobných předmětů ze dřeva, plastu a různých kovů. Při jednom z rekordů na těle minutu udržel dítě, které vážilo 22 kilogramů. S podobnými kousky Valíček začal v roce 1988. Nejprve se zabýval hledáním vodních zdrojů, ložisek uhlí a negativních zón. Při jedné z terapií zjistil, že dokáže regulovat energii a tělesný magnetismus. Nejvíce zatím na hrudi udržel podle svých slov 140 kilogramů.
Podle odborníků z VŠB má podobné schopnosti každý člověk. "Valíček je však výjimečný v tom, že je dokáže využít. Silou vůle ovládá elektromagnetické pole jednotlivých buněk v kůži. Pak je schopen na těle udržet i velmi těžké předměty," doplnil jeden z odborníků. Mnohonásobný držitel světových rekordů je rád, že vědci konečně vyvrátili možnost, že se za jeho kousky skrývá dobře připravený podvod. "Mohu se tak v klidu připravovat na další rekordy." Na hrudi už udržel speciálně upravenou činku vážící 50 kilogramů. Navíc stál na střepech skla a rukama se činky vůbec nedotýkal. Se stejným závažím chodil i po koberci ze střepů. Na těle dokázal fixovat v jednom okamžiku i 30 drobných předmětů ze dřeva, plastu a různých kovů. Při jednom z rekordů na těle minutu udržel dítě, které vážilo 22 kilogramů. S podobnými kousky Valíček začal v roce 1988. Nejprve se zabýval hledáním vodních zdrojů, ložisek uhlí a negativních zón. Při jedné z terapií zjistil, že dokáže regulovat energii a tělesný magnetismus. Nejvíce zatím na hrudi udržel podle svých slov 140 kilogramů.
</TEXT>
</DOC>
<DOC>
<DOCID>LN-20020715078</DOCID>
<DOCNO>LN-20020715078</DOCNO>
<DATE>07/15/02</DATE>
<TITLE>
Co se líbí a nelíbí na Češích a v ČR japonskému podnikateli TOMIU OKAMUROVI (30)
</TITLE>
<TEXT>
Na rozdíl od Japonska v Čechách nepanují předsudky vůči mladým lidem, každý tu má možnost se realizovat. Po revoluci tu totiž měl, nehledě na věk, každý stejné startovní možnosti. V Japonsku, kde bylo vždy tržní prostředí, nezbývá mladým lidem nic jiného než trpělivě stoupat po desítky let po zavedeném pracovním žebříčku ve firmě, aby se někdy dočkali vyššího postavení. Tady je mnoho lidí kolem třicítky úspěšných a společnost to nepřekvapuje, i když je tu více závisti. Vyhovuje mi také velikost Prahy, protože tu na rozdíl od Tokia hned vím, kde se co šustne, kde se staví nové kino a podobně. Problém je zvyšující se byrokracie. Připadá mi, že lobbistické skupiny si tu stále více vymáhají výjimky na úkor standardního konkurenčního prostředí. Jelikož mám tatínka Japonce a maminku Češku, líbí se mi tu, že vzhledem ke své hnědé barvě vlasů více zapadám mezi ostatní lidi, na rozdíl od Japonska, kde mne vždy brali jako cizince, přestože jsem se v Tokiu narodil. Mám rád české pivo, je hutnější než japonské, takže se dá pít i po deseti minutách, co ho mám na stole, a je pořád dobré.
</TEXT>
</DOC>
<DOC>
<DOCID>LN-20020715079</DOCID>
<DOCNO>LN-20020715079</DOCNO>
<DATE>07/15/02</DATE>
<TITLE>
Jihoamerické drogové kartely používají při obcházení zákona nejvyspělejší počítačové technologie
</TITLE>
<TEXT>
Kolumbijské kartely investovaly miliardy dolarů na vybudování jedné z nejkvalitnějších IT infrastruktury na světě.
BOGOTA - Vysoce kvalitní technické zázemí pomáhá kolumbijské mafii pašovat mnohem více drog po celém světě než v nedávné minulosti. Informuje o tom americký časopis Business 2.0. Zhruba před osmi lety objevily v kolumbijském městě Cali proti-drogové jednotky něco, co vyvolalo nepříjemné mrazení v zádech u bezpečnostních složek a tajných služeb na celém světě. Nebyly to ani drogy, ani zbraně. V domě, který patřil šéfovi kokainového kartelu z Cali José Santa-cruzovi Londonovi, se nacházelo počítačové centrum. Ústředním článkem celého zařízení byl centrální počítač IBM AS400 v hodnotě půldruhého milionu dolarů, propojený s půl tuctem terminálů a monitorů. Podobné počítačové vybavení používají například banky. Hned druhý den ho speciální jednotky USA odvezly do Ameriky a tzv. Santacruzův počítač se již nikdy nevrátil do Kolumbie. Obsahoval totiž velmi zajímavé informace. Podle amerických protidrogových, armádních a diplomatických úředníků počítačová databáze totiž obsahovala služební a soukromá telefonní čísla diplomatů a agentů tajných služeb USA, kteří sídlili v Kolumbii. Kromě jiného telefonní ústředna v Cali mohla monitorovat telekomunikační provoz mezi Američany, kolumbijskými tajnými službami a protidrogovými složkami. "Santacruz se mohl například dozvědět o čemkoliv, co vyzradil kdokoliv z jeho podřízených," konstatuje jeden z bývalých šéfů protidrogové agentury.
</TEXT>
<HEADING>
Mafie používá stále kvalitnější vybavení
</HEADING>
<TEXT>
Objevení Santacruzova počítače umožnilo státním orgánům a protidrogovým specialistům letmý pohled na to, jak rapidně stoupá kvalita technologie, kterou používají kolumbijské drogové kartely. Zároveň je to pořádně vystrašilo. Od té doby, tedy od roku 1994, se totiž úroveň používání a ovládání počítačových systémů kolumbijskou drogovou mafií zvýšila na skutečně špičkovou úroveň. Umožňuje to zároveň pašovat mnohem více drog, než tomu bylo doposud. Nechvalně známým je v tomto směru Archangel Henao, který je hlavou kartelu North Valley. Telekomunikační možnosti této části kolumbijské mafie byly natolik pokročilé, že je nebylo možné objevit. Naposledy měly protidrogové síly možnost nahlédnout do zákulisí technických operací kartelů v roce 1998. Tehdy kolumbijská policie zatkla Henaova hlavního IT poradce Nelsona Urrega. Umožnilo to odhalit komunikační síť, která mohla koordinovat distribuci 10 až 15 tun kokainu každý měsíc jenom z laboratoří kartelu North Valley.
</TEXT>
<HEADING>
Zprávy nezachytila ani špionážní letadla USA
</HEADING>
<TEXT>
Velící centrum komunikační sítě bylo ukryto v jednom skladišti v Bogotě. Podobné počítačové centrum existovalo na Urregově ranči v Mendelínu a v úkrytu v Cali. Zabavené účty a obchodní korespondence svědčily například o nákupu zařízení firmy Motorola v hodnotě sto tisíc dolarů. Jednalo se o 12 základních stanic, 16 mobilních zařízení instalovaných do kamionů a osobních aut, 50 radiotelefonů a osm zesilovačů, které umožňovaly vysílat rádiové signály na velké vzdálenosti. Urregova počítačová síť se rozprostírala v celé karibské oblasti a horní polovině Jižní Ameriky. Umožňovalo to posílat zprávy pilotům letadel a kapitánům lodí, jestli je cesta bezpečná a zda drogy dorazily bezpečně do svého cíle nebo ne. Podle představitelů tajných služeb, kteří analyzovali Urregovu síť, bylo posláno přes jeden tisíc zpráv denně. A nikdy nebyly zachyceny, ani výzvědnými americkými letadly.
Velící centrum komunikační sítě bylo ukryto v jednom skladišti v Bogotě. Podobné počítačové centrum existovalo na Urregově ranči v Mendelínu a v úkrytu v Cali. Zabavené účty a obchodní korespondence svědčily například o nákupu zařízení firmy Motorola v hodnotě sto tisíc dolarů. Jednalo se o 12 základních stanic, 16 mobilních zařízení instalovaných do kamionů a osobních aut, 50 radiotelefonů a osm zesilovačů, které umožňovaly vysílat rádiové signály na velké vzdálenosti. Urregova počítačová síť se rozprostírala v celé karibské oblasti a horní polovině Jižní Ameriky. Umožňovalo to posílat zprávy pilotům letadel a kapitánům lodí, jestli je cesta bezpečná a zda drogy dorazily bezpečně do svého cíle nebo ne. Podle představitelů tajných služeb, kteří analyzovali Urregovu síť, bylo posláno přes jeden tisíc zpráv denně. A nikdy nebyly zachyceny, ani výzvědnými americkými letadly.
</TEXT>
</DOC>
<DOC>
<DOCID>LN-20020715080</DOCID>
<DOCNO>LN-20020715080</DOCNO>
<DATE>07/15/02</DATE>
<TITLE>
Archeologové objevili místo, kde se postupně nacházely tři římské vojenské tábory.
</TITLE>
<GEOGRAPHY>LONDÝN</GEOGRAPHY>
<TEXT>
Dokonale vypracovaná brnění či jemné šperky a také gurmánská tuňáková pasta z dovozu dokládají, že římští vojáci a jejich rodiny, které je doprovodily na studenou severozápadní hranici římské říše před dvěma tisíci lety, si nežili tak špatně. Dokonce se zdá, že život na takové vysunuté posádce mohl být docela luxusní, píše agentura AP. Britští archeologové vystavili nyní nálezy z takového římského tábora, který ležel u nynějšího města Carlisle v severozápadní Anglii. Často jde z uměleckého hlediska o poměrně hodnotné položky a kromě typických součástí vojenské výstroje a výzbroje se člověk může setkat i s věcmi, které život na této ztracené vartě usnadňovaly. Například hliněný džbán, který sloužil k uskladnění potravin - v tomto případě i s netknutým obsahem. Jak říká dobře zachovalá visačka, uvnitř je exotická směs, tvořená masem z tuňáka, datlí, medu, vinného octa, koření a jemných bylin. Jde o lahůdku, kterou římští důstojníci milovali zejména s vejci vařenými natvrdo. Směs byla nejpravděpodobněji importována z oblasti nynějšího španělského přístavu Cádiz, který byl tehdy proslulý uměním zpracování tuňáčího masa. "Takové senzační nálezy mezinárodního významu, jaké jsme zde odhalili, umožňují jedinečný pohled do denního života běžného obyvatele římského vojenského tábora mezi lety 72 našeho letopočtu a rokem 400," říká Malcolm Cooper ze sdružení English Heritage, které se o vykopávky v Carlisle zasloužilo. Řada nálezů z vykopávek je nyní k vidění na hradě, který se tyčí nad městem. Archeologické vykopávky odhalily, že v místě se postupně nacházely vlastně tři římské vojenské tábory. První dva byly vybudované z hrubých klád, poslední už byl postaven z kamenů.
LONDÝN - Dokonale vypracovaná brnění či jemné šperky a také gurmánská tuňáková pasta z dovozu dokládají, že římští vojáci a jejich rodiny, které je doprovodily na studenou severozápadní hranici římské říše před dvěma tisíci lety, si nežili tak špatně. Dokonce se zdá, že život na takové vysunuté posádce mohl být docela luxusní, píše agentura AP. Britští archeologové vystavili nyní nálezy z takového římského tábora, který ležel u nynějšího města Carlisle v severozápadní Anglii. Často jde z uměleckého hlediska o poměrně hodnotné položky a kromě typických součástí vojenské výstroje a výzbroje se člověk může setkat i s věcmi, které život na této ztracené vartě usnadňovaly. Například hliněný džbán, který sloužil k uskladnění potravin - v tomto případě i s netknutým obsahem. Jak říká dobře zachovalá visačka, uvnitř je exotická směs, tvořená masem z tuňáka, datlí, medu, vinného octa, koření a jemných bylin. Jde o lahůdku, kterou římští důstojníci milovali zejména s vejci vařenými natvrdo. Směs byla nejpravděpodobněji importována z oblasti nynějšího španělského přístavu Cádiz, který byl tehdy proslulý uměním zpracování tuňáčího masa. "Takové senzační nálezy mezinárodního významu, jaké jsme zde odhalili, umožňují jedinečný pohled do denního života běžného obyvatele římského vojenského tábora mezi lety 72 našeho letopočtu a rokem 400," říká Malcolm Cooper ze sdružení English Heritage, které se o vykopávky v Carlisle zasloužilo. Řada nálezů z vykopávek je nyní k vidění na hradě, který se tyčí nad městem. Archeologické vykopávky odhalily, že v místě se postupně nacházely vlastně tři římské vojenské tábory. První dva byly vybudované z hrubých klád, poslední už byl postaven z kamenů.
</TEXT>
</DOC>
<DOC>
<DOCID>LN-20020715081</DOCID>
<DOCNO>LN-20020715081</DOCNO>
<DATE>07/15/02</DATE>
<TITLE>
Zdravě jíst je již delší dobu módním trendem v USA, kde se spousta lidí považuje za vegetariány.
</TITLE>
<TEXT>
NEW YORK - Zhruba deset milionů Američanů tvrdí, že jsou vegetariány. Dalších asi dvacet milionů s vegetariánstvím flirtovalo v minulosti. Vyplývá to z nedávného průzkumu, který uskutečnil týdeník Time. Stále více mladých obyvatel USA překvapuje své rodiče. Odmítají jíst maso a zaměřují se hlavně na zeleninu, obilniny, luštěniny či těstoviny. Je to zkrátka v módě. Velmi populární je heslo: "Vzdejte se masa a zachraňte si život!" Řada lidí je také přesvědčena, že když nebude jíst mrtvá zvířata, tak se bude chovat mnohem humánněji. Lékaři a další experti zabývající se stravovacími návyky ve valné většině uznávají, že přiměřená vegetariánská dieta je zdraví prospěšná. Zdravě jíst má i preventivní efekt a pomáhá lidskému organismu, aby se mohl účinněji bránit proti různým nemocím. A to nemusíte být zrovna ortodoxním vegetariánem. Vedle zeleniny si můžete dopřát i ryby či drůbež. Podle některých lékařů striktně vegetariánská dieta může naopak způsobit zdravotní potíže. Nedoporučují ji například v těhotenství.
</TEXT>
<HEADING>
Vegani nejedí ani med
</HEADING>
<TEXT>
Tzv. tvrdé jádro mezi vegetariány tvoří vegani. Ti odmítají maso nejenom jíst, ale zásadně jsou proti používání čehokoliv, co má zvířecí původ. Mezi největší prohřešky podle veganů patří i nošení oblečení, které má živočišný původ, o kožešinách ani nemluvě. Nejedí ani med, protože je výsledkem tvrdé práce utlačovaných včel. Přestože definice vegetariána je jasná - nikdy žádné maso, nemá v tom podle uskutečněného průzkumu ještě stále hodně Američanů jasno. 37 procent z těch, kteří tvrdili, že jsou vegetariány, zároveň přiznalo, že během uplynulých 24 hodin jedlo vepřové nebo hovězí maso. 60 procent těchto "vegetariánů" konstatovalo, že zkonzumovalo drůbež nebo ryby.
</TEXT>
<HEADING>
Nejhorší je fastfood
</HEADING>
<TEXT>
Je všeobecně známo, že jíst potraviny bohaté na vitamíny, je jenom ku prospěchu. Občas se ale dokonce stává, že mnozí lidé, kteří konzumují maso, jedí mnohem více zeleniny než někteří vegetariáni. Americká dietetická asociace zjistila, že vegetariánská dieta je do určité míry běžná u těch dospívajících, kteří mají stravovací problémy. Nicméně zároveň konstatuje, že "v současné době žádná zjištěná fakta nepotvrzují, že by dieta způsobila stravovací potíže". Hodně mladých Američanů má podle odborníků poruchy zažívacího traktu zapříčiněné rychlým občerstvením, tzv. fastfood. Přispívá totiž k větší obezitě a srdečním problémům v dospělosti. "Jednou přijde chvíle, kdy se zastavíme a budeme se dívat zpátky," říká herečka a vegetariánka Mary Tyler Moorová. "Řekneme si: Pane Bože, je vůbec možné, že lidé ještě ve dvacátém a počátkem 21. století jedí stále zvířata?"
Je všeobecně známo, že jíst potraviny bohaté na vitamíny, je jenom ku prospěchu. Občas se ale dokonce stává, že mnozí lidé, kteří konzumují maso, jedí mnohem více zeleniny než někteří vegetariáni. Americká dietetická asociace zjistila, že vegetariánská dieta je do určité míry běžná u těch dospívajících, kteří mají stravovací problémy. Nicméně zároveň konstatuje, že "v současné době žádná zjištěná fakta nepotvrzují, že by dieta způsobila stravovací potíže". Hodně mladých Američanů má podle odborníků poruchy zažívacího traktu zapříčiněné rychlým občerstvením, tzv. fastfood. Přispívá totiž k větší obezitě a srdečním problémům v dospělosti. "Jednou přijde chvíle, kdy se zastavíme a budeme se dívat zpátky," říká herečka a vegetariánka Mary Tyler Moorová. "Řekneme si: Pane Bože, je vůbec možné, že lidé ještě ve dvacátém a počátkem 21. století jedí stále zvířata?"
</TEXT>
</DOC>
<DOC>
<DOCID>LN-20020715082</DOCID>
<DOCNO>LN-20020715082</DOCNO>
<DATE>07/15/02</DATE>
<GEOGRAPHY>VÍDEŇ</GEOGRAPHY>
<TEXT>
Nejméně tisícovku včelích žihadel přežil devadesátiletý rakouský včelař, na něhož zaútočily jeho svěřenkyně z převrhnutého úlu. Hermann Danner z Horních Rakous se včelařství věnuje už 70 let, podobná nehoda se mu ale stala poprvé. Minulý týden klopýtl, převrátil jeden ze svých úlů a padl na něj obličejem. Roj včel, obzvláště podrážděných současným horkým počasím, pak na něj útočil celou půlhodinu - a právě toho dne neměl na sobě včelař ochrannou masku. Nakonec ho ale zpozoroval soused, který hned zavolal záchrannou službu. Dobrou hodinu pak v nemocnici lékař se čtyřmi asistenty vytahovali staříkovi žihadla. "Měl jich nejméně tisícovku. Je to jako zázrak, v jeho věku!" řekl s upřímným obdivem ošetřující lékař Günter Watzl. Takřka nesnesitelným bolestem prý ale nebohý včelař neušel. Čtyři dny strávil na jednotce intenzivní péče a jeho život byl jednu chvíli i v ohrožení - teď už má ale nejhorší za sebou a touží po jediném: vrátit se ke svým včeličkám. "O svou vášeň se nenechám připravit," prohlásil nezdolný rakouský včelař na nemocničním lůžku.
</TEXT>
</DOC>
<DOC>
<DOCID>LN-20020715083</DOCID>
<DOCNO>LN-20020715083</DOCNO>
<DATE>07/15/02</DATE>
<GEOGRAPHY>BRATISLAVA</GEOGRAPHY>
<TEXT>
Výpalné musejí platit nejen bratislavští majitelé restaurací či kaváren a další podnikatelé, ale v posledních týdnech také bezdomovci. Oběťmi vyděračů se stali pouliční prodejci časopisu Nota bene, který bezdomovci připravují společně s nevládní nadací. "Přišli k nám čtyři. Nebyly to žádné filmové typy, ale chovali se stejně," postěžoval si listu Nový čas jeden z bezdomovců-kolportérů. "Pohrozili nám bitkou. Pokud bychom jim nedali denní tržbu, asi bychom nedopadli nejlíp. Já jsem přišel o stovku, kolega o 78 korun." Problémy s vyděrači prý mělo i několik dalších bezdomovců.
</TEXT>
</DOC>
<DOC>
<DOCID>LN-20020715084</DOCID>
<DOCNO>LN-20020715084</DOCNO>
<DATE>07/15/02</DATE>
<GEOGRAPHY>TEHERÁN</GEOGRAPHY>
<TEXT>
Íránky vdané za narkomany či alkoholiky mohou u soudu požádat o rozvod, a to na základě rozhodnutí vysoké soudní instance. Doposud to totiž v této arabské zemi nebylo možné. Napsal to místní tisk. K tomuto rozhodnutí dospěla během posledního víkendu zvláštní rada, která plní funkci arbitrážní instance v legislativních záležitostech mezi parlamentem a radou dohlížející nad ústavou. "Ženy mohou požádat o rozvod, jestliže jejich manžel bere drogy nebo je alkoholik a nemůže to překonat, případně když to narušuje jejich rodinný život," upřesnil tisk. V Íránu, který je podle zprávy OSN zemí s nejrozsáhlejším pašováním drog a toxikomanií, jsou oficiálně asi dva milióny narkomanů.
</TEXT>
</DOC>
<DOC>
<DOCID>LN-20020715085</DOCID>
<DOCNO>LN-20020715085</DOCNO>
<DATE>07/15/02</DATE>
<TITLE>
Česká koruna vládne pevnou rukou i slovenským supermarketům. Pro našince žijícího na Slovensku má její síla aspoň jednu specifickou výhodu: ucho, lačnící po mateřštině, je častěji oblaženo. Ani po dvaceti letech strávených v Bratislavě s tím nelze nic dělat. Čas nesnižuje práh citlivosti na jazyk dětství, spíš ji ještě zesílí. I já se mezi regály supermarketů občas přistihnu, že podvědomě zaměřuji odposlech ve směru zaznívající češtiny. Až po zjištění podrobností často intimního charakteru (jako třeba zrovna předevčírem "Jirko, to není spray, ale holicí pěna!") rozpačitě měním směr nákupu. Karel Čapek psal v létě 1919 o radostném pohnutí, když mohl zhlédnout "malebné údolí Váhu, rozervané štíty Tater a slavnostní, široce rozlitou hladinu Dunaje u Bratislavy". Slovensko vnímal jako požehnanou a krásnou zemi, kde kdysi byla "nepřátelská cizina a nyní je náš domov". Jak by asi vnímal citlivý člověk Čapek Slovensko dnes, kdy údolí Váhu zůstává stále malebné, štíty Tater nejsou o nic méně rozervané a hladina Dunaje bývá rozlita do ještě větší šířky? Nevím. Mohu k tomu jen stručně dodat, že byly i velmi neradostné chvíle, kdy jsem Slovensko cítil jako "nepřátelskou cizinu" (naštěstí už je to pryč). A že hranice zůstává hranicí i tehdy, když vám do auta nakukuje sympatický celník. A že ani po letech není moje nitro vyrovnáno se skutečností, že jsem se stal emigrantem bez vlastního přičinění, dokonce proti své vlastní vůli. A že... Racionální úvaha však nabádá dodatečně odsouhlasit názory těch, kteří tvrdili a tvrdí: Je dobré, že jsme se rozešli. Teď už nemůže jeden druhému nic vyčítat (můžeme si jen závidět, dodávám). A chceme se přece zase sejít ve sjednocené Evropě! Dobře se to poslouchá. Představitelé EU a USA už několik měsíců unisono hustí do Slováků, že si musejí zvolit demokratickou vládu. Problém spočívá vtom, že víc než 30 procent slovenských voličů netuší, o čem Bush, Verheugen a Cox "točia". A ani je to nezajímá. Pro ně bude Vladimír Mečiar navždy modlou a jakožto otec vlasti si může dovolit prakticky všechno. I zničit Slovensku budoucnost. Rád bych to probral s Karlem Čapkem. Jako člověk prozíravý by mě možná utěšoval: Když se nesejdeme v EU, tak v některém ze slovenských nebo českých supermarketů určitě! Byla by to slabá útěcha, ale i tak doufám, že po zářijových volbách zesílí zdejší měna natolik, abych mohl vychutnávat mateřštinu třeba v Brně. Je tam několik opravdu vhodných objektů.
</TITLE>
<TEXT>
Co byste měli před cestou vědět
Jak se na Slovensko dostat a za kolik
</TEXT>
<HEADING>
Rady na cestu
</HEADING>
<TEXT>
* Na Slovensko vám bude stačit jen občanský průkaz. Nezletilí musejí mít vlastní cestovní dokument, nebo musí být zapsáni v pasu rodičů. * Limit zboží pro neobchodní vývoz i dovoz je 6000 Sk. * Bez devizového povolení lze vyvézt bankovky v hodnotě nejvýše 200 000 Kč. * Pokud jedete na jižní Slovensko, dobře se vyzbrojte proti komárům.
</TEXT>
<HEADING>
Dopravní předpisy
</HEADING>
<TEXT>
* Řidiči jsou povinni mít platný řidičský průkaz, průkaz vozidla a povinné ručení do zahraničí - zelenou kartu. * rychlost v obci 60 km/hod * mimo obec 90 km/hod * dálnice 130 km/hod * Během jízdy není povoleno používat mobilní telefon bez handsfree sady. * Za přestupky je pokuta od 500 do 5000 Sk.
</TEXT>
<HEADING>
Cesta autem
</HEADING>
<TEXT>
* Praha - Poprad (575 km): cesta trvá kolem 7 hodin, cesta tam a zpátky: 2100 Kč * Praha - Zemplínská Šírava (740 km): cesta trvá kolem 9 a půl hodiny, cesta tam a zpátky: 2550 Kč * 14denní dálniční známka: 80 Kč * cena jednoho litru benzinu: 30 Sk (asi 21 Kč)
Pramen: ÚAMK
Ostatní doprava
</TEXT>
<HEADING>
Vlak
</HEADING>
<TEXT>
* Praha - Poprad: 582 Kč/osoba 900 Kč/osoba + auto * Lze využít junior pas - ISIC, Kartu Z nebo skupinovou slevu.
Letadlo
* Praha - Bratislava 1990 Kč (ČSA) * Praha - Bratislava 1940 Kč (SkyEurope airlines)
Autobusy pod Tatry
Praha - Poprad
Eurolines 425 Kč
SAD Michalovce 490 Kč
SAD Prešov 520 Kč
Praha - Brno
Eurolines 315 Kč
ČSAD Vyškov 345 Kč
SAD Michalovce 370 Kč
</TEXT>
<HEADING>
Pojištění
</HEADING>
<TEXT>
Čeští občané mají podle mezivládní smlouvy nárok na bezplatnou nutnou a neodkladnou zdravotní péči, kterou hradí příslušná česká pojišťovna. Pojištěnec musí mít platnou kartičku pojišťovny. Léky a zdravotnické prostředky si hradí každý sám v plné výši. Po předložení účtenky náklady pojišťovna uhradí. Více na www.cmu.cz
Cestovní kanceláře
</TEXT>
<HEADING>
STARÝ SMOKOVEC VYSOKÉ TATRY
</HEADING>
<TEXT>
Túra: doporučujeme středně těžkou Dolinou sedmi pramenů a Bílou vodou. Začíná se v Tatranské kotlině, pak přes Velké bílé pleso a končí v Bílé vodě.
Rady: Vysokohorský terén, proto je nutné dobře zvážit své síly.
2. Chráněné území Nízké Tatry
Oblast známá svými krasovými jeskyněmi, bohatou faunou i flórou
Aktivity: paragliding, rafting, horská kola, plavání, jízda na koni
Túra: Cesta hrdinů SNP, pro fyzicky zdatné. Z Telgártu přes Ďumbier a Chopok do Donoval. Trvá minimálně 5 dnů.
Rady: Kupte si dobrou mapu a dobře zvažte své síly. Spát se smí pouze na vyhrazených místech.
3. Národní park Malá Fatra
Podmanivé přírodní scenérie, termální prameny a divoké řeky
Aktivity: turistika, termální koupaliště, tenis, sjíždění řek
Túra: Vrátná dolina je ideální pro nadšence všech výkonností.
Rady: Určitě byste neměli vynechat Terchovou.
4. Nejmladší národní park Velká Fatra
Najdete tu více než polovinu slovenských chráněných rostlin
Aktivity: vysokohorská turistika, horská kola, návštěva salaší
Túra: Od chaty pod Borišovem přes Ploskou do Liptovské Revúce, odkud se lze vrátit autobusem do Donoval nebo Ružomberoku.
Rady: Pozor na medvědy a vlky. A netraverzujte Ploskou.
5. Oravské Roháče
Vysokohorská příroda s vodopády a ledovcovými oky
Aktivity: vysokohorská turistika
Túra: Roháče jsou známé především pro své hřebeny, ty jsou ale velmi fyzicky náročné.
Rady: Jestli trpíte strachem z výšek, můžete mít problémy. Na vrcholcích je několik exponovaných míst s řetězy.
6. Okolí Kysuce
Hustě zalesněná oblast na hranicích s ČR
Aktivity: turistika, horská kola, houbaření
Túra: Neměli byste si nechat ujít kamenné koule v Čadci, úvraťovou železnici Vychylovka a ropu.
Rady: Pozor na medvědy a vlky.
7. Senecká jezera
Jezera s průzračně čistou vodou, písčitými a travnatými plážemi.
Aktivity: plavání, windsurfing, vodní skútry, cykloturistika, jízda na koni, plážový volejbal
Túra: Nedaleká Bratislava žije v létě čilým kulturním životem (pouliční divadelní představení, jazzová vystoupení). Možnost výletů do nedalekých Malých Karpat.
Rady: Úplně nejčistší voda je v jezeře, kde nejsou žádné rekreační oblasti. Přístupné je ze silnice na Bratislavu.
8. Velký Meder (Čalovo)
Jedno z četných termálních koupališť na jihu Slovenska poblíž Dunajské Stredy. Teplota termální vody je 27 - 35 st.C.
Aktivity: plavání (5 bazénů), vodní sporty, cykloturistika, jízda na koni, tobogan, sauna, fitness, plážový volejbal
Túra: Je možné domluvit si návštěvu vodního díla Gabčíkovo. Pořádají se zájezdy do Budapešti a Györu.
Rady: Nezapomeňte si pas, jestli pojedete i do Maďarska.
9. Termální lázně Kováčová
Lázně vystavěné na prameni o teplotě 48,5 st.C. Voda pro koupaliště je ochlazována.
Aktivity: plavání, cykloturistika, turistika, tobogan, volejbal, tenis
Túra: Výlety do okolních lesů, např. přes Trebulu na Sliač.
Rady: Nenechte si ujít Pustý hrad, největší hradní komplex ve stř. Evropě. Je téměř dvakrát větší než Spišský hrad.
10. Termální koupaliště Patince
Leží ve velmi teplé oblasti s nejdelším slunečním svitem v SR.
Aktivity: vodní sporty, tobogan, minigolf, volejbal, tenis
Túra: Nížinatá krajina je ideální pro cykloturistiku. Jen několik kilometrů od Patinců leží v obci Iža vykopávky římského tábora.
Rady: Určitě vyzkoušejte speciality maďarské kuchyně.
</TEXT>
</DOC>
<DOC>
<DOCID>LN-20020715086</DOCID>
<DOCNO>LN-20020715086</DOCNO>
<DATE>07/15/02</DATE>
<TITLE>
KDO BYL KDO V 90. LETECH: Richard Sacher - ministr se slabostí pro psychotroniky
</TITLE>
<TEXT>
Ani vidu ani slechu není po prvním polistopadovém ministru vnitra Richardu Sacherovi. V paměti televizních diváků zůstal jako muž, který s obrázkem namalovaným podle pokynů psychotroniků marně pátrá po pachateli výbuchu na Staroměstském náměstí. Tento politik má ale přitom stále co vysvětlovat hlavně o své činnosti-nečinnosti kolem svazků StB.
Před deseti lety zmizel nyní devětapadesátiletý právník z vysoké politiky. Opouštěl ji znechucený, vyloučený z KDU-ČSL a s hromadou nenávistných dopisů, které se mu shromáždily během několikaměsíčního působení na ministerstvu vnitra. Z politiky plynule přešel do služeb pobočky britské bezpečnostní agentury Group 4 Securitas, kde jako člen dozorčí rady pracuje dodnes. "Mám volnější život, nic mi neschází, nescházejí mi nakonec ani peníze," pochvaluje si současný životní styl ortodoxní vegetarián, nekuřák a abstinent. O návrat do politiky se však Richard Sacher pokusil několikrát. Naposled v listopadu 2000, když na Náchodsku kandidoval do Senátu. Neprošel sice do druhého kola, jeho neúspěšný pokus o comeback je ale zajímavý tím, že Sacher při něm definitivně opustil křesťanské demokraty. Kandidoval totiž jako nezávislý za ČSSD (s heslem Občané dobré vůle - politika vás potřebuje), a to dokonce na výzvu samotného Miloše Zemana. "Sociální demokracie je v současnosti reálnou politickou silou, která ještě zdaleka nevyčerpala svoji invenci a schopnost plánovat," vysvětloval někdejší místopředseda Československé strany lidové, kterého domovská strana zavrhla v roce 1992 pro "názorové neshody". Sacherova politická kariéra tak zřejmě definitivně skončila. Její nejzajímavější část spadá do první poloviny devadesátých let, kdy usednul do jednoho z nejožehavějších křesel - federálního ministra vnitra ve vládě národního porozumění Mariána Čalfy. Tehdy měl za sebou rodák z Úpice na Trutnovsku kariéru u lidovců a ani ne měsíční zkušenost ministra bez resortu. Čalfa totiž Sachera nejmenoval hned - obával se "překotné reakce s nepředvídatelnými následky", vnitru tedy dočasně vládla trojice Čalfa a první místopředsedové Ján Čarnogurský a Valtr Komárek. Vnitro nakonec Sacher převzal den před Silvestrem 1989. Monstrózní úřad ještě stále představoval baštu Státní bezpečnosti, špiclů a veškeré špíny, kterou totalitní moc za čtyřicet let vlády nashromáždila. Kompromitující materiály mizely jako tající led, staré kádry zůstaly. A tak to mělo ještě nějakou dobu zůstat. "Vnitro bylo velmi konzervativní útvar, kde se toho moc neměnilo," přiznal později Sacher. Dodnes je obviňován z toho, že svůj resort dostatečně důrazně "neprovětral". Jsou i tací, kteří mu za tuto nedůslednost dokonce projevili vděčnost. "Pane Sacher, chci vám poděkovat, že jste nedopustil věci, ze kterých by se tento národ dlouho vzpamatovával," děkoval například exministrovi při jeho volební kampani do Senátu muž z Náchodska. "Ale ono to přece ani tak důkladně nešlo. Vždyť třeba v archivu byli lidé, kteří jediní tomu systému rozuměli. Nám nezbylo nic jiného než je ponechat na svých místech," vysvětloval Sacher letos v únoru fakt, že se například kolem důležitých svazků spolupracovníků i obětí StB i po revoluci pohybovali lidé z komunistického aparátu. Činnost StB Sacher sice okamžitě zrušil, rozpuštěna však byla až v květnu 1990. Ještě než převzal úřad, stačily původní kádry skartovat a zničit zhruba 33 tisíc z 52 tisíc svazků, které tajná policie vedla o svých spolupracovnících a agentech. V souvislosti se zbylými svazky, které byly letos konečně zpřístupněny, má Sacher stále co vysvětlovat. Také kvůli nim se čas od času mihne v médiích. Loni například vypukla aféra s falešnými lustračními osvědčeními, kterými disponovali lidé z ministerstva obrany. Odpovědnost za tento lapsus si exministři přehazovali jako horký brambor. Podle senátora US-DEU Jana Rumla za zmatek v lustracích spolupracovníků vojenské kontrarozvědky může právě Sacher. Na jaře 1990 totiž předal celou vojenskou kontrarozvědku tehdejšímu ministrovi obrany Miroslavu Vackovi. Sacher obvinění odmítá. Svazky odeslal prý proto, že vnitro bylo třeba jednoduše "zeštíhlet". Kvůli dokumentům StB také letos v únoru vypovídal před Obvodním soudem pro Prahu 6 v procesu s exministrem vnitra Jaromírem Obzinou a čtyřmi bývalými náčelníky StB. Fakt, že v archivech chybí podstatná část materiálů související s Chartou 77, Sacher vysvětlil tak, že jich celý balík předal v dubnu 1990 zástupcům chartistů. Svazky StB a vzpomínky na některé jeho nestandardní kroky na ministerstvu vnitra tedy budou podle všeho Richarda Sachra v útočišti v bezpečnostní agentuře rušit i nadále...
</TEXT>
</DOC>
<DOC>
<DOCID>LN-20020715087</DOCID>
<DOCNO>LN-20020715087</DOCNO>
<DATE>07/15/02</DATE>
<TITLE>
Úlet
</TITLE>
<TEXT>
Tentokrát posoudíme doslovný přepis nákupního lístečku paní Kamily Tesařové z Loun:
mléko polotuč. minerálka ??? pizza mražená toaleťák 2x rajský, paprika, cibule podrazit boty ! a česnek
O Kamile vím, že je to mladá, zdravá a údajně také šťastně vdaná matka dvou dětí. Přesto čtu v jejím projevu mnohé znepokojivé signály. Například hned otazníky za minerálkou vnucují pochybnost, zda nemá ona, popřípadě její manžel, problémy s alkoholem. Mražená pizza zase odkazuje k domněnce, že se večeře u Tesařových odbývají tím nejžalostnějším způsobem. Toaletní papír a zelenina svědčí svou hovorovou formou buď o pohrdání spisovnou češtinou, nebo o nechuti pisatelky přijímat s elegancí rutinu všedního dne. Konečně, druhou variantu možná potvrzuje i razantní vykřičník za nutností podrazit boty, prošoupané zřejmě při častých výpravách do samoobsluhy. Lakonický "a česnek" je vskutku palčivou tečkou celé výpovědi. Tesařová talent má. Ale místo hysterizujících akcentů by její tvorbě prospěly prvky ženské jemnosti - a jejímu životu pak zcela jiné nákupy.
</TEXT>
</DOC>
<DOC>
<DOCID>LN-20020715088</DOCID>
<DOCNO>LN-20020715088</DOCNO>
<DATE>07/15/02</DATE>
<TITLE>
Multikulturní festival, pořádaný sdružením Unijazz v jihomoravských Boskovicích, ukazuje už plných deset let, že lze s úspěchem sestavovat program i bez vypočítavých úliteb pokleslému vkusu.
</TITLE>
<TEXT>
Ani desátý ročník Festivalu pro židovskou čtvrť Boskovice, jak zní plný název akce (jež jakoby mimochodem prokazatelně přispěla k zvýšení zájmu o památkový komplex boskovického židovského ghetta, který byl v době prvních ročníků v dezolátním stavu), nebyl co do promyšlené, kvalitní a nikoli prvoplánové dramaturgie výjimkou. Od čtvrtka do neděle mělo několik tisíc návštěvníků, o které se počet boskovických obyvatel rozšířil, možnost zhlédnout řadu hraných i dokumentárních filmů především evropské produkce, z nichž mnohé vypovídaly o problematice soužití rozdílných etnik či různě vymezených skupin lidí, a v podtextu tak nastolovaly úvahy, které se návštěvníkovi honily hlavou při procházce dnes již renovovanou židovskou čtvrtí. Tradiční součástí festivalu bylo i několik autorských čtení (Vít Kremlička, Iva Pekárková ad.), výstavy, vztahující se jak k historii festivalu, tak k boskovické židovské komunitě, přednášky (např. charismatický Achab Haidler o judaismu) a samozřejmě řada divadelních představení, jež se odehrávala na zřícenině boskovického hradu.
</TEXT>
<HEADING>
Široký záběr stylu
</HEADING>
<TEXT>
I přes šíři zastoupených uměleckých žánrů je v Boskovicích stejně jako na jiných podobných letních festivalech dominantním předmětem zájmu pochopitelně hudba. I v tomto směru osvědčil Unijazz coby hlavní pořadatel vybraný vkus. Naprostou většinu souborů, které se představily po oba hlavní večery v boskovickém letním kině, nelze jednoznačně stylově vymezit. Je však příznačné, že mnohé z nich sahají pro inspiraci k etnické hudbě různých proveniencí. Projevuje se to jak otevřeným přihlášením se k některému jejímu okruhu (židovský Pressburger Klezmer Band, balkánský Ahmed má hlad), tak přebíráním jednotlivých konkrétních prvků. Ty najdeme ve tvorbě dvou Václavkových skupin Klar a V.R.M., stejně jako u perkusistických Fru Fru Serious nebo tanečního Chorchestru. Amfiteátr letního kina ovšem velmi zaujali i neokoukaní představitelé zajímavého "písničkářského rocku", slovenská Šina + Dlhé diely a brněnský Budoár staré dámy, stejně jako populární soubory, které si za účinkování na několika ročnících boskovické přehlídky vydobyly pozici stálého inventáře - Už jsme doma a Tata bojs. Pravděpodobně vůbec největší pozornost vzbudila americká trojice Blackfire. Její hudba se nevymyká běžnému standardu amerického punku, byť ohromující energie, se kterou dva bratři (kytara, bicí) a sestra (baskytara) Benallyovi hrají, na našich pódiích nebývá k zastižení často. Hlavním důvodem nebývale vstřícného přijetí byl fakt, že hudebníci pocházejí z amerického indiánského kmene Navahů a jejich do značné míry romantické kouzlo, spojené s autentickými sociálními a politickými proklamacemi, nepochybně zapůsobilo nejméně stejně silně jako sama hudba. Ani letos tedy pořadatelé boskovického festivalu nezklamali. Lze-li první kulaté výročí přehlídky považovat zároveň za vstup do nové etapy její existence, byl to vstup veskrze šťastný.
I přes šíři zastoupených uměleckých žánrů je v Boskovicích stejně jako na jiných podobných letních festivalech dominantním předmětem zájmu pochopitelně hudba. I v tomto směru osvědčil Unijazz coby hlavní pořadatel vybraný vkus. Naprostou většinu souborů, které se představily po oba hlavní večery v boskovickém letním kině, nelze jednoznačně stylově vymezit. Je však příznačné, že mnohé z nich sahají pro inspiraci k etnické hudbě různých proveniencí. Projevuje se to jak otevřeným přihlášením se k některému jejímu okruhu (židovský Pressburger Klezmer Band, balkánský Ahmed má hlad), tak přebíráním jednotlivých konkrétních prvků. Ty najdeme ve tvorbě dvou Václavkových skupin Klar a V.R.M., stejně jako u perkusistických Fru Fru Serious nebo tanečního Chorchestru. Amfiteátr letního kina ovšem velmi zaujali i neokoukaní představitelé zajímavého "písničkářského rocku", slovenská Šina + Dlhé diely a brněnský Budoár staré dámy, stejně jako populární soubory, které si za účinkování na několika ročnících boskovické přehlídky vydobyly pozici stálého inventáře - Už jsme doma a Tata bojs. Pravděpodobně vůbec největší pozornost vzbudila americká trojice Blackfire. Její hudba se nevymyká běžnému standardu amerického punku, byť ohromující energie, se kterou dva bratři (kytara, bicí) a sestra (baskytara) Benallyovi hrají, na našich pódiích nebývá k zastižení často. Hlavním důvodem nebývale vstřícného přijetí byl fakt, že hudebníci pocházejí z amerického indiánského kmene Navahů a jejich do značné míry romantické kouzlo, spojené s autentickými sociálními a politickými proklamacemi, nepochybně zapůsobilo nejméně stejně silně jako sama hudba. Ani letos tedy pořadatelé boskovického festivalu nezklamali. Lze-li první kulaté výročí přehlídky považovat zároveň za vstup do nové etapy její existence, byl to vstup veskrze šťastný.
</TEXT>
</DOC>
<DOC>
<DOCID>LN-20020715089</DOCID>
<DOCNO>LN-20020715089</DOCNO>
<DATE>07/15/02</DATE>
<TITLE>
Neformální znělka a výtvarná koncepce přehlídky předčily tradiční "nedostupné" image Cannes nebo Berlinale
</TITLE>
<TEXT>
Dva české filmy si odnesly ocenění ze závěrečného festivalového galavečera: Rok ďábla režiséra Petra Zelenky získal Velkou cenu Křišťálový glóbus a v kategorii dokumentárních snímků do třiceti minut zvítězil film Obec B. mladého režiséra Filipa Remundy.
KARLOVY VARY (od zpravodajky LN na mezinárodním filmovém festivalu) - Vítězství domácího filmu sice nezpůsobí takový poprask jako úspěch našich hokejistů v Naganu, ale pro českou kulturu to znamená zásadní povzbuzení v donkichotském boji s legislativou, dotacemi, granty a fondy. Na karlovarský filmový festival se letos akreditovalo rekordních 10 880 návštěvníků. O jedné z největších českých kulturních akcí referovalo 580 novinářů. Promítlo se 292 filmů, z toho 17 ve světové premiéře. Během deseti dnů se uskutečnilo 534 filmových představení, která vidělo 139 120 diváků. Za těmito čísly se ukrývá fakt, že festival nabobtnal do obřích rozměrů a hrozí mu, že by mohl prasknout ve švech. Programová nabídka se sice ustálila někde kolem tří stovek filmů, ty chce ale vidět stále více lidí. Místo radosti, že jsme tak filmumilovný národ, vyvstává otázka, kam až festival může expandovat.
</TEXT>
<HEADING>
Priorita festivalu: filmy a diváci
</HEADING>
<TEXT>
Existující obavy o budoucí hladký chod jedné z největších evropských filmových přehlídek by snad mohly rozptýlit skutečnosti, které se potvrzují rok od roku silněji: hlavním tématem karlovarského festivalu jsou filmy a diváci. Přítomnost či nepřítomnost velkých hvězd vzrušuje hlavně média, návštěvníky přehlídky už podstatně méně. Na jiném evropském festivalu nejvyšší kategorie si diváci po projekci filmu jen těžko popovídají s režisérem. Každý host, který uvádí půlnoční projekci svého filmu, žasne, když v tuto hodinu vidí přeplněný sál pro dvanáct set lidí. Pak je tu ještě jedna "drobnost", která se podílí na výlučné atmosféře karlovarského festivalu: znělka a výtvarná koncepce celé přehlídky. Největší festivaly jako Cannes, Berlín nebo Benátky mají léta stejnou více méně formální znělku a o žádnou image festivalu se nestarají. Staví jen na tradici, výlučnosti a nedostupnosti. Karlovarský festival se snaží každý rok nabídnout cosi osobitého, chce být invenční a originální. Letošní znělka Davida Ondříčka s Tros Sketos u diváků zafungovala možná více, než by se dalo čekat. Šťastné bylo i šantánové pojetí celého festivalového zázemí a závěrečné show. Karlovarský festival je sice obrovský a mezinárodní, ale také český, takže umí z mála udělat hodně a do oficialit dokáže vpašovat humor a nadhled.
</TEXT>
<HEADING>
Triumf českého snímku byl překvapením
</HEADING>
<TEXT>
Letošní festival neměl v hlavní soutěžní sekci evidentního favorita. Podle průběžně zveřejňovaného hodnocení světových filmových kritiků a diváckých ohlasů mohl zvítězit prakticky kdokoli. Neexistoval film, na jehož úroveň by panoval jednotný názor. Výjimkou nebyly případy, kdy jednomu snímku nadělili kritici ve festivalovém deníku všechny stupně bodové škály, tedy od jedné hvězdičky do pěti. Vítězství Roku ďábla bylo pro všechny přítomné skutečně velmi milým překvapením. Zelenkův film se promítal hned na slavnostním zahájení, což mu sice zajistilo důstojnou prezentaci, ale také ho to mohlo odsunout do zapomnění. Přece jen větší publicity se dostalo druhému českému soutěžnímu filmu, Smradům Zdeňka Tyce, který byl na festivalu uváděn ve světové premiéře. Navíc se proslýchalo, že Rok ďábla příliš nekápl do noty respektovanému členu poroty, americkému filmovému kritikovi Rogeru Ebertovi.
</TEXT>
<HEADING>
Sestavit dobrou porotu je umění
</HEADING>
<TEXT>
Zřejmě to byly liché zprávy, protože porota vedená francouzským hercem a režisérem Jean-Markem Barrem nakonec rozhodla, jak rozhodla. Skutečnost, že se porota nakonec vždycky dohodne, se jeví jako samozřejmost. Ovšem nezřídka se přihodí, že se porotci neshodnou, rozhádají a někteří na své porotcování rezignují. Jejich rozhodnutí je pak výsledkem kompromisu a neodráží skutečnou úroveň jednotlivých filmů. Sestavit dobrou porotu je podle programové ředitelky karlovarské přehlídky Evy Zaoralové velké umění. Letošní jury prý ovšem byla výborná. "Ohromně si padli do oka. Nabídli mi, že by za rok přijeli zase," říká Eva Zaoralová, "to samozřejmě není možné, ale prý bychom je mohli nabízet na jiné festivaly jako takový kompletní zkušený porotní balíček." Diskuse nad filmy prý samozřejmě probíhala, ale obešla se bez "napnelismů". Není vyloučené, že za rok se do Karlových Varů vrátí britská herečka Saffron Burrowsová, která tu letos jako host doprovázela dva filmy. "Projevila upřímný zájem být u nás v porotě, určitě s ní o tom budeme jednat," uvedla programová ředitelka.
</TEXT>
<HEADING>
Jaký bude osud festivalových filmů?
</HEADING>
<TEXT>
Roku ďábla, který už má za sebou velmi úspěšnou pouť domácími kiny, by se teď měly otevřít dveře na další zahraniční přehlídky. Naopak do našich kin by se snad mohl dostat některý ze sedmnácti Zelenkových konkurentů. Divácky vděčné jsou rozhodně oba snímky oceněné za herecké výkony. Islandský Smích racků Ágústa Gudmundssona nabídl výtvarně působivý retropříběh z padesátých let, v němž se dobové trendy sympaticky mísí se severskou mystikou. Snímek nezdobí jen výtečné výkony početného - hlavně ženského - hereckého ansámblu, ale také přitažlivá poloha černého humoru. Za kostýmní retro se dá označit také americký soutěžní titul Ohnisko nenávisti, za nějž získal na festivalu cenu představitel hlavní role William H. Macy. Drama člověka diskriminovaného za údajné židovství sice režisér Neal Slavin situoval na newyorské předměstí čtyřicátých let, téma ale svým významem přesahuje jak geografické, tak časové hranice. Kvality filmu lze hledat hlavně v jeho nejednoznačném pohledu na zlo: alibistický hrdina filmu se sice ničím neproviní, ale také se nikdy nikoho nezastane. Přímou výzvou pro distributory je určitě divácky neúspěšnější snímek festivalu, francouzsko-španělský Erasmus a spol. Jeden z vtipnějších a svižnějších filmů nabídl mladému festivalovému publiku jakousi evropskou verzi seriálových Přátel, což padlo na velmi úrodnou půdu. Dlouho už se totiž nestalo, aby ve festivalové divácké soutěži vyhrál snímek zařazený do hlavní soutěže a pokořil divácky atraktivní tituly distribučních předpremiér. Do českých kin se během léta a podzimu dostane řada snímků uváděných hlavně v sekcích Horizonty a Horizonty - oceněné filmy, ale široká veřejnost uvidí například i první eskymácký film Rychlý běžec, který uvedla sekce Fórum nezávislých, nebo komedii Blafuj jako Beckham. Tradiční festivalové ozvěny zařazují na své programy pražská kina Evald a Aero, některé z filmů karlovarské přehlídky budou k vidění jako obvykle i na Letní filmové škole v Uherském Hradišti.
Roku ďábla, který už má za sebou velmi úspěšnou pouť domácími kiny, by se teď měly otevřít dveře na další zahraniční přehlídky. Naopak do našich kin by se snad mohl dostat některý ze sedmnácti Zelenkových konkurentů. Divácky vděčné jsou rozhodně oba snímky oceněné za herecké výkony. Islandský Smích racků Ágústa Gudmundssona nabídl výtvarně působivý retropříběh z padesátých let, v němž se dobové trendy sympaticky mísí se severskou mystikou. Snímek nezdobí jen výtečné výkony početného - hlavně ženského - hereckého ansámblu, ale také přitažlivá poloha černého humoru. Za kostýmní retro se dá označit také americký soutěžní titul Ohnisko nenávisti, za nějž získal na festivalu cenu představitel hlavní role William H. Macy. Drama člověka diskriminovaného za údajné židovství sice režisér Neal Slavin situoval na newyorské předměstí čtyřicátých let, téma ale svým významem přesahuje jak geografické, tak časové hranice. Kvality filmu lze hledat hlavně v jeho nejednoznačném pohledu na zlo: alibistický hrdina filmu se sice ničím neproviní, ale také se nikdy nikoho nezastane. Přímou výzvou pro distributory je určitě divácky neúspěšnější snímek festivalu, francouzsko-španělský Erasmus a spol. Jeden z vtipnějších a svižnějších filmů nabídl mladému festivalovému publiku jakousi evropskou verzi seriálových Přátel, což padlo na velmi úrodnou půdu. Dlouho už se totiž nestalo, aby ve festivalové divácké soutěži vyhrál snímek zařazený do hlavní soutěže a pokořil divácky atraktivní tituly distribučních předpremiér. Do českých kin se během léta a podzimu dostane řada snímků uváděných hlavně v sekcích Horizonty a Horizonty - oceněné filmy, ale široká veřejnost uvidí například i první eskymácký film Rychlý běžec, který uvedla sekce Fórum nezávislých, nebo komedii Blafuj jako Beckham. Tradiční festivalové ozvěny zařazují na své programy pražská kina Evald a Aero, některé z filmů karlovarské přehlídky budou k vidění jako obvykle i na Letní filmové škole v Uherském Hradišti.
</TEXT>
</DOC>
<DOC>
<DOCID>LN-20020715090</DOCID>
<DOCNO>LN-20020715090</DOCNO>
<DATE>07/15/02</DATE>
<TITLE>
Čtvrteční vystoupení skotského písničkáře Donovana na festivalu Slunce ve Strážnici představovalo jedno velké ohlédnutí. Zestárlý folkový trubadúr přišel na pódium se zelenou kytarou, které říká Kelly, a v plandavém úboru "květinového dítěte", což mu však na kráse nepřidalo. Od prvních tónů krásné písně Catch The Wind, evidentně inspirované Dylanovým starším textem a melodií Blowin' In The Wind, bylo jasné, o co půjde na jednom ze šesti Donovanových vystoupení v USA a Evropě. Od roku 1996, kdy vzniklo výjimečné album Sutras, veřejnost o křehkém písničkáři neslyšela. Je celkem logické, že při letošním útoku na světová pódia použil nejúčinnější zbraně. Jeho současné koncerty se nápadně podobají těm z počátku 90. let, tedy z doby zpěvákova posledního pokusu o comeback. Českým divákům, kteří mohli Donovana zhlédnout pouze na "mírovém" pražském koncertu za hluboké totality, však jistě nevadilo, že zahrál pouze jednu novinku. Donovan není Dylan, nepíše jako na běžícím pásu a rád se ohlíží do minulosti. Přesto nebudí dojem vyhaslé hvězdy. Jeho staré "pecky" mají stejný náboj jako před třiceti lety, ať už jde o něžnou Jennifer Juniper či houpavý hit Mellow Yellow (dobře známé z podání Václava Neckáře jako Čaroděj Dobroděj a Motejl Modrejl).
</TITLE>
<HEADING>
Práce uvnitř melodie
</HEADING>
<TEXT>
Ballad Of Geraldine vznikla coby další varianta skotského lidového nápěvu, populárního u folkového hnutí raných "sixtees" (viz Dylanova Girl From The North Country a Boots Of Spanish Leather). Skladbu Hurdy Gurdy Man, odzpívanou po způsobu jogínského dechového cvičení, zase inspiroval pobyt v Indii u Marishiho Yogiho, kam se Donovan vydal se skupinou Beatles. V písničkách Colours Josie Donovan už jako osmnáctiletý dokázal, že není Dylanovým epigonem a kytaru a foukací harmoniku ovládá možná nejlépe ze všech svých souputníků. Jeho zvonivá hra si uchovává nesmírnou svěžest, během jediné skladby je schopen několikrát změnit tempo, intenzitu, náladu, dokáže pracovat uvnitř melodie, která je na první poslech velmi prostá. Sunshine Superman a Wear Your Love Like Heaven se staly odrazovým můstkem pro společnou improvizaci s publikem, které Donovan roztleskal a rozezpíval navzdory bojkotu několika hlasitých opilců na "galerii".
Ballad Of Geraldine vznikla coby další varianta skotského lidového nápěvu, populárního u folkového hnutí raných "sixtees" (viz Dylanova Girl From The North Country a Boots Of Spanish Leather). Skladbu Hurdy Gurdy Man, odzpívanou po způsobu jogínského dechového cvičení, zase inspiroval pobyt v Indii u Marishiho Yogiho, kam se Donovan vydal se skupinou Beatles. V písničkách Colours Josie Donovan už jako osmnáctiletý dokázal, že není Dylanovým epigonem a kytaru a foukací harmoniku ovládá možná nejlépe ze všech svých souputníků. Jeho zvonivá hra si uchovává nesmírnou svěžest, během jediné skladby je schopen několikrát změnit tempo, intenzitu, náladu, dokáže pracovat uvnitř melodie, která je na první poslech velmi prostá. Sunshine Superman a Wear Your Love Like Heaven se staly odrazovým můstkem pro společnou improvizaci s publikem, které Donovan roztleskal a rozezpíval navzdory bojkotu několika hlasitých opilců na "galerii".
</TEXT>
</DOC>
<DOC>
<DOCID>LN-20020715091</DOCID>
<DOCNO>LN-20020715091</DOCNO>
<DATE>07/15/02</DATE>
<TITLE>
Český prezident dnes odlétá na cestu do Francie, jejíž náplň má politický a kulturní charakter
</TITLE>
<TEXT>
Setkáním s prezidentem Jacquesem Chirakem a premiérem Jean-Pierrem Raffarinem začne dnes po poledni třídenní pracovní cesta Václava Havla do Francie.
PRAHA - Václav Havel dnes poobědvá v Elysejském paláci s francouzským prezidentem a s premiérem se setká odpoledne v paláci Matignonském. Politická část prezidentovy cesty tím skončí. Další program bude už mít ráz především kulturně společenský, neboť tato cesta byla komponována jako podpora České sezony ve Francii 2002. Ještě odpoledne se prezident zúčastní vernisáže výstavy výtvarníka Bořka Šípka v Českém centru v Paříži a poté se přesune i s doprovodem do Avignonu, kde je v plném proudu divadelní festival.
</TEXT>
<HEADING>
Připomínka totalitních let
</HEADING>
<TEXT>
Podle pracovníků Kanceláře prezidenta republiky projevují francouzská média o setkání s Václavem Havlem mimořádný zájem. Jednou z možností bude středeční debata organizovaná listem Le Monde na zahradě domu Jeana Vilara. Jejím tématem je autorská tvorba Václava Havla v totalitních letech a role české divadelní kultury tohoto období. Diskusi povede vedoucí kulturní rubriky listu Josyane Savigneau, mezi pozvanými jsou překladatel Havlova díla Jan Rubeš, bohemista ze Sorbonny Xavier Galmisch, režisérka Agniezska Hollandová, ministr školství Jack Lang, Jacques Rupnik, Pavel Tigrid a další osobnosti. Václav Havel rovněž ve středu obdrží stříbrné pero, cenu Francouzského PEN klubu. Po setkání s ministrem kultury Jean-Jacquesem Aillagonem je středeční program v Avignonu pak už vyhrazen večeru, jenž Havla představí jako autora a prezidenta. Odehraje se na zahradě za zdí Papežského paláce. Základem večera má být projekce francouzské verze dokumentárního filmu Karla Prokopa Od divadla k moci přerušovaná živými vstupy francouzských umělců. Připomenou některé významné souvislosti (například okolnost, že přesně před dvaceti lety se v Avignonu konal večer na podporu dramatika Václava Havla, tehdy uvězněného) a v ukázkách přiblíží některé Havlovy texty. Inscenovanou ukázku ze hry Žebrácká opera se chystají předvést herci Marcel Bozonnet, umělecký ředitel Comédie Francaise, a Didier Flamand.
</TEXT>
<HEADING>
Kramářova sbírka je stále jablkem sváru
</HEADING>
<TEXT>
Dosud sporným momentem cesty prezidenta do Francie je fakt, že vláda na doporučení ministra kultury Pavla Dostála odmítla povolit vyvezení děl z Kramářovy sbírky na výstavu České sezony ve Francii 2002. Prezidentův mluvčí Ladislav Špaček na otázku LN, jaký je postoj Václava Havla k této věci, odpověděl, že prezident byl rozhodnutím vlády hluboce zklamán. Už proto, že odborný rozklad situace, který na jednání pronesl Pavel Rychetský, vyzněl pro povolení výstavy. Podle Špačka je hlavní chyba v tom, že český stát nepožádal francouzskou stranu včas o tak-zvaný "výnos o režimu výjimečné nezabavitelnosti", který by - pokud by byl udělen - nikdo nemohl zpochybňovat. Ladislav Špaček také připomněl, že z ČR běžně "putují" cenné umělecké památky na nejrůznější výstavy v zahraničí - od šálu kněžny Ludmily přes přilbu sv. Václava, Rubensův obraz či nedávno třeba soubor českého baroka. Podle něj je obstrukce Milana Knížáka a Pavla Dostála v tomto konkrétním případě věcí spíše osobních zájmů. Vernisáž se plánovala na říjen, o nepovolení vývozu uměleckých děl z Kramářovy sbírky rozhodla minulá vláda - je tedy ještě možnost revokovat toto rozhodnutí. S ubíhajícím časem uniká i příležitost eventuální výstavu dobře připravit nejen odborně (např. katalog), ale též co do technického zajištění.
Dosud sporným momentem cesty prezidenta do Francie je fakt, že vláda na doporučení ministra kultury Pavla Dostála odmítla povolit vyvezení děl z Kramářovy sbírky na výstavu České sezony ve Francii 2002. Prezidentův mluvčí Ladislav Špaček na otázku LN, jaký je postoj Václava Havla k této věci, odpověděl, že prezident byl rozhodnutím vlády hluboce zklamán. Už proto, že odborný rozklad situace, který na jednání pronesl Pavel Rychetský, vyzněl pro povolení výstavy. Podle Špačka je hlavní chyba v tom, že český stát nepožádal francouzskou stranu včas o tak-zvaný "výnos o režimu výjimečné nezabavitelnosti", který by - pokud by byl udělen - nikdo nemohl zpochybňovat. Ladislav Špaček také připomněl, že z ČR běžně "putují" cenné umělecké památky na nejrůznější výstavy v zahraničí - od šálu kněžny Ludmily přes přilbu sv. Václava, Rubensův obraz či nedávno třeba soubor českého baroka. Podle něj je obstrukce Milana Knížáka a Pavla Dostála v tomto konkrétním případě věcí spíše osobních zájmů. Vernisáž se plánovala na říjen, o nepovolení vývozu uměleckých děl z Kramářovy sbírky rozhodla minulá vláda - je tedy ještě možnost revokovat toto rozhodnutí. S ubíhajícím časem uniká i příležitost eventuální výstavu dobře připravit nejen odborně (např. katalog), ale též co do technického zajištění.
</TEXT>
</DOC>
<DOC>
<DOCID>LN-20020715092</DOCID>
<DOCNO>LN-20020715092</DOCNO>
<DATE>07/15/02</DATE>
<TITLE>
Staré a Nové Město s Podskalím
</TITLE>
<TEXT>
První svazek dnes již nedostupné edice Zmizelá Praha (1916 - 1948) vydalo jako fotoreprint nakladatelství Ladislav Horáček - Paseka. Práce V. V. Štecha, Zdeňka Wirtha a Václava Vojtíška je znamenitým průvodcem po chrámech, palácích, domech či mlýnech, které kdysi patřily k románským, gotickým a barokním ozdobám hlavního města, ale "ustoupily budovám bezvýznamným". Výkladové pasáže a místopisné seznamy jsou doplněny obrazovými přílohami, celkem 128 černobílými fotografiemi. V dalších dílech nás čekají procházky po Malé Straně a Hradčanech, Židovském Městě pražském, Vyšehradě a zevních okresech Prahy. V poslední knize budou "Opevnění, Vltava a ztráty na památkách 1945". duš
</TEXT>
<HEADING>
Zloději uší
</HEADING>
<TEXT>
V nové edici Debut přináší vydavatelství Anne Records první, eponymní album brněnské skupiny. V případě Zlodějů uší jde o další nový výhonek dnes poněkud utlumené brněnské alternativní scény, byť členové skupiny nejsou muzikantskými začátečníky. Specifika brněnské alternativy, zejména neurotickou a "lámanou" rytmiku, si vepsali do štítu i Zloději uší. Jejich přínosem je nejen využívání moderních technologií, ale také pro tuto hudbu poměrně netypický trombon v základním obsazení. Věrni svému názvu, Zloději "kradou" hudební motivy (na jednom albu se tak scházejí Brahms, Vacek i Black Sabbath) a s citáty nakládají zcela po svém. Muzikantský vtip a nadhled je vedle nadprůměrné hráčské zdatnosti největším pozitivem kapely. ob
</TEXT>
<HEADING>
Gesto tryskající z nitra
</HEADING>
<TEXT>
Do 11. srpna jsou vystaveny v brněnském Domě umění práce francouzského abstraktního malíře Jeana Miottea. Expozice nabízí průřez celoživotním dílem významného představitele informelu, proudu evropského malířství odklánějícího se od geometrie a pevné kompozice k negeometrické abstrakci, dynamice a rytmu barevných skvrn, vycházející z automatismu gestické malby. Umělci byl blízký malířský projev spojující abstraktní expresi s lyrickou abstrakcí. Sám realitu koncentruje do znaků tvarů, pracuje s pestrou škálou jasných barev, jeho plátna ovládá dynamismus transponovaného pohybu a gest. Nejstarší práce vystavené v Domě umění pocházejí z počátku 50. let, početněji jsou ale zastoupena pozdější období, zejména poslední desetiletí. bar
Do 11. srpna jsou vystaveny v brněnském Domě umění práce francouzského abstraktního malíře Jeana Miottea. Expozice nabízí průřez celoživotním dílem významného představitele informelu, proudu evropského malířství odklánějícího se od geometrie a pevné kompozice k negeometrické abstrakci, dynamice a rytmu barevných skvrn, vycházející z automatismu gestické malby. Umělci byl blízký malířský projev spojující abstraktní expresi s lyrickou abstrakcí. Sám realitu koncentruje do znaků tvarů, pracuje s pestrou škálou jasných barev, jeho plátna ovládá dynamismus transponovaného pohybu a gest. Nejstarší práce vystavené v Domě umění pocházejí z počátku 50. let, početněji jsou ale zastoupena pozdější období, zejména poslední desetiletí. bar
</TEXT>
</DOC>
<DOC>
<DOCID>LN-20020715093</DOCID>
<DOCNO>LN-20020715093</DOCNO>
<DATE>07/15/02</DATE>
<GEOGRAPHY>BOSTON</GEOGRAPHY>
<TEXT>
Ve věku 93 let zemřel v sobotu v nemocnici v americkém Bostonu světoznámý fotograf Yousuf Karsh, který proslul svými portréty politiků a dalších osobností. Narodil se v roce 1908 v Turecku a o šestnáct let později emigroval do Kanady ke svému strýci, který pracoval jako fotograf - portrétista. Jablko nepadlo daleko od příbuzenského stromu, a tak se portrét Winstona Churchilla, který Karsh pořídil v roce 1941, stal symbolem válečného odhodlání Britů. Tímto snímkem získal mezinárodní uznání, takže pak se před objektivy jeho kamer začaly objevovat takové osobnosti jako Fidel Castro, Ernest Hemingway, John F. Kennedy nebo Albert Einstein. Jeho snímky jsou součástí expozic Metropolitního muzea a Muzea moderního umění v New Yorku nebo kanadské Národní galerie. Ve své první knize Karsh napsal, že jeho cílem je použít kameru k portrétování slavných tak, jak se jeví jemu a jak je vnímá jejich generace.
</TEXT>
</DOC>
<DOC>
<DOCID>LN-20020715094</DOCID>
<DOCNO>LN-20020715094</DOCNO>
<DATE>07/15/02</DATE>
<TITLE>
Vystoupení Dua Casares Lendle uzavřelo v sobotu večer 16. ročník Kytarového festivalu Mikulov.
</TITLE>
<TEXT>
Závěr sedmidenního maratonu koncertů, mistrovských tříd, workshopů, seminářů a výstav v Mikulově značně utrpěl fádním projevem ekvádorské mezzosopranistky Berthy Casaresové. Pěvkyně všechny miniatury Joaquina Rodriga odbyla s naprosto mdlým výrazem a v unavujícím permanentním mezzoforte, přičemž se při nepřeslechnutelných intonačních prohřešcích ve vysoké poloze zdálo, že zpěvačka má rozsah "pouhých pěti tónů", ba spíše že již o svůj hlas přišla. Navíc se od každé Jihoameričanky jaksi a priori očekává, že bude sršet temperamentem. Po jeho alespoň vzdálených názvucích se však posluchači tentokrát pídili marně. Zpěvaččin manžel, německý kytarista Wolfgang Lendle, ji nicméně doprovázel s citem, ve svých sólových číslech však zdaleka neperlil tolik jako třeba Aniello Desiderio, který festival zahajoval. Inspirující prostředí mikulovského zámku, kde se veškeré kytarové dění po celý týden odvíjelo, spolu s mimořádně vstřícnou reakcí publika a organizátorským umem festivalového vedení v čele s Martinem Myslivečkem dokázalo však nejeden sporný moment podstatně zaretušovat.
Duo Casares - Lendle
Mikulov, zámek
</TEXT>
</DOC>
<DOC>
<DOCID>LN-20020715095</DOCID>
<DOCNO>LN-20020715095</DOCNO>
<DATE>07/15/02</DATE>
<TITLE>
Lídrem slavného závodu je i po víkendových etapách Španěl Galdeano, dnes se však jede časovka
</TITLE>
<TEXT>
Žlutý dres vedoucího jezdce nezměnil majitele ani po víkendových etapách Tour de France. Do dnešní časovky vněm vyrazí Španěl Galdeano, který jej bude mít na sobě už pátý den, zatímco obhájce prvenství Lance Armstrong, od něhož se právě v časovce očekává velký útok, musel v sobotu kvůli kolizi zastavit a ze třetí klesl na osmou příčku.
AVRANCHES, PLOUAY, Francie - Sobotní sedmou etapu cyklistického závodu Tour de France pro sebe ve finiši rozhodl Australan McGee. Český spurtér Ján Svorada opět potvrdil, jak prahne po etapovém vavřínu. Projel cílem na sedmé příčce, a včera spurtoval na dvanácté pozici. Necelých deset kilometrů před sobotním dojezdem došlo k hromadnému pádu, do něhož se zapletl i vítěz druhé etapy Španěl Freire, dvojnásobný mistr světa, který pro bolesti v zádech nenastoupil do nedělního dějství. Podobně na pád doplatil Francouz Rous, který si zlomil klíční kost a už má za sebou operaci.
</TEXT>
<HEADING>
Favorit zachoval klid
</HEADING>
<TEXT>
O vzrušení se postaral i Američan Lance Armstrong z týmu US Postal. Tři kilometry před cílem se dostal do kolize a přijel do cíle s bezmála půlminutovou ztrátou na vítěze. "Někdo se srazil s mým týmovým kolegou Robertem Herasem a ten mě trefil do zadního kola," řekl Armstrong. "Nespadl jsem, ale musel jsem zastavit a srovnat si řídítka," dodal trojnásobný vítěz Tour. Nečekaná časová ztráta jej ale nevyvedla z míry. "Nejsem z toho roztrpčený. Prostě budu muset v pondělní časovce jet o něco rychleji," připojil Armstrong, velký favorit jízdy proti chronometru.
</TEXT>
<HEADING>
Galdeano už počítá
</HEADING>
<TEXT>
Nedělní osmou etapu ovládli Nizozemci. Vavřín získal Karsten Kroon, který přivedl do cíle v Plouay skupinu sedmi jezdců. Druhé místo obsadil Servais Knaven a třetí skončil další jejich krajan Erik Dekker. "Normálně se mnou jen tak něco nepohne, ale dnes prostě neumím zadržet slzy," přiznal se vítěz. "Opravdu mě to dojalo. Je prakticky nemožné ujet pelotonu, startovní pole je letos hodně vyrovnané," dodal Kroon. Galdeano z týmu ONCE se sice udržel v čele, ale nepodařilo se mu ujet Armstrongovi. Ten je průběžně osmý a ztrácí na Španěla jen 34 sekund. "Když bude mít Lance zítra superformu, porazí mě a půjde už do Pyrenejí s náskokem," přemítal Galdeano před dnešní časovkou. "Musel bych pak změnit taktiku," dodal. Francie včera slavila státní svátek a fanoušci doufali, že vyhraje některých z domácích cyklistů, stejně jako loni, kdy se to povedlo Laurentu Jalabertovi. Nejlepší z nich byl ale čtvrtý Sebastien Hinault.
Výsledky Tour de France
</TEXT>
</DOC>
<DOC>
<DOCID>LN-20020715096</DOCID>
<DOCNO>LN-20020715096</DOCNO>
<DATE>07/15/02</DATE>
<TITLE>
Osmý závod mistrovství světa v Keni, považovaný za nejtěžší v celém kalendáři automobilových soutěží, vyhrál britský jezdec Colin McRae s fordem, a připsal si tak na konto pětadvacátý triumf v kariéře. Český zástupce Roman Kresta svozem Škoda dokončil náročnou rallye jako první Čech v historii, když skončil sedmý.
</TITLE>
<TEXT>
NAIROBI, Keňa - Roman Kresta udržel v závěrečné etapě extrémně náročné Safari rallye výborné sedmé místo a pro mladoboleslavský tým Škoda Motorsport získal tři body do Poháru konstruktérů. Zisk škodovek v pořadí značek zvýšil Kresta po svém životním výkonu se spolujezdcem Janem Tománkem na osm bodů, protože obě posádky Citroënu ani celkově šestý Francouz Gilles Panizzi s peugeotem nebodovali. Český tým se tak posunul o bod před Mitsubishi a je čtvrtý. Kresta nabral ztrátu přes 54 minut a rallye dokázal dokončit jako jeden z mála. Z 48 startujících aut dorazilo do cíle jen jedenáct. "Mám velkou radost. Myslím, že jsem v minulých třech dnech prokázal, že dokážu soupeřit i s ostatními světovými piloty," řekl v cíli úspěšný pilot. Úspěch týmu Škoda mohl být i větší, alespoň podle výsledků z úvodních dvou dní soutěže. Jenže nakonec dojel s octavií do cíle jediný Kresta. Toni Gardemeister z Finska odstoupil dvacet kilometrů před cílem první etapy s poškozeným levým zadním kolem, ambiciózní jízda Švéda Kennetha Erikssona vzala za své v sobotu po sedmé rychlostní zkoušce, protože jeho vůz zastavila zničená poloosa. Technické potíže potkaly vedle Grönholma i další jezdce světové špičky Mäkinena, Sainze, mistra světa Brita Richarda Burnse, Francouze Francoise Delecoura, vypadl Armin Schwarz z Německa, jenž byl loni třetí se škodovkou. Keňská rallye je extrémně náročná nejen svou délkou, kdy jezdci absolvovali celkem 1010,80 km, což je třikrát více než běžně při evropských soutěžích. Cesty byly často vymleté dešti a poseté kameny, místy připomínaly trať pro terénní závody. Vítězný britský jezdec Collin McRae v Keni navázal na předchozí triumf na Korsice a posunul se do čela historické tabulky zisku vítězství v závodech rallye. Na kontě jich má 25 a před odletem do Afriky se dělil v historické tabulce o vedení se Španělem Carlosem Sainzem a Tommim Mäkinenem z Finska. Ti jdou teď druzí se 24 vítězstvími na kontě. V čele šampionátu zůstal i přes brzké vyřazení Marcus Grönholm z Finska, McRae však snížil jeho náskok na sedm bodů.
Výsledky Safari rallye
</TEXT>
</DOC>
<DOC>
<DOCID>LN-20020715097</DOCID>
<DOCNO>LN-20020715097</DOCNO>
<DATE>07/15/02</DATE>
<TITLE>
SANTA CLARA/HELSINGBORG - Fotbalisté Teplic zvítězili i v odvetě druhého kola Poháru Intertoto na hřišti portugalské Santa Clary a bez problémů postoupili do dalších bojů. Ve třetím kole čeká tým Františka Cipra bundesligový Kaiserslautern. Z postupu se radují i přes prohru ve švédském Helsingborgu fotbalisté Synotu Staré Město. Ve třetím kole čeká Synot francouzský tým Sochaux. První zápasy třetího kole se hrají příští víkend.
</TITLE>
<HEADING>
Santa Clara - Teplice 1:4
</HEADING>
<TEXT>
Mužem zápasu se stal teplický záložník Horváth, kterého v Portugalsku znají díky působení ve Sportingu Lisabon. Dva góly připravil a další přidal z penalty. Poprvé se Tepličtí prosadili po půlhodině hry, kdy Horváth přesnou přihrávkou vyzval ke gólu Zelenku. O chvíli později pomohl severočeskému týmu ke druhé brance portugalský gólman špatným výkopem. Ten nezpracoval jeden z beků a k míči se dostal Horváth po jehož centru zvýšil Doležal na 2:0. Hosté poté trochu polevili a Portugalci chvíli po přestávce snížili. Teplická obrana neobsadila Joaa Pedra a ten překonal Havla. Dvacet minut před koncem ale srazili domácí beci Zelenku hlavičkujícího do prázdné branky a Horváth z penalty opět zvýšil teplické vedení. Čtvrtý gól pak vstřelil střídající Ryška hlavou po rohu Doležala. "Problémy jsme měli jen v úvodu zápasu, kdy nás podržel brankář Havel. Jakmile jsme ale dali gól, nebylo co řešit," poznamenal teplický kouč František Cipro, který ale nepřeceňoval obě vysoká vítězství. "Hlavně v Teplicích byl zápas vyrovnanější než nakonec ukazoval výsledek. Docela mě těší, že se dobře ukazoval obránce Gross a forma se snad vrací i Romanu Lengyelovi."
Švédský tým, který musel dohánět čtyřbrankové manko z prvního zápasu, se dostal do vedení krátce před poločasem zásluhou Dahla. Po více než hodině hry se trefil do sítě Synotu Järdler, ale tím brankostroj Švédů skončil a z postupu se radují svěřenci Milana Bokši.
</TEXT>
</DOC>
<DOC>
<DOCID>LN-20020715098</DOCID>
<DOCNO>LN-20020715098</DOCNO>
<DATE>07/15/02</DATE>
<TITLE>
Mistrovství světa: díky finiši si Tomáš Jeřábek odveze zlato, stříbro, bronz i světový rekord
</TITLE>
<TEXT>
Medailová úroda českých střelců ve srovnání se světovou elitou je po víkendovém programu šampionátu ve finském Lahti opět bohatší.
LAHTI, Finsko - Čeští střelci přidali na mistrovství světa ve finském Lahti do medailové sbírky výpravy tři zlaté a dvě bronzové medaile. Báječné výsledky navíc ozdobili dvěma světovými rekordy. O první rekord se postaral ještě před hlavním závodem ve velkorážné terčovnici na 300 metrů nástřelem 1178 bodů Tomáš Jeřábek. Ten ve finále nakonec vybojoval bronz a navíc s Milanem Machem a Lubošem Opelkou vybojoval zlato v soutěži družstev v novém světovém rekordu 3511 bodů, když dosavadní nejlepší výkon překonal o 28 bodů. "Podmínky byly náročné. Jeřábek ale předvedl střeleckou fantazii ve všech třech polohách. Tyhle světové rekordy určitě nějaký čas vydrží," uvedl šéf reprezentace Vladislav Šaňák, podle nějž se v soutěži jednotlivců dostal Jeřábek na medailové místo až závěrečnými pěti desítkami. "Macha zase devítka na konci, znamenající horší poslední položku při stejném součtu bodů, o medaili připravila," zhodnotil výsledky Šaňák. V běžícím terči na 50 metrů smíšených běhů 20+20 ran zvítězilo družstvo seniorů ve složení Luboš Račanský, Miroslav Januš a Miroslav Lízal. V téže disciplíně jejich úspěch zopakovali i junioři Tomáš Caknakis, Bedřich Jonáš a Michal Bolík, prvně jmenovaný získal v individuálním závodě bronz. V běžícím terči se Češi na stupně vítězů mezi jednotlivci nedostali, ale všichni tři se vešli do první desítky. Titul vybojoval Maďar Sikö, Januš s Račanským se dělili o šesté místo a Lízal skončil desátý. "V horku a větru, který při závodě panoval, snad víc ani udělat nešlo. I přes výpadek ve vzduchovce jsme potvrdili, že stále patříme do světové špičky," řekl trenér střelců na běžící terč Ján Kermiet. Titul ve velkorážné pistoli na 25 metrů vyhrál Korejec Pak Pjong-tek nástřelem 590 bodů. Z českých pistolářů, kterým se v Lahti nedaří, si vedl nejlépe patnáctý Pavel Šafránek.
Výsledky mistrovství světa ve střelbě
</TEXT>
</DOC>
<DOC>
<DOCID>LN-20020715099</DOCID>
<DOCNO>LN-20020715099</DOCNO>
<DATE>07/15/02</DATE>
<TITLE>
Johana do Regginy? Liberecký fotbalista Petr Johana se má stát novou posilou nováčka první italské ligy Reggina Calcio. Podle českého tisku tým buď posílí již od září, nebo až po podzimu. V Reggině už působí bývalý Johanův spoluhráč Jiránek. Odstupné má činit 75 milionů korun.
</TITLE>
<TEXT>
Další atletický limit. Již 43. limit pro atletické ME v Mnichově padl při 3. kole extraligy družstev v Praze Na Děkance. Sedmibojařka Barbora Špotáková hodila oštěpem 56,21 a splnila kritérium pro závodníky do 23 let. Výškařka Hlavoňová a tyčkařka Hamáčková neuspěly.
Baggio zůstal v Brescii. Vedení italského klubu z Brescie podruhé pomohlo prodloužit kariéru bývalému reprezentantovi Robertu Baggiovi. Ten měl svolení odejít, ale protože se zájemce o jeho služby nenašel, podepsal další dvouletý kontrakt.
Becker obviněn z podvodu. Bývalý německý tenista Boris Becker byl mnichovským vyšetřovatelem obviněn z daňových podvodů, jichž se měl dopustit na začátku 90. let. Tehdy byl oficiálním místem jeho pobytu daňový ráj v Monaku, avšak úřady se domnívají, že ve skutečnosti bydlel v apartmá své sestry v Mnichově.
Metsu koučem v Emirátech. Francouzský fotbalový trenér Bruno Metsu, jehož proslavil postup do čtvrtfinále MS se Senegalem, podepsal desetiměsíční smlouvu v klubu Al Ain ze Spojených arabských emirátů. K africké reprezentaci, kde má ještě rok platnou smlouvu, se údajně hodlá vrátit, jakmile jeho povinnosti v Emirátech skončí.
</TEXT>
</DOC>
<DOC>
<DOCID>LN-20020715100</DOCID>
<DOCNO>LN-20020715100</DOCNO>
<DATE>07/15/02</DATE>
<TEXT>
DONINGTON PARK, Velká Británie - Italský jezdec Valentino Rossi vyhrál včera ve třídě MotoGP Velkou cenu Anglie silničních motocyklů v Donington Parku, a připsal si tak na konto už své sedmé letošní vítězství. Trojnásobný mistr světa byl přitom po pádu v pátečním volném tréninku převezen do nemocnice, kde lékaři zjistili lehký otřes mozku a zlomeninu palce na pravé ruce. Ani to ale třiadvacetiletému Italovi nezbránilo v dalším triumfu. Vykročil k němu už v sobotu, kdy vyhrál kvalifikaci. "Ani to jsem po tom pádu nečekal," přiznal italský závodník, který směřuje ke svému druhému titulu mistra světa v řadě. "Víkend začal hodně špatně, ale o to lépe skončil." Rossi závodí v naprosté pohodě a v čele třídy MotoGP má před Ukawou náskok 87 bodů. Vyhrál už šestou Velkou cenu v řadě, na britských ostrovech triumfoval už počtvrté za sebou. Poprvé se mu to povedlo ještě ve třídě do 250 ccm v roce 1999. Rossi nastoupil v kariéře do sta závodů a připsal si svůj 46. triumf. V nejsilnější třídě jel včera počtyřicáté a zvítězil v plné polovině závodů. Jediným borcem, který letos dokázal Rossiho porazit, tak zůstává Japonec Tóru Ukawa. Ten ale v páteční kvalifikaci upadl a včera do závodu nenastoupil. Dramatičtější byly boje ve třídě do 250 ccm, kde se o vítězství rozhodovalo až v úplném závěru. Nakonec se z triumfu radoval Ital Marco Melandri, vedoucí muž průběžného hodnocení. Melandri vyhrál počtvrté za sebou, tentokrát v posledním kole udolal Španěla Fonsiho Nieta. Nejtěsnější vítězství vybojoval v Donington Parku Francouz Arnaud Vincent v kubatuře do 125 ccm. V cíli byl o 193 tisícin sekundy dříve než druhý Španěl Daniel Pedrosa a navázal na své prvenství z úvodního závodu sezony v japonské Suzuce. Jaroslav Huleš ani Jakub Smrž kvůli zdravotním potížím v Anglii nestartovali.
</TEXT>
</DOC>
<DOC>
<DOCID>LN-20020715101</DOCID>
<DOCNO>LN-20020715101</DOCNO>
<DATE>07/15/02</DATE>
<TEXT>
Při nehodě jedné z posádek sprintrallye Agropa Pačejov zemřel spolujezdec Martin Huml. Vůz Subaru Impreza řidiče Petra Berdycha havaroval ve čtvrtém měřeném úseku mezi Zelenovem a Těchonicemi. Ve velmi rychlém a náročném úseku se auto pohybovalo asi rychlostí 150 kilometrů za hodinu a jeho náraz zlomil nadvakrát mohutný strom. Osmatřicetiletý spolujezdec utrpěl smrtelná zranění, pilot byl se zraněními hlavy a hrudníku převezen do nemocnice. Při nehodě nebyl zraněn nikdo z diváků, soutěž byla předčasně ukončena. K další tragédii došlo v neděli. Po havárii v závodě starších vozů formule 1 v Mostě zemřel Rakušan Frederico Careca. Monopost 58letého pilota najel na konci cílové rovinky v retardéru na obrubník, byl katapultován do sedmimetrové výšky a po několika přemetech skončil zdemolován mimo trať.
</TEXT>
</DOC>
<DOC>
<DOCID>LN-20020715102</DOCID>
<DOCNO>LN-20020715102</DOCNO>
<DATE>07/15/02</DATE>
<GEOGRAPHY>NÜRBURGRING</GEOGRAPHY>
<TEXT>
Jen sobotní páté a čtvrté místo Františka Vojtíška v první kvalifikaci, resp. prvním závodě třídy Race Truck se započítá do análů Evropského poháru tahačů, jehož pátý díl se měl o víkendu uskutečnit na Nürburgringu. Celý nedělní program byl totiž na německém okruhu zrušen kvůli extrémně špatnému počasí. "Jedu tahače šestnáctou sezonu a nic takového jsem nezažil ani jsem neslyšel, že by se to kdy stalo. Určitě to historie nepamatuje," pátral v paměti služebně nejstarší český trucker František Vojtíšek. Smutní byli zástupci prestižní třídy Super Race Truck, kteří jezdí jen v neděli. "Je to škoda pro davy diváků i pro týmy. Pravda ale je, že by závod mohl být nebezpečný a diváci by kvůli mlze stejně nic neviděli," krčil rameny Stanislav Matějovský. "Našli jsme optimální nastavení auta, dominoval jsem tréninkům a mohl se dočkat vytouženého vítězství s buggyrou," litoval Němec Gerd Körber, jezdící v české stáji.
</TEXT>
</DOC>
<DOC>
<DOCID>LN-20020715103</DOCID>
<DOCNO>LN-20020715103</DOCNO>
<DATE>07/15/02</DATE>
<GEOGRAPHY>LUCERN</GEOGRAPHY>
<TEXT>
Návrat k úspěšným dobám českého veslování připomínají výsledky reprezentantů z tradiční velké regaty ve švýcarském Lucernu. Dvojskif Doleček, Synek získal stříbro a skifařka Knapková bronz. Ve finále se umístily i další posádky - čtvrtá místa obsadili skifař Chalupa a dvojka "bez" Imre, Michálek, a dvojskif lehké váhy Vabroušek, Maleček skončil šestý.
</TEXT>
</DOC>
<DOC>
<DOCID>LN-20020715104</DOCID>
<DOCNO>LN-20020715104</DOCNO>
<DATE>07/15/02</DATE>
<GEOGRAPHY>MILÁN</GEOGRAPHY>
<TEXT>
Kanoista Martin Doktor nenašel na Světovém poháru v Miláně přemožitele. V sobotu triumfoval na kilometru, v neděli na pětistovce i dvoustovce. Pro Doktora, kterému tentokrát chyběli jeho největší soupeři, byla regata poslední přípravou před ME (příští týden v Szegedu).
</TEXT>
</DOC>
<DOC>
<DOCID>LN-20020715105</DOCID>
<DOCNO>LN-20020715105</DOCNO>
<DATE>07/15/02</DATE>
<TITLE>
CURYCH - Švýcarka Martina Hingisová se bojí, že bude muset už v jednadvaceti letech skončit s tenisem. V květnu se sice v Curychu podrobila operaci levého kotníku, ale podle chirurga Heinze Bühlmanna se zranění v budoucnu může obnovit. Bývalá světová jednička sehrála poslední zápas začátkem května v Hamburku proti Američance Venus Williamsové. O dva týdny později absolvovala operaci a teprve nedávno nastoupila rehabilitaci. Kotník ještě zdaleka není v pořádku a Hingisová proto musela odříci účast na grandslamovém turnaji US Open, který začne koncem srpna v New Yorku. Manažer tenistky Mario Widmer však tvrdí, že Hingisová grandslam možná stihne. "Ještě US Open úplně neodepsala," říká Widmer. To potvrdila i sama tenistka, která doufá, že se proces rehabilitace urychlí. "Musíte mít trpělivost," uvedla vítězka Wimbledonu z roku 1997. "Levá noha se po operaci stabilizovala. Měl by se tím vyřešit i dlouhodobý problém s patou, protože se konečně zpevnil nestabilní kloub," vysvětlovala Hingisová.
</TITLE>
<HEADING>
Na vině obuv
</HEADING>
<TEXT>
S kotníkem má problémy už čtyři roky. Tehdy se rozhodla podstoupit vyšetření u specialisty Rosse Novelly v New Yorku. Ten zjistil, že potíže souvisí s miniaturními výrůstky na patě. Odborník také Hingisové řekl, že se její problémy zhoršily vinou nekvalitní obuvi. Tenistka se proto rozhodla s okamžitou platností rozvázat sponzorskou smlouvu s italskou firmou Sergio Tacchini, která jí dodávala vybavení. Italové však na Hingisovou podali žalobu a soud se táhne dodnes. Tenistka ale ničeho nelituje a za svým rozhodnutím si stojí. "Jsem si jistá, že to všechno spolu nějak souvisí," nechala se slyšet Hingisová, kterou údajně netrápí jen bolest kotníku. V sobotu si prý při tréninku stěžovala i na bolesti v levém kolenu a kyčli.
S kotníkem má problémy už čtyři roky. Tehdy se rozhodla podstoupit vyšetření u specialisty Rosse Novelly v New Yorku. Ten zjistil, že potíže souvisí s miniaturními výrůstky na patě. Odborník také Hingisové řekl, že se její problémy zhoršily vinou nekvalitní obuvi. Tenistka se proto rozhodla s okamžitou platností rozvázat sponzorskou smlouvu s italskou firmou Sergio Tacchini, která jí dodávala vybavení. Italové však na Hingisovou podali žalobu a soud se táhne dodnes. Tenistka ale ničeho nelituje a za svým rozhodnutím si stojí. "Jsem si jistá, že to všechno spolu nějak souvisí," nechala se slyšet Hingisová, kterou údajně netrápí jen bolest kotníku. V sobotu si prý při tréninku stěžovala i na bolesti v levém kolenu a kyčli.
</TEXT>
</DOC>
<DOC>
<DOCID>LN-20020715106</DOCID>
<DOCNO>LN-20020715106</DOCNO>
<DATE>07/15/02</DATE>
<TITLE>
ME juniorů v Chocni - finále: Česká republika Dánsko 10:0. Juniorky - semifinále: Itálie - Česká republika 5:1. Český tým získal bronz.
</TITLE>
<HEADING>
Motorismus
</HEADING>
<TEXT>
Sprintrallye Agropa Pačejov: 1. Š. Vojtěch, Ernst (Toyota Corolla WRC) 19: 33,5, 2. T. Vojtěch, Palivec (Toyota Corolla WRC) - 4,7, 3. Chovanec, Holáň (Škoda Octavia WRC) - 8,6.
Uhodli jste?
</TEXT>
</DOC>
<DOC>
<DOCID>LN-20020715107</DOCID>
<DOCNO>LN-20020715107</DOCNO>
<DATE>07/15/02</DATE>
<TITLE>
Plně zaměstnán jako vedoucí projektu Buggyra Truck Racing Teamu v seriálu Evropského poháru tahačů třídy Super Race Truck je Martin Koloc (34). Podnikatel a bývalý dvojnásobný šampion se stal úspěšným manažerem, v jehož stáji jezdí zkušený německý pilot Gerd Körber a český mladík David Vršecký.
</TITLE>
<TEXT>
LN: Nesvrbí vás ruce při pohledu na nové vozy Buggyra?
Pro mě je závodění uzavřená kapitola. Když někdy musím při testech zaskočit za jezdce, je mi to spíš na obtíž. Celou svou kapacitou jsem už zaměřený jiným směrem.
LN: Jak velká změna to byla, vyměnit závodní volant za post bosse?
Jedná se o úplně jinou práci, i když můj den se pořád skládá ze tří hodin sportu. Třeba během závodního víkendu se starám o kondici obou našich jezdců. Beru je na in-line brusle nebo na kolo. Větší část práce mi zabírá technický vývoj a strategické plánování.
</TEXT>
<HEADING>
LN: Jakému sportu se věnujete?
</HEADING>
<TEXT>
Vyjíždím na tréninky s roudnickými cyklisty, a abych jim stačil, tak to mi dává pořádně zabrat. Kromě toho hraju hokej a v příštím roce plánujeme zaregistrování hokejového Buggyra týmu pro exhibice, ale i pro regulérní soutěž.
LN: Jste obklopen řadou spolupracovníků. Podle čeho je vybíráte?
Lidi do technologického úseku vyhledávám systematicky na vysokých školách. Diskutuji se studenty a dělám besedy na technologická témata. Nese to ovoce, už jsme přijali několik vytipovaných inženýrů.
LN: Na začátku sezony jste vyhlásil útok na titul. Je tato myšlenka v poločase seriálu stále reálná?
Šanci stále máme, i když ztráta z úvodních závodů se bude těžko srážet. Může se ale stát cokoliv, i když víme, že soupeři nám nic nedarují.
</TEXT>
<HEADING>
LN: Co by pro vás znamenalo získat titul?
</HEADING>
<TEXT>
Zažil jsem to dvakrát a vím, že to můj život nijak nezmění. Je to krásný v neděli večer po posledním závodě a pak ještě v pondělí a v úterý. Další týden se už ale musí myslet na příští sezonu, aby se neusnulo na vavřínech. Samozřejmě z ekonomického a marketingového hlediska by bylo výborný být první.
LN: Připravuje se expanze závodů evropských trucků do USA. Uvažujete o tom, zda se vydáte za oceán?
V plánech našeho rozvoje je účast jednoho auta v Severoamerickém šampionátu. Celý projekt je ale ještě organizačně nedotažený a v případě, že nebudeme včas znát konkrétní údaje, americkou anabázi o rok odložíme.
</TEXT>
</DOC>
<DOC>
<DOCID>LN-20020715108</DOCID>
<DOCNO>LN-20020715108</DOCNO>
<DATE>07/15/02</DATE>
<TITLE>
Na okruhu Nürburgringu přitáhnou tahače víc fanoušků než formule 1
</TITLE>
<TEXT>
Mlha, zima a déšť pohltily včera Nürburgring, kde se konal pátý díl seriálu Evropského poháru tahačů. Jako by v polovině července do pohoří Eifel, jehož dominantou je hrad Nürburg, včera vtrhlo sychravé listopadové počasí.
NÜRBURGRING (od zvláštního zpravodaje LN v Německu) - Závody kamionů se na slavném okruhu jezdily dříve, než vznikl Evropský pohár. Zdejší podnik má charakter pouti, která se liší od ostatních částí seriálu, Navštěvuje ji ohromné množství specifického publika, které z velké části přijíždí na motocyklech. Nürburgring mají rádi i závodníci. "Poprvé jsem zde jel s liazem v roce 1987 a vždy tu byla fantastická atmosféra. Němci mají trucky v oblibě a hodně to bývají lidé od fochu - speditéři a šoféři," říká František Vojtíšek, pilot renaultu ve třídě Race Truck. "Umějí povzbudit, když se jede kolem tribun, jsou přes všechen řev slyšet." Podobný názor má i David Vršecký ze stáje Buggyra, jezdící kategorii Super Race Truck: "Závodům rozumí a opravdu nám fandí. Nejsou to žádní panáci, kteří si přišli posedět."
</TEXT>
<HEADING>
Novodobí kovbojové na tribunách
</HEADING>
<TEXT>
V okolí závodiště i v depu se i přes nepřízeň počasí přelévá mraveniště diváků oblečených tak, jako by se akce nekonala v Německu, ale někde na americkém Středozápadě. Většinu hlav zdobí nejrůznější sombrera a širáky doplněné zvířecími ohony, nechybějí kovbojské kalhoty, rozevláté kabáty a vysoké boty. Ostatně návštěvníci, kteří rozhodně nepatří do kategorie teenagerů, jsou něco jako novodobí kovbojové. Jen místo koní a krav vyznávají velké vozy a velké volanty. "Lidi tady dokáží vytvořit ohromnou atmosféru a já na to mám skvělé vzpomínky, když jsem tady loni vyhrál B-třídu suprů. Tentokrát je to pro mě zase loučení, po sezoně se závody končím," oznámil Stanislav Matějovský, jezdící s tatrou. Okruh nazývaný "zelené peklo", na němž v roce 1928 smrtelně havaroval Čech Čeněk Junek a v roce 1976 málem uhořel Rakušan Niki Lauda, byl zkrácen a přestavěn. Jeho největší atrakcí jsou právě závody tahačů, na něž prý během víkendu přijde i čtvrtmilionu diváků, tedy víc než když zde jede král formule 1 Michael Schumacher... Několik nocí probíhají v okolí závodiště i v depu koncerty country kapel, v provozu jsou nejrůznější pouťové atrakce, diváci popíjejí, radují se ze setkání s přáteli. Přes den zase fotí své idoly a jejich šestitunové vozy a pídí se po autogramech závodníků, kteří se před nimi nemají příliš kam schovat. V tomto směru má příkladnou trpělivost a podepisuje své fotky zdejší hvězda Gerd Körber ze stáje Buggyra. Ovšem její šéf Martin Koloc jako jeden z mála všeobecné nadšení ne-sdílí. "Na můj vkus jsou němečtí fanoušci moc hluční a ožralí. Pokud nemusím, nevystrkuju z našeho stanu nos..." konstatoval.
V okolí závodiště i v depu se i přes nepřízeň počasí přelévá mraveniště diváků oblečených tak, jako by se akce nekonala v Německu, ale někde na americkém Středozápadě. Většinu hlav zdobí nejrůznější sombrera a širáky doplněné zvířecími ohony, nechybějí kovbojské kalhoty, rozevláté kabáty a vysoké boty. Ostatně návštěvníci, kteří rozhodně nepatří do kategorie teenagerů, jsou něco jako novodobí kovbojové. Jen místo koní a krav vyznávají velké vozy a velké volanty. "Lidi tady dokáží vytvořit ohromnou atmosféru a já na to mám skvělé vzpomínky, když jsem tady loni vyhrál B-třídu suprů. Tentokrát je to pro mě zase loučení, po sezoně se závody končím," oznámil Stanislav Matějovský, jezdící s tatrou. Okruh nazývaný "zelené peklo", na němž v roce 1928 smrtelně havaroval Čech Čeněk Junek a v roce 1976 málem uhořel Rakušan Niki Lauda, byl zkrácen a přestavěn. Jeho největší atrakcí jsou právě závody tahačů, na něž prý během víkendu přijde i čtvrtmilionu diváků, tedy víc než když zde jede král formule 1 Michael Schumacher... Několik nocí probíhají v okolí závodiště i v depu koncerty country kapel, v provozu jsou nejrůznější pouťové atrakce, diváci popíjejí, radují se ze setkání s přáteli. Přes den zase fotí své idoly a jejich šestitunové vozy a pídí se po autogramech závodníků, kteří se před nimi nemají příliš kam schovat. V tomto směru má příkladnou trpělivost a podepisuje své fotky zdejší hvězda Gerd Körber ze stáje Buggyra. Ovšem její šéf Martin Koloc jako jeden z mála všeobecné nadšení ne-sdílí. "Na můj vkus jsou němečtí fanoušci moc hluční a ožralí. Pokud nemusím, nevystrkuju z našeho stanu nos..." konstatoval.
</TEXT>
</DOC>
<DOC>
<DOCID>LN-20020715109</DOCID>
<DOCNO>LN-20020715109</DOCNO>
<DATE>07/15/02</DATE>
<TITLE>
ME ve vodním slalomu v Čunovu: v česko-slovenských soubojích o medaile měli navrch domácí
</TITLE>
<TEXT>
Osm cenných kovů přivezou domů čeští vodní slalomáři z evropského šampionátu ve slovenském Čunovu. Nejcennější medaili vybojovala už v pátek hlídka kajakářek Hilgertová, Pavelková, Řihošková.
ČUNOVO, Slovensko - Závěr šampionátu v Čunovu přinesl malou senzaci domácí reprezentantka Elena Kaliská triumfovala v prestižním finále kajakářek, když zvítězila před Irenou Pavelkovou. Favorizovaná Štěpánka Hilgertová neobhájila titul z předloňského roku a musela se spokojit s bronzem. V dalším česko-slovenském boji ve finále deblů si stříbro vyjeli Marek Jiras s Tomášem Máderem a bronz získali Jaroslav Volf s Ondřejem Štěpánkem. Evropský titul obhájili domácí bratři Peter a Pavol Hochschornerové. Pro Pavelkovou znamená stříbro největší úspěch v kariéře. Po úspěšných kvalifikacích většinou finále pokazila, ale dnes tuto tradici prolomila. "Mrzí mě první semifinálová jízda, ve které jsem udělala dva lehké doteky, které způsobila chvilková nepozornost, nebo nervozita. Druhou jízdu ve finále zvládla v nejrychlejším časem a to rozhodlo," řekla Pavelková. "Vždycky jsem měla obrovské nervy při druhé jízdě, teď jsem jela klidně. Říkala jsem si: hop, nebo trop. Hrozně jsem medaili chtěla a než mám být čtvrtá nebo sedmá, to nemá smysl," dodala Pavelková. A Hilgertová? "Spokojena jsem tak napůl, protože to mohlo být lepší. Ale není to špatný vstup do sezóny," uvedla a dodala, že bronz nepovažuje za neúspěch. "Každý má občas nárok na slabší výkony, nedá se pořád vítězit. Pro mě je důležité, že je to další důležitý závod a opět mám medaili. Podívejte se na Martikána, skončil pátý. Pokaždé to nejde na sto procent," poukázala s tím, že se nyní bude soustředit na srpnové MS ve francouzském Bourg St. Maurice. Další stříbro vylovili z čunovského kanálu Marek Jiras s Tomášem Máderem v soutěži deblů. "Jeli jsme to, co jsme museli. První jízda byla dobrá, druhá byla trošku pomalejší. Chtěli jsme jít na jistotu. Neviděli jsme, jaký čas mají naši soupeři," řekl v cíli Jiras. Hochschornerové podle něj měli v domácím prostředí obrovskou výhodu. "Nejtěžší úsek nazvaný Niagara jsme sjeli tak třicetkrát, oni jej absolvovali v číslu, které ani neumím. Je to výhoda tří sekund již při samotném startu," smál se Jiras.
Finálové výsledky
</TEXT>
</DOC>
<DOC>
<DOCID>LN-20020715110</DOCID>
<DOCNO>LN-20020715110</DOCNO>
<DATE>07/15/02</DATE>
<TITLE>
PRAHA - Před čtyřmi měsíci ještě nehrál první ligu. V sobotu se ale osmnáctiletý záložník Martin Kolář upsal na pět let Anderlechtu Brusel. "Vím, je to velký skok," říká. "Ale já to risknu - stejně jako když jsem začínal v Bohemce. Taky jsem nevěděl, jestli na to mám. Ale věřím si." Odvážná slova na hráče, který ještě loni působil v dorostu. Do Vršovic ho přivedl trenér Judl, jenž ho objevil na okraji Prahy ve Stodůlkách. Vzhledem k rychlému pokroku ale na sebe nenechala profesionální smlouva dlouho čekat. "Věděl jsem, že bude problém stíhat školu i fotbal, ale rozhodl jsem se, že zkusím stíhat oboje," prozrazuje Kolář. Mužem, který věřil, že se Kolář prosadí, byl trenér Vlastimil Petržela. "Je to jeden z největších talentů, které jsem v Bohemce viděl," povídal v zimě. Šanci nastoupit v základní sestavě mu dal poprvé v březnovém utkání s Jabloncem. Přestože tým prohrál 1:2, Kolář nezklamal. "Hrál prostě výborně. Všichni mě odrazovali od jeho nasazování, ale já věděl, že to zvládne," chválil Koláře Petržela. Byl to ale zápas s jiným severočeským mužstvem, Slovanem Liberec, který znamenal zlom v Kolářově fotbalovém životě. Hrálo se poslední kolo a z Anderlechtu dorazil Peter Ressel, aby se podíval na libereckou hvězdu Václava Kolouška. Učaroval mu však Kolář. "Zaujal jsem ho a po týdnu se z Anderlechtu ozvali mému manažerovi Nehodovi," vzpomíná mladík. Prý měl jasno už od začátku. "Když k nám pan Nehoda přišel, naši si nebyli jistí. Já jsem ale hned věděl, že to budu chtít zkusit."
</TITLE>
<HEADING>
Vařit bude babička
</HEADING>
<TEXT>
Začátkem července nabraly události rychlý spád. Kolář odjel do Belgie na zkoušku. Trénoval s mužstvem a odehrál čtyři přípravné zápasy. "Mám z toho dobrý pocit. Myslím, že jsem nezklamal," tvrdí Kolář, který se v jednom týmu setkal s brankářem Danielem Zítkou. Přijetí si nemohl vynachválit. "Jsou velice přátelští. Domluvím se s pár Jugoslávci a se zbytkem, jak to jde. Když ale něco potřebuju, překládá mi Dan." V Bruselu si už Kolář našel i byt. "Naši přijedou později i s babičkou. Ta umí skvěle vařit, takže ji tam uvítám," směje se. V Anderlechtu si od Koláře, člena národního týmu do 19 let, slibují hodně. Podivují se nad podobou s Bartem Goorem, reprezentantem, jenž odešel do Herthy Berlín. "Připomíná mi ho. Skvěle přihrává a je úžasně rychlý," rozplývá se generální manažer klubu Michel Verschueren. To není špatný začátek.
Kariéra Martina Koláře
Sokol Stodůlky 1990 - 1997
Bohemians Praha 1997 - 2002
Anderlecht Brusel 2002
</TEXT>
</DOC>
<DOC>
<DOCID>LN-20020715111</DOCID>
<DOCNO>LN-20020715111</DOCNO>
<DATE>07/15/02</DATE>
<TITLE>
Netradičním způsobem dokráčela k vítězství na turnaji Profil Cup 2002 v Hlinsku fotbalová Slavia.
</TITLE>
<GEOGRAPHY>PRAHA</GEOGRAPHY>
<TEXT>
Její finálový zápas s Českými Budějovicemi se totiž kvůli zatopenému hřišti nehrál a o vítězi turnaje musel rozhodnout los. V něm měl šťastnější ruku slávistický kapitán Jan Suchopárek. Rozhodčí už dřív kvůli bouřce a krupobití přerušili z bezpečnostních důvodů zápas o bronz mezi Libercem a Olomoucí ve 42. minutě za stavu 1:0. Jediný vstřelený gól v nedohraném utkání nakonec zajistil Slovanu třetí místo. Remízou 0:0 s Plzní ukončil soustředění v Blšanech Jablonec. Už dnes vyrazí do německého Norimberku na pětidenní soustředění. "Pojede jedenadvacet hráčů, doma zůstanou Skuhravý, Vágner a Petr Homola, k týmu se připojí po návratu. Již nepřijde žádná posila ani nikdo neodejde," řekl trenér Vlastimil Palička.
PRAHA - Její finálový zápas s Českými Budějovicemi se totiž kvůli zatopenému hřišti nehrál a o vítězi turnaje musel rozhodnout los. V něm měl šťastnější ruku slávistický kapitán Jan Suchopárek. Rozhodčí už dřív kvůli bouřce a krupobití přerušili z bezpečnostních důvodů zápas o bronz mezi Libercem a Olomoucí ve 42. minutě za stavu 1:0. Jediný vstřelený gól v nedohraném utkání nakonec zajistil Slovanu třetí místo. Remízou 0:0 s Plzní ukončil soustředění v Blšanech Jablonec. Už dnes vyrazí do německého Norimberku na pětidenní soustředění. "Pojede jedenadvacet hráčů, doma zůstanou Skuhravý, Vágner a Petr Homola, k týmu se připojí po návratu. Již nepřijde žádná posila ani nikdo neodejde," řekl trenér Vlastimil Palička.
</TEXT>
</DOC>
<DOC>
<DOCID>LN-20020715112</DOCID>
<DOCNO>LN-20020715112</DOCNO>
<DATE>07/15/02</DATE>
<GEOGRAPHY>ŽEBRÁK</GEOGRAPHY>
<TEXT>
Milan Kadlec vyhrál pátý ročník cyklistického závodu Ytong Bohemia Tour. Celkové prvenství si jezdec elitní italské stáje Lampre Daikin, startující tentokrát v českém reprezentačním družstvu, zajistil čtvrtým místem ve včerejší časovce. Na trati časovky dlouhé 38 kilometrů v okolí Žebráku byl nejrychlejší dvojnásobný juniorský mistr světa Fabian Cancellara ze Švýcarska. Kadlec už třikrát skončil na tomto závodě druhý za Ondřejem Sosenkou. Ten ale včera do závěrečné časovky nenastoupil, protože se údajně připravuje na další závody, a tak mohl slavit triumf Kadlec. "Konečně to vyšlo, i když jsem s vítězstvím nepočítal. Přípravu směřuji na Vueltu. Bohemii jsem jel nakonec proto, abych nebyl měsíc bez závodů," tvrdil spokojený Kadlec. Spokojený mohl být Hrazdíra, který přes osmé místo v časovce skončil nakonec druhý. Závodník ale myslel výš a nejásal. "Co se dá dělat, Kadlecovi to sedlo, byl prostě lepší. Z mé strany to asi nebylo úplně ono, myslím, že před rokem jsem zde zajel lépe," přiznal stříbrný z domácího šampionátu.
</TEXT>
</DOC>
<DOC>
<DOCID>LN-20020715113</DOCID>
<DOCNO>LN-20020715113</DOCNO>
<DATE>07/15/02</DATE>
<TITLE>
Studiu se věnuje při svém pobytu doma český hokejista Jaromír Jágr. Ještě předtím, než vyrazí zpět ke svému týmu Washington Capitals, hodlá složit maturitu.
</TITLE>
<GEOGRAPHY>PROSTĚJOV</GEOGRAPHY>
<TEXT>
Thajský box, učení, trénink a odpočinek. Tak vypadá letní program nejlepšího českého hokejisty Jaromíra Jágra. Školní povinnosti dokonce hvězdu Washingtonu zaměstnávají natolik, že na první soustředění Jágr týmu začátkem července v Rajeckých Teplicích na Slovensku dorazila kvůli studiu se zpožděním. "Dokončoval jsem zkoušky za čtvrtý ročník," vysvětlil Jágr. S uzavřením studia na hotelové škole to myslí zcela vážně. "Ještě před odletem na přelomu srpna a září plánuji složit maturitní zkoušku. Čeká mě ústní i písemná část z češtiny a angličtiny, ekonomika a odborný předmět," vypočítává Jágr. Najít ten správný studijní rytmus však prý není snadné. "Ještě jsem se na maturitu nezačal učit. Proto také nevím, jaký předmět bude nejhorší. Výsledek maturity ale záleží pochopitelně pouze na mně. Když se na učení kouknu, tak bych snad měl maturitu udělat," domnívá se. Jágr si příliš nedokáže představit, jaká na něj čeká při učení zátěž. "Do školy už patnáct let nechodím, odvykl jsem si studovat. Naposledy jsem seděl ve školních lavicích někdy v šestnácti letech. Škola pro mě skončila v okamžiku, když jsem začal hrát ligu za Kladno. Měli jsme tréninky už v devět hodin a já jsem byl z výuky uvolněn. Studoval jsem individuálně," zavzpomínal.
</TEXT>
<HEADING>
Letní přípravu obohatil thajský box
</HEADING>
<TEXT>
Letos Jágr zvolil atypický způsob přípravy. Vedle běžných doplňkových sportů - tenisu, cyklistiky a posilování se věnuje thajskému boxu. "Zjistil jsem, že už nedávám tolik gólů, tak se musím začít na ledě více rvát," řekl s nadsázkou a v žertu dodal, že už příští měsíc ho čeká první zápas v thajském boxu v nejtěžší váhové kategorii. S vážnou tváří ale vzápětí své výroky uvedl na správnou míru. "Prát se rozhodně nechci, jsem mírumilovný člověk a nedokázal bych nikoho udeřit. Thajský box je dobrý na fyzickou kondici. Měl jsem slabé břišní svaly a právě při boxu jsou tyto partie nejvíce namáhány. Dvacet minut před tréninkem se musím věnovat strečinku, který jsem předtím zcela opomíjel. Zjistil jsem v tomto směru velký pokrok, snad nebudu v zimě tak unavený," tvrdí Jágr. I když přijel domů i odpočívat, rozhodně nehodlá lenošit. "Kdybych se na všechno vybodl, tak bych hodně přibral. Nyní vážím 110 kilogramů. Pokud bych jen odpočíval, tak bych přijel do kempu jako před dvěma lety. To jsem měl o pět kilo více a musím říci, že jsem si připadal hrozně," dodal Jágr. V rámci přípravy Jágr v sobotu odehrál v Prostějově i tenisový turnaj hokejistů působících v zámoří. A spolu s bývalým spoluhráčem z Pittsburghu Milanem Kraftem se mu dařilo. Ve finále porazili Václava Varaďu a Václava Prospala 6:4, 6:3, a tak si udrželi roční neporazitelnost. "Dali jsme se dohromady před rokem právě na turnaji v Prostějově a zatím máme na kontě samá vítězství," pochvaloval si Jágr, který vynikal nekompromisním zakončením na síti.
Letos Jágr zvolil atypický způsob přípravy. Vedle běžných doplňkových sportů - tenisu, cyklistiky a posilování se věnuje thajskému boxu. "Zjistil jsem, že už nedávám tolik gólů, tak se musím začít na ledě více rvát," řekl s nadsázkou a v žertu dodal, že už příští měsíc ho čeká první zápas v thajském boxu v nejtěžší váhové kategorii. S vážnou tváří ale vzápětí své výroky uvedl na správnou míru. "Prát se rozhodně nechci, jsem mírumilovný člověk a nedokázal bych nikoho udeřit. Thajský box je dobrý na fyzickou kondici. Měl jsem slabé břišní svaly a právě při boxu jsou tyto partie nejvíce namáhány. Dvacet minut před tréninkem se musím věnovat strečinku, který jsem předtím zcela opomíjel. Zjistil jsem v tomto směru velký pokrok, snad nebudu v zimě tak unavený," tvrdí Jágr. I když přijel domů i odpočívat, rozhodně nehodlá lenošit. "Kdybych se na všechno vybodl, tak bych hodně přibral. Nyní vážím 110 kilogramů. Pokud bych jen odpočíval, tak bych přijel do kempu jako před dvěma lety. To jsem měl o pět kilo více a musím říci, že jsem si připadal hrozně," dodal Jágr. V rámci přípravy Jágr v sobotu odehrál v Prostějově i tenisový turnaj hokejistů působících v zámoří. A spolu s bývalým spoluhráčem z Pittsburghu Milanem Kraftem se mu dařilo. Ve finále porazili Václava Varaďu a Václava Prospala 6:4, 6:3, a tak si udrželi roční neporazitelnost. "Dali jsme se dohromady před rokem právě na turnaji v Prostějově a zatím máme na kontě samá vítězství," pochvaloval si Jágr, který vynikal nekompromisním zakončením na síti.
</TEXT>
</DOC>
<DOC>
<DOCID>LN-20020715114</DOCID>
<DOCNO>LN-20020715114</DOCNO>
<DATE>07/15/02</DATE>
<GEOGRAPHY>MILÁN</GEOGRAPHY>
<TEXT>
Trojice fotbalových hvězd Interu Milán - Ronaldo, Christian Vieri a Alvaro Recoba oznámila, že se vzdá menší části platů. Podle agentury AP tak hráči reagovali na svízelnou finanční situaci, která postihla většinu klubů. Recobův smluvní příjem činí osm milionů eur za ročník, u zbylých dvou jde o šestimilionový plat. Hráči se údajně dohodli na zhruba pěti až desetiprocentní redukci. Nově zvolený předseda italské ligy Adriano Galliani však v týdnu oznámil, že k ustálení situace, rozklížené menšími příjmy za prodej televizních práv, bude potřeba až dvacetiprocentního snížení mezd u všech profesionálních hráčů.
</TEXT>
</DOC>
<DOC>
<DOCID>LN-20020715115</DOCID>
<DOCNO>LN-20020715115</DOCNO>
<DATE>07/15/02</DATE>
<TEXT>
LONG BEACH, USA - Český basketbalista Jíří Welsch, který v pátek uzavřel smlouvu v klubu Golden State Warriors a odehrál za něj už dva zápasy letní ligy, přiznal, že bude muset posilovat, jinak se v NBA neprosadí. "Můj největší problém je fyzička. V Evropě sílu tolik nepotřebujete, ale v NBA je to základ," nechal se slyšet Welsch.
</TEXT>
</DOC>
<DOC>
<DOCID>LN-20020715116</DOCID>
<DOCNO>LN-20020715116</DOCNO>
<DATE>07/15/02</DATE>
<TITLE>
"S pivem nechci pokoušet osud," říká Adam Ptáček, který opět posunul český rekord blíž k šestimetrové hranici
</TITLE>
<TEXT>
Až k medailovým výšinám se přiblížil český tyčkař Adam Ptáček. V sobotu vylepšil český rekord na 580 centimetrů, a na této výšce už se na velkých mezinárodních podnicích bojuje o cenné kovy.
PRAHA - Už podruhé během krátké doby se jedenadvacetiletý skokan o tyči Adam Ptáček zapsal do domácích rekordních tabulek. Zatímco při červnovém Odložilově memoriálu zlepšil nejlepší český výkon na 576 centimetrů a vzápětí s ním srovnal krok jeho tréninkový partner z Dukly Štěpán Janáček, nyní se při třetím kole extraligy v Praze Na Děkance "utrhl" sám - hned o čtyři centimetry. Už před měsícem, po Odložilově memoriálu, Ptáček předpovídal, že tehdejší nový rekord dlouho nevydrží. "Doufal jsem, forma byla, a taky jsem na dalších třech závodech na 580 útočil. Marně, ale dvakrát to byly velmi nadějné pokusy. Dneska to vyšlo, měl jsem štěstí, které mi předtím chybělo. Laťky jsem se dotkl jako jindy, ale zůstala na stojanech," povídal šťastný rekordman. Radost neskrýval ani další ze svěřenců trenéra Boleslava Patery Štěpán Janáček, byť se tentokrát bitvy na rekordní výšce nezúčastnil. Kvůli potížím s achilovkou skákal v rámci rehabilitace naboso a pouze tréninkově. "Aspoň jsem Adamovi roztleskával diváky," pravil Janáček, jenž jako první přispěchal s gratulací. "Ale roztleskávání ti šlo stejně dobře jako skoky o tyči," děkoval mu Ptáček.
LN: Při Odložilově memoriálu vás motivovali i šestimetroví soupeři. Nyní vám, zdá se, nechyběli.
Určitě jsem rád, že se mi to povedlo i bez nich. A přitom dobře vím, že ještě nemám tu nejlepší formu, že tomu pořád chybí šťáva. Doufám, že příště to bude ještě lepší.
LN: Třeba na mistrovství Evropy v Mnichově?
Tam by mě to mohlo vytáhnout nahoru, až vyladím formu. Mohl bych skočit o pět centimetrů výš.
LN: Není to troufalost, chtít posunout během roku rekordní laťku potřetí?
Mám strach to říkat, ale myslím, že 585 centimetrů by mohlo být v mých silách.
LN: To by ale také mohlo znamenat úvahy o medaili!
Myslíte? Podle mě by se mohlo bojovat o medaile už kolem pěti set osmdesáti. Zbývá jen "maličkost" - skočit to i na šampionátu.
LN: V poslední době opakovaně skáčete 570 - proč vás neberou na velké mítinky?
Ještě nemám jméno, závodníky pro takové podniky mají manažeři nasmlouvané už od dubna, od května. A to já měl osobní rekord 562. Teď ale doufám, že se po mistrovství Evropy přístup manažerů změní.
LN: Až po dvou letech jste se najednou zlepšil téměř o dvacet centimetrů. Čím to?
Asi takhle... Dřív mi mezi tréninky sem tam ujela životospráva v tom smyslu, že jsem s kamarády občas zašel na pivko. To jsem zrušil, začal jsem atletiku brát poctivě, a taky už nějaký čas chodím poctivě na rehabilitaci, které jsem dřív zdaleka nedával všechno. To se projevilo třeba tím, že se mi začala vyhýbat různá zranění.
LN: Takže na pivo už nezajdete?
Zajdeme, ale zdaleka už to nemá takové rozměry, jako když jsem byl mladý rebel z Ostravy.
</TEXT>
<HEADING>
LN: Kdo vás usměrnil?
</HEADING>
<TEXT>
Nejvíc asi trenér Patera, který mi už dva roky opakuje, že mám na 580. Pořád mě tlačil víc k atletice, a povedlo se mu to. Ale nemyslete si, mě samotného taky štvalo, že se dva roky nezlepšuju.
</TEXT>
<HEADING>
LN: Jak nový rekord oslavíte?
</HEADING>
<TEXT>
Zajdeme na pivo, na dvě, ale víc jich nebude. Mistrovství Evropy se blíží, nechci pokoušet osud. Trenérovi jsem už po předchozím rekordu na Odložilově memoriálu slíbil, že všechno oslavíme až po sezoně.
Vývoj českého rekordu od roku 1982
535 František Jansa 1982
550 František Jansa 1982
555 Zdeněk Lubenský 1985
572 Zdeněk Lubenský 1986
573 Zdeněk Lubenský 1987
575 Štěpán Janáček 2001
576 Adam Ptáček 2002
576 Štěpán Janáček 2002
580 Adam Ptáček 2002
</TEXT>
</DOC>
<DOC>
<DOCID>LN-20020715117</DOCID>
<DOCNO>LN-20020715117</DOCNO>
<DATE>07/15/02</DATE>
<TITLE>
S mačetami a zápalnými lahvemi v rukou se o víkendu připravovaly stovky farmářů na bitvu s policií.
</TITLE>
<TEXT>
MEXICO CITY - Policie obklíčila městečko San Salvador Atenco poblíž metropole Mexico City. Zemědělci totiž společně se svými ženami i dětmi vytáhli do boje proti plánované stavbě obřího letiště, které má stát na jejich polích. Vláda prezidenta Vicenta Foxe nabídla farmářům, že jejich půdu vykoupí. Ti to ale odmítli a proti stavbě začali protestovat. Situace se vyhrotila poté, co úřady zatkly patnáct vůdců rebelujících zemědělců. Farmáři na oplátku zajali zhruba deset lidí včetně několika vládních úředníků. Nejradikálnější z nich pohrozili, že pokud vláda nepropustí jejich spolubojovníky, zabijí rukojmí a vyhodí do povětří městský plynovod. Kapacita stávajícího letiště s pouhými dvěma vzletovými drahami potřebám více než dvacetimilionové aglomerace mexické metropole již dlouho nestačí. Jeho rozšíření není možné kvůli tomu, že leží v hustě zastavěné oblasti. Foxova vláda proto před časem odsouhlasila plány na stavbu zcela nového letiště se šesti drahami, které má přijít na 2,3 miliardy dolarů. Stavba by však vymazala z mapy většinu městečka San Salvador Atenco a přilehlých osad. Úřady prohlásily, že od místních zemědělců vykoupí celkem přes 4000 hektarů půdy. Za metr čtvereční jim nabídla 70 centů (asi 20 korun), což se farmářům zdá směšně málo. Mnoho místních obyvatel ale nechce půdu opustit, ani kdyby jim úřady nabídly mnohem více. Foxova vláda uvedla, že protesty ji od stavby letiště neodradí, ale zároveň vyzvala protestující k dialogu.
</TEXT>
</DOC>
</CZE>