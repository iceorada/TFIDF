<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20021206001</DOCID>
<DOCNO>LN-20021206001</DOCNO>
<DATE>12/06/02</DATE>
<TITLE>
BRNO - Veřejný ochránce práv Otakar Motejl vzkázal nájemníkům: Nepodepisujte nové smlouvy. Ombudsman tak reagoval na nedávné prohlášení majitelů nájemních domů z Brna a Prahy. Ti ohlásili, že hodlají ve svých nemovitostech zvedat nájem na úroveň trženích cen. Podle Motejlova názoru to, že Ústavní soud zrušil výměr upravující regulaci nájemného, znamená zmražení současného stavu. Doporučil lidem, aby odmítli nové smlouvy, které jim majitelé mohou nabízet. "Tento problém by podle Ústavního soudu měl řešit zákon," sdělil ombudsman. Podle něj do doby, než parlament zákon o regulaci nájemného přijme, by lidé měli platit stejně jako doposud. Jak Motejl upozornil, majitelé domů mohou nájemníkům nové smlouvy nabízet. V případě, že jí nájemník odmítne, se majitelé mohou obrátit na soud a tam se dožadovat prohlášení současné smlouvy za neplatnou. Museli by ale prokázat, že jsou poškozováni na svých právech, tedy že platby za byt jsou nedostatečné.
</TITLE>
<HEADING>
Majitelé domů půjdou k soudu
</HEADING>
<TEXT>
Že se majitelé domů k soudům chystají, potvrdili oba podnikatelé, kteří zvýšení nájmů ohlásili. Jak ale upozornil majitel domu v Brně Paul Nissl, k soudu hodlá jít z úplně jiných důvodů. "Pan Motejl je naivně optimistický v tom, že většina lidí má platnou nájemní smlouvu. V tomto je totiž totální džungle," sdělil Nissl s tím, že podle něj nemá většina nájemníků smlouvu a svoje nároky odvozují často od různých dekretů. "Někteří nájemníci se odvolávají například na dekret z roku 1945," dodal Nissl. Také pražský podnikatel Giorlamo Giromani potvrdil, že se připravuje na soudní spory. Hodlá totiž zpochybnit nájemní smlouvy kvůli ceně. "Nezbytnou součástí smlouvy je cena. A podle našeho názoru, když Ústavní soud zrušil výměr, tak zrušil i cenu," sdělil podnikatel. Dodal, že větší jasno v celé věci bude až poté, co nález Ústavního soudu vyjde písemnou formou.
Že se majitelé domů k soudům chystají, potvrdili oba podnikatelé, kteří zvýšení nájmů ohlásili. Jak ale upozornil majitel domu v Brně Paul Nissl, k soudu hodlá jít z úplně jiných důvodů. "Pan Motejl je naivně optimistický v tom, že většina lidí má platnou nájemní smlouvu. V tomto je totiž totální džungle," sdělil Nissl s tím, že podle něj nemá většina nájemníků smlouvu a svoje nároky odvozují často od různých dekretů. "Někteří nájemníci se odvolávají například na dekret z roku 1945," dodal Nissl. Také pražský podnikatel Giorlamo Giromani potvrdil, že se připravuje na soudní spory. Hodlá totiž zpochybnit nájemní smlouvy kvůli ceně. "Nezbytnou součástí smlouvy je cena. A podle našeho názoru, když Ústavní soud zrušil výměr, tak zrušil i cenu," sdělil podnikatel. Dodal, že větší jasno v celé věci bude až poté, co nález Ústavního soudu vyjde písemnou formou.
</TEXT>
</DOC>
<DOC>
<DOCID>LN-20021206002</DOCID>
<DOCNO>LN-20021206002</DOCNO>
<DATE>12/06/02</DATE>
<TITLE>
PRAHA - Sociální demokracie je o krok blíž k definitivnímu jmenování svého kandidáta na prezidenta.
</TITLE>
<TEXT>
Předsednictvo ČSSD včera po tříhodinovém večerním jednání doporučilo ústřednímu výkonnému výboru, aby respektoval výsledky stranického referenda a nominoval náměstka ministra spravedlnosti Jaroslava Bureše. Bureš v referendu skončil za Milošem Zemanem. Ten však odmítl kandidovat v prvním kole prezidentských voleb. Včerejší rozhodnutí bylo jednomyslné. Dvě hodiny před půlnocí to oznámili místopředsedové strany Marie Součková a Stanislav Gross. Gross se stal hlavním vyjednavačem. Ihned by měl zahájit jednání se všemi parlamentními stranami. Hlavní pozornost bude nejspíš věnovat koaličním partnerům, pro které je nyní Bureš nepřijatelný. Podle Grosse i Součkové bude ústřední výkonný výbor doporučení vedení strany respektovat. Téměř dvousetčlenný ústřední výkonný výbor se sejde zítra a rozhodne, koho ČSSD vyšle do boje o nástupnictví po Václavu Havlovi. Nového prezidenta budou obě komory parlamentu volit na společné schůzi 15. ledna.
</TEXT>
</DOC>
<DOC>
<DOCID>LN-20021206003</DOCID>
<DOCNO>LN-20021206003</DOCNO>
<DATE>12/06/02</DATE>
<TITLE>
WASHINGTON/PRAHA - Češi patří ke spokojenější části světové populace. Vyplývá to z celosvětového průzkumu, který provedla renomovaná americká organizace Pew Research Center ve 44 zemích světa. Ptala se celkem 38 tisíc lidí. Předsedkyní projektu byla bývalá americká ministryně zahraničí Madeleine Albrightová. "Češi udělali jednoznačně největší pokrok od komunistické éry. Hodnotí svůj život a zemi lépe než ostatní země v regionu," praví se v komentáři k průzkumu. Mezi obyvateli Evropy a Severní Ameriky jsou Češi i nejspokojenější se stavem světa. Dvacet pět procent z nich je spokojeno, zatímco u ostatních zemí s výjimkou Británie se procento spokojenosti pohybuje pod dvacetiprocentní hranicí. Češi cestují nejvíce ze všech obyvatel postkomunistických zemí a naprostá většina z nich má peníze na jídlo, zdravotní péči a nákup oblečení. Za největší hrozbu označují kriminalitu (66 %), korupci politiků (65 %) a morální úpadek (48 %).
</TITLE>
<TEXT>
Většina Čechů - 60 % - si stěžuje na ekonomickou situaci země. Nicméně stále patří k nejspokojenějším v bývalém sovětském bloku. Největší vliv na situaci v Česku mají podle nich média (69 %) a nejmenší imigranti (17 %). Nejvíce Čechů získává informace z televize 62 %, nejméně z postkomunistického bloku) a z novin (22 %, nejvíce z postkomunistického bloku). Internet jako zdroj informací uvedlo 5 % lidí. Co se týče optimismu Čechů, není to tak jednoznačné. 34 % lidí si myslí, že za pět let bude situace lepší, než nyní. Na druhou stranu jsou rodiče dětí přesvědčeni, že jejich potomky čeká lepší budoucnost. Co se týče světového dění, považují Češi za největší hrozbu náboženskou či etnickou nenávist (39 %) a jaderné zbraně (20 %). Za poslední dva roky v Česku poklesla přízeň Spojeným státům, ostatně jako téměř ve všech "zkoumaných" zemích (ze 77 % na 71 %). Češi se také obávají terorismu ve své zemi téměř nejméně z Evropy a Severní Ameriky: 58 % považuje terorismus za velký problém.
Jak odpovídali Češi v průzkumu
Život velice spokojeno 41 % středně spokojeno 53 %
Příjem velice spokojeno 6 % částečně spokojeno 52 %
Práce velice spokojeno 26 % částečně spokojeno 51 %
Stát spokojeno 36 % nespokojeno 60 %
Současná situace: jak se změnila za pět let lepší 41 % stejná 32 % zhoršila se 27 %
</TEXT>
</DOC>
<DOC>
<DOCID>LN-20021206004</DOCID>
<DOCNO>LN-20021206004</DOCNO>
<DATE>12/06/02</DATE>
<TITLE>
PRAHA - Celý křesťanský svět se připravuje na blížící se Vánoce. Ty jsou spojeny s mnoha tradičními zvyky, jako je zdobení stromečku či nadělování dárků. Neviditelného Ježíška, který dárky roznáší, už ale několik let vytlačuje Santa Claus. Zatímco představitelé české katolické církve se nahrazení středoevropského Ježíška americkým Santa Clausem neobávají, v ostatních zemích funguje mnoho "protisantovských" hnutí. Nejdále se boj proti červenému vousatému mužíkovi dostal v Německu, kde dokonce vyhlašují tzv. "Santa's free area", tedy oblasti, kde lidé nechtějí mít se Santou nic společného. "Protisantovské" oblasti jsou lehce rozpoznatelné, neboť je označují speciální samolepky. Vypadají jako dopravní značky označující zákaz vjezdu. Jen místo vozidel je v červeném kruhu za mříží namalovaná hlava Santa Clause.
</TITLE>
<TEXT>
"Mikuláš není Vánoční Mužík", hlásají samolepky, kterých se v Německu prodalo už více než pět tisíc. Cena jedné je v přepočtu 15 korun. "Snažíme se poukázat na rozdíl mezi pravým Mikulášem a Santou, který je využíván jen jako marketingový předmět," tvrdí otec myšlenky frankfurtský páter Eckhard Bieger. V Německu svatý Mikuláš dětem naděluje 5. prosince sladkosti do bot. Na rozdíl od české tradice se mu ale děti nemusejí zpovídat ze svých prohřešků. V Německu Mikuláš dětem vypráví příběhy a poté je obdaruje. Předvánoční invaze Santa Clausů rozzlobila i rakouské tradicionalisty, kteří už před pěti lety založili "Spolek za Ježíška". Hlavou projektu je teolog Phillipe Tengg, kterého rozčílilo pobíhání červeně oblečených "vousáčů" po vánočním trhu. "Nesmíme dopustit vytlačení Ježíška importovaným vánočním mužíkem," hlásá Tengg, jež našel podporu u několika tisíc lidí na celém světě. Podobně proti Santovi v "kokakolovském" hábitu vystupují i členové Baptistické církve. Pro ně je Santa symbolem "převlečeného ďábla". V Austrálii se dokonce boj proti Santovi stal předmětem politické kampaně ve státě Victoria. Nekteří politici totiž poukazují na to, že Santa by mohl urážet děti vyznávající jiné náboženství. Několik mateřských škol dokonce Santu zakázalo. Problémům se Santa nevyhnul ani ve své kultovní zemi - ve Spojených státech amerických. Tam na něj bylo podáno více jak 11 milionů trestních oznámení. Většina z nich kvůli vloupání. Pokud by byl Santa opravdu souzen za všechny své prohřešky, odseděl by si v amerických věznicích 172 tisíc let. Obavy z vousatého staříka mají i rodiče britských dětí, kteří se obávají, že by jejich ratolest mohla usednout na klín převlečeného pedofila. I český Ježíšek se musí už několik desetiletí potýkat se silnou konkurencí. V padesátých letech ho ohrožoval ruský Děda Mráz, který podle tehdejšího prezidenta byl vlastně "Ježíšek, jen trochu starší". A tak Ježíšek přižil i dlouhých 40 let totality. Svůj boj ale ještě zdaleka nevyhrál. V současné době má daleko silnější konkurenci. Mužíci v červených županech a čepicích koukají z výloh obchodů i z reklam v časopisech.
</TEXT>
<HEADING>
Ježíška si nedáme
</HEADING>
<TEXT>
Přesto ale podle odborníků vytlačení Ježíška zatím nehrozí. "Myslím, že když se to nepodařilo Dědovi Mrázovi, nepodaří se to ani Santu Clausovi," domnívá se pražský páter Jaroslav Krajl. Rozhodující jsou ale podle něj rodinné tradice. S tím souhlasí i etnoložka Barbora Čumpelíková. Některým rodičům však situaci ztěžuje fakt, že zboží s námětem Ježíška je v obchodech nedostatek. Naopak pod předměty a cukrovinkami s vyobrazením Santy se pulty doslova prohýbají. "Chtěl jsem dceři koupit adventní kalendář, ale na všech jsou jen ti červení šašci," stěžuje si otec Martin Zeman z Prahy. A co na to děti? "Mám radši Ježíška. Kdyby naděloval Santa Claus, musel bych na dárky čekat do rána," říká Štěpán Moska z Prahy.
</TEXT>
<HEADING>
Vadí Vám Santa Claus? A proč?
</HEADING>
<TEXT>
Své názory pro i proti posílejte na e-mail dopisy@lidovky.cz nebo poštou na adresu Lidové noviny, Senovážná 4, 110 00, Praha 1
Své názory pro i proti posílejte na e-mail dopisy@lidovky.cz nebo poštou na adresu Lidové noviny, Senovážná 4, 110 00, Praha 1
</TEXT>
</DOC>
<DOC>
<DOCID>LN-20021206005</DOCID>
<DOCNO>LN-20021206005</DOCNO>
<DATE>12/06/02</DATE>
<TITLE>
Tak nám chtějí odstřelit Motejla. V Právu na něj pár dní předtím, než ČSSD rozhodne o svém kandidátu na prezidenta, vybalili několik nepříjemných informací. O tom, že sociální demokracie je strana pro silné žaludky, ovšem pochyboval jen málokdo. Když si nedáte pozor, můžete v ní z ministerského křesla odejít rovnou do vazby, mohou vám začít vyšetřovat manžela, sponzorujete-li ji, počítejte s tím, že po vás budou střílet. O nějaké té facce nemluvě. Bylo by proti přírodě, kdyby se v ČSSD právě o prezidentskou nominaci mělo bojovat jinak. Už proto bychom to měli brát s větším klidem. Ve srovnání s akcí Olovo, proslulým pokusem o diskreditaci Petry Buzkové z dílny úřadu zákonné vlády této země, mají obě "kompra" vytažená na ombudsmana Motejla alespoň něco k dobru: nejsou to bohapusté fabrikace.
</TITLE>
<TEXT>
Tragická dopravní nehoda se stala, stejně jako Klabanův případ. Jak na tyto "bomby" reagovala politická scéna? Autonehodu Motejlovi nikdo nezazlívá, všichni vyjadřují plné pochopení pro to, že se taková tragédie může přihodit každému. Je to reakce přiměřená tomu, že Motejl podle všeho následky nehody poctivě nesl. Zveřejnění zprávy přineslo dokonce jistý veřejný užitek, neboť naši politici prý nyní řídí velmi opatrně. Zároveň se ovšem vesměs domnívají, že zpráva zveřejněna být neměla - označují ji za "podpásovku", mluví o tom, že se na Motejla něco "vytahuje", Pavel Rychetský dokonce říká, že to bylo "použito" někým, kdo má přístup k "ne běžně přístupným materiálům" a přitom šlo o soud, o kterém věděla celá pražská advokacie! Karel Kühnl Motejla chválí za to, že "o té věci řekl kolegům z ČSSD už dávno". Když je tedy Motejlovo selhání tak lidsky pochopitelné a kolegové z ČSSD je unesli, proč si politici myslí, že my ostatní bychom se s ním nedokázali vypořádat na takové úrovni jako oni? V případě obvinění pana Klabana jde o něco jiného - zpochybňuje se tu Motejlova role v soudním případu, což by vrhalo stín na jeho lidskou i profesionální čest. Ale Motejl dostal v článku příležitost se k obvinění vyjádřit a později se ho na stránkách Práva zastal Petr Uhl. Podle všeho se Motejl při rozhodování o rehabilitaci nespravedlivě odsouzeného sociálního demokrata Františka Klabana ničeho zlého nedopustil. Hořkost jeho syna je ovšem pochopitelná a stěží mu lze zazlívat, že se snaží hledat vinu. Nejlépe, když se ukáže, jak se celá věc odehrála. A ještě něco užitečného nám případ připomíná: jak strana, se kterou dnes ČSSD koketuje, zacházela se sociálními demokraty, když ještě měla v rukou moc.
</TEXT>
<HEADING>
Špatně načasované zprávy
</HEADING>
<TEXT>
Je pravděpodobné, že ten, kdo střípky z Motejlovy minulosti rozvířil, chtěl Motejla poškodit. Jenže to samo o sobě informaci nediskvalifikuje. Kdyby politici neměli nepřátele, věděli bychom toho o nich polovinu. Rozhodující není, odkud informace přišla, nýbrž to, jestli si novinář informaci ověří, uzná ji za hodnou zveřejnění a podá ji v patřičném kontextu. Nesvatá aliance politických šíbrů a ctižádostivých novinářů nám prokazuje větší službu, než si myslíme. Jedna věc samozřejmě v nepořádku je, a to načasování. Ale i tady bereme věc za špatný konec. Ty zprávy nejen že neměly být ututlány, nýbrž měly být známy už dávno. Špatné peníze vytlačují dobré, říkají ekonomové. U nás špatné či polovičaté zprávy zaplňují prostor zpráv pořádných. Nezaslouží si potenciální prezidentští kandidáti, abychom o nich věděli co možná nejvíc? O Miloši Zemanovi a Václavu Klausovi toho za ta léta víme možná víc, než bychom si přáli. Ale o Otakaru Motejlovi a Jaroslavu Burešovi nemáme nic než pár magazínových článků. Kde jsou jejich důkladné investigativní profily? Jací byli právníci a soudci, o čem rozhodovali, co si o nich myslí ti, kteří s nimi spolupracovali nebo se s nimi střetli? Jak vlastně hodnotit jejich působení v nejvyšších funkcích? Co to o nich vypovídá jako o odbornících a lidech? Jak jsou vybaveni pro vystupování na mezinárodní scéně, což je významná role českého prezidenta, jak jsou vybaveni pro výběr členů bankovní rady, kde jsou pravomoci prezidenta přímo monarchické? O tom jsme si mohli přečíst zoufale málo. Není pak divu, když někdo usoudí, že veřejnost vezme zavděk aspoň pár útžkovitými epizodami ze života kandidáta v senzačním balení.
Je pravděpodobné, že ten, kdo střípky z Motejlovy minulosti rozvířil, chtěl Motejla poškodit. Jenže to samo o sobě informaci nediskvalifikuje. Kdyby politici neměli nepřátele, věděli bychom toho o nich polovinu. Rozhodující není, odkud informace přišla, nýbrž to, jestli si novinář informaci ověří, uzná ji za hodnou zveřejnění a podá ji v patřičném kontextu. Nesvatá aliance politických šíbrů a ctižádostivých novinářů nám prokazuje větší službu, než si myslíme. Jedna věc samozřejmě v nepořádku je, a to načasování. Ale i tady bereme věc za špatný konec. Ty zprávy nejen že neměly být ututlány, nýbrž měly být známy už dávno. Špatné peníze vytlačují dobré, říkají ekonomové. U nás špatné či polovičaté zprávy zaplňují prostor zpráv pořádných. Nezaslouží si potenciální prezidentští kandidáti, abychom o nich věděli co možná nejvíc? O Miloši Zemanovi a Václavu Klausovi toho za ta léta víme možná víc, než bychom si přáli. Ale o Otakaru Motejlovi a Jaroslavu Burešovi nemáme nic než pár magazínových článků. Kde jsou jejich důkladné investigativní profily? Jací byli právníci a soudci, o čem rozhodovali, co si o nich myslí ti, kteří s nimi spolupracovali nebo se s nimi střetli? Jak vlastně hodnotit jejich působení v nejvyšších funkcích? Co to o nich vypovídá jako o odbornících a lidech? Jak jsou vybaveni pro vystupování na mezinárodní scéně, což je významná role českého prezidenta, jak jsou vybaveni pro výběr členů bankovní rady, kde jsou pravomoci prezidenta přímo monarchické? O tom jsme si mohli přečíst zoufale málo. Není pak divu, když někdo usoudí, že veřejnost vezme zavděk aspoň pár útžkovitými epizodami ze života kandidáta v senzačním balení.
</TEXT>
</DOC>
<DOC>
<DOCID>LN-20021206006</DOCID>
<DOCNO>LN-20021206006</DOCNO>
<DATE>12/06/02</DATE>
<TEXT>
Mikulášové, čerti a andělé vyrazili včera do ulic v celém Česku, aby v předvečer svátku Mikuláše rozdali dětem mikulášskou nadílku. Na Staroměstském náměstí v Praze se sešly desítky tradičních postaviček předvánočního času.
</TEXT>
</DOC>
<DOC>
<DOCID>LN-20021206007</DOCID>
<DOCNO>LN-20021206007</DOCNO>
<DATE>12/06/02</DATE>
<TEXT>
Dalo by se najít radostnější místo k životu na zemi, ale narodit se v Česku není zas až tak špatné. Tak vyznívají výsledky výzkumu veřejného mínění, při kterém odborníci vyzpovídali na 38 000 lidí ve 44 zemích světa. Občané Česka se ukázali být nejspokojenějšími lidmi v Evropě při hodnocení celkového stavu vlastní země. Nejde jen o to, že svůj život pokládají za přijatelně materiálně zajištěný. Více než polovina občanů Česka je totiž spokojena i s vládou. A - světe, div se - začali se zamilovávat i do parlamentu. Opatrně sice, zato ale nerychleji v celé střední a východní Evropě. Zhruba před pěti lety Václav Havel vypustil citát o blbé náladě v Česku. Ten se zalíbil a dlouho překrýval jako mázdra informace světových médií o naší zemi. Dnes by tento výrok museli solidní novináři doprovodit vysvětlením, že nálada v jejich státech je stejná, ne-li blbější. Jistě, k radostným pocitům Američanů, kteří jsou nejvíc "cool", máme daleko. Trápí nás korupce, morální úpadek. Nejvíce v celé Evropě ale věříme, že naše děti budou žít lépe než my. Škoda, že tým dirigovaný českou rodačkou Madeleine Albrightovou nezařadil doplňující otázku: Kdo nejvýrazněji ovlivňuje váš život - vy sám, nebo okolí? Pokud by i na ni převážily reakce lidí odhodlaných vzít osud do vlastních rukou, mohlo by být opravdu definitivně odvoláno nebezpečí srážek s blbou náladou v české kotlině. A žádné projevy tvrdící opak by na tom nic nezměnily.
</TEXT>
</DOC>
<DOC>
<DOCID>LN-20021206008</DOCID>
<DOCNO>LN-20021206008</DOCNO>
<DATE>12/06/02</DATE>
<TITLE>
PRAHA - Daleko snáz si budou moci snoubenci od Nového roku vybrat místo svého sňatku. Počínaje 1. lednem příštího roku bude totiž možné uzavřít manželství před kterýmkoli matričním úřadem bez ohledu na trvalý pobyt nastávajících manželů. Až doposud mohli být oddáni pouze v místě, kde má trvalý pobyt alespoň jeden ze snoubenců. Pokud chtěli pro konání obřadu zvolit jiné místo, museli o tuto možnost požádat matriční úřad. Zjednodušení výběru místa sňatků umožňuje novela zákona o matrikách, kterou včera schválila Poslanecká sněmovna. Novelu ještě musí projednat Senát a podepsat prezident republiky. "Myslím, že tento princip jde v duchu reformy a tolik proklamované snahy ulehčit občanům od nadbytečné byrokracie," okomentoval změnu zákona o matrikách ministr vnitra Stanislav Gross.
</TITLE>
<TEXT>
Schválení novely zákona o matrikách souvisí s očekávaným ukončením činnosti okresních úřadů. "Plánovaná reforma státní správy byla jedním z hlavních důvodů této změny. Samozřejmě jsme také chtěli oddávaným ulehčit výběr místa obřadu," řekl Jiří Hájek z tiskového oddělení ministerstva vnitra. Do budoucna se také dají očekávat změny v počtu matrik. Například v Brně chtějí starostové jednotlivých městských částí prosadit zvýšení počtu matrik ze současné jedné na devět. Ministerstvo vnitra však požadovanou změnu zamítlo. "Počet matrik je stanoven vyhláškou k tomuto zákonu. S ohledem na chystanou změnu v činnosti okresních úřadů chceme počkat do konce roku 2003. My se tomu samozřejmě nebráníme, ale musí se ukázat, zda je navýšení vubec nutné," reagoval Hájek. Novela zákona o matrikách také rozšiřuje okruh lidí, kteří budou mít právo nahlédnout do matričních listin svých příbuzných nebo si o nich vyžádat příslušný doklad. Dosud měly tuto možnost jen osoby, jichž se zápis týkal, nebo jen jejich nejbližší rodinní příslušníci, konkrétně manžel, rodiče, děti, prarodiče, vnuci a sourozenci. Nyní už to budou moci učinit i další příbuzní.
</TEXT>
</DOC>
<DOC>
<DOCID>LN-20021206009</DOCID>
<DOCNO>LN-20021206009</DOCNO>
<DATE>12/06/02</DATE>
<TITLE>
PRAHA - Stát přešel ve vztahu k bývalému majiteli zkrachovalé IPB - japonské investiční bance Nomura - do ofenzivy. Fond národního majetku (FNM) a Česká republika totiž podaly žalobu proti Nomuře u arbitrážního soudu v Londýně. Na Nomuře chtějí podle mluvčího ministerstva financí Jaroslava Dědiče vysoudit úhradu škody, která se odhaduje na závratných 103 až 263 miliard korun. Nomura žalobu striktně odmítla. "Akce České republiky se absolutně neopírá o jakékoliv základy," tvrdí mluvčí Nomury Clare Williamsová, která dodává: "Nomura si je jistá tím, že žaloba bude odmítnuta."
</TITLE>
<TEXT>
Astronomická výše škody byla určena jako odhad čisté ztráty, která je spojena s uvalením nucené správy na IPB a zárukami za její nekvalitní majetek. Záruky vydala vláda a Česká národní banka ve prospěch Československé obchodní banky, která tři dny po uvalení nucené správy majetek IPB koupila od nuceného správce. "Zahrnuje rovněž smluvní pokutu, která přísluší FNM," dodává Dědič. Za co má Nomura zaplatit pokutu, ovšem neuvedl. Důvodem žaloby je porušení závazků Nomury, které vyplývají ze smlouvy o prodeji akcií IPB japonské bance. Podle zdroje obeznámeného s případem žaloba souvisí s arbitráží, kterou vede Nomura proti českému státu. "Snahou je sloučit tyto procesy, aby se neprojednávaly zvlášť," dodává. Nomura požaduje po ČR náhradu ve výši 30,5 miliardy korun. "Načasování této žaloby není náhodné. Česká republika musí na začátku příštího roku zaslat svou obhajobu proti žalobě Nomury," uvedla mluvčí Nomury Williamsová. Při arbitráži bude Českou republiku zastupovat podle mluvčího ministerstva financí Jaroslava Dědiče právní kancelář Squire, Sanders &amp; Dempsey. Ztráta vyčíslená v žalobě zároveň ukazuje, kolik zaplatí daňoví poplatníci za pád IPB a následný prodej jejího majetku do rukou Československé obchodní banky (ČSOB). Při katastrofickém scénáři by stát zaplatil částku zhruba 260 miliard korun. Tato suma představuje více než osmdesát procent veškerých aktiv IPB před jejím pádem. Stát zaplatí za nepovedené obchody IPB minimálně částku, která přesahuje sto miliard korun. To je rekordní suma, kterou stálo očištění jedné banky. "Tato neopodstatněná žaloba na náhradu škody naznačuje, že Česká republika chce z Nomury udělat nejen obětního beránka v kauze pádu IPB, ale i viníka neschopnosti České republiky uřídit její vlastní bankovní systém," sdělila Williamsová. Největší náklady představuje pro stát nekvalitní majetek IPB, za nějž se zaručila ČSOB. Záruky jsou předmětem zájmu antimonopolního úřadu i Evropské komise. Té se nelíbí zejména garance vydané centrální bankou. Pád IPB vyvolal desítky soudních sporů, při nichž létají vzduchem miliardy korun. Jedním z největších případů je žaloba ČSOB proti Nomuře až o 24 miliard korun kvůli akciím českých pivovarů. Ty IPB prodala Nomuře, ale dosud za ně nedostala zaplaceno.
</TEXT>
</DOC>
<DOC>
<DOCID>LN-20021206010</DOCID>
<DOCNO>LN-20021206010</DOCNO>
<DATE>12/06/02</DATE>
<TITLE>
Vedení sociální demokracie doporučilo nominovat náměstka ministra spravedlnosti Jaroslava Bureše
</TITLE>
<TEXT>
Pokud ombudsman Otakar Motejl neuspěje, navrhneme ho. Skupina senátorů chce vrátit ochránce veřejných práv zpátky do hry o Hrad.
PRAHA - Otakar Motejl neztrácí šanci stát se nástupcem Václava Havla ani poté, co propadl v referendu sociální demokracie a kdy se zmenšila naděje stát se kandidátem ČSSD na prezidenta. Do boje o křeslo hlavy státu ho chtějí navrhnout členové senátorského klubu Nezávislí. "Jsme připraveni, pokud neuspěje u ČSSD, ho navrhnout," řekla předsedkyně klubu Helena Rögnerová. Navrhovat kandidáta na prezidenta může alespoň deset poslanců či senátorů. Klub Nezávislí, který má pouze pět členů, by tedy musel přesvědčit dalších pět senátorů. A to by neměl být v horní komoře problém. Motejla jako svého favorita uvádějí i další senátoři, například místopředsedkyně Klubu otevřené demokracie Jaroslava Moserová či další člen klubu Martin Mejstřík. Ze sociálních demokratů například Richard Falbr. "Já jsem sice jedním z kandidátů, ale Otakar Motejl je podle mého názoru jednoznačně nejvhodnější," uvedla Moserová. "To je velice dobrý nápad. Nemohu však mluvit za celý klub, jen za sebe," reagoval na návrh šéf Klubu otevřené demokracie Edvard Outrata. "Nouzové řešení" podporuje také například senátor Jiří Zlatuška. "Já pevně doufám, že k takové iniciativě dojde," uvedl. Celá záležitost však má jeden háček - jak se Otakar Motejl k nápadu postaví. LN se ho včera nepodařilo zastihnout, minulý týden po vyhlášení výsledků referenda ČSSD však možnost, že by kandidoval za jiný politický subjekt, odmítl. "Neuvažoval jsem o tom, přišlo by mi to absurdní, když jsem neuspěl v zahradnictví, běhat do papírnictví," řekl.
</TEXT>
<HEADING>
ČSSD se zabývala svým kandidátem
</HEADING>
<TEXT>
Hlavním bodem včerejší večerní schůzky předsednictva sociální demokracie byl podle očekávání zapeklitý problém s prezidentským kandidátem. Podle zdroje LN debata byla klidná, přestože trvala tři hodiny. Původně se očekával konflikt, který vznikl ve straně mezi odpůrci a příznivci expremiéra Miloše Zemana. První z nich se snaží zabránit cestě bývalého předsedy ČSSD na Hrad prosazením ombudsmana Otakara Motejla navzdory jeho neúspěchu v referendu. Naopak pro Zemanovy příznivce by ideální možností bylo do prvního kola prezidentské volby nominovat nepříliš průchozího náměstka ministra spravedlnosti Jaroslava Bureše. Toho ale nechce ani jeden z koaličních partnerů sociální demokracie - lidovci ani Unie svobody-DEU. S koaličními partnery i s představiteli opozičních stran bude vyjednávat místopředseda ČSSD Stanislav Gross. Během včerejšího zasedání předsednictva ČSSD se v kuloárech ozývaly hlasy, podle kterých Jaroslav Bureš nebude společným kandidátem vládních stran. Hovořilo se o tom, že předseda Senátu Petr Pithart svoji kandidaturu nestáhne, ani když sociální demokracie navrhne Bureše.
Hlavním bodem včerejší večerní schůzky předsednictva sociální demokracie byl podle očekávání zapeklitý problém s prezidentským kandidátem. Podle zdroje LN debata byla klidná, přestože trvala tři hodiny. Původně se očekával konflikt, který vznikl ve straně mezi odpůrci a příznivci expremiéra Miloše Zemana. První z nich se snaží zabránit cestě bývalého předsedy ČSSD na Hrad prosazením ombudsmana Otakara Motejla navzdory jeho neúspěchu v referendu. Naopak pro Zemanovy příznivce by ideální možností bylo do prvního kola prezidentské volby nominovat nepříliš průchozího náměstka ministra spravedlnosti Jaroslava Bureše. Toho ale nechce ani jeden z koaličních partnerů sociální demokracie - lidovci ani Unie svobody-DEU. S koaličními partnery i s představiteli opozičních stran bude vyjednávat místopředseda ČSSD Stanislav Gross. Během včerejšího zasedání předsednictva ČSSD se v kuloárech ozývaly hlasy, podle kterých Jaroslav Bureš nebude společným kandidátem vládních stran. Hovořilo se o tom, že předseda Senátu Petr Pithart svoji kandidaturu nestáhne, ani když sociální demokracie navrhne Bureše.
</TEXT>
</DOC>
<DOC>
<DOCID>LN-20021206011</DOCID>
<DOCNO>LN-20021206011</DOCNO>
<DATE>12/06/02</DATE>
<GEOGRAPHY>NERATOVICE</GEOGRAPHY>
<TEXT>
Středeční únik chloru v areálu chemičky Spolana zavinil podle vedení firmy jednoznačně jeden zaměstnanec. Není to tedy podle Spolany důvod zastavovat provoz, protože selhání lidského faktoru nelze nikdy zcela zabránit. Ekologické sdružení Arnika ale požaduje, aby firma přerušila výrobu a přehodnotila bezpečnostní opatření, řekli zástupci Arniky a Spolany. Malé množství chloru uniklo ve Spolaně do ovzduší ve středu odpoledne, tedy pouhý den od chvíle, kdy firma začala tuto rizikovou část výroby uvádět postupně do provozu. Spolana naměřila velmi nízké koncentrace, a vyhlásila proto jen první stupeň chemického poplachu, který trval 26 minut.
</TEXT>
</DOC>
<DOC>
<DOCID>LN-20021206012</DOCID>
<DOCNO>LN-20021206012</DOCNO>
<DATE>12/06/02</DATE>
<GEOGRAPHY>PRAHA</GEOGRAPHY>
<TEXT>
Prezident Václav Havel by měl v souvislosti s koncem funkčního období dostat Řád Tomáše Garrigua Masaryka. Řád je udělován za vynikající zásluhy o rozvoj demokracie a humanity. Havel je nyní jeho nositelem z titulu své funkce, sněmovna a Senát by mu jej mohly udělit doživotně. Senátorům to řekl Přemysl Sobotka (ODS). "Je to zajímavý námět a rozhodně jsem pro to, abychom hledali způsob, jak dát najevo ocenění působení Václava Havla ve funkci prezidenta republiky," řekl předseda sněmovny Lubomír Zaorálek (ČSSD). Návrhu se nebrání poslanec a místopředseda ODS Jan Zahradil. "Je možné uvažovat o tomto deklaratorním gestu," řekl.
</TEXT>
</DOC>
<DOC>
<DOCID>LN-20021206013</DOCID>
<DOCNO>LN-20021206013</DOCNO>
<DATE>12/06/02</DATE>
<GEOGRAPHY>PRAHA</GEOGRAPHY>
<TEXT>
Česká pobočka mezinárodní organizace pro ochranu lidských práv Amnesty International (AI) letos poprvé udělí Cenu za lidská práva. Získá ji prezident Václav Havel, sdělila Michaela Saabová z AI. Cenu měl podle ní Havel převzít v úterý 10. prosince, tedy v Mezinárodní den lidských práv, v pražském Divadle Na Fidlovačce. Prezidentův mluvčí Ladislav Špaček ale řekl, že Havel se večera nezúčastní a ocenění za něj převezme jeho manželka Dagmar. "První nositel ceny určuje její charakter a význam. Proto jsme zvolili muže, který se důsledně identifikoval s ideálem pravdy a lásky vítězící nad lží a nenávistí. Právě tento ideál je vlastní i Amnesty International," poznamenal ředitel její české kanceláře David Bartoň.
</TEXT>
</DOC>
<DOC>
<DOCID>LN-20021206014</DOCID>
<DOCNO>LN-20021206014</DOCNO>
<DATE>12/06/02</DATE>
<GEOGRAPHY>PRAHA</GEOGRAPHY>
<TEXT>
ODS odmítla výměnný obchod týkající se volby prezidenta a popřela, že by vyjednávala s ČSSD o podpoře pro Miloše Zemana. V minulých dnech přitom z jejich strany unikly informace, že je možná dohoda mezi Václavem Klausem a Zemanem. Podle ní by Miloš Zeman mohl ve druhém kole prezidentských voleb počítat také s hlasy ODS výměnou za významnou veřejnou funkci pro Klause. "Nejsem si jist, jestli se již Klaus nedohodl se Zemanem," řekl podle HN člen nejužšího vedení ODS. "ODS je pobouřena cílenými pokusy o manipulaci veřejným míněním ve snaze poškodit ji a jejího kandidáta Václava Klause před blížícím se kongresem strany a následnými prezidentskými volbami," řekl včera místopředseda strany Miroslav Beneš. O možné dohodě mezi Zemanem a Klausem hovořil podle různých zdrojů na zasedání poslaneckého klubu ČSSD také premiér Vladimír Špidla. Obával se scénáře, který by znamenal pokračování opoziční smlouvy a podle něhož se ODS výměnou za hlasy pro Zemana bude snažit získat křeslo šéfa sněmovny pro Klause. ODS ale trvá na tom, že jejím jediným kandidátem pro všechna kola prezidentských voleb zůstává Klaus. "Podporujeme všemi svými hlasy našeho kandidáta," řekl šéf poslanců ODS Vlastimil Tlustý.
</TEXT>
</DOC>
<DOC>
<DOCID>LN-20021206015</DOCID>
<DOCNO>LN-20021206015</DOCNO>
<DATE>12/06/02</DATE>
<TEXT>
JINDŘICHŮV HRADEC - Velmi těžkou pozici bude mít zřejmě premiér Vladimír Špidla, pokud chce skutečně přesvědčit sociální demokracii, že Miloš Zeman není vhodným kandidátem na prezidenta. Ačkoliv premiér dával už dlouho dopředu najevo, že se Zemanovou kandidaturou nesouhlasí a jeho favoritem na prezidentský post je Otakar Motejl, nepodařilo se mu na svou stranu získat ani své nejbližší spolustraníky a kamarády v domovském Jindřichově Hradci. V nedávném stranickém referendu totiž jindřichohradecká okresní organizace ČSSD jednoznačně podpořila jako nejvhodnějšího kandidáta na prezidenta Miloše Zemana. Otakar Motejl skončil až na třetím místě za druhým Burešem. "Ze sedmdesáti osmi hlasujících členů ČSSD v okrese Jindřichův Hradec jich 29 dalo hlas Zemanovi a jen 19 Motejlovi," řekl LN tajemník jindřichohradecké sociální demokracie František Jaroš. Špidlovo varování před Zemanem tak z velké části nevyslyšeli ani ti sociální demokraté, kteří se považují za kamarády a blízké přátele současného premiéra. Špidla totiž v Jindřichově Hradci už dlouho bydlí, a byl dokonce spoluzakládajícím členem místní organizace strany v roce 1989. Podobně "macešsky" jako Jindřichův Hradec se však k premiérovi zachovaly i celé jižní Čechy. Zeman v nedávném referendu drtivě zvítězil nejen mezi jihočeskými sociálními demokraty, ale také mezi nestraníky. Poslední pilulku hořkosti podala Špidlovi českobudějovická zastupitelka za ČSSD Marie Paukejová, která jinak patří mezi jeho blízké a dlouholeté známé. Paukejová totiž tvrdí, že právě ona společně s Helenou Fibingerovou a Janou Volfovou definitivně přemluvily Miloše Zemana, aby podepsal souhlas s prezidentskou nominací. Nelituje nyní zastupitelka, že jejím přičiněním vznikl ve straně dlouho nevídaný rozkol? "Ani náhodou. Miloš Zeman je prostě nejvhodnějším kandidátem, kterého nemůžeme nechat jen tak sedět v chalupě na Vysočině," tvrdí Paukejová. Špidlovy výhrady vůči Zemanovi údajně nedokáže pochopit.
</TEXT>
</DOC>
<DOC>
<DOCID>LN-20021206016</DOCID>
<DOCNO>LN-20021206016</DOCNO>
<DATE>12/06/02</DATE>
<GEOGRAPHY>PRAHA</GEOGRAPHY>
<TEXT>
Vláda posvětila ministryni zdravotnictví Marii Součkové plán nechat okresní nemocnice, ať si samy vyřeší své dluhy. Ve zprávě, kterou bude v úterý obhajovat před poslanci, kabinet odmítl, že by zdravotnická zařízení před jejich převodem na kraje oddlužil. Podle ministryně Součkové činí rozdíl mezi pohledávkami a závazky okresních nemocnic dluh asi 800 milionů korun. "Vzhledem k tomu, že stát zvýší své platby za děti a důchodce a zvýšil také hodnotu minimální mzdy, zvýší se příjmy do zdravotního pojištění asi o dvě miliardy korun," prohlásila po včerejším mimořádném zasedání kabinetu, který zprávu o stavu nemocnic schválil. Součková tvrdí, že je to dost peněz na to, aby se aktivně fungujícím nemocnicím podařilo po vhodné restrukturalizaci dluhy postupně umazat. Dobu, kdy se budou se současným dluhem vypořádávat, odhaduje na několik měsíců až let. Proti takovému řešení ale protestují zástupci krajů. Argumentují, že pokud stát jako zřizovatel špatným dohledem nad hospodařením svých subjektů i nevhodnými zásahy do jejich ekonomiky dluhy zavinil, měl by za ně vzít zodpovědnost. Rovněž distributoři léků, jimž nemocnice dluží za odebrané zboží desítky milionů korun, nehodlají tak dlouho čekat. Podle ředitele Asociace velkodistributorů léčiv (AVEL) Pavla Suchého dal ministr financí Bohumil Sobotka dodavatelům slib záležitost s dluhy do konce listopadu vyřešit. Šedesát milionů korun, které vláda slíbila uvolnit na úhradu alespoň části závazků okresy řízených nemocnic, ani nynější stanovisko vlády AVEL za řešení nepovažuje. "Pan ministr Sobotka slib nesplnil. Zprávu vlády sice neznám, ale zřejmě se nebude lišit od plytkosti nedávného projevu paní ministryně před poslanci," uvedl Suchý. Asociace už několika největším dlužníkům zastavila dodávky léků. Dalším krokem budou podle Suchého žaloby na stát, který je prostřednictvím okresních úřadů zřizovatelem nemocnic. "Čekáme na výsledek úterního projednávání sněmovnou, ale moc si od toho neslibujeme. Právníci už chystají žaloby. Další možností je, že nabídneme odkoupení našich pohledávek zájemcům z řad soukromých firem. Máme jich až překvapivě dost," upozornil Suchý. Stát tak přijde konečné vyrovnání dluhů nemocnic ještě dráž. Zatímco AVEL požaduje pouze úhradu svých faktur, spekulanti založí svůj zisk na úrocích, které si k dlužným částkám naúčtují.
</TEXT>
</DOC>
<DOC>
<DOCID>LN-20021206017</DOCID>
<DOCNO>LN-20021206017</DOCNO>
<DATE>12/06/02</DATE>
<GEOGRAPHY>PRAHA</GEOGRAPHY>
<TEXT>
Firmy a jednotlivci, kteří penězi nebo věcnými dary přispěli na odstraňování srpnových povodňových škol, budou mít nižší daně. Poslanci včera schválili návrhy ODS, podle nichž se mění zákony o dani z příjmů a o dani z přidané hodnoty. Lidé, kteří poskytli peníze na odstranění následků živelní pohromy, si podle schváleného návrhu mohou snížit základ daně z příjmu za zdaňovací období 2002 a 2003 o dalších deset procent, u fyzických osob tedy nejvýše o 20 procent. Firmy mohou z daní odepsat dalších pět procent, tedy nejvýše deset procent. Do daňových nákladů bude také možné zahrnout výdaje vynaložené v rámci pomoci poskytnuté formou nepeněžitého plnění v souvislosti s odstraňováním následků živelních pohrom. Schválené změny osvobozují od daně také dotace ze státního rozpočtu, rozpočtů obcí a krajů, státních fondů, grantů, nebo příspěvků ze státního rozpočtu, pokud jsou použity k odstranění následků povodní. Zproštěny od daní budou také zvýhodněné půjčky zaměstnavatele zaměstnancům postiženým povodní až do milionu korun na bytové účely a do 200 000 korun k překlenutí tíživé finanční situace. Další úlevy pro občany postižené povodněmi schválili poslanci již ve středu, kdy odsouhlasili vládní návrh, podle něhož mohou obce prominout daň z nemovitosti. Pokud by obce odpustily daň z nemovitostí všem lidem postiženým povodněmi, přišly by rozpočty obcí přibližně o dvě miliardy korun. Daň z nemovitosti přitom celkem do jejich pokladen přinese 4,5 miliardy korun. S osvobozením od daně z nemovitostí postižených záplavami obce vcelku souhlasí, protože vybrané peníze netvoří podstatnou část jejich rozpočtů. Naopak postižení povodněmi ji jako výraznou úlevu nevnímají. Za vesnický domek totiž platili jen okolo 300 korun ročně. Ještě před schválením zákona vznikl mezi vládou a ODS spor o autorství. ODS tvrdí, že svůj návrh předložila o měsíc dřív než vláda.
</TEXT>
</DOC>
<DOC>
<DOCID>LN-20021206018</DOCID>
<DOCNO>LN-20021206018</DOCNO>
<DATE>12/06/02</DATE>
<TITLE>
Průzkum: Co si myslel svět v roce 2002
</TITLE>
<TEXT>
Bojíme se budoucnosti, říkají lidé ve 44 zemích světa, kteří se účastnili průzkumu americké organizace Pew Research Center.
WASHINGTON - Po teroristických útocích z 11. září 2000 byl pohled většiny zemí na Spojené státy velice příznivý. Nyní se situace mění. Ve srovnání s posledním průzkumem v roce 2000 totiž rostou antiamerické nálady, a to téměř všude: jak u spojenců z NATO, v rozvojových státech a hlavně v muslimských zemích. Samozřejmě existují výjimky. Mezi ně patří Francie (proti roku 2000 vzrostl počet příznivců USA o 1 procento na 63 procent) a Ukrajina a Rusko (vzestup o 10, resp. o 24 procent na 80 resp. 61 procent). Od výzkumu v roce 2000 kleslo hodnocení USA mezi lidmi v 19 z 27 zemí. Nicméně výsledky výzkumu, který prováděla americká organizace Pew Research Center ve 44 zemích světa na vzorku více než 38 tisíc lidí nejsou tak jednoznačné, jak by se mohlo zdát na první pohled. Lidé obvykle kritizují vliv USA na jejich společnost. Na druhou stranu mají rádi americké zboží, filmy, hudbu a s výjimkou muslimských zemí podporují i boj proti terorismu. "Američané a jejich země jsou hodnoceni pozitivně většinou respondentů 35 ze 42 zemí, kde byl průzkum prováděn. Negativní hodnocení jsou patrná v muslimských zemích Blízkého východu a Střední Asie," praví se v komentáři k výzkumu, který vedla bývalá ministryně zahraničí USA Madeleine Albrightová. Podobně komplikovaná je otázka Iráku. Zatímco většina lidí v Evropě a USA považuje Saddáma Husajna za hrozbu, k použití síly se stavějí rezervovaně. Pro útok by bylo 62 procent Američanů, Britové jsou rozděleni půl na půl 47: 47 procentům. Proti útoku je 64 procent Francouzů, 71 procent Němců a 79 procent Rusů. Průzkum dále zjistil, že lidé mají obavy o budoucnost světa. "S tím, jak končí rok 2002 se dá říci, že svět není nejšťastnějším místem. V době, kdy obchod a technologie spojují svět více, než dříve, většina obyvatel nevidí budoucnost růžově," tvrdí autoři mezinárodního průzkumu. Hlavním problémem světa je podle respondentů šíření chorob (například AIDS). Na druhém místě jsou obavy z etnického konfliktu a na třetím strach z jaderných zbraní. Lidé ve všech zemích hodnotí kvalitu svého života lépe než stav země či světa. Rozdíly jsou mezi obyvateli Severní Ameriky (ti jsou spokojenější) a západní Evropou. Rozdíl mezi nimi je však minimální, pokud se porovnává se spokojeností obyvatel dalších zemí. V zásadě platí, že lidé v globalizovaných zemích jsou spokojenější a optimističtější.
</TEXT>
<HEADING>
Hlavní závěry
</HEADING>
<TEXT>
* ve srovnání s rokem 2000 stoupl počet odpůrců USA * většina lidí považuje iráckého vůdce Saddáma Husajna za hrozbu, ale odmítá použití síly * lidé hodnotí osobní život lépe než stav svých zemí a světa * nejvíce spokojeni se svým životem jsou mladí lidé do 35 let ve východní Evropě * lidé se nejvíce obávají šíření chorob, etnického či náboženského konfliktu a jaderných zbraní
</TEXT>
<HEADING>
Výsledky celosvětového průzkumu: Co si lidé myslí?
</HEADING>
<TEXT>
Pew Research Center prováděl průzkum "Co si svět myslí v roce 2002" ve 44 zemích. Dotazníky, které vyplnilo více než 38 tisíc respondentů, byly přeloženy do 63 jazyků. Společnost studii zveřejnila tento týden ve Washingtonu. Kompletní výsledky výzkumu najdete na internetové adrese http://people-press.org/reports
Jste spokojeni se svým rodinným příjmem? uveden počet kladných odpovědí
</TEXT>
</DOC>
<DOC>
<DOCID>LN-20021206019</DOCID>
<DOCNO>LN-20021206019</DOCNO>
<DATE>12/06/02</DATE>
<TITLE>
Proč jsou podle vás Češi nyní optimisty?
</TITLE>
<HEADING>
JAN HARTL, ředitel Střediska empirických výzkumů
</HEADING>
<TEXT>
Ta věc nemá jednoznačné vysvětlení. Zdá se, že obrat se chystal postupně od sklonku roku 2000 a byl provázen pozitivním hodnocením vlády. Lidé mají nyní pocit, že se nám daří ohledně NATO i EU. Otázka je, zda je to trend trvalý.
</TEXT>
<HEADING>
JAN KELLER, sociolog, Ostravská univerzita
</HEADING>
<TEXT>
Tento výzkum by mohl mít zkreslený výsledek, pokud ho jeho autoři prováděli jen v Praze, kde je vyšší životní úroveň. Pokud byl ale opravdu reprezentativní, vysvětlil bych takový optimismus malou informovaností Čechů.
</TEXT>
<HEADING>
MARTIN POTŮČEK, sociolog, Fakulta sociálních věd UK
</HEADING>
<TEXT>
Je to asi otázka proporcí, těžko říci, že bychom takto optimističtí byli všichni. Ale koresponduje to s výsledky našeho výzkumu Češi na cestě za vlastní budoucností. Češi vnímají, že mají větší příležitosti než ve fázi socialismu, proto jsou optimističtí.
</TEXT>
<HEADING>
JAN SPOUSTA, sociolog, společnost SC &amp;C
</HEADING>
<TEXT>
Tento optimismus může být známkou toho, že se Češi po krizi v poslední době oklepali a že opět před sebou cítí nějakou perspektivu. Zdá se tedy, že takzvaná blbá nálada odchází a že se politický a hospodářský život stabilizoval. Myslím si, že je to dobrá zpráva, ale zároveň mě překvapuje, že jsme až takto optimističtí.
Tento optimismus může být známkou toho, že se Češi po krizi v poslední době oklepali a že opět před sebou cítí nějakou perspektivu. Zdá se tedy, že takzvaná blbá nálada odchází a že se politický a hospodářský život stabilizoval. Myslím si, že je to dobrá zpráva, ale zároveň mě překvapuje, že jsme až takto optimističtí.
</TEXT>
</DOC>
<DOC>
<DOCID>LN-20021206020</DOCID>
<DOCNO>LN-20021206020</DOCNO>
<DATE>12/06/02</DATE>
<TITLE>
Pan domácí nemůže přijít a diktovat si výši nájemného, řekl včera ombudsman Motejl. Reagoval tak na zprávy o majitelích domů, kteří se rozhodli zvýšit nájemné.
</TITLE>
<GEOGRAPHY>BRNO</GEOGRAPHY>
<TEXT>
"Za to nemohou já, ale média a nepoctiví majitelé domů," tvrdil včera na tiskové konferenci veřejný ochránce práv Otakar Motejl. Reagoval tak na informace, že několik majitelů domů v Praze a Brně ohlásilo svůj úmysl výrazně zvyšovat nájemné. Ombudsman uvedl, že hlavně kvůli zprávám ve sdělovacím prostředcích se nyní nájemníci mohou mylně domnívat, že musejí podepisovat nové nájemní smlouvy na podstatně vyšší částky. "Je to atmosféra pro nepoctivou hru několika málo jedinců," sdělil Motejl s tím, že on za ni odmítá nést zodpovědnost. Ombudsman spolu se skupinou senátorů iniciovali, aby se kauza regulace nájemného dostala před Ústavní soud. Majitel domu nemůže podle Motejla sám zvýšit nájemné jeho obyvatelům. Pokud chce na svých bytech vydělat více, může jen navrhnout zvýšení nájemného, s čímž musí obyvatel domu souhlasit, řekl. Podle něj si mnozí občané špatně vysvětlují situaci, která nastala. "Rozhodně tedy nemůže přijít pan domácí a diktovat si cenu za nájemné," zdůraznil Otakar Motejl. "Pokud nájemník smlouvu předkládanou majitelem domu podepíše, může to pro něj mít nepříznivý a těžko napravitelný dopad," uvedl ombudsman. Vysvětlil, že majitel domu by mohl dosáhnout zvýšení nájemného také tím, že se obrátí na soud. Ten by ale musel uznat, že majitel je poškozován na svých právech. Motejl tvrdí, že atmosféru, kdy se nájemníci mohou obávat jednostranných kroků majitelů domů, vytvořili novináři.
</TEXT>
<HEADING>
Kvůli nájemnému dostal Motejl deset anonymů
</HEADING>
<TEXT>
Otakar Motejl nešetřil ani majitele domů a bytů, kteří již zvyšování nájemného ohlásili. "Nikoliv náhodou jsou to majitelé domů, kteří nemají česká jména," řekl mimo jiné. Podle jeho názoru jde zřejmě o podnikatele, kteří koupili několik domů a hodlají na nich vydělávat. Na upozornění, že brněnský majitel, o kterém byla v médiích řeč, má dům pouze jeden, reagoval Motejl tím, že články o nich nečetl příliš pozorně. Ačkoliv se ombudsman odvolával na možnost, že někdo už nevýhodnou smlouvu podepsal, o žádném konkrétním případu nevěděl. "Možná ve Valašském Meziříčí je rodina Romů, která to podepsala," sdělil. Na Motejla se obracejí nájemníci s žádostí o radu. V poště se mu objevilo i deset anonymních dopisů. "Patrně jsou to důchodci, kteří si stěžují na to, že se dostali do katastrofální situace. Ve skutečnosti se ale pro ně nic nemění," uvedl ochránce práv. Ústavní soud zrušil cenový výměr ministerstva financí k regulaci nájemného 20. listopadu. Podle jeho rozhodnutí nelze nájemné regulovat výměrem, ale pouze zákonem.
Otakar Motejl nešetřil ani majitele domů a bytů, kteří již zvyšování nájemného ohlásili. "Nikoliv náhodou jsou to majitelé domů, kteří nemají česká jména," řekl mimo jiné. Podle jeho názoru jde zřejmě o podnikatele, kteří koupili několik domů a hodlají na nich vydělávat. Na upozornění, že brněnský majitel, o kterém byla v médiích řeč, má dům pouze jeden, reagoval Motejl tím, že články o nich nečetl příliš pozorně. Ačkoliv se ombudsman odvolával na možnost, že někdo už nevýhodnou smlouvu podepsal, o žádném konkrétním případu nevěděl. "Možná ve Valašském Meziříčí je rodina Romů, která to podepsala," sdělil. Na Motejla se obracejí nájemníci s žádostí o radu. V poště se mu objevilo i deset anonymních dopisů. "Patrně jsou to důchodci, kteří si stěžují na to, že se dostali do katastrofální situace. Ve skutečnosti se ale pro ně nic nemění," uvedl ochránce práv. Ústavní soud zrušil cenový výměr ministerstva financí k regulaci nájemného 20. listopadu. Podle jeho rozhodnutí nelze nájemné regulovat výměrem, ale pouze zákonem.
</TEXT>
</DOC>
<DOC>
<DOCID>LN-20021206021</DOCID>
<DOCNO>LN-20021206021</DOCNO>
<DATE>12/06/02</DATE>
<GEOGRAPHY>PRAHA</GEOGRAPHY>
<TEXT>
Policejní prezident Jiří Kolář včera jmenoval svým náměstkem pro trestní řízení policejního důstojníka Jaroslava Macháněho. Jeho předchůdcem ve funkci byl Miroslav Antl, který v říjnu opustil policii kvůli tomu, že pod vlivem alkoholu způsobil dopravní nehodu. Macháně stál poslední dva roky v čele Útvaru pro odhalování korupce a závažné hospodářské trestné činnosti, řekla mluvčí policejního prezidia Blanka Kosinová. Je mu 55 let, je ženatý a má jedno dítě. Antl nyní pracuje pro mediálního poradce ministra vnitra Stanislava Grosse.
</TEXT>
</DOC>
<DOC>
<DOCID>LN-20021206022</DOCID>
<DOCNO>LN-20021206022</DOCNO>
<DATE>12/06/02</DATE>
<GEOGRAPHY>KLADNO</GEOGRAPHY>
<TEXT>
Řidič kamionu Scania s pražskou poznávací značkou nechal včera na parkovišti v Lidicích na Kladensku 45 běženců z Pákistánu. Z místa utekl, uprchlíci zůstali uvězněni v nákladním prostoru. "Teprve po upozornění prodavače z kiosku, že z kamionu se kouří a někdo se z něj dobývá ven, přijela na místo policie. Následně přijeli i hasiči, kteří udělali ve vozu otvor a běžence osvobodili," řekla policejní mluvčí Michaela Nováková. Všichni utečenci podle ní byli muži a pocházeli z pákistánského Paňdžábu. Cizince si převzala cizinecká policie. Hasiči objevili uprchlíky ve značně zuboženém stavu. "Kromě nich byly uvnitř jen bedny se zbožím. Běženci u sebe neměli žádné potraviny, a dokonce ani pitnou vodu," řekl mluvčí středočeských hasičů Ladislav Křivan. Dodal, že jediným dalším předmětem ve voze byl barel, který sloužil jako záchod.
</TEXT>
</DOC>
<DOC>
<DOCID>LN-20021206023</DOCID>
<DOCNO>LN-20021206023</DOCNO>
<DATE>12/06/02</DATE>
<GEOGRAPHY>PRAHA</GEOGRAPHY>
<TEXT>
Do tisícovek domácností zavítal včera Mikuláš se svým doprovodem, aby nadělil dětem drobné dárky a sladkosti. Zatímco jeho a anděla děti většinou nebojácně vítaly, před třetím společníkem - sazemi pomazaným a řetězem chrasticím čertem - se mnohé ratolesti běžely schovat. Psychologové však upozorňují, že setkání dítěte s mikulášským průvodem může skončit těžkou psychickou újmou. Jejich čekárny se krátce po "mikulášském běsnění" totiž často zaplní vystrašenými dětmi. V citlivějších dětských duších především čert vzbuzuje strach a paniku. Děti jsou dnes sice "trénované" díky televizi, odborníci však soudí, že zejména u malých dětí může setkání s černým chlupatým stvořením zanechat neblahé následky. Rodiče by podle psychologa Karla Humhala rozhodně nikdy neměli svým ratolestem vyhrožovat tím, že je čert potrestá. "Pokud se dítě při setkání s čertem cítí jisté a bezpečné, zaštítěné autoritou rodičů, tak to v něm nějaké významné stopy nezanechá. Pokud však za sebou dítě podporu rodičů necítí, může ho to těžce neurotizovat," řekl psycholog. Rozhodující prý je věk dítěte. "Zatímco děti do pěti až šesti let prožívají všechno opravdově, desetileté se sice bude bát, ale už ví, že je to jenom ,jako'," tvrdí Humhal. Psychologové upozorňují, že následky nešetrného setkání s čertem bývají mnohdy závažné. "V praxi jsou známy i případy, kdy dítě prožilo masivní úzkost a paniku," upozorňuje psychiatr Jan Cimický. Psycholog Karel Dostálek se obává také příliš násilného vpádu celého průvodu do bytu. Zejména pokud je tvořen hlučnými, neznámými či dokonce opilými postavami. "Když se kolem už tak vystresovaného dítěte nekoordinovaně hemží těžko zvladatelná parta potácejících se osob, je to ta nejhorší možnost. O hořících vousech Mikuláše a zvracení čerta ani nemluvě," uvedl Dostálek.
</TEXT>
</DOC>
<DOC>
<DOCID>LN-20021206024</DOCID>
<DOCNO>LN-20021206024</DOCNO>
<DATE>12/06/02</DATE>
<TITLE>
Trestní senát zajímají rozporná rozhodnutí o dluhu společnosti H-System
</TITLE>
<TEXT>
Falešný zápis poskytli policii členové bývalého vedení Komerční banky. Zápis byl ze zasedání představenstva KB, které se zabývalo dluhem H-Systemu.
PRAHA - Rozporné informace o svých plánech s osmisetmilionovou pohledávkou za zkrachovalou společností H-System budou soudci Kamilu Kydalkovi příští týden vysvětlovat bývalí členové představenstva Komerční banky. Z listinných důkazů, které Kydalka v uplynulých dnech v jednací síni pražského městského soudu předčítal, totiž vyplývá, že někdejší vedení banky poskytlo před časem policii falešný zápis z jednání představenstva, které se před pěti lety zabývalo otázkou, co dál se stamilionovým dluhem. Když se případ H-system začal před lety otvírat, poskytla banka policii fotokopii zápisu, z níž vyplývá, že představenstvo v říjnu 1997 rozhodlo o prodeji pohledávky stavebnímu družstvu Svatopluk. To ale nebylo možné, neboť družstvo vzniklo až o několik měsíců později. Soudce Kydalka si rozporu povšiml a vyžádal si letos na KB originál zápisu. A v originálu stojí: KB v říjnu 1997 rozhodla převést pohledávku na akciovou společnosti All in, jejímž jediným akcionářem byla Komerční banka. "Je to zápis ze zasedání představenstva 7. a 9. října 1997," řekl Kydalka. Zda jde ze strany Komerční banky o omyl či záměr, odmítl komentovat. "Příští týden začínají výslechy svědků," dodal.
</TEXT>
<HEADING>
Byl to záměr?
</HEADING>
<TEXT>
Mezi prvními předvolanými, figurují i členové tehdejšího představenstva banky, kteří budou muset rozpor Kydalkovi vysvětlit. Variant je několik. V květnu 1998, kdy už Svatopluk existoval, totiž představenstvo banky skutečně rozhodlo, že mu pohledávku prodá. Teoreticky tedy mohli pracovníci banky pro policii omylem přefotit část zápisu z října 1997 a část z května 1998. Mohlo ale také jít o záměr. V říjnu 1997 se totiž KB v médiích dušovala, že nemá o podporu projektu H-System zájem. Pro příklad, tehdejší mluvčí banky Irena Šatavová pro MfD 22. října zopakovala: "Že o to nemáme zájem, platí i nyní." To bylo jen pár dní poté, co představenstvo podle originálu zápisu, kterým nyní disponuje soud, rozhodlo o tom, že zájem je a pohledávka se převede na All in, dceřinou společnost KB. Tu obchody s nemovitostmi zajímaly, mimo jiné tehdy provozovala realitní společnost A-trade a její projekt pro výstavbu relativně dostupného bydlení Střecha nad hlavou. Podobný produkt nabízel také v té době krachující H-System. Zasedání se před pěti lety účastnili Richard Salzmann, Karel Bednář, Petr Budínský a Jaroslav Mareš.
Představitelé KB, kteří zajímají soud
KAREL BEDNÁŘ, někdejší místopředseda představenstva
PETR BUDÍNSKÝ, někdejší člen a později místopředseda představenstva
JIŘÍ BOŠALA, někdejší šéf KB Praha centrum
OLDŘICH MACHALICKÝ, někdejší šéf KB Praha - centrum
JAROSLAV MAREŠ, někdejší člen představenstva
MILOSLAV NOVÁK, někdejší šéf KB Praha - centrum
JAROSLAV ŠUSTR, někdejší šéf KB Praha - centrum
RICHARD SALZMANN, bývalý předseda představenstva a generální ředitel
</TEXT>
</DOC>
<DOC>
<DOCID>LN-20021206025</DOCID>
<DOCNO>LN-20021206025</DOCNO>
<DATE>12/06/02</DATE>
<GEOGRAPHY>OSTRAVA</GEOGRAPHY>
<TEXT>
Případ začal v roce 1994, kdy se Pavel Cagaš, Kamil Babič, Miroslava Kuchtíková a Dušan Michalík rozhodli vybudovat velkosklad v bývalé tkalcovně v Hlinsku. Podle obžaloby každý ze čtveřice dostal úvěr od České spořitelny v Karviné ve výši 9 milionů 750 tisíc korun. Z této částky nebyla spořitelně dodnes zaplacena jediná koruna. Podle státního zástupce Miroslava Valového muži vypracovali podnikatelský záměr, na který získali úvěr 39 milionů. Krátce poté však své firmy Kabex, Tokok, Kuchtexo a Mudynex prodali Janu Huszárovi. Ten odjel na Floridu a pátrá po něm Interpol. "Uvedené skutečnosti včetně toho, že obchodní společnosti byly obviněnými založeny pouze formálně, svědčí o podvodném úmyslu a snaze obohatit se na úkor cizího majetku," konstatuje obžaloba. V případu figuruje i realitní kancelář s názvem Reja, jejíž majitelkou je Jana Schulhauserová. "Za dobu činnosti realitní kanceláře od zahájení v březnu 1994 do pozastavení činnosti v březnu 1997 bylo jedinou její obchodní operací právě zprostředkování prodeje nemovitosti v Hlinsku," konstatuje obžaloba. Jediný ze čtveřice podnikatelů, který nebyl odsouzen, je známý ligový brankář Pavel Cagaš. Soudce Krajského soudu v Ostravě Pavel Suchánek udělit třem ostatním podnikatelům tresty odnětí svobody od šesti do šesti a půl roku. Odsouzení se okamžitě odvolali. Cagaš včera k soudu opět nepřišel. "Poslal soudu omluvný dopis, že je pracovně v Německu," řekl soudce. "Přeložil jsem jednání na leden. Pokud by se Pavel Cagaš nedostavil, nechám jej předvést policií," řekl Suchánek. "Je to pro mne novinka, případ neznám a nerad bych se k němu vyjadřoval," řekl LN manažer hokejové klubu HC Vítkovice František Černík. Cagaš je odchovancem vítkovického hokeje. V kariéře vystřídal hodně klubů, s Olomoucí získal titul českého mistra. Chytal i v Německu, odkud si také přivezl mistrovský titul.
</TEXT>
</DOC>
<DOC>
<DOCID>LN-20021206026</DOCID>
<DOCNO>LN-20021206026</DOCNO>
<DATE>12/06/02</DATE>
<TEXT>
Včerejší den byl již tradičně Srdíčkovým dnem. Na 150 místech České republiky dvojice dobrovolníků nabízely různobarevné spony ve tvaru srdíčka. Ten, kdo si jednu z nich za 20 korun koupil, přispěl na pomoc dětem, které onemocněly leukemií, a pomohl i zdravým dětem navštěvujícím školní zařízení poškozená záplavami. Srdíčkový den pořádá občanské sdružení Život dětem.
</TEXT>
</DOC>
<DOC>
<DOCID>LN-20021206027</DOCID>
<DOCNO>LN-20021206027</DOCNO>
<DATE>12/06/02</DATE>
<GEOGRAPHY>PRAHA</GEOGRAPHY>
<TEXT>
Ozbrojený maskovaný muž přepadl ve středu pobočku Union banky na Olšanském náměstí v Praze 3. Odešel s lupem 230 tisíc korun, informoval mluvčí Union banky Josef Řeřicha. Dodal, že v pobočce v tu dobu byli pouze zaměstnanci banky, při loupeži nebyl nikdo zraněn. Podobu maskovaného lupiče, po němž pátrá policie, zachytily bezpečnostní kamery. V červnu letošního roku byla přepadena pobočka Union banky v Brně. Pachatel měl tehdy na obličeji místo masky bílou lepicí pásku. Dvakrát vystřelil do vzduchu, pak se zmocnil 450 tisíc korun a uprchl.
</TEXT>
</DOC>
<DOC>
<DOCID>LN-20021206028</DOCID>
<DOCNO>LN-20021206028</DOCNO>
<DATE>12/06/02</DATE>
<GEOGRAPHY>PRAHA</GEOGRAPHY>
<TEXT>
Vánoční kluziště otevřelo včera bruslařům své brány přímo v centru Prahy na Ovocném trhu. Vstup na ledovou plochu o rozměrech 20 krát 12 metrů je zdarma a milovníci zimních radovánek, kteří brusle nemají, si je mohou zapůjčit přímo na místě za 20 korun. Vybrané peníze dostane společnost Člověk v tísni na opravy škod po povodních. Bruslaři mohou kluziště využívat do 6. ledna 2003. Vánoční kluziště v Praze není ojedinělou záležitostí. Možnost zabruslit si na Vánoce v centru svých měst mají například také obyvatelé Paříže, Amsterodamu a New Yorku. To však nebyl jediný důvod pro otevření pražského kluziště. "Druhým zdrojem inspirace byla tradice vánočního bruslení, která byla v Čechách živá už v 18. století. Chtěli bychom tuto tradici obnovit a doufáme, že se nám v dalších letech podaří to kluziště udělat třeba ještě větší," řekl Igor Přerovský, mluvčí společnosti Český mobil, která kluziště vybudovala. Podle generální ředitelky Karly Stephensové je hlavním cílem projektu vrátit Vánocům alespoň kousek magického kouzla, které uprostřed komerce ztrácejí.
</TEXT>
</DOC>
<DOC>
<DOCID>LN-20021206029</DOCID>
<DOCNO>LN-20021206029</DOCNO>
<DATE>12/06/02</DATE>
<TITLE>
Dnes ceny za desítky tisíc korun!
</TITLE>
<TEXT>
Dnes vyhrávají
počítač za 30 000 korun: Martin VRÁNA z Brna
Hifi věž za 10 000 korun: Hana VRACOVSKÁ z Klatov okamžitou denní výhru 5000 korun: Michal BASCH z Prahy 2
Blahopřejeme!
</TEXT>
<HEADING>
POZOR! Nesehnali jste některý výtisk LN? Nevadí.
</HEADING>
<TEXT>
* Zítra otiskneme všechna dosud vyšlá výherní čísla. * V pondělí navíc přineseme Žolík Hry LN, kterým můžete nahradit kterýkoliv soutěžní kupon.
FINÁLE! Hra LN o byt za milion.
Vyhráli jste byt v Praze? Výsledky finále najdete v Lidových novinách v pátek 13. prosince 2002.
Nenašli jste v magazínu kartu? Máte nějaké otázky ke hře? Volejte na soutěžní linku 296 363 500 nebo e-mailujte na adresu hrasuperb@lidovky.cz. Linka bude v provozu po - pá od 8 do 12 h. Kartu také můžete do vyčerpání zásob získat v recepci LN v Praze 1, Senovážné ulici 4.
</TEXT>
</DOC>
<DOC>
<DOCID>LN-20021206030</DOCID>
<DOCNO>LN-20021206030</DOCNO>
<DATE>12/06/02</DATE>
<TITLE>
Izraelský premiér Ariel Šaron poprvé navrhl, aby do roku 2005 vznikl samostatný palestinský stát
</TITLE>
<TEXT>
Logický a realistický je podle Šarona plán, podle kterého bude nezávislá Palestina demilitarizovaným územím, jehož vzdušný prostor budou střežit izraelská letadla.
JERUZALÉM - Zarytým odpůrcem vzniku samostatného palestinského státu Ariel Šaron nikdy nebyl. S detailnějším plánem vzniku nezávislé Palestiny však dosud nepřišel. Vše se ale změnilo ve středu večer, kdy Šaron prohlásil, že palestinský stát by mohl vzniknout do roku 2005. Izraelský premiér se postavil za plán amerického prezidenta George W. Bushe z letošního června. Ten předpokládá, že už příští rok by mohla vzniknout prozatímní Palestina bez přesně vymezených hranic. Do roku 2005 by se pak vytvořil samostatný stát. Ten by zahrnoval zhruba 40 procent území Západního břehu a 70 procent Gazy. "Palestinský stát bude demilitarizovaný. Pouze policie bude mít lehké zbraně," prohlásil Šaron. Přitom dodal, že "Izrael bude kontrolovat hranice a vzdušný prostor (státu pozn. red.)." Takovýto plán pak izraelský premiér označil za "logický a realistický". Návrh má ovšem několik velkých "ALE". Podle Šarona totiž první krok k jeho uskutečnění není na straně Izraele - Palestinci musí nejdřív "naprosto zastavit teror", rozpustit všechny bezpečnostní složky a vyměnit své vedení. To znamená, že palestinským vůdcem už nesmí být Jásir Arafat. Dalším problémem pak může být otázka návratu několika milionů palestinských uprchlíků, kteří jsou v diaspoře už od války z roku 1948. "Jestřáb" Benjamin Netanjahu, kterého Šaron nedávno porazil ve volbách v nichž se bojovalo o post šéfa pravicového Likudu, ale návrat uprchlíků (a jejich potomků) včera nekompromisně odmítl. Podobný, ale nejspíše mnohem detailnější plán na vytvoření palestinského státu, než s jakým přišel Šaron, mělo představit kvarteto USA, Ruska, OSN a EU 20. prosince ve Washingtonu. Izraelští diplomaté však vyvinuli maximální úsilí, aby světové mocnosti s představením plánu počkaly až na dobu po 28. lednu, kdy se v židovském státě budou konat volby. Šaron se totiž obával, že vášnivá předvolební diskuse o zřízení samostatné Palestiny by mohla ohrozit očekávané jasné vítězství jeho Likudu.
</TEXT>
<HEADING>
Al Kajda je v Gaze?
</HEADING>
<TEXT>
Izraelský premiér zároveň ve středu prohlásil, že chce vytvořit takovou vládu, která jeho plán na vytvoření nezávislého palestinského státu hodlá uskutečnit. Přitom prohlásil, že za vládního partnera by opět chtěl umírněnou Stranou práce, která vládu před několika týdny opustila. Šaron však na sebe nestrhl velkou pozornost médií pouze plánem na vytvoření palestinského státu. Včera totiž prohlásil, že na území Gazy operují členové teroristické sítě Al Kajda. "Máme informace o přítomnosti několika z nich," prohlásil. Nic bližšího ale neřekl.
Izraelský premiér zároveň ve středu prohlásil, že chce vytvořit takovou vládu, která jeho plán na vytvoření nezávislého palestinského státu hodlá uskutečnit. Přitom prohlásil, že za vládního partnera by opět chtěl umírněnou Stranou práce, která vládu před několika týdny opustila. Šaron však na sebe nestrhl velkou pozornost médií pouze plánem na vytvoření palestinského státu. Včera totiž prohlásil, že na území Gazy operují členové teroristické sítě Al Kajda. "Máme informace o přítomnosti několika z nich," prohlásil. Nic bližšího ale neřekl.
</TEXT>
</DOC>
<DOC>
<DOCID>LN-20021206031</DOCID>
<DOCNO>LN-20021206031</DOCNO>
<DATE>12/06/02</DATE>
<TITLE>
Sama posádka prý potopila poškozený Bismarck. Podle amerických vědců chtěla zabránit tomu, aby loď padla do rukou Britům.
</TITLE>
<TEXT>
NEW YORK - Bismarck byl nejobávanější německou bitevní lodí, která měla za druhé světové války odříznout Británii od životně důležité zásobovací trasy. "Potopte Bismarcka!" se stalo bojovým rozkazem od chvíle, kdy plavidlo bylo v roce 1941 spuštěno na vodu. Splnit tento rozkaz se podařilo i díky šťastné náhodě již během první plavby obávané lodi. 27. května 1941 klesl Bismarck pod hladinu do hloubky asi sedmi kilometrů ve vzdálenosti přes 1550 kilometrů od francouzského pobřeží. Britové tvrdí, že Bismarck šel ke dnu po zásazích jejich torpéd a střel poté, co torpédo z jednoho letounu zničilo jeho kormidlo. Podle amerického listu The New York Times to však nyní někteří odborníci zpochybňují. Tvrdí, že Britové loď sice poškodili, ale potopila se až poté, co posádka odpálila nálože na dně, a zaplavila tak trup. Námořníci tak prý chtěli zabránit tomu, aby Bismarck padl do rukou nepřítele. "Nezvratně jsme dokázali, že není možné, aby tu loď potopili Britové," tvrdí Alfred McLaren, námořní expert, který studoval vrak při dvou expedicích v tomto a minulém roce. "Loď se potopila otevřením otvorů ve dně." McLaren během ponorů k vraku zjistil, že slavná loď je v překvapivě dobrém stavu. Na obou stranách trupu podle něj nejsou viditelná žádná významná poškození. To, že se Bismarck potopil po odpálení náloží, tvrdilo i několik málo členů jeho posádky, kteří katastrofu přežili. Z asi 2200 mužů na palubě jich zbylo pouhých 115. Britské odborníky americké závěry rozzuřily. "Bismarck byl zničen britskou dělostřelbou a potopen torpédy." Cokoli jiného je směšné, prohlásil David Mearns, který minulý rok vedl k vraku vlastní expedici. Americkou verzi podpořil režisér filmu Titanic James Cameron. Kanál Discovery Channel má v neděli odvysílat jeho nový dokument natočený během výpravy z jara minulého roku, při kterém Cameron prozkoumal Bismarcka pomocí miniponorek a robotů. Jeho tým nalezl jen málo děr po střelách a žádná z nich navíc nebyla pod hladinou ponoru, nebo tak veliká, aby se loď potopila. Nenašel přitom ani žádné poškození torpédy. Výbuch německých náloží jako jednu z příčin potopení Bismarcka uvedla i zpráva britské admirality vypracovaná ještě za války. Britští vlastenci tuto myšlenku odmítli.
</TEXT>
</DOC>
<DOC>
<DOCID>LN-20021206032</DOCID>
<DOCNO>LN-20021206032</DOCNO>
<DATE>12/06/02</DATE>
<GEOGRAPHY>BRATISLAVA</GEOGRAPHY>
<TEXT>
Ve vězení se opět ocitl bývalý ředitel Slovenské informační služby (SIS) Ivan Lexa. Po včerejším výslechu byl obviněn z navádění k vraždě Róberta Remiáše, klíčového svědka únosu prezidentova syna Michala Kováče. Vraždu si měl Lexa objednat u šéfa bratislavského podsvětí za dva miliony slovenských korun. "Ivan Lexa byl obviněn z návodu k trestnému činu vraždy a kromě toho ze zneužívání pravomoci veřejného činitele a z ohrožování státního tajemství," uvedl slovenský ministr vnitra Vladimír Palko.
</TEXT>
</DOC>
<DOC>
<DOCID>LN-20021206033</DOCID>
<DOCNO>LN-20021206033</DOCNO>
<DATE>12/06/02</DATE>
<GEOGRAPHY>VÍDEŇ</GEOGRAPHY>
<TEXT>
Obnovení dosavadní koalice mezi rakouskými lidovci (ÖVP) a Svobodnými (FPÖ) se rýsuje po včerejším jednání těchto stran. Překážkou by neměl být ani kritický postoj FPÖ k rozšiřování Evropské unie. Strany se dohodly, že začnou diskutovat o společném programu. Svobodní tak pokročili dále než sociální demokraté, kteří odešli v úterý od předsedy lidovců Schüssela zklamáni a v rozhovorech chtějí pokračovat v polovině měsíce.
</TEXT>
</DOC>
<DOC>
<DOCID>LN-20021206034</DOCID>
<DOCNO>LN-20021206034</DOCNO>
<DATE>12/06/02</DATE>
<GEOGRAPHY>JAKARTA</GEOGRAPHY>
<TEXT>
Dvě osoby včera zahynuly při explozi v restauraci McDonald's v indonéském městě Makassara. Další dva lidé byli vážně zraněni. Krátce poté následoval druhý výbuch v blízké prodejně automobilů, kde nebyl nikdo zraněn. Podle mluvčího policie nebylo do včerejšího večera jasné, čím byly exploze způsobeny a zda šlo o akci teroristů.
</TEXT>
</DOC>
<DOC>
<DOCID>LN-20021206035</DOCID>
<DOCNO>LN-20021206035</DOCNO>
<DATE>12/06/02</DATE>
<TEXT>
Stovky škol byly uzavřené, na zledovatělých silnicích docházelo k desítkám řetězových nehod, při nichž zahynulo nejméně šest lidí, a přes milion lidí zůstalo bez elektrického proudu poté, co jih a východ USA včera zasáhly sněhové bouře. Mezi nejvíce postižené státy patřil Texas, Missouri a Severní Karolína, kde napadalo až 30 centimetrů sněhu. Svůj díl sněhové nadílky ale dostala i velkoměsta na východním pobřeží jako New York a Washington. Obyvatelé americké metropole, kterým husté sněžení nevadilo, tak mohli sáňkovat i před sídlem Kongresu na Kapitolu (na snímku).
</TEXT>
</DOC>
<DOC>
<DOCID>LN-20021206036</DOCID>
<DOCNO>LN-20021206036</DOCNO>
<DATE>12/06/02</DATE>
<GEOGRAPHY>BRUSEL</GEOGRAPHY>
<TEXT>
Napětí kolem rozšíření Evropské unie vzrůstá. Rozhovory o vstupu Česka a dalších devíti států do EU by měly být ukončeny za šest dní. A stále existují značné rozpory mezi požadavky kandidátských států a unie. Dánský premiér Anders Fogh Rasmussen, jehož země nyní EU předsedá, včera varoval kandidátské země, že by se rozšíření mohlo opozdit, pokud budou trvat na svých finančních požadavcích. "Nelze žádat věci, které nejsme schopni poskytnout," prohlásil Rasmussen. V posledních dnech se navíc začala drolit dosavadní jednota kandidátských států, které tlačily na unii společně. Polsko totiž přestalo žádat zvýšení přímých plateb zemědělcům a soustředí se na to, aby získalo co nejvíce peněz z částky, kterou unie možná navíc rozdělí mezi kandidáty. Na změnu polského postoje včera ostře reagoval hlavní český vyjednavač Pavel Telička. Podle něj ČR nepřipustí, aby případná dohoda o rozdělení určité sumy peněz mezi deset kandidátů na summitu v Kodani pro ni byla nespravedlivá. Komisař Günter Verheugen Teličku navíc ujistil, že "Češi nemohou být výsledkem v Kodani znevýhodněni, ať bude jakýkoli". Podle zdrojů z Bruselu se rýsuje naděje na úspěšný výsledek summitu. Státníci patnáctky podle těchto zdrojů prý v Kodani udělají rozhodné finanční gesto, které bude tečkou za veškerým vyjednáváním - summit členů a kandidátů EU by pak mohl být relativně krátký. Na summitu v Kodani by podle plánu měla EU uzavřít jednání s deseti státy - s ČR, Polskem, Maďarskem, Estonskem, Litvou, Lotyšskem, Slovenskem, Slovinskem, Kyprem a Maltou. Podaří-li se to, 10 kandidátských států vstoupí do EU na jaře 2004.
</TEXT>
</DOC>
<DOC>
<DOCID>LN-20021206037</DOCID>
<DOCNO>LN-20021206037</DOCNO>
<DATE>12/06/02</DATE>
<GEOGRAPHY>BRUSEL</GEOGRAPHY>
<TEXT>
Předseda Evropské komise Romano Prodi včera předložil dlouho připravovaný a utajovaný návrh ústavy EU. Návrh počítá se zvýšením pravomocí komise a Evropského parlamentu, se zřízením funkce "ministra zahraničí EU" a s posílením federalistických prvků v unii. Prodiho návrh naopak odmítá, aby v čele EU stál prezident. Právě to přitom žádají velké státy, jako je Francie, Španělsko či Británie. Ústava také počítá s omezením práva veta členských států při rozhodování. Evropská komise by se měla podle návrhu přeměnit ve skutečný výkonný orgán, který by byl odpovědný radě a parlamentu. Předsedu komise by volili europoslanci a nikoli vlády států EU jako nyní. Zastupovat unii v zahraniční politice by měl jen tajemník EU pro zahraniční záležitosti jmenovaný radou a předsedou komise.
</TEXT>
</DOC>
<DOC>
<DOCID>LN-20021206038</DOCID>
<DOCNO>LN-20021206038</DOCNO>
<DATE>12/06/02</DATE>
<TEXT>
Účastnice soutěže o nejkrásnější dívku světa se včera nechaly společně vyfotografovat. Češka Kateřina Smržová (uprostřed v modrém) a její kolegyně musely předminulý týden narychlo odcestovat z Nigérie, kde se měla soutěž konat, do Londýna. Při nepokojích, které vypukly kvůli Miss World, zahynuly v Nigérii stovky lidí.
</TEXT>
</DOC>
<DOC>
<DOCID>LN-20021206039</DOCID>
<DOCNO>LN-20021206039</DOCNO>
<DATE>12/06/02</DATE>
<GEOGRAPHY>BAGDÁD/WASHINGTON</GEOGRAPHY>
<TEXT>
Zbrojní inspektoři OSN včera přerušili pátrání po iráckých zbraních, protože respektují svátek íd-al-fitr, kterým končí postní měsíc ramadán. Šéf týmu zbrojní komise OSN Dimitri Perricos považuje přestávku práce v terénu za "požehnání", protože se jeho lidé budou moci věnovat administrativě a přípravě dalších prohlídek. USA navzdory počáteční spolupráci Iráku neskrývají skepsi nad možnostmi inspekcí. Bílý dům včera oznámil, že má k dispozici důkazy o tom, že Irák vlastní zbraně hromadného ničení, ačkoliv se je inspektorům dosud nepodařilo objevit. Mluvčí Bílého domu Ari Fleischer odmítl důkazy upřesnit, řekl však, že USA poskytnou v této souvislosti zbrojním inspektorům informace zpravodajských služeb. "Prezident USA a ministr obrany by netvrdili tak otevřeně a nepokrytě, že Irák má zbraně hromadného ničení, jak to učinili, pokud by to nebyla pravda a pokud by neměli solidní podklad k takovému tvrzení," prohlásil Fleischer. Irácký vicepremiér Tárik Azíz řekl ABC News: "Nemáme zbraně hromadného ničení. Nemáme chemické, biologické či jaderné zbrojní arzenály, ale máme vybavení definované jako vybavení dvojího využití." Dvojím využitím se má na mysli využití k civilním i k vojenským účelům. Diplomatická válka mezi Irákem a USA vyvrcholí asi začátkem příštího týdne. Do neděle totiž musí Irák odevzdat seznam programů vývoje zbraní hromadného ničení. Bagdád se jej chystá odevzdat už v sobotu, ale v seznamu by nemělo být zásadně nic nového. Saddám Husajn včera prohlásil, že dá inspektorům OSN šanci dokázat, že Irák nemá žádné zbraně hromadného ničení.
</TEXT>
</DOC>
<DOC>
<DOCID>LN-20021206040</DOCID>
<DOCNO>LN-20021206040</DOCNO>
<DATE>12/06/02</DATE>
<TITLE>
LONDÝN (od dopisovatelky LN v Británii) - Prvních čtyřicet uprchlíků z Iráku a Afghánistánu se včera začalo přesouvat z tábora ve francouzském Sangatte do britského Folkestonu. Skupina iráckých Kurdů a dvou afghánských rodin je první z 1200 imigrantů, které Velká Británie odsouhlasila přijmout na svém území. Jejich příjezd je výsledkem dohody mezi Francií a Británií o uzavření uprchlického tábora v Sangatte, který se v poslední době stal vyhledávaným místem pro převaděčské gangy. "Sangatte bylo magnetem pro organizované skupiny převaděčů, které uprchlíky přesvědčovaly o tom, že odtud se dostanou přes hranice," řekla BBC Beverly Hughesová, náměstkyně ministerstva vnitra pro azylovou politiku a přistěhovalectví. Jen za poslední tři roky v Sangatte pobývalo přes 67 tisíc utečenců a celkem pět lidí bylo zavražděno. Iráčané a Afghánci z Folkestonu přesídlí do Sheffieldu a Londýna, kde od britské vlády dostanou pracovní povolení na čtyři roky. To je přitom pro uprchlíky naprosto výjimečné, neboť azylanti v Británii nemají dovoleno pracovat a v mnoha případech jsou zaměstnáni načerno. Na cestu za "zářnými zítřky" byly vybrány přednostně ty rodiny, které mají ve Spojeném království příbuzné či známé. Organizace červeného kříže, která na transport dohlíží, prosadila, aby byly ze všeho nejdříve deportovány rodiny s dětmi kvůli enormnímu stresu vzniklému životem v táboře.
</TITLE>
<HEADING>
Policie obklíčila kemp
</HEADING>
<TEXT>
Uprchlíci po příjezdu do Británie zároveň projdou registrací, během které jim budou sejmuty otisky prstů a vystaveny oficiální dokumenty. Dostanou také provizorní ubytování na tři měsíce, kursy angličtiny a pomoc při shánění práce. Pokud se po vypršení pracovního víza budou obávat nuceného návratu do vlastní země, mohou požádat o azyl. Zbylým 3600 uprchlíkům, kteří se do Británie nedostali, nabídly britská a francouzská vláda zaplatit cestovné domů - asi 2000 eur, tedy přes 60 tisíc korun. Mezitím francouzská vláda povolala do Calais 1000 ozbrojených policistů, kteří dohlížejí na bezpečné uzavření tábora. Tamější policie už hlásí první výsledky zásahu. Policisté odhalili celkem šest hlavních převaděčských gangů a zadrželi na 250 převaděčů.
Uprchlíci po příjezdu do Británie zároveň projdou registrací, během které jim budou sejmuty otisky prstů a vystaveny oficiální dokumenty. Dostanou také provizorní ubytování na tři měsíce, kursy angličtiny a pomoc při shánění práce. Pokud se po vypršení pracovního víza budou obávat nuceného návratu do vlastní země, mohou požádat o azyl. Zbylým 3600 uprchlíkům, kteří se do Británie nedostali, nabídly britská a francouzská vláda zaplatit cestovné domů - asi 2000 eur, tedy přes 60 tisíc korun. Mezitím francouzská vláda povolala do Calais 1000 ozbrojených policistů, kteří dohlížejí na bezpečné uzavření tábora. Tamější policie už hlásí první výsledky zásahu. Policisté odhalili celkem šest hlavních převaděčských gangů a zadrželi na 250 převaděčů.
</TEXT>
</DOC>
<DOC>
<DOCID>LN-20021206041</DOCID>
<DOCNO>LN-20021206041</DOCNO>
<DATE>12/06/02</DATE>
<TITLE>
Vláda Srí Lanky a tamilští rebelové dosáhli dohody. Zástupci vlády Srí Lanky a povstalecké organizace Tygři osvobození tamilského Ílamu (LTTE) dosáhli včera při jednáních v norské metropoli Oslu dohody, která by měla znamenat ukončení 19leté občanské války na ostrově. Základem dohody je podle této informace federální uspořádání Srí Lanky, které si vyžádalo značné ústupky obou stran. Průlom v mírových jednáních přišel při třetím kole rozhovorů, jež probíhaly od pondělí za pomoci norských zprostředkovatelů.
</TITLE>
<TEXT>
Lupič přepadl banku v Londýně, poté se sám vzdal. Ozbrojený lupič včera přepadl banku poblíž Buckinghamského paláce v Londýně a zadržel přitom tři zaměstnankyně jako rukojmí. Celá oblast byla okamžitě uzavřena a vedle běžných policistů byli na místě i ozbrojenci a odstřelovači. Po dvou hodinách vyjednávání se muž policii vzdal. Podle mluvčí Scotland Yardu byla motivem jeho činu zřejmě loupež.
Šéf skupiny Jemaah Islamiyah se přiznal k atentátu na Bali. Operační velitel extremistické organizace Jemaah Islamiyah Ali Ghufron, známý pod jménem Muchlas, se podílel na organizování pumového atentátu ze 12. října na ostrově Bali. Podle hlavního indonéského vyšetřovatele se k tomu Muchlas, který byl zatčen s dalšími osmi lidmi v průběhu týdne ve městě Solo, přiznal.
</TEXT>
</DOC>
<DOC>
<DOCID>LN-20021206042</DOCID>
<DOCNO>LN-20021206042</DOCNO>
<DATE>12/06/02</DATE>
<TITLE>
Veterán americké politiky Strom Thurmond, který strávil v Kongresu téměř půl století, odchází do důchodu
</TITLE>
<TEXT>
Přes 24 hodin dokázal Thurmond v 50. letech nepřetržitě mluvit v Senátu, aby zabránil zrovnoprávnění černých Američanů.
WASHINGTON - Obdivovaná i zatracovaná legenda americké politiky, bývalý zastánce rasové segregace a veterán amerického Senátu Strom Thurmond oslavil včera 100. narozeniny. Nejstarší senátor uspořádal včera v Kapitolu oslavu pro své kolegy a přátele a dnes mu v Bílém domě poblahopřeje i prezident George W. Bush. Bouřlivé oslavy proběhly i v jeho domovském státě a zvláště v městečku Edgefield, kde se Thurmond v roce 1902 narodil a kam se začátkem příštího roku přestěhuje. V lednu totiž po 48 letech definitivně skončí jeho senátní kariéra.
</TEXT>
<HEADING>
A to je všechno, rozloučil se senátor
</HEADING>
<TEXT>
Před dvěma týdny se zúčastnil své poslední senátní schůze. Připadla mu také čest ji ukončit. "Jednání Senátu je uzavřeno," prohlásil a poklepal ceremoniálním kladívkem. "A to je všechno," dodal před tím, než ho jeho asistenti za potlesku zákonodárců vyvezli na invalidním vozíku ze sídla horní komory Kongresu. Ve svých projevech mu vzdali hold snad všichni senátní kolegové. "Je sám o sobě institucí," prohlásil demokrat Joe Lieberman. "Je nejen výjimečným mužem, ale udělal také výjimečné věci," dodal republikán Orrin Hatch. Další senátoři ho vyzdvihovali jako vlastence, který neváhal za svou zemi bojovat se zbraní v ruce, hluboce věřícího křesťana, jižanského gentlemana a skvělého politika. Nikdo ovšem nezmínil, že Thurmond vystavěl svou politickou kariéru na podpoře rasové segregace a protestech proti zrovnoprávnění černých Američanů. "Konečně dáme sbohem relikvii naší ostudné minulosti, muži, který zůstal mnohem déle, než měl," prohlásil vůdčí černošský aktivista Julian Bond pro agenturu Cox News. První volby do místní správy vyhrál po studiu práv v roce 1928. O několik let později byl zvolen do Senátu Jižní Karolíny. Za druhé světové války se zúčastnil invaze do Normandie. Jako 42letý si musel zažádat o výjimku, aby ho přijali mezi výsadkáře. Po válce se stal guvernérem Jižní Karolíny a v roce 1948 neúspěšně kandidoval na prezidenta za nezávislou jižanskou iniciativu, odštěpenou od Demokratické strany, jíž se přezdívalo "Dixiekraté". "Ani všichni vojáci v armádě nedokáží zrušit segregaci a otevřít negrům vstup do našich domovů, divadel a bazénů," hřímal tehdy. Konzervativní agendu prosazoval i po zvolení do Senátu za demokraty v roce 1954. Svým kolegům předložil takzvaný Jižanský manifest proti ukončení segregace ve státních školách. V roce 1957 pak stanovil dosud nepřekonaný rekord v délce proslovu na senátní půdě: mluvil tehdy 24 hodin a 18 minut, aby zabránil zrušení rasistických zákonů. O několik let později se v Senátu vrhl na svého kolegu, aby nemohl hlasovat pro další zákon o občanských právech. Později však své názory zmírnil. Byl například prvním senátorem, který zaměstnal černošského poradce. V roce 1964 změnil stranickou příslušnost a stal se republikánem. Dodnes se řadí do konzervativního křídla strany: je mimo jiné odpůrcem interrupcí a prosazuje neomezené právo na držení zbraní. V Jižní Karolíně si udržuje neotřesitelnou popularitu. Kdyby se v letošních kongresových volbách rozhodl kandidovat, vítězství by měl jisté. "Zvolili by ho, i kdyby byl mrtvý," prohlásil politolog Tom Kuehn z jihokarolínské Clemsonovy univerzity, Thurmondovy almy mater. Problémem je však senátorovo zdraví. Přestože jeho poradci trvají na tom, že věk se na Thurmondových schopnostech vůbec nepodepsal, jeho přátelé tvrdí, že je pro něj stále těžší udržet pozornost. Loni navíc přímo v Senátu zkolaboval, a přestože se brzy uzdravil, na Kapitol již nechodí zákony projednávat, ale jen o nich hlasovat. A zlé jazyky v řadách republikánů tvrdí, že si nikdo nemůže být jistý, jestli si Thurmond bude pamatovat, zda hlasovat pro, nebo proti.
</TEXT>
<HEADING>
Sušené švestky a krásné ženy
</HEADING>
<TEXT>
Senátor vždy rád pěstoval svou pověst milovníka. V roce 1968 se podruhé oženil s bývalou Miss Jižní Karolíny Nancy Mooreovou. Jemu tehdy bylo 66, jí jen 24. O dva roky později se mu narodilo první dítě, které následovaly další tři. V roce 1991 se s manželkou dohodl, že budou žít odděleně. A jeho recept na dlouhověkost? "Denní dávka sušených švestek a schopnost ocenit krásu žen," prozradil nedávno. Své pověsti sukničkáře dostál i během posledního projevu v Senátu. "Miluji vás všechny, ale obzvlášť vaše ženy," řekl senátorům.
Senátor vždy rád pěstoval svou pověst milovníka. V roce 1968 se podruhé oženil s bývalou Miss Jižní Karolíny Nancy Mooreovou. Jemu tehdy bylo 66, jí jen 24. O dva roky později se mu narodilo první dítě, které následovaly další tři. V roce 1991 se s manželkou dohodl, že budou žít odděleně. A jeho recept na dlouhověkost? "Denní dávka sušených švestek a schopnost ocenit krásu žen," prozradil nedávno. Své pověsti sukničkáře dostál i během posledního projevu v Senátu. "Miluji vás všechny, ale obzvlášť vaše ženy," řekl senátorům.
</TEXT>
</DOC>
<DOC>
<DOCID>LN-20021206043</DOCID>
<DOCNO>LN-20021206043</DOCNO>
<DATE>12/06/02</DATE>
<GEOGRAPHY>BUDAPEŠŤ</GEOGRAPHY>
<TEXT>
V maďarském hlavním městě Budapešti byla včera ráno evakuována budova švédského nábytkářského řetězce IKEA poté, co anonym pohrozil uložením bomby. Policie budovu prohledala, ale žádné výbušniny nenalezla. Ve středu byly objeveny dvě nálože ve dvou budovách tohoto nábytkářského řetězce v Nizozemsku. Při zneškodňování jedné z náloží byli lehce zraněni dva pyrotechnici. Nizozemský list Telegraaf včera napsal, že nejméně jedna osoba vydírala nizozemskou větev švédského nábytkářského řetězce IKEA již od září. Vyděrači prý hrozili pumovými útoky, pokud jim IKEA nevyplatí výkupné několik milionů eur. Mluvčí nizozemské větve IKEA ale prohlásila, že o vyděračských pokusech "nic neví".
</TEXT>
</DOC>
<DOC>
<DOCID>LN-20021206044</DOCID>
<DOCNO>LN-20021206044</DOCNO>
<DATE>12/06/02</DATE>
<TITLE>
Izraelský vědec údajně připravil pro Američany plán pro případ destabilizace Saúdské Arábie. K ní by mohlo dojít po pádu Iráku.
</TITLE>
<GEOGRAPHY>WASHINGTON</GEOGRAPHY>
<TEXT>
Saúdskoarabskou monarchii zřejmě čeká po případné válce v Iráku rozpad. Na tajném plánu Washingtonu, který s tím počítá, pracuje podle francouzského deníku La Libération nejmenovaný izraelský vědec z univerzity Bar Ilan v Tel Avivu. Jeho plán počítá s tajnou podporou odtržení provincie Hasa, nejbohatším regionem ropné mocnosti Saúdské Arábie. V Hase totiž žijí šíité, kteří neuznávají vládu sunnitské dynastie Saúdů a s podporou Íránu proti ní bojují již od konce sedmdesátých let. Plán počítá s úplným rozkladem Saúdské Arábie. Svatá místa Mekka a Medina by tak měly znovu připadnout dynastii Hášimovců, jimž na ně na rozdíl od Saúdů nechybí historické právo. Hášimovci se hlásí k přímé linii Proroka Mohameda a dodnes vládnou v Jordánsku. V Izraeli vypracovaný plán však není zdaleka jediným projevem americké nedůvěry ke spojencům v Rijádu. Ta pomalu stoupá již po teroristických útocích z loňského 11. září. V říjnu obvinil na půdě Pentagonu Saúdy americký bezpečnostní expert Laurent Murawiec. "Saúdové jsou velice aktivní na všech úrovních terorismu, ve financování, najímání nových adeptů i v ideologii vůdců. Saúdská Arábie podporuje naše nepřátele a útočí na naše spojence," řekl otevřeně Murawiec.
</TEXT>
<HEADING>
Vztahy spojenců jsou stále chladnější
</HEADING>
<TEXT>
Další ranou saúdsko-americkým vztahům byl článek zveřejněný v časopise Newsweek. Redaktoři v něm odhalili, že část z peněz použitých na útoky 11. září pocházela z konta snoubenky současného saúdskoarabského velvyslance ve Washingtonu. Přestože Rijád informaci striktně odmítl, šéf mocného úřadu pro obrannou politiku Richard Perle věří Saúdům stále méně. Saúdská Arábie odpověděla na americký tlak v úterý, kdy diplomatický rádce saúdskoarabského prince Abdalláha oznámil, že jeho vláda zpřísnila kontrolu finančních toků v charitativních islámských spolcích. "Nemáme prostředky k tomu, abychom účinně kontrolovali všechny dary. Některé z organizací mohou naši štědrost zneužít," řekl diplomat. Naznačil také, že za svalením viny za letadlové útoky na Saúdy stojí Usáma bin Ládin. "Všichni pomocníci teroristů byli Saúdové. Měli tak dát operaci saúdskou nálepku a vrazit klín mezi nás a Američany." Saúdové však už nevysvětlili, zda opravdu nechali v zemi rozptýlit stovky členů Al Kajdy po jejich útěku z Afghánistánu, píše la Libération. V této souvislosti není zdaleka jisté, zda Saúdská Arábie povolí USA při případné válce proti Iráku použít své letecké základny, stejně jako to zřejmě udělají Turci.
Další ranou saúdsko-americkým vztahům byl článek zveřejněný v časopise Newsweek. Redaktoři v něm odhalili, že část z peněz použitých na útoky 11. září pocházela z konta snoubenky současného saúdskoarabského velvyslance ve Washingtonu. Přestože Rijád informaci striktně odmítl, šéf mocného úřadu pro obrannou politiku Richard Perle věří Saúdům stále méně. Saúdská Arábie odpověděla na americký tlak v úterý, kdy diplomatický rádce saúdskoarabského prince Abdalláha oznámil, že jeho vláda zpřísnila kontrolu finančních toků v charitativních islámských spolcích. "Nemáme prostředky k tomu, abychom účinně kontrolovali všechny dary. Některé z organizací mohou naši štědrost zneužít," řekl diplomat. Naznačil také, že za svalením viny za letadlové útoky na Saúdy stojí Usáma bin Ládin. "Všichni pomocníci teroristů byli Saúdové. Měli tak dát operaci saúdskou nálepku a vrazit klín mezi nás a Američany." Saúdové však už nevysvětlili, zda opravdu nechali v zemi rozptýlit stovky členů Al Kajdy po jejich útěku z Afghánistánu, píše la Libération. V této souvislosti není zdaleka jisté, zda Saúdská Arábie povolí USA při případné válce proti Iráku použít své letecké základny, stejně jako to zřejmě udělají Turci.
</TEXT>
</DOC>
<DOC>
<DOCID>LN-20021206045</DOCID>
<DOCNO>LN-20021206045</DOCNO>
<DATE>12/06/02</DATE>
<TEXT>
MOUNTAIN VIEW, Kalifornie, USA - V hlavním sídle internetového portálu Google se mohou návštěvníci posadit v přízemí a chvíli sledovat sloupec slov ubíhajících na stěně za recepčním stolem: animación japonese ... Harry Potter ... pensées et poemes. Když pozorujete tato slova, zjistíte, co právě teď lidé na celém světě vyťukávají do svého vyhledávače, co je zajímá a co se právě teď snaží najít na internetu, píše list The New York Times. Slovíčka rolují jedno za druhým v angličtině, čínštině, španělštině, švédštině, japonštině, korejštině, francouzštině - kterémkoli z 86 jazyků, ve kterých je Google schopný vyhledávat. Díváte se na ubíhající seznam a za chvíli začnete mít pocit, jako by před vámi ubíhalo kolektivní vědomí celého světa. Jenom Google, jeden z mnoha podobných vyhledávačů, zaznamená denně 150 milionů dotazů z více než stovky zemí celého světa, které milisekundu za milisekundou ukládá do vlastní databáze. Každý z těch dotazů může vyprávět svůj příběh a všechny dohromady dokážou říct, na co svět myslí - ovšem v tomhle případě je odpověď hodně jednoduchá: hlavně na sex. "Člověk se naučí říct 'sex' ve spoustě jazyků, když se chvíli dívá na seznam dotazů," říká Craig Silverstein, šéf technologie společnosti Google. Ale i jinak svět navzdory své zeměpisné a etnické rozmanitosti většinou myslí na stejné věci - celebrity, poslední události doma i v zahraničí a stahování počítačových programů. "Je úžasné, jak podobní si lidé na celém světě jsou, když jde o to, co se na internetu snaží najít," říká Greg Rae, jeden ze tří lidí odpovědných v Google za uchovávání a zpracovávání archivu dotazů.
</TEXT>
</DOC>
<DOC>
<DOCID>LN-20021206046</DOCID>
<DOCNO>LN-20021206046</DOCNO>
<DATE>12/06/02</DATE>
<TITLE>
Motejl doporučil neplatit vyšší nájem
</TITLE>
<TEXT>
Zrušení ministerské vyhlášky o regulaci nájmů vyvolalo mezi některými nájemníky strach o střechu nad hlavou. Několik majitelů domů se naopak chopilo svých vlastnických práv, která jsou v západním světě, do něhož se hrdě hlásíme, nedotknutelná. Nájmy půjdou prudce nahoru! Ulehčení přinesl až ombudsman Otakar Motejl, který nájemníkům doporučil, aby zvýšené poplatky za bydlení prostě odmítli, protože na to mají právo. Případně počkali, až o vyšších nájmech rozhodne soud. Ombudsmanovo vystoupení přineslo nájemníkům potřebné uklidnění a důvěru, jeho funkce má přece jen pro lidi větší váhu než doporučení právníka ze sousedství. Z druhé strany je ale zřejmé, že bylo i jasným stvrzením nedůvěry, kterou občané chovají k systému a fungování justice. Nejjasněji pak dokazuje, že skoro nikdo neví, jaká jsou jeho práva. Ani nájemníci, ani mnozí vlastníci. Když o nic neběží, nikoho práva nezajímají. Když jde ale do tuhého, sháníme se po podpoře autority, která nás vytáhne z kaše. Konečně se i u nás ukazuje, že ombudsman je pro liberální demokracii velmi užitečný, ačkoliv paradoxně pracuje na své zkáze. Nutí totiž líné občany myslet na jejich práva.
Tyto komentáře vyjadřují stanoviska listu.
</TEXT>
</DOC>
<DOC>
<DOCID>LN-20021206047</DOCID>
<DOCNO>LN-20021206047</DOCNO>
<DATE>12/06/02</DATE>
<TITLE>
Američané vědí, že bankrot může pomoci
</TITLE>
<TEXT>
Jeden hot a druhý čehý. Americká vláda odmítla zachránit druhé největší aerolinky v zemi, United Airlines, a klidně je nechá zbankrotovat. Naopak Francouzi se opět nerozpakovali vydat miliardy eur, aby odvrátili svého největšího telekomunikačního operátora France Télécom od vyhlášení platební neschopnosti. Přestože ve francouzské vládě už dlouho nesedí bývalí komunisté, jako by se od nich podřízení prezidenta Chiraka něco přiučili. Jen levičáci přece stále věří, že jediným důsledkem krachu nějaké společnosti je její smrt. Francie dnes pořádně přikrmuje svůj Télécom, aby vyrovnal dluhy 15 miliard eur, které jsou splatné příští rok. Píchne mu další finanční injekci, až se v následujích dvou letech budou muset platit další závazky ve výši 35 miliard eur? Nebylo by opravdu lepší nechat firmu zbankrotovat, donutit ji k restrukturalizaci a peníze původně určené na státní pomoc dát zdravějším firmám ve formě nižších daní? Američané vědí, že bankroty firem jsou určitou formou zdravotní policie. Ze stáda společností vyberou ty nejméně schopné a podle závažnosti jejich choroby jim buď nasadí přísnou dietu, nebo je rovnou nechají zajít. Státní pomoc naopak většinou nechává i těžce nemocné kusy netknuté. Nejenže je s velkými náklady udržuje - často zbytečně - při životě, ale bohužel je nechává, aby své problémy šířily i na ostatní členy stáda.
Tyto komentáře vyjadřují stanoviska listu.
</TEXT>
</DOC>
<DOC>
<DOCID>LN-20021206048</DOCID>
<DOCNO>LN-20021206048</DOCNO>
<DATE>12/06/02</DATE>
<TITLE>
Stále nevíme, jak Koženému na kobylku
</TITLE>
<TEXT>
Seriál o trestním stíhání Viktora Koženého je zřejmě nekonečný. Přesto možná jeho další díl, který právě můžeme sledovat, stojí za povšimnutí. Není snad žádný důvod k podezření, že se odehrává v režii nějakého politického ochránce, který by nad Koženým držel ochrannou ruku. I to nejradikálnější zastánci "kapitalismu bez přívlastků" nejspíš už dávno pochopili, že Koženého metody zavánějí něčím zcela jiným, než systémem, jaký by bylo radno v kterékoli zemi zavádět. Chyba bude zřejmě v provedení. Možná se začal pozdě psát scénář. Přece jen by bylo jednodušší stíhat člověka, který se nachází v dosahu spravedlnosti, než se dovolávat spolupráce bahamských úřadů. Největší chyba je ale patrně v technické spolupráci. Zdá se, že orgány činné v trestním řízení by potřebovaly nějaký kurs, kde by jim vysvětlili, jak takovou mezinárodní spolupráci provádět. Před dvěma měsíci požádaly, aby byl Viktor Kožený na Bahamách vyslechnut, nyní soudí, že bude potřeba zatykače. Lidem, kteří Koženému svěřili peníze v naději na slušné zisky, zřejmě valná naděje nekyne. Jenže zlobit by se neměli ani tolik na úřady, které se možná snaží málo a rozhodně nejsou všemocné, jako spíš na politiky, kteří se s Koženým docela rádi ukazovali a dodávali mu tak důvěryhodnost. Stačí prolistovat staré noviny...
Tyto komentáře vyjadřují stanoviska listu.
</TEXT>
</DOC>
<DOC>
<DOCID>LN-20021206049</DOCID>
<DOCNO>LN-20021206049</DOCNO>
<DATE>12/06/02</DATE>
<TITLE>
Strany navrhující kandidáty si vystačí se slovy "náš líbí - jejich nelíbí"
</TITLE>
<TEXT>
Není od věci se čas od času vžít do představy cizince, který na pár týdnů přijede do České republiky, aby se seznámil se zdejšími poměry. V obchodech a restauracích se neztratí, v hospodách mu bude dobře, dokonce i světové kultury, je-li v Praze, si po večerech užije do sytosti. Jenom ty taxíky! A pak politika. Zkuste si na chvíli představit, že jako cizinka (cizinec) čtete české noviny, sledujete televize, posloucháte rádia, kde se v posledních dnech probírá především téma volby prezidenta. Netknuti místní tradicí správy věcí veřejných byste se zřejmě podivili nad tím, že jste se toho o kandidátech na obsazení postu na Pražském hradě mnoho nedozvěděli. Za normálních podmínek by to nepřekvapilo, známé lidi asi není třeba v tak malé zemi představovat. Ale když se vezme v úvahu, jak strašně velkou důležitost funkci prezidenta v Česku přikládají (jinak by přece o tom tolik nemluvili), řeknete si, že by se adepti měli trochu více předvést.
</TEXT>
<HEADING>
Volební estetika
</HEADING>
<TEXT>
Z odstupu cizince (cizinky) vypadá oficiálně nevyhlášená, ale fakticky probíhající kampaň směšně. Dvě stě osmdesát jedna zástupců lidu, kteří budou prezidenta volit, se dohadují o vhodném kandidátovi a nikdo z nich se neobtěžuje tím, aby těm, které zastupují, sdělil, proč právě tento, a ne někdo další. A co je ještě podivnější a směšnější, neříkají si to pořádně ani mezi sebou. Ne že by nikdo nikoho nehodnotil, ale poměřování vhodnosti kandidátů se omezuje na nic neříkající obraty - průchodný, neprůchodný, kompromisní, rozdělující. Chvílemi to vypadá, že volba prezidenta je něco jako soutěž v pronášení stručných estetických soudů, na nichž se možná časem zákonodárci pod tlakem nutnosti shodnou. Mně by se líbil Klaus. Klausovi by to na Hradě slušelo. Motejl moc kouří, to by nevypadalo dobře. Zeman pije a je to hulvát. O kus dál ve své estetice došla místopředsedkyně sněmovny Jitka Kupčová z ČSSD: "Zeman je veliký politik, možná největší, jaký tu za posledních třináct let byl." V čem konkrétně spočívá jeho velikost, už neřekla. To jeden z jejích kolegů vystupující v rozhlase došel dál: "Miloš Zeman byl úspěšný premiér velmi úspěšné vlády." A skutečné úspěchy vlády, za nimiž lze možná částečně hledat Kupčové velikost politika? Ty už se posluchačicizinci nedozvěděli. K nejlepšímu, vlastně také estetickému, výměru nakonec došel nováček mezi senátory Vladimír Železný. Prezident "je reprezentativní funkce vyjadřující jistý majestát", který podle senátora ze všech nejlépe naplní Václav Klaus. Ani on ovšem neprozradil proč. Domácí možná hned trkne, proč se "přirozená autoritativní úcta vůči čemusi nadmíru vznešenému, čemusi, před čím se spontánně skláníme", bude nejlépe prokazovat předsedovi ODS. Ale cizincům, a nejen jim, kteří Klause vidí poprvé v životě, to může připadat přinejmenším neprůkazné.
</TEXT>
<HEADING>
Majestátní úředník
</HEADING>
<TEXT>
Viděno cizím okem toho čeští poslanci a senátoři o svých favoritech buď mnoho dobrého nevědí, nebo jim chybí jakákoliv schopnost podrobné a jasné argumentace. Cizince by proto těžko přesvědčili, že jejich volba bude nakonec správná. Ještě že to nemusejí dělat, totálně by selhali. Ale nejsme oněmi cizinci vlastně my všichni, kteří sledujeme předvolební kampaň z povzdálí? Nedluží nám poslanci, senátoři a vysocí straničtí pohlaváři podrobnou rozpravu na téma - proč je dobré volit našeho kandidáta? Zvolený prezident přece nebude pouze prezidentem 281 zvolených, nýbrž prezidentem všech lidí, kteří žijí v České republice. I naše cizinka (cizinec) si jistě všimla, že před volbou probíhá v parlamentu představení kandidátů a rozprava o jejich prezidentské způsobilosti. Ale k čemu je dobrá taková debata na poslední chvíli, těsně před verdiktem? Stranické kluby se navzájem nepřesvědčí, rozhodnutí se neodehrává na základě "silnější řeči", nýbrž podle připraveného soudu. Do první volby zbývá měsíc, dá se ještě leccos napravit. A proč nezačít třeba právě u Železného majestátu a jeho favorita Václava Klause. Celostátní předseda občanských demokratů totiž vidí svoje přednosti především v tom, že zná prezidentské pravomoci z druhé strany, že zažil jejich účinky, a že by je tudíž uměl citlivě využívat. Skvělý začátek pro pořádnou rozpravu. Majestát? Šikovný uměřený úředník? Nebo dobře promíchaný koktejl obojího?
Viděno cizím okem toho čeští poslanci a senátoři o svých favoritech buď mnoho dobrého nevědí, nebo jim chybí jakákoliv schopnost podrobné a jasné argumentace. Cizince by proto těžko přesvědčili, že jejich volba bude nakonec správná. Ještě že to nemusejí dělat, totálně by selhali. Ale nejsme oněmi cizinci vlastně my všichni, kteří sledujeme předvolební kampaň z povzdálí? Nedluží nám poslanci, senátoři a vysocí straničtí pohlaváři podrobnou rozpravu na téma - proč je dobré volit našeho kandidáta? Zvolený prezident přece nebude pouze prezidentem 281 zvolených, nýbrž prezidentem všech lidí, kteří žijí v České republice. I naše cizinka (cizinec) si jistě všimla, že před volbou probíhá v parlamentu představení kandidátů a rozprava o jejich prezidentské způsobilosti. Ale k čemu je dobrá taková debata na poslední chvíli, těsně před verdiktem? Stranické kluby se navzájem nepřesvědčí, rozhodnutí se neodehrává na základě "silnější řeči", nýbrž podle připraveného soudu. Do první volby zbývá měsíc, dá se ještě leccos napravit. A proč nezačít třeba právě u Železného majestátu a jeho favorita Václava Klause. Celostátní předseda občanských demokratů totiž vidí svoje přednosti především v tom, že zná prezidentské pravomoci z druhé strany, že zažil jejich účinky, a že by je tudíž uměl citlivě využívat. Skvělý začátek pro pořádnou rozpravu. Majestát? Šikovný uměřený úředník? Nebo dobře promíchaný koktejl obojího?
</TEXT>
</DOC>
<DOC>
<DOCID>LN-20021206050</DOCID>
<DOCNO>LN-20021206050</DOCNO>
<DATE>12/06/02</DATE>
<TITLE>
Ad LN 4. 12.: Za dostupnější bydlení
</TITLE>
<TEXT>
Rád bych zdůraznil, že tvrzení v popisce k fotografii, která článek doprovází, je pravdivé jen částečně. Obhajuji to, co obsahuje titulek článku, totiž dostupné bydlení. To deregulaci samozřejmě nevylučuje. Ovšem nikoliv deregulaci tak, jak si ji představují pánové Nissl a Giormani, kteří se stali známými nedávným postupem proti nájemcům bytů. Naopak s některými názory a navrhovanými východisky pana Kohouta plně souhlasím (např. nájemné ve výši 20 % průměrných disponibilních příjmů v dané obci či čtvrti).
</TEXT>
</DOC>
<DOC>
<DOCID>LN-20021206051</DOCID>
<DOCNO>LN-20021206051</DOCNO>
<DATE>12/06/02</DATE>
<TITLE>
Ad LN 27. 11.: Tak se nepřejídejte cukrovím
</TITLE>
<TEXT>
Pokřik nad hostinou trefně nazval reakci tisku na zveřejnění jídelníčků u příležitosti summitu NATO v Praze Michal Musil. Reakce nepramení, řekla bych, z obecného českého názoru, že politik má být nejchudší, a vůbec všichni mají být chudí stejně. Spíše je zde na vině nešťastně použitá terminologie a la Septim, terminologie, která se dávno vytratila nejen z povědomí lidí, ale i z kuchařských knih a nyní se vrací přes nabídky jídelníčků cenově nevýhodných restaurací. No přece nebudeme nabízet státníkům tlačenku s cibulí, že. Ovšem masové plátky v aspiku s cibulovými kroužky a kapkami vinaigrette ŕ la villageois, to by bylo hors d'oeuvre! Vedle toho by perlička s hořčicí vypadala jako teplá sekaná naproti v řeznictví. Od konce embarga na eleganci uplynulo již 14 let, jestliže však nejvyšší organizátor summitu prohlásí na dotaz, jak se cítí, že je tak nesmírně unaven, že bude snad týden spát namísto toho, co by se patřilo: že je šťasten, že mohl u tohoto dějinného setkání být, neboť taková příležitost naskytne se jednou za život, a že nesmírně děkuje: (výčet), pak, prosím, čemu se divíme.
</TEXT>
</DOC>
<DOC>
<DOCID>LN-20021206052</DOCID>
<DOCNO>LN-20021206052</DOCNO>
<DATE>12/06/02</DATE>
<TITLE>
Ad LN 4. 12.: Zájmy státu zemědělci nehájí
</TITLE>
<TEXT>
Zřejmým smyslem dotací zemědělcům ve státech EU je doplnit jejich příjmy tak, aby jejich výše a tedy i životní úroveň - byla srovnatelná s tou, které se těší standardní zaměstnanec v těchto státech. Tyto příjmy jsou ve státech EU odhadem 2 - 4krát vyšší než u nás. Pokud by naši zemědělci dostávali přímé dotace (v eurech) ve stejné výši jako dostávají zemědělci ve státech EU, pak by to při jejich výkonnosti zaručovalo vyšší životní úroveň, než mají zemědělci v EU. Ne že bych to našim zemědělcům záviděl. Ale nepovažuji za čestné, aby se oni sami, případně naši politici a vyjednavači, tohoto tvrdě dožadovali. V souvislosti s blížícím se datem referenda o vstupu ČR do EU považuji za potřebné, aby se také o tomto problému hovořilo a v našich občanech se neupevňovala představa, že jsme vnímáni v EU jako občané druhé kategorie.
</TEXT>
</DOC>
<DOC>
<DOCID>LN-20021206053</DOCID>
<DOCNO>LN-20021206053</DOCNO>
<DATE>12/06/02</DATE>
<TITLE>
Ad LN 18. 11.: Prezident rozsvítil Srdce na Hradě
</TITLE>
<TEXT>
Jsme ubožáci, hlupáci, zanedbaný pronárod remcalů, kteří už dávno neumějí nic vymyslet - a když, tak je to jen pro ostudu! Uráží mě představa, že symbol srdce patří nad bordely (kterým se pokrytecky říká jinak) a nikdo se proti tomu nezdvihne. Tam se jedná o lásku? Nad bordel patří nacpaná peněženka. Kam jsme se to dostali! Srdce září nad hrobem sv. Ludmily (vědí-li remcalové, o koho jde) a to je dobře. Škoda jen, že tam nebude zářit dlouho.
</TEXT>
</DOC>
<DOC>
<DOCID>LN-20021206054</DOCID>
<DOCNO>LN-20021206054</DOCNO>
<DATE>12/06/02</DATE>
<TITLE>
Ad LN 4. 12.: Zájmy státu zemědělci nehájí
</TITLE>
<TEXT>
Naše zemědělství prožívá podobnou situaci jako začátkem padesátých let. Tehdy běžela při násilné kolektivizaci masivní propaganda o nezbytnosti tohoto kroku. Největší tlak propagace tohoto sovětského modelu směřoval k mládeži. Za vzor jim byly dávány metody sovětských akademiků Lysenka a Cycina. Za deset let poté byli oba výtečníci oficiálně prohlášeni za šarlatány a podvodníky. Po této éře zůstaly ještě dodnes některé větrolamy. Kdyby se dnešním propagátorům podařily jejich záměry, zůstaly by po nich zalesněné plochy a potraviny by k nám vyvážely jako přebytky jiné země, které na rozdíl od nás pečlivě své zemědělství dotacemi podporovaly a dodnes podporují.
</TEXT>
</DOC>
<DOC>
<DOCID>LN-20021206055</DOCID>
<DOCNO>LN-20021206055</DOCNO>
<DATE>12/06/02</DATE>
<TITLE>
Vrcholový sport se stává kšeftem a nástrojem politické manipulace
</TITLE>
<TEXT>
Při hledání odpovědi na otázku, jaký je vlastně současný vrcholový sport, musíme vycházet ze stavu naší společnosti. Ta se nachází v období nástupu postmoderny, filozofie vedoucí ke zpochybňování vědeckých poznatků, relativizaci morálky a etických principů. Stáváme se svědky dravé soutěživosti bez pravidel, postrádající ekvivalent někdejší olympijské myšlenky. Vrcholový sport se nutně vyvíjí v kontextu doby, je jí ovlivňován a přispívá k formování její kultury. Na straně jedné tak stojí jeho pozitivní hodnoty a úžasný estetický náboj. Dosažení špičkových výkonů s sebou nese povětšinou samé vznešené aspekty a není možné bez vůle, odříkání, nadání, kreativity a vytrvalosti. Na straně druhé je však nutné vnímat silné pnutí mezi tímto divadlem s dramatickou klenbou a očistnou katarzí a odporným kšeftem, který z něj současná společnost vytvořila.
</TEXT>
<HEADING>
Postmoderní Diego Maradona
</HEADING>
<TEXT>
Současný vrcholový sport je totiž založen na vítězství za každou cenu. Snad nejznámějším kultovním symbolem postmoderního sportu se stala "ruka Diega Maradony", podvod, který posunul Argentince k titulu mistrů světa v kopané. Zásadní roli hraje i neustálá snaha o překračování hranic lidských možností. Nejlepší současný cyklista světa, Američan Lance Armstrong, dokáže otáčet pedály bicyklu rychlostí sto dvacet otáček za minutu. Dokáže to někdo rychleji? Za jakou cenu? Zdolávání hranic je dokonalou metaforou lidské potřeby transcendence. Pokud jsou tyto hranice překračovány v zájmu dosažení ideálu nebo při pomoci bližnímu, jde o konání vysoce lidské. Jakmile ale zjistíme, že se dá ideál vyčíslit penězi, jde o konání hluboce lidské. Limity lidského organismu jsou dány jeho fyziologickými a biomechanickými charakteristikami. Jejich další překračování je proto dosažitelné jen za cenu sebezničení, podvodu či všudypřítomného dopingu. Perzekvovat jednotlivé sportovce za to, že dovádějí současné pojetí sportu k paradoxům, které z tohoto pojetí logicky plynou, je pokrytecké. Jedině takto koncipovaný sport je totiž tím pravým obchodem, přitahuje média, sponzory, budí zájem veřejnosti a přináší všem zainteresovaným pohádkové zisky. Vrcholový sport se stále více stává i jakýmsi ventilem sociálního přetlaku, využitelným k politické manipulaci. V živé paměti je dosud triumfální návrat zlatých hokejistů z olympijského Nagana. Ještě v hokejové šatně se z jejich fenomenálního úspěchu radoval premiér Klaus, na ruzyňském letišti je s nadšením očekávala téměř celá vláda, na zahradě své rezidence jim s dojetím děkoval nachlazený prezident s chotí a na Staroměstském náměstí na jejich příjezd trpělivě čekali méně významní, komunální politici.
</TEXT>
<HEADING>
Politika a byznys
</HEADING>
<TEXT>
Bezostyšná snaha vytvořit v myslích sportovních příznivců podvědomé spojení mezi věhlasným sportovcem a politikem je nepochybnou zárukou budoucího volebního úspěchu, ceněnou více než smysluplný volební program. Donedávna jsme považovali velikost a krásu sportu za něco nesmírně povznášejícího a očišťujícího - za katarzi. Najednou ale s překvapením zjišťujeme, že úžas výkonů je pouhou peripetií této hry. Ještě nestačil vyprchat ohromující zážitek z výkonu olympijského vítěze, lyžařského akrobata Valenty, a již nás tentýž z televizní obrazovky přesvědčuje o tom, že nejlepší mobil ze všech mobilů je ten od jisté firmy. Strhující výkon další olympijské vítězky, kajakářky Hilgertové, se mávnutím neviditelné ruky trhu rázem mění v ujištění, že pro děti není nic lepšího, než na krajíci chleba namazaná čokoláda. Do nádhery výkonů a krásy sportu nemilosrdně zasáhla neviditelná ruka trhu. Katastrofou tohoto dramatu je vytunelování sportu, jež není ani očišťující, ani povznášející. Stejně jako neznáme konec této hry ve sportu, netušíme ani, jakým směrem se bude dále ubírat tato společnost.
Bezostyšná snaha vytvořit v myslích sportovních příznivců podvědomé spojení mezi věhlasným sportovcem a politikem je nepochybnou zárukou budoucího volebního úspěchu, ceněnou více než smysluplný volební program. Donedávna jsme považovali velikost a krásu sportu za něco nesmírně povznášejícího a očišťujícího - za katarzi. Najednou ale s překvapením zjišťujeme, že úžas výkonů je pouhou peripetií této hry. Ještě nestačil vyprchat ohromující zážitek z výkonu olympijského vítěze, lyžařského akrobata Valenty, a již nás tentýž z televizní obrazovky přesvědčuje o tom, že nejlepší mobil ze všech mobilů je ten od jisté firmy. Strhující výkon další olympijské vítězky, kajakářky Hilgertové, se mávnutím neviditelné ruky trhu rázem mění v ujištění, že pro děti není nic lepšího, než na krajíci chleba namazaná čokoláda. Do nádhery výkonů a krásy sportu nemilosrdně zasáhla neviditelná ruka trhu. Katastrofou tohoto dramatu je vytunelování sportu, jež není ani očišťující, ani povznášející. Stejně jako neznáme konec této hry ve sportu, netušíme ani, jakým směrem se bude dále ubírat tato společnost.
</TEXT>
</DOC>
<DOC>
<DOCID>LN-20021206056</DOCID>
<DOCNO>LN-20021206056</DOCNO>
<DATE>12/06/02</DATE>
<TITLE>
Jaroslav Plesl se ve svém článku "Opozičněsmluvní prezident" (LN. 5. 12.) rozhodl zachránit ODS před jejím vlastním zakladatelem a pořád ještě fungujícím předsedou. Varuje delegáty kongresu, že Václav Klaus pro "několik zajímavých dárečků, například funkci předsedy Poslanecké sněmovny" nebo "post v čele centrální banky" přinutí poslance a senátory své strany, aby v prezidentské volbě hlasovali pro Miloše Zemana. Pan Plesl nechce, aby tím byla ODS poškozena, a proto radí delegátům, aby na kongresu přijali usnesení zakazující zákonodárcům strany hlasovat pro kandidáta ČSSD.
</TITLE>
<HEADING>
To už je příliš
</HEADING>
<TEXT>
Už jsem toho za 13 let v politice četl v českém tisku (i od pana Plesla) mnoho, ale toto je příliš. Jeho tvrzení jsou naprosto absurdní, naprosto vymyšlená a vykonstruovaná, navíc pro mě osobně nesmírně urážlivá. Říká-li, že "je dohoda mezi Klausem a Zemanem hotovou věcí", musím veřejně sdělit, že jsem Miloše Zemana neviděl a ani jsem s ním nemluvil už nejméně 5 měsíců, i když bych ho uviděl a mluvil s ním 100krát radši než s panem Pleslem a lidmi jeho typu. Nejde ale jen o pana Plesla, Peheho, Macháčka a další. Kdy už skončí současná praxe české žurnalistiky, kdy redakce nepožadují po svých namyšlených a povýšených novinářích, aby jakkoli doložili svá tvrzení, očerňující kohokoli a kdykoli? Kdy už skončí praxe, kdy jediným zdrojem chorobomyslných spekulací takových novinářů, jakým je Plesl, je pouze posezení s podobně smýšlejícími kamarády kdesi v kavárně, kde se tak krásně splétají konspirační teorie? Podle Plesla si "dosluhující předseda ODS - určitě uvědomuje, že v prezidentské volbě nemá šanci". Tady už si hraje nejen na samozvaného poradce delegátů strany, ale dokonce i na vykladače mých myšlenek. Nikoli, pane Plesle. Nic takového si neuvědomuji a vy pro své tvrzení nemáte jedinou oporu kromě svého zbožného přání. Do prezidentské volby jdu se vší vážností a půjdu do ní navzdory podobným poštěkáváním, jaké vy předvádíte.
Už jsem toho za 13 let v politice četl v českém tisku (i od pana Plesla) mnoho, ale toto je příliš. Jeho tvrzení jsou naprosto absurdní, naprosto vymyšlená a vykonstruovaná, navíc pro mě osobně nesmírně urážlivá. Říká-li, že "je dohoda mezi Klausem a Zemanem hotovou věcí", musím veřejně sdělit, že jsem Miloše Zemana neviděl a ani jsem s ním nemluvil už nejméně 5 měsíců, i když bych ho uviděl a mluvil s ním 100krát radši než s panem Pleslem a lidmi jeho typu. Nejde ale jen o pana Plesla, Peheho, Macháčka a další. Kdy už skončí současná praxe české žurnalistiky, kdy redakce nepožadují po svých namyšlených a povýšených novinářích, aby jakkoli doložili svá tvrzení, očerňující kohokoli a kdykoli? Kdy už skončí praxe, kdy jediným zdrojem chorobomyslných spekulací takových novinářů, jakým je Plesl, je pouze posezení s podobně smýšlejícími kamarády kdesi v kavárně, kde se tak krásně splétají konspirační teorie? Podle Plesla si "dosluhující předseda ODS - určitě uvědomuje, že v prezidentské volbě nemá šanci". Tady už si hraje nejen na samozvaného poradce delegátů strany, ale dokonce i na vykladače mých myšlenek. Nikoli, pane Plesle. Nic takového si neuvědomuji a vy pro své tvrzení nemáte jedinou oporu kromě svého zbožného přání. Do prezidentské volby jdu se vší vážností a půjdu do ní navzdory podobným poštěkáváním, jaké vy předvádíte.
</TEXT>
</DOC>
<DOC>
<DOCID>LN-20021206057</DOCID>
<DOCNO>LN-20021206057</DOCNO>
<DATE>12/06/02</DATE>
<TITLE>
Někteří lidé se obávají, že nadcházející změna na postu hlavy státu může vyvolat vážné turbulence mocenského uspořádání, a varují před destabilizací. Je podobná obava namístě? Ano, v případě volby českého prezidenta se dostáváme do neprobádané oblasti, neboť naše země má velmi krátkou zkušenost s prezidentskou funkcí. Podobně jako v mnoha dalších zemích západní Evropy máme republikánský parlamentarismus. Jde o parlamentní formu vlády, kdy hlavou státu je prezident. Je to pak Poslanecká sněmovna, která schvaluje i odvolává vládu. Za ústřední osu politického života lze proto oprávněně považovat linii vztahů mezi sněmovnou a vládou. V tomto kontextu má prezident spíše reprezentativní úlohu. Je to víceméně nadstranický svorník společnosti. Symbolizuje jednotu a tradice státu. Do každodenní politiky vstupuje málo, zpravidla při směně vlády či při vládní krizi. Až sem je to jednoduché. Jenže text ústavy nemusí vypovídat o skutečné síle prezidenta vůči parlamentu, vládě a dalším institucím. Vždy existuje značný prostor, jak interpretovat obecné ústavní pravomoci. V každé politologické učebnici pojednávající o roli prezidenta v politickém systému se uvádí, že jeho úloha je definována nejen ústavními pravomocemi, ale také způsobem jeho volby, ústavními zvyky a tradicemi, jeho mocenským zázemím a v neposlední řadě i osobnostní výbavou.
</TITLE>
<HEADING>
Jak je to v Německu a Itálii
</HEADING>
<TEXT>
Dva příklady: Německo a Itálie. I tady se uplatňuje republikánský parlamentarismus, v němž prezident hraje spíše reprezentativní úlohu. V obou zemích prezidenta volí parlament. Za prezidenta se ale volí profesionálně a morálně uznávané osobnosti, které již nemají další politické ambice, a především - nejsou to vůdci klíčových parlamentních stran, nemají za sebou klientelistickou lobby. V Německu byl v roce 1999 na pět let zvolen osmašedesátiletý veterán SPD Johannes Rau. Dvacet let byl zemským premiérem Severního Porýní-Vestfálska. Přátelé mu přezdívají bratr Johannes pro jeho kazatelskou činnost v evangelické církvi a blízkost k lidem. Vtomtéž roce byl v Itálii zvolen na sedm let za prezidenta osmasedmdesátiletý nestraník Carlo Azeglio Ciampi. Má za sebou dlouholetou úspěšnou dráhu finančníka, národohospodáře, guvernéra státní banky a také roční zkušenost premiéra. Žádný z těchto prezidentů za sebou nemá stranickou mašinerii, vystupují nadstranicky, neúčastní se denních politických střetů a nevměšují se do vládní politiky. A navíc, tuto roli odvozují od ústavních zvyklostí a tradic, tedy od vzorců chování, které za sebou zanechali jejich předchůdci.
</TEXT>
<HEADING>
Neznámý styl nového prezidenta
</HEADING>
<TEXT>
Jak souvisí uvedené příklady s naší situací? Ozřejmují slabá místa v soustrojí zatím ještě mladé demokracie. Absence dlouhé ústavní tradice, která by prezidenta limitovala, je velký handicap. Od roku 1989 máme jediný vzorec výkonu prezidentské funkce. Zanechává jej za sebou nadstraník, který svou legitimitu mimo jiné odvozoval od své disidentské minulosti a od popularity v zahraničí. Nicméně činnost prezidenta byla nejednou ostře kritizována a zpochybňována klíčovými mocenskými hráči. Je tedy namístě otázka, zda také následník Václava Havla naváže na spíše reprezentativní styl vykonávání funkce a zda v tomto smyslu založí ústavní tradici. Pokud se tak nestane, mohlo by dojít k destabilizaci politického prostoru. Prezidentská funkce je totiž mnohem silnější, než se zdá. Je to dáno tím, že prezident Havel nevyužívá všechny pravomoci. Český prezident má mnohem širší pravomoci než většina evropských prezidentů, kteří jsou voleni parlamentem. Český ústavní systém je ukázkou parlamentarismu s prvky silného prezidentského úřadu.
</TEXT>
<HEADING>
K prezidentské vládě?
</HEADING>
<TEXT>
V případě zvolení silného prezidenta, který by vyznával aktivistické pojetí role hlavy státu, by se mohl dramaticky proměnit vztah prezidenta k vládě. Došlo by ke zpochybnění parlamentní formy vlády. Prostor takovému vývoji otevírá širší výklad ustanovení článku 64 Ústavy ČR, který přiděluje prezidentovi pravomoc "účastnit se schůzí vlády, vyžádat si od vlády a jejích členů zprávy a projednávat s vládou nebo s jejími členy otázky, které patří do jejich působnosti". Takový scénář má dvě varianty. Prezident by si mohl osvojit úlohu paralelního premiéra; anebo by mohl aspirovat na hlavního šéfa vlády, přičemž nominální předseda vlády by mu byl podřízen. Obě tyto role jsou vlastní francouzskému poloprezidentskému systému, přičemž v prvním případě jde o dobu soužití mezi parlamentním premiérem a opozičním prezidentem. Ve druhém případě se prosazuje prezidentská fáze vládnutí, kdy premiér i prezident jsou ze stejné vládní strany, ale dominuje prezident. Tak tomu je v současné Francii. Obě varianty naznačeného vývoje jsou u nás možné, ale nemusí být tak krystalické. V jakémsi přechodném období může "pouze" trvale existovat napětí mezi vládou a prezidentem. V případě druhé varianty může dokonce vážný mocenský konflikt ohrozit stabilitu hlavní vládní strany, a tedy i celého kabinetu. Podobný vývoj je však možný jen za předpokladu, že do prezidentské funkce bude zvolen významný představitel velké strany, který se bude těšit i výrazné podpoře různých ekonomických a mediálních lobby.
V případě zvolení silného prezidenta, který by vyznával aktivistické pojetí role hlavy státu, by se mohl dramaticky proměnit vztah prezidenta k vládě. Došlo by ke zpochybnění parlamentní formy vlády. Prostor takovému vývoji otevírá širší výklad ustanovení článku 64 Ústavy ČR, který přiděluje prezidentovi pravomoc "účastnit se schůzí vlády, vyžádat si od vlády a jejích členů zprávy a projednávat s vládou nebo s jejími členy otázky, které patří do jejich působnosti". Takový scénář má dvě varianty. Prezident by si mohl osvojit úlohu paralelního premiéra; anebo by mohl aspirovat na hlavního šéfa vlády, přičemž nominální předseda vlády by mu byl podřízen. Obě tyto role jsou vlastní francouzskému poloprezidentskému systému, přičemž v prvním případě jde o dobu soužití mezi parlamentním premiérem a opozičním prezidentem. Ve druhém případě se prosazuje prezidentská fáze vládnutí, kdy premiér i prezident jsou ze stejné vládní strany, ale dominuje prezident. Tak tomu je v současné Francii. Obě varianty naznačeného vývoje jsou u nás možné, ale nemusí být tak krystalické. V jakémsi přechodném období může "pouze" trvale existovat napětí mezi vládou a prezidentem. V případě druhé varianty může dokonce vážný mocenský konflikt ohrozit stabilitu hlavní vládní strany, a tedy i celého kabinetu. Podobný vývoj je však možný jen za předpokladu, že do prezidentské funkce bude zvolen významný představitel velké strany, který se bude těšit i výrazné podpoře různých ekonomických a mediálních lobby.
</TEXT>
</DOC>
<DOC>
<DOCID>LN-20021206058</DOCID>
<DOCNO>LN-20021206058</DOCNO>
<DATE>12/06/02</DATE>
<TITLE>
Podle nového vědeckého výzkumu mají člověk a myš shodných 99 procent genů
</TITLE>
<TEXT>
Při léčbě onemocnění i při testování léků by mohl pomoci výzkum genetické mapy myši. Lidé i myši prý dokonce měli společného předka, který žil před 75 až 125 miliony lety.
LONDÝN - Je to malé chlupaté stvoření, které se člověku na první pohled vůbec nepodobá. Podrobná genetická mapa myši, která byla zveřejněna v prestižním vědeckém časopisu Nature, však ukazuje, že mezi lidmi a těmito drobnými hlodavci není opravdu velký rozdíl. Genetický kód (genom) člověka obsahuje stejně jako genom myši přibližně 30 tisíc genů a většinu z nich mají dokonce lidé a myši společnou. Okolo 90 procent genů, které jsou specifické pro určité nemoci lidského organismu, je shodných s geny u myší. Zkoumání myšího genomu proto může vědcům pomoci odpovědět na otázku podílu jednotlivých genů na konkrétním onemocnění i při testování léků. "Devadesát devět procent genů máme společných s myšmi, a dokonce máme i geny, které mohou ovlivňovat růst ocasu," prohlásila pro agenturu Reuters doktorka Jane Rogersová z výzkumného institutu v Cambridgi. Na sestavení ucelené genetické mapy myši spolupracovali vědci z celého světa. Díky porovnání lidského a myšího genomu bylo identifikováno 1200 nových lidských genů a okolo 9 tisíc nových genů myši. Existuje jen 300 genů, které jsou pro člověka jedinečné. Myš je proto ideálním živočichem, díky kterému mohou vědci blíže prozkoumat lidské nemoci a způsoby jejich léčby. "Myš je důležitým živočichem při studiu biologie všech savců. Má ohromné bohatství genetických informací," uvedla doktorka Rogersová. Myši i lidé měli podle odborníků společného předka, tvora o velikosti malé krysy, který žil v době dinosaurů, zhruba před 75 až 125 miliony let. Geny, které jsou specifické jen pro myši, jsou spojeny zejména s čichem, který je u těchto hlodavců velmi rozvinutý, a s rozmnožováním. Myši se mohou pářit velmi často a mají poměrně velký počet mláďat (šest až dvanáct). Vědci již využili genetické mapy myši při studiu genů spojených s nemocemi, jako je Downův syndrom, cukrovka a schizofrenie. "Při podrobném studiu myšího genomu jsme se dozvěděli velké množství důležitých informací týkajících se zdravotních problémů lidí," prohlásil pro britskou BBC profesor Robert Winston z britského výzkumného střediska při nemocnici Hammersmith Hospital v Londýně.
O myších a lidech aneb Co vědci zjistili při čtení genetické mapy myši
Myš a člověk mají okolo 30 tisíc genů. 99 procent těchto genů je shodných, včetně těch, které ovlivňují vývoj ocasu.
Více než 90 procent genů, které jsou dispozicí k onemocnění, je u myší a lidí identických.
Genetická mapa myši obsahuje 2,5 miliardy znaků DNA, což je o 14 procent méně než u lidského genomu.
Porovnávání genomů člověka a myši vedlo k objevení dalších 1200 lidských genů a 9000 myších genů.
Myš má proti člověku více genů, které kontrolují čich, rozmnožování a imunitu.
</TEXT>
</DOC>
<DOC>
<DOCID>LN-20021206059</DOCID>
<DOCNO>LN-20021206059</DOCNO>
<DATE>12/06/02</DATE>
<TEXT>
GREENBELT, USA - Ještě před koncem tohoto století zmizí v letních měsících ze Severního ledového oceánu veškerý led. To je závěr nejnovější studie americké Národní agentury pro letectví a vesmír (NASA). Studie upozorňuje na to, že jen v letech 1978 - 2000 roztálo v Arktidě 1,2 milionu kilometrů čtverečních ledu, což je plocha pětkrát větší, než je rozloha britských ostrovů. Za jediné desetiletí tak "zmizela" téměř desetina plochy pokryté dříve věčným ledem. Vědci z NASA poukazují na to, že až v létě roztaje veškerá ledová pokrývka Arktidy, změní se zásadně klima v celé oblasti a ekologické dopady zasáhnou celou planetu. Přispěje to k dalšímu urychlení globálního oteplování: tmavší vodní hladina bude absorbovat mnohem více slunečního záření, které dosud bílé ledové pláně odrážely.
</TEXT>
</DOC>
<DOC>
<DOCID>LN-20021206060</DOCID>
<DOCNO>LN-20021206060</DOCNO>
<DATE>12/06/02</DATE>
<TEXT>
Mikuláš. Toto jméno je řeckého původu a znělo Níkoláos, později bylo N změněno na M. Podobně jako Nikodém, Viktor či Vítězslav a Nikita, také Mikuláš je jméno vítězné, znamená "vítězství lidu".
</TEXT>
</DOC>
<DOC>
<DOCID>LN-20021206061</DOCID>
<DOCNO>LN-20021206061</DOCNO>
<DATE>12/06/02</DATE>
<TEXT>
Před letošním filmovým festivalem v Karlových Varech jsem si při letmé procházce městem všiml, že naproti grandhotelu Pupp je zrovna přestavován jakýsi zubem času nahlodaný objekt. Transparent na budově se ani nenamáhal s překladem: slovo "Apartementy" bylo vyvedeno jenom azbukou, v jazyce zde naprosto převažujících investorů. Rusové už za časů svého panování nad středem Evropy jevili zvláštní sympatie ke Karlovým Varům. Zůstali městu věrni i po odchodu svých vojsk. Nejen jako pacienti, nýbrž především jako noví majitelé, podnikatelé, investoři. Když se v PS PČR hlasovalo o platnosti Benešových dekretů na věčné časy, a to se stoprocentní shodou nápadně připomínající jiné časy a odlišná prostředí, měli prý na sobě někteří páni poslanci trička s nápisem "Karlovy Vary" a s přeškrtnutým slovem "Karlsbad". Budiž, co je nám do historie? Realitě by ovšem lépe odpovídalo, kdyby jméno města bylo vyvedeno rovnou v azbuce. Jsem, doufám, mimo podezření z xenofobie, natož z nějaké antiglobalizační hysterie. Ze svého nejútlejšího mládí pamatuju, kterak český Baťa pronikal nejen do zaostalé Jugoslávie, ale i do Kanady, do Jihoafrické unie a do (tenkrát ještě holandské) Indonésie. A tak se snad smím zeptat, proč nejlepší (a dobře spravované) objekty v Mariánských Lázních musejí patřit maďarskému řetězu hotelů Danubius, když mi není znám žádný obdobný řetězec český, který by vládl v Budapešti třeba slavnému hotelu Gélert anebo aspoň nějaké dvouhvězdičkové ubytovně. Proč mohou v Praze vlastnit přední hotel Lybijci, zatímco Čechům nepatří ani sebeskromnější etablisement v Tripolisu či v Casablance? Souhlasil bych, kdyby výrobci becherovky - nejtradičnějšího echt sudeťáckého nápoje - ovládli výrobu různých těch jódových tinktur spolkově německých (značky neuvádím jmenovitě, abych Lidovky uchránil žalob a procesů). Považoval bych za samozřejmé, kdyby světově proslulí pivovarníci z Plzně expandovali do Jižní Afriky a zabrali tamní pivovary do své osvícené správy. Jenže se přihodil přesný opak. A teď mi, pěkně vás prosím, nechoďte s důsledky okupace, války, znárodnění a 44 let komunismu. To všechno si přece Maďaři prožili také, a v míře hojné. A přesto z nich dnes jsou úspěšní mezinárodní investoři a podnikatelé, globální hráči. Z obecného a světově bezpříkladného výprodeje rodinného stříbra u nás nelze vinit "neviditelnou ruku trhu" a už vůbec ne jakési údajné ekonomické zákonitosti, přes které nejede vlak. To všechno způsobili v první polovině devadesátých let zcela konkrétní političtí a ekonomičtí věrozvěsti, jejichž jména pískají vrabci po střechách. Pokud před tímto poznatkem hodláme i nadále zavírat oči, není a nebude nám pomoci.
</TEXT>
</DOC>
<DOC>
<DOCID>LN-20021206062</DOCID>
<DOCNO>LN-20021206062</DOCNO>
<DATE>12/06/02</DATE>
<TITLE>
Česká republika chce v závěrečné fázi vyjednávání s EU v kapitole zemědělství prosadit především lepší kvótu pro škrob, krávy bez tržní produkce mléka a vývozní limit pro cukr. "Samozřejmě další prioritou jsou přímé platby," řekl novinářům ministr zemědělství Jaroslav Palas. Požadavkem ČR je hlavně zvýšení výchozí výše těchto podpor.
</TITLE>
<TEXT>
Invesmart, italská finanční skupina, se ujme svých vlastnických práv v Union bance na mimořádné valné hromadě, která se uskuteční 20. prosince. Oznámení o konání hromady banka uveřejnila v tisku. Mluvčí UB Josef Řeřicha k jednání akcionářů nic neřekl. "Strategický investor pravděpodobně bude informovat vlastníky o svých krocích. Ty však zatím nelze upřesnit."
Internet využívalo v České republice ve třetím čtvrtletí tohoto roku téměř 2,4 milionu obyvatel. Ve srovnání se stejným obdobím minulého roku přibylo 300 tisíc uživatelů, což představuje meziroční nárůst o 14 procent. Tempo zvyšování počtu se však v porovnání s roky 2000 a 2001 zpomalilo na polovinu. Vyplývá to z průzkumu Internet monitor. Polovina uživatelů je připojena na internet z domácností.
Český zaměstnanec promrhá v průměru podle průzkumu Czipin &amp; Proudfoot Consulting ročně 92 z 225 pracovních dní. Produktivních 59 procent pracovní doby je sice o dva procentní body lepší výsledek než loni, ale zároveň je to varovný signál, že strukturální problémy české ekonomiky přetrvávají. Vyplývá to z průzkumu mezi 2700 vedoucími pracovníky z deseti zemí. Ještě hůře skončily přední evropské ekonomiky Francie a Británie. Ty podle CPC dosahují produktivity pouze 57, respektive 51, procent času stráveného v práci.
Rakousko je po nedávných parlamentních volbách plné debat o budoucím hospodářském vývoji v zemi. Levicová opozice má podezření, že dosavadní vládní strany vykreslovaly situaci ve státních financích příliš růžově. Obavy z utahování opasků v příštích letech potvrzuje nový plán vítězných lidovců, který do roku 2010 počítá s rozsáhlými úsporami.
Automobilka GAZ, která v Rusku vyrábí vozidla značky Volha, připravila ve spolupráci s italským automobilovým koncernem Fiat projekt společné výroby osobního automobilu třídy D zkonstruovaného na bázi modelu Fiat Stilo. Jde o alternativu Volhy GAZ 3115, jejíž výroba se plánuje na rok 2002. Překvapivé plány zveřejnil náměstek ředitele Gorkovského automobilového závodu (GAZ) Leonid Dolgov.
Prodej aut v Polsku v listopadu výrazně vzrostl již pátý měsíc za sebou, a dále tak smazával ztráty z předchozího tříletého propadu. Na pozici dvojky na trhu se opět dostala česká automobilka Škoda.
ThyssenKrupp AG, německý strojírenský a ocelářský koncern, vykázal ve finančním roce, který skončil v září, pokles zisku o 46 procent. Zisk před zdaněním bez započtení kapitálových příjmů klesl na 419 milionů eur ze 774 milionů eur před rokem.
Ahold, nizozemský maloobchodní gigant, dále posílil své aktivity v USA, na největším trhu skupiny, který se na jejích celkových tržbách podílí ze dvou třetin. Americká dceřiná distribuční společnost U.S. Foodservice koupila za nezveřejněnou sumu firmu Allen Foods.
Kurs ČS
EUR 31,69 včera 31,83
USD 31,70 včera 31,78
</TEXT>
</DOC>
<DOC>
<DOCID>LN-20021206063</DOCID>
<DOCNO>LN-20021206063</DOCNO>
<DATE>12/06/02</DATE>
<TITLE>
Nejde to. Komise pro cenné papíry trvá na tom, že jakékoli vyplácení akcionářů harvardu je zakázáno.
</TITLE>
<GEOGRAPHY>PRAHA</GEOGRAPHY>
<TEXT>
Přes trvající zákaz převodů akcií Harvardského průmyslového holdingu (HPH), který stanovila Komise pro cenné papíry, se včera v tisku objevil inzerát, slibující akcionářům výplatu. Pod inzerátem je podepsaná firma Daventree Resources, což je dceřiná firma HPH registrovaná na Kypru a která je považována za jednu z firem Viktora Koženého. Daventree Resources v textu uvádí, že v souladu s mezinárodními auditory a podle zahraničního práva je oprávněna rozdělit část svého likvidního majetku formou přímé výplaty peněžních prostředků. Další podrobnosti a organizace výplat mají být oznámeny v nejbližších dnech. Šéf HPH Tomáš Ševčík včera inzerát bez bližších podrobností potvrdil. Na výplatu čeká 240 tisíc akcionářů harvardu. Kožený přitom dříve slíbil, že každou akcii vykoupí za 600 korun. Na výplatu všech akcionářů by tak potřeboval zhruba 10 miliard korun. Pokud ale Daventree bude skutečně chtít akcionáře vyplatit, nebude to mít jednoduché. "Vyplácení a odchod akcionářů z harvardu není možné, protože jakékoliv převody akcií jsou zakázány," uvedla mluvčí Komise pro cenné papíry (KCP) Radka Procházková. Převody majetku jsou zakázány od loňského února. Šéf sdružení akcionářů HPH Karel Staněk uvedl, že HPH se tím, že použila Daventree, snaží zákaz komise obejít. "Nevíme, o co jde, zda plánují odkup či výplatu dividendy," uvedl Staněk. Odkup není kvůli zákazu KCP možný, naopak výplatu dividendy (hovoří se o 200 korunách za akcii) by prý akcionáři uvítali. "Otázkou ale je, jak by se do Daventree dostaly peníze, spíše jde opět o další slib," uvedl Staněk. Do Daventree mělo skutečně podle Staňka přijít 150 milionů dolarů za Sidanko. 26 milionů dolarů loni HPH vyplatil, a 117 milionů korun prý bylo někam dále převedeno, přičemž se neví, zda na třetí osobu či na některou z firem v rámci holdingu.
PRAHA - Přes trvající zákaz převodů akcií Harvardského průmyslového holdingu (HPH), který stanovila Komise pro cenné papíry, se včera v tisku objevil inzerát, slibující akcionářům výplatu. Pod inzerátem je podepsaná firma Daventree Resources, což je dceřiná firma HPH registrovaná na Kypru a která je považována za jednu z firem Viktora Koženého. Daventree Resources v textu uvádí, že v souladu s mezinárodními auditory a podle zahraničního práva je oprávněna rozdělit část svého likvidního majetku formou přímé výplaty peněžních prostředků. Další podrobnosti a organizace výplat mají být oznámeny v nejbližších dnech. Šéf HPH Tomáš Ševčík včera inzerát bez bližších podrobností potvrdil. Na výplatu čeká 240 tisíc akcionářů harvardu. Kožený přitom dříve slíbil, že každou akcii vykoupí za 600 korun. Na výplatu všech akcionářů by tak potřeboval zhruba 10 miliard korun. Pokud ale Daventree bude skutečně chtít akcionáře vyplatit, nebude to mít jednoduché. "Vyplácení a odchod akcionářů z harvardu není možné, protože jakékoliv převody akcií jsou zakázány," uvedla mluvčí Komise pro cenné papíry (KCP) Radka Procházková. Převody majetku jsou zakázány od loňského února. Šéf sdružení akcionářů HPH Karel Staněk uvedl, že HPH se tím, že použila Daventree, snaží zákaz komise obejít. "Nevíme, o co jde, zda plánují odkup či výplatu dividendy," uvedl Staněk. Odkup není kvůli zákazu KCP možný, naopak výplatu dividendy (hovoří se o 200 korunách za akcii) by prý akcionáři uvítali. "Otázkou ale je, jak by se do Daventree dostaly peníze, spíše jde opět o další slib," uvedl Staněk. Do Daventree mělo skutečně podle Staňka přijít 150 milionů dolarů za Sidanko. 26 milionů dolarů loni HPH vyplatil, a 117 milionů korun prý bylo někam dále převedeno, přičemž se neví, zda na třetí osobu či na některou z firem v rámci holdingu.
</TEXT>
</DOC>
<DOC>
<DOCID>LN-20021206064</DOCID>
<DOCNO>LN-20021206064</DOCNO>
<DATE>12/06/02</DATE>
<GEOGRAPHY>PRAHA</GEOGRAPHY>
<TEXT>
Viktoru Koženému hrozí mezinárodní zatykač. Policie by jej totiž chtěla stíhat jako uprchlého. "Nevidím jinou reálnou možnost, jak ve vyšetřování pokračovat," řekl šéf vyšetřovatelů Martin Pavlík. Reagoval tak na informaci, že bahamský soud odmítl předat Koženému obvinění z podvodu. Bývalý premiér Miloš Zeman o tom, že je "zatykač na Koženého již prakticky vydán", hovořil už loni v létě. Pominul však, že jej lze vydat až po sdělení obvinění, což se v případě Koženého nepodařilo. Pokud ale bude stíhán jako uprchlý, může být zatykač vydán. Pavlík předpokládá, že zamítavé rozhodnutí, které padlo na Bahamách, lze očekávat i z Belize. Zde získal občanství někdejší druhý muž fondů, bývalý předseda představenstva Harvardského průmyslového holdingu Boris Vostrý. I v jeho případě by policie považovala za nejlepší řešení stíhání jako proti uprchlému. Znamená to, že Česká advokátní komora oběma určí obhájce, jimž se doručí obvinění. "Zda k tomu dojde, závisí na státním zastupitelství," podotkl Pavlík. Kožený a Vostrý mohou být podle českého trestního zákona odsouzeni až k dvanáctiletému pobytu ve vězení za 11,5miliardový podvod s majetkem tisíců akcionářů fondů. Česká policie v obvinění, které vypracovala již loni v září, tvrdí, že se oba muži v letech 1995 až 1997 podíleli na nezákonném převádění peněz holdingu, tedy na jeho vytunelování.
</TEXT>
</DOC>
<DOC>
<DOCID>LN-20021206065</DOCID>
<DOCNO>LN-20021206065</DOCNO>
<DATE>12/06/02</DATE>
<GEOGRAPHY>FRANKFURT</GEOGRAPHY>
<TEXT>
Evropská centrální banka včera přikročila podle očekávání k razantnímu snížení úrokových sazeb o polovinu procentního bodu na nejnižší úroveň za více než tři roky. K zásahu ji po roce udržování nezměněné měnové politiky přiměl pokračující útlum ekonomiky eurozóny a příznivý výhled vývoje inflace. Základní refinanční úrokovou sazbu, která určuje náklady na úvěry v zemích eura, snížila ECB na zasedání bankovní rady na 2,75 procenta z dosavadních 3,25 procenta. Ve stejném rozsahu klesly i mezní sazby peněžního trhu - zápůjční sazba na 3,75 procenta z 4,25 procenta a depozitní sazba na 1,75 procenta. Sazby tak klesly na stejnou úroveň jako v České republice. Analytici soudí, že českým sazbám se nyní otevřel prostor pro další pokles. Pokud jsou totiž české sazby nižší než v EU, má centrální banka levnější intervence a účinnější prostředky pro boj proti silné koruně. Ekonomové krok ECB tentokrát přivítali, protože ukazuje, že se banka začala starat i o ekonomický růst v eurozóně. "Velmi moudré rozhodnutí, zvláště užitečné je, že rozhodli snížit sazby o půl bodu," řekl k tomu ekonom Volker Nitsch z Bankgesellschaft Berlin.
</TEXT>
</DOC>
<DOC>
<DOCID>LN-20021206066</DOCID>
<DOCNO>LN-20021206066</DOCNO>
<DATE>12/06/02</DATE>
<TITLE>
Poslední hřebík do rakve společnosti. Tak hodnotí analytici rozhodnutí americké vlády neposkytnout United Airlines státní pomoc.
</TITLE>
<GEOGRAPHY>PRAHA</GEOGRAPHY>
<TEXT>
Druhý největší americký letecký přepravce, United Airlines, se ocitl na pokraji krachu. Vládní Rada pro stabilizaci v letecké dopravě (ATSB) ve Washingtonu totiž odmítla aerolinkám poskytnout garance na úvěry ve výši 1,8 miliard dolarů. Právě tyto peníze měly United Airlines pomoci zbavit se dluhu jedné miliardy dolarů, který je splatný během příštích čtrnácti dnů. Firma tak bude s velkou pravděpodobností nucena požádat o ochranu před věřiteli podle kapitoly 11 amerického úpadkového zákona. "Rozhodnutí rady je pro United Airlines posledním hřebíkem do rakve," řekl agentuře Reuters analytik ze Standard &amp; Poor's Phil Baggaley. "Firma bude muset vyhlásit velmi rychle bankrot," dodal. United Airlines, ještě do roku 2000 největší letecký přepravce světa, patří mezi nejztrátovější aerolinky ve Spojených státech. V uplynulém roce zaznamenala rekordní ztrátu dvě miliardy dolarů, letos to přitom nemá být o nic lepší. Firma trpí hlavně kvůli propadu zájmu o její služby, který nezpůsobily jen teroristické útoky z loňského září, ale i ekonomická recese ve Spojených státech a nástup levnější konkurence. Případný krach společnosti ještě nemusí znamenat, že by přestala přepravovat cestující. K tomu, aby mohla dál poskytovat služby, však musí získat nějaké provozní prostředky. Podle informací amerických médií už firma vyjednává s několika bankami o půjčce 1,5 miliardy dolarů. Zdroje blízké společnosti přitom tvrdí, že se tato jednání blíží ke konci. Banky by totiž měly za své peníze získat přednostní právo na splácení svých pohledávek. ATSB byla vytvořena právě po zářijových útocích na americká města, aby pomohla americkým aerolinkám přežít jejich krizi. Garance pro United Airlines však odmítla dát, protože ji společnost nepředložila "finančně ucelený" obchodní plán. "Tento plán nedával záruky, že by společnost byla schopna splatit námi garantované půjčky, což by vystavilo americké daňové poplatníky nepřiměřenému riziku," uvádí se v prohlášení rady. Podle ATSB jsou totiž odhady United Airlines ohledně jejích budoucích tržeb "příliš optimistické." "I když se společnost velmi snaží zredukovat své výdaje, stále patří mezi přepravce s největšími náklady v USA," řekli zástupci rady.
Americká vláda odmítla United Airlines podpořit
Foto AP - Mike Derer
</TEXT>
</DOC>
<DOC>
<DOCID>LN-20021206067</DOCID>
<DOCNO>LN-20021206067</DOCNO>
<DATE>12/06/02</DATE>
<TITLE>
Nepojistíme vám to. I tak může znít odpověď pojišťoven na žádost o pojištění majetku, který se nachází v lokalitách, které jsou pravidelně zaplavovány.
</TITLE>
<GEOGRAPHY>PRAHA</GEOGRAPHY>
<TEXT>
Lidé a firmy, kteří mají majetek u řek a budou se chtít pojistit proti povodním očekávaným na jaře příštího roku, budou mít smůlu. Trend výrazný hlavně v Německu, podle kterého pojišťovny neuzavírají nové smlouvy v záplavových oblastech, se rozšiřuje i do Česka. Domácí pojišťovací domy totiž zpřísnily své podmínky v krizových lokalitách. "Nyní obnovujeme smlouvy našich současných klientů za zvláštních podmínek. Pojištění sjednávané s novými i stávajícími zákazníky, jejichž majetek byl zasažen letošními povodněmi, je nyní pozastaveno," říká Klára Gajdušková, mluvčí Pojišťovny České spořitelny s tím, že další případné úpravy připravuje pojišťovna na počátek roku. V nejrizikovějších oblastech firma zvýšila sazby za riziko povodní o sto procent. "Některé objekty nebudeme moci pojistit. Jde o stavby v lokalitách, které jsou zaplavovány pravidelně a kde už přestává být toto riziko nahodilé," sdělil mluvčí České pojišťovny Václav Bálek. Stejně tomu bude například u Allianz nebo Uniqa pojišťovny. "Zásadní informace pro nás je, zda byl pojištěný nebo nově pojišťovaný objekt v minulých deseti letech již zaplaven a kolikrát. Obecně hodláme uplatňovat princip, že majetek postižený velkou vodou v posledních letech více než třikrát nebude do pojištění u naší společnosti přijat," uvedla Eva Svobodová, mluvčí Uniqy. Změna smluv čeká také klienty České pojišťovny, jejichž smlouvy nekryjí dostatečně rizika. Hrozí, že například při další povodni dostanou mnohem méně peněz, než kolik je hodnota jejich majetku. Vyšší pojistky tak budou mít hlavně lidé, kteří je uzavřeli před rokem 1990 a dnes platí ročně dvě stě nebo tři sta korun. Na kvalitě zajistných smluv, které se pojišťovně podaří v následujících týdnech získat, záleží i to, jaký rozsah pojištění bude v příštím roce poskytovat. "Lze si teoreticky představit, že nezíská-li některá pojišťovna dostatečnou zajistnou kapacitu, nebude moci pro případy katastrofického rozsahu uzavřít pojištění," řekla Svobodová.
POJIŠŤOVNY A ZÁPLAVY
Co mohou domácnosti a firmy čekat od pojišťoven příští rok
- růst majetkového pojištění, zejména v záplavových oblastech
- zpřísnění pojistných podmínek v lokalitách, kde hrozí povodně
- možnost, že některé objekty v oblastech pravidelně postižených záplavami nebudou pojištěny vůbec
</TEXT>
</DOC>
<DOC>
<DOCID>LN-20021206068</DOCID>
<DOCNO>LN-20021206068</DOCNO>
<DATE>12/06/02</DATE>
<GEOGRAPHY>PRAHA</GEOGRAPHY>
<TEXT>
Až 53 miliard korun úspor ve státních výdajích a 20 miliard korun dodatečných daňových příjmů má v roce 2006 přinést připravovaná reforma veřejných financí. Řekl to včera jeden z jejích autorů, který si nepřál být jmenován.
</TEXT>
</DOC>
<DOC>
<DOCID>LN-20021206069</DOCID>
<DOCNO>LN-20021206069</DOCNO>
<DATE>12/06/02</DATE>
<TITLE>
PRAHA - Kajmanské fondy nejsou jediným problémovým majetkem bývalé Investiční a Poštovní banky, který ještě nebyl převeden z ČSOB do státní České konsolidační agentury. Na svůj převod do agentury čekají kromě majetku v kajmanských fondech i podíly v komanditních společnostech a tzv. promissory notes, které patřily zkrachovalé IPB. Promissory notes jsou dlužní úpisy, jejichž prostřednictvím stát získá podíly v komanditních firmách. Převod podílů a dlužních úpisů nebyl ještě uskutečněn. Podle mluvčího ČSOB Milana Tománka jde o řadu otázek, které se řeší v celku. ČKA podle mluvčího Jiřího Pekárka je připravena podíly v komanditních firmách převzít. Kromě nich se řeší převod podílových listů fondů, které IPB založila v daňových rájích a zejména na Kajmanských ostrovech. Stát přitom přijde celá transakce s podíly v komanditních společnostech na miliardy. Za podíly v komanditních společnostech a promissory notes zaplatí ČSOB přibližně sedm miliard korun. Za podíly dá stát tři miliardy, zbylé čtyři představují hodnotu dlužních úpisů.
</TITLE>
<HEADING>
Z ČKA bude realitka
</HEADING>
<TEXT>
Převod podílů komanditistů a úpisů schválila koaliční vláda letos 14. října. ČKA má získat podíly v komanditních společnostech CZ Credit Real, Galileo Real a Arta Real. Zároveň získá dlužní úpisy společností Sortos Holdings a Cabrice Holdings. "Kajmanské právo umožňuje v promissory notes ztělesnit alternativní závazek buď k zaplacení určité částky, nebo k převodu cenných papírů určených v příloze k těmto promissory notes," uvedl Pekárek. Z usnesení vlády vyplývá, že splněním závazků společností Sortos a Cabrice se stát dostane k podílům komanditisty v CZ Credit Real a Galileo Real. Na zahraniční firmy převedla podíly komanditistů IPB výměnou za jejich dlužní úpisy, které se měly stát součástí fondů v daňových rájích. Převzetím komanditních společností se z ČKA stane velká "realitní kancelář". Podíly v komanditních firmách představují ve skutečnosti úvěry poskytnuté IPB, které byly zastaveny nemovitostmi. "Byly tam velmi bonitní nemovitosti, například na Václavském náměstí," tvrdí bývalý náměstek IPB Libor Procházka. Hodnota nemovitostí tak představuje částku, kterou stát dostane nazpět. IPB převedla na komanditní společnosti nesplácené úvěry, které byly zajištěny zástavním právem k nemovitostem v objemu zhruba 12,7 miliardy korun. "Z hlediska banky bylo cílem dostat se k hodnotě nemovitostí," dodává Procházka. Tržní cena nemovitostí byla podle něj vyšší, než určovala pravidla ČNB. Podle těch musela banka vytvořit opravné položky v plné výši úvěru zajištěného nemovitostí, který je po splatnosti déle než rok. ČNB přísnými pravidly chtěla zreálnit cenu úvěrů, které byly často zajištěny bezcennými nemovitostmi.
Převod podílů komanditistů a úpisů schválila koaliční vláda letos 14. října. ČKA má získat podíly v komanditních společnostech CZ Credit Real, Galileo Real a Arta Real. Zároveň získá dlužní úpisy společností Sortos Holdings a Cabrice Holdings. "Kajmanské právo umožňuje v promissory notes ztělesnit alternativní závazek buď k zaplacení určité částky, nebo k převodu cenných papírů určených v příloze k těmto promissory notes," uvedl Pekárek. Z usnesení vlády vyplývá, že splněním závazků společností Sortos a Cabrice se stát dostane k podílům komanditisty v CZ Credit Real a Galileo Real. Na zahraniční firmy převedla podíly komanditistů IPB výměnou za jejich dlužní úpisy, které se měly stát součástí fondů v daňových rájích. Převzetím komanditních společností se z ČKA stane velká "realitní kancelář". Podíly v komanditních firmách představují ve skutečnosti úvěry poskytnuté IPB, které byly zastaveny nemovitostmi. "Byly tam velmi bonitní nemovitosti, například na Václavském náměstí," tvrdí bývalý náměstek IPB Libor Procházka. Hodnota nemovitostí tak představuje částku, kterou stát dostane nazpět. IPB převedla na komanditní společnosti nesplácené úvěry, které byly zajištěny zástavním právem k nemovitostem v objemu zhruba 12,7 miliardy korun. "Z hlediska banky bylo cílem dostat se k hodnotě nemovitostí," dodává Procházka. Tržní cena nemovitostí byla podle něj vyšší, než určovala pravidla ČNB. Podle těch musela banka vytvořit opravné položky v plné výši úvěru zajištěného nemovitostí, který je po splatnosti déle než rok. ČNB přísnými pravidly chtěla zreálnit cenu úvěrů, které byly často zajištěny bezcennými nemovitostmi.
</TEXT>
</DOC>
<DOC>
<DOCID>LN-20021206070</DOCID>
<DOCNO>LN-20021206070</DOCNO>
<DATE>12/06/02</DATE>
<TITLE>
Ministři ze zemí EU kritizují Francii a jsou proti zmírnění pravidel pro státní pomoc telekomunikacím
</TITLE>
<TEXT>
Prudce vzhůru "vystřelily" včera akcie těžce zadluženého France Télécomu. Investoři totiž považují státní pomoc za "krok správným směrem".
PRAHA - France Télécom, nejvíce zadlužená společnost na světě, se ve středu večer dočkal velkorysé pomoci ze strany francouzského státu. Pařížská vláda oznámila, že této polostátní firmě poskytne půjčku ve výši 8,9 miliardy eur. Aby tuto pomoc schválili evropští úředníci, kteří bojují proti jakýmkoliv formám přímé podpory, pomohli si Francouzi malým trikem. Půjčka nepůjde přímo ze státního rozpočtu, ale prostřednictvím státní společnosti Enterprise de Recherches et d'Activites Petrolieres. Na tuto firmu má stát dokonce převést svých 56,5 procenta akcií France Télécomu. Státní půjčka má pomoci telekomunikačnímu gigantu snížit jeho dluhy, které se vyšplhaly na 70 miliard eur, což je trojnásobek tržní hodnoty firmy. France Télécom, kterému od září šéfuje Thierry Breton, navíc nemá příliš mnoho času tyto dluhy splácet. Jen v příštím roce musí věřitelům vrátit na 15 miliard eur, do konce roku 2005 pak celkem 50 miliard. Necelých 9 miliard od státu by samo o sobě Télécomu příliš nepomohlo. Firma spolu s vládou proto počítá, že dalších 6 miliard eur získá prodejem svých akcií na veřejných trzích a 15 miliard zkusí najít prostřednictvím úspor, redukcí investic, odpisů a nevyplácení dividend.
</TEXT>
<HEADING>
Konec majority státu
</HEADING>
<TEXT>
Právě souhlas vlády s úpisem nových akcií je poněkud překvapivým krokem. Kvůli němu totiž vláda ztratí ve společnosti majoritu, což jí doposud zakazoval zákon. "Stát je částečně odpovědný za finanční krizi France Télécomu, musí být proto připraven vzdát se kontroly nad ním," prohlásil ministr financí Francis Mer. Francouzský národní operátor nabral své dluhy během boomu telekomunikací na konci devadesátých let. Zatímco jiné giganty financovaly své akvizice prostřednictvím výměny akcií, France Télécom si to nemohl kvůli zachování majoritního podílu vlády dovolit. Nákupy mobilních operátorů Orange nebo Mobilcom či telekomunikační společnosti NTL tak musel z 80% platit v hotovosti. Zprávy o státní pomoci docela potěšily investory francouzské firmy. "Vládní půjčka a další zveřejněná opatření jsou určitě krokem správným směrem," řekl agentuře Bloomberg Yves de Vilmorin z Banque Privée St. Dominique. Akcie operátora proto včera nezadržitelně stoupaly. Jen během dopoledne posílily o 12 procent.
Právě souhlas vlády s úpisem nových akcií je poněkud překvapivým krokem. Kvůli němu totiž vláda ztratí ve společnosti majoritu, což jí doposud zakazoval zákon. "Stát je částečně odpovědný za finanční krizi France Télécomu, musí být proto připraven vzdát se kontroly nad ním," prohlásil ministr financí Francis Mer. Francouzský národní operátor nabral své dluhy během boomu telekomunikací na konci devadesátých let. Zatímco jiné giganty financovaly své akvizice prostřednictvím výměny akcií, France Télécom si to nemohl kvůli zachování majoritního podílu vlády dovolit. Nákupy mobilních operátorů Orange nebo Mobilcom či telekomunikační společnosti NTL tak musel z 80% platit v hotovosti. Zprávy o státní pomoci docela potěšily investory francouzské firmy. "Vládní půjčka a další zveřejněná opatření jsou určitě krokem správným směrem," řekl agentuře Bloomberg Yves de Vilmorin z Banque Privée St. Dominique. Akcie operátora proto včera nezadržitelně stoupaly. Jen během dopoledne posílily o 12 procent.
</TEXT>
</DOC>
<DOC>
<DOCID>LN-20021206071</DOCID>
<DOCNO>LN-20021206071</DOCNO>
<DATE>12/06/02</DATE>
<GEOGRAPHY>BRUSEL</GEOGRAPHY>
<TEXT>
Ministři dopravy a spojů zemí Evropské unie včera odmítli požadavky na zmírnění pravidel pro státní pomoc telekomunikacím. Udělali tak den poté, co Francie oznámila rozsáhlý záchranný plán oddlužení hlavního domácího operátora France Télécom s použitím státních půjček. Rada ministrů zdůraznila význam úspěšného zavedení třetí generace mobilních telekomunikací v Evropě a uznala, že sektor se musí vyrovnávat s narůstajícími problémy ve financování. Ministři se však shodli v tom, že "státní pomoc není cestou vpřed". Francouzská vláda slíbila podpořit France Télécom úvěrem devíti miliard eur, který se při budoucí emisi akcií přemění na státní příspěvek k navýšení kapitálu firmy. Francouzský prezident Jacques Chirac v říjnu řekl, že problémy telekomunikací ohrožují hospodářský růst, a vyzval EU k pomoci tomuto odvětví. Evropská komise uvedla, že bude plány pro francouzského operátora zkoumat. Zatím je však podle exekutivy EU příliš brzy na zhodnocení, zda Paříž porušila pravidla EU o státní pomoci. Zpráva Evropské komise z tohoto týdne uvádí, že evropský telekomunikační průmysl není v krizi a že naopak zažívá zdravý růst tržeb. Komise proto odmítla snahy o zmírnění stávajících pravidel pro státní pomoc.
</TEXT>
</DOC>
<DOC>
<DOCID>LN-20021206072</DOCID>
<DOCNO>LN-20021206072</DOCNO>
<DATE>12/06/02</DATE>
<TITLE>
Balkán je další oblast v hledáčku americké společnosti U. S. Steel.
</TITLE>
<GEOGRAPHY>KOŠICE</GEOGRAPHY>
<TEXT>
Představitelé americké společnosti U. S. Steel Košice očekávají pozvání polské vlády k dalším jednáním o privatizaci čtyř tamních oceláren sdružených v PSH Holding s celkovou roční kapacitou 6,5 milionu tun oceli. Jak novináře informoval prezident společnosti U. S. Steel Košice John Goodish, jednání v Polsku vstupují do fáze, kdy by měli zájemci o ocelárny písemně potvrdit svůj závazný zájem o koupi. Dalšími zájemci o polské ocelárny jsou evropský ocelářský gigant Arcelor a nizozemská firma LNM Holdings, která patří do skupiny ISPAT Group a angažovala se v privatizaci českého ocelářství. Americká společnost má však velký zájem také expandovat na Balkán. Podle Goodishe společnost podepsala v listopadu novou smlouvu se srbskou ocelárnou Sartid ve Smederevu, s níž spolupracuje už od začátku letošního roku. Podpisem této smlouvy přešly všechny řídicí kompetence v srbské huti do rukou managementu U. S. Steel Košice. Dohoda umožňuje řízení provozů v Srbsku i v případě, že se U. S. Steel nestane strategickým partnerem firmy Sartid. Ohledně případného zájmu americké korporace o české hutnictví Goodish odpověděl, že v současnosti nemají zájem "házet záchranná kola" českým hutím, které se dostaly do problémů v důsledku transakce s nizozemskou LNM Holdings. Nicméně připomněl, že vznik této situace předpokládal, ovšem představitelé předchozí české vlády, podle jeho slov až na několik málo výjimek, nebyli ochotni argumentům americké strany naslouchat.
KOŠICE - Představitelé americké společnosti U. S. Steel Košice očekávají pozvání polské vlády k dalším jednáním o privatizaci čtyř tamních oceláren sdružených v PSH Holding s celkovou roční kapacitou 6,5 milionu tun oceli. Jak novináře informoval prezident společnosti U. S. Steel Košice John Goodish, jednání v Polsku vstupují do fáze, kdy by měli zájemci o ocelárny písemně potvrdit svůj závazný zájem o koupi. Dalšími zájemci o polské ocelárny jsou evropský ocelářský gigant Arcelor a nizozemská firma LNM Holdings, která patří do skupiny ISPAT Group a angažovala se v privatizaci českého ocelářství. Americká společnost má však velký zájem také expandovat na Balkán. Podle Goodishe společnost podepsala v listopadu novou smlouvu se srbskou ocelárnou Sartid ve Smederevu, s níž spolupracuje už od začátku letošního roku. Podpisem této smlouvy přešly všechny řídicí kompetence v srbské huti do rukou managementu U. S. Steel Košice. Dohoda umožňuje řízení provozů v Srbsku i v případě, že se U. S. Steel nestane strategickým partnerem firmy Sartid. Ohledně případného zájmu americké korporace o české hutnictví Goodish odpověděl, že v současnosti nemají zájem "házet záchranná kola" českým hutím, které se dostaly do problémů v důsledku transakce s nizozemskou LNM Holdings. Nicméně připomněl, že vznik této situace předpokládal, ovšem představitelé předchozí české vlády, podle jeho slov až na několik málo výjimek, nebyli ochotni argumentům americké strany naslouchat.
</TEXT>
</DOC>
<DOC>
<DOCID>LN-20021206073</DOCID>
<DOCNO>LN-20021206073</DOCNO>
<DATE>12/06/02</DATE>
<GEOGRAPHY>PEKING</GEOGRAPHY>
<TEXT>
Prodej osobních vozů z německého koncernu Volkswagen letos v Číně vzroste o 40 procent na půl milionu a zdvojnásobí se na milion aut v roce 2007. Nákupní horečka tak Čínu pro Volkswagen posune na první místo mezi zahraničními trhy před Spojené státy. Uvedl to včera ředitel divize VW pro Asii a Tichomoří Robert Buchelhofer. Podle něj nyní VW v Číně prožívá jeden z největších nárůstů prodeje všech dob. Loni VW v Číně prodal 359 tisíc osobních automobilů. "Soukromí spotřebitelé konečně začali v Číně kupovat auta ve velkém," řekl.
</TEXT>
</DOC>
<DOC>
<DOCID>LN-20021206074</DOCID>
<DOCNO>LN-20021206074</DOCNO>
<DATE>12/06/02</DATE>
<GEOGRAPHY>MNICHOV</GEOGRAPHY>
<TEXT>
Německému strojírenskému a technologickému koncernu Siemens se opět daří ve Spojených státech. V uplynulém finančním roce vytvořily jeho americké aktivity díky nové marketingové strategii zisk 823 milionů eur, zatímco předchozích 12 měsíců uzavřely se ztrátou 603 milionů eur, uvedl včera koncern. Americké aktivity německého průmyslového kolosu těžily z nižších nákladů na nehmotný majetek, ze silných zisků zdravotnické techniky a z aktivit pro výrobu energie. K příjmům přispěl i prodej některých aktiv, například v telekomunikacích. Tržby Siemensu v USA však klesly o čtyři procenta na 20,3 miliardy eur, částečně kvůli negativnímu vlivu změn devizových kursů. Generální ředitel koncernu Heinrich von Pierer zopakoval, že aktivity Siemensu ve světě budou ve fiskálním roce 2003 klesat, zejména kvůli bilanci akvizic a divestic (prodejů aktiv). Ekonomické podmínky navíc zůstávají nepříznivé a firma jejich zlepšení neočekává, varoval. Provozní výsledky hospodaření by se měly v novém finančním roce zlepšit i přes nižší prodané objemy. Zopakovat loňské výsledky by měly výroba energie, medicínská technika, dopravní systémy a finanční služby. Cena akcií společnosti se po zahájení obchodování téměř nezměnila.
</TEXT>
</DOC>
<DOC>
<DOCID>LN-20021206075</DOCID>
<DOCNO>LN-20021206075</DOCNO>
<DATE>12/06/02</DATE>
<TITLE>
Až stovky hodin hudby se vejdou do MP3 přehrávače. Musíte si ale připlatit.
</TITLE>
<TEXT>
Přehrávače MP3 jsou v Česku přijímány s opatrností, jejich obliba ale stoupá. "Zájem o tento typ přehrávačů se před Vánoci zvedl několikanásobně," potvrzuje Ondřej Fryc, jednatel internetového obchodu MP3store.cz. "Je ale pravda, že u nás jsou přehrávače stále vnímány jako něco ilegálního, co nemůže dobře znít a ani dobře fungovat," říká Fryc. Podle něj si zákazník model vybraný na internetu stejně přijde do obchodu otestovat, což by se třeba u walkmana nestalo. Většina lidí si MP3 přehrávač představuje jako "krabičku se sluchátky", do níž se nedává žádná kazeta a přesto se tam vejde hodina hudby, která se do ní "nalije z počítače". Pak se strčí do kapsy a chodí se s ní běhat do parku. "Přehrávač pro krátkou procházku do přírody mě nezajímá," říká naopak Jaroslav Fojtík, zaměstnanec české softwarové firmy a majitel pokročilého přehrávače MP3. Ten na vestavěné obrazovce umožňuje také sledovat video a na hard disku skladovat stovky alb nebo desítky filmů. "Chci mít k dispozici co největší výběr hudby. Přestože je tento přehrávač přenosný, poslouchám ho hlavně doma, propojený se zesilovačem a reproduktory," říká. Díky bateriím, které vydrží kolem osmi hodin provozu, si ho vezme i na dlouhé cesty vlakem. Pro českého zákazníka je toto zatím hudba budoucnosti. Fojtík si svůj model objednal v Americe za cenu kolem 10 tisíc korun. U nás by tento přístroj stál dvakrát víc. "Pokud si někdo koupí výrobek třeba v americkém Amazon.com a nechá si ho poslat k nám, je povinen zaplatit nejenom 22% DPH, ale případně i clo. Pak se ceny vyrovnají," komentuje to Fryc.
</TEXT>
<HEADING>
CD, karta, nebo disk?
</HEADING>
<TEXT>
U MP3 přehrávače je rozhodujicí, k čemu jej chce majitel využívat. Zda na poslech doma, nebo třeba při běhání. Na českém trhu jsou k dostání především tři typy MP3 přehrávačů. U všech z nich je podstatnou vlastností výdrž baterie (případně velikost paměti), příslušenství a možnosti ovládání. Nejrozšířenějším je CD/MP3 přehrávač, podobný klasickému diskmanu, který přehrává MP3 soubory vypálené na CD nosič a umí také hrát také běžné CD (viz obrázek). Jeho výhodou je nízká cena a ovládání, na něž jsou uživatelé zvyklí. Jeden nosič s hudbou v MP3 formátu pojme v poslouchatelné kvalitě 15 až 30 CD normálních. Jednotlivé typy nabízejí odlišnou velikost vyrovnávací paměti, která slouží pro poslech v pohybu (viz Slovníček níže). Čím je paměť vyšší, tím lépe. Výhodná je možnost sledovat název skladby na displeji (podpora ID3 tagů), dobíjet baterky v přístroji a používat dálkové ovládání. To usnadňuje práci s přehrávačem umístěným třeba v kapse. Druhým typem jsou přehrávače s paměťovou kartou. Jejich výhodou je hmotnost, kompaktnost a odolnost vůči otřesům. Existuje několik typů karet. Nejběžnější jsou karty CompactFlash o velikosti 64 MB. Platí zhruba, co 1 MB, to minuta hudby. Proto si s takovým přehrávačem užijete hodinu zábavy. "Pokročilejší" přístroje mají výstup pro druhou kartu, takže po jejím dokoupení (1500 Kč a výše) můžete poslouchat déle. Karty jsou velmi malé - umožňují tak neobvyklý design (jako hodinky a tužky) či vestavění do mobilních telefonů. S ohledem na jejich vzhled a praktičnost asi dobudou trh ve chvíli, kdy se jejich cena sníží alespoň na polovinu. Nejméně rozšířeným typem jsou přehrávače vybavené hard diskem. Přestože jejich používání přináší největší využití, jelikož kombinují snadnou přenositelnost s dlouhou dobou hraní, jejich cena kolem 13 tisíc je na náš trh zatím příliš vysoká.
</TEXT>
<HEADING>
MP3 není nelegální
</HEADING>
<TEXT>
Podle výsledků krátkého průzkumu mezi častými posluchači hudby ve věku 25 až 50 let je dalším problémem propojení přehrávače s počítačem, který stále ještě není standardním vybavením domácností. Přestože není používání přehrávače "o nic složitější než používání mobilního telefonu", jak poznamenal jeden z mladších účastníků ankety, přece jen vyžaduje schopnost pracovat se specializovanými programy. Také zažitá představa o nelegálnosti MP3 formátu uživatele odrazuje. Nicméně převádění vlastních CD do MP3 formátu, míchání skladeb a jejich opětovné vypalování nelegální není. Stejně tak jako stahování nahrávek zdarma ze specializovaných serverů jako například mp3.com, nebo jejich nákup (třeba vltava.cz).
</TEXT>
<HEADING>
MP3 přehrávače
</HEADING>
<TEXT>
CD/MP3 přehrávač. Umí přehrát jak MP3, tak klasické CD. Jeho cena se pohybuje od 3 do 10 tisíc Kč. Poslech 15 až 30 hodin, podle kvality záznamu. Baterie vydrží na jedno dobití v průměru 10 až 20 hodin
Přehrávače s paměťovou kartou jsou malé a lehké, a mohou tak mít rozmanitý design. Cena od 3 do 8 tisíc Kč. Poslech půl až dvě hodiny, podle velikosti karty (1 MB zhruba 1 minuta). Není výjimkou nahrávání dat nebo vestavěné rádio.
Harddiskové přehrávače mohou obsahovat až stovky hodin hudby a skladovat i filmy či jiné soubory stažené z počítače (fungují jako externí disk). Cena se na českém trhu pohybuje nad 10 tisíc Kč. Běžná velikost disků 10, 20 MB.
Co potřebujete pro přehrávač s paměťovou kartou
počítač, přehrávač, paměťová karta, baterie, sluchátka, usb kabel, software
</TEXT>
</DOC>
<DOC>
<DOCID>LN-20021206076</DOCID>
<DOCNO>LN-20021206076</DOCNO>
<DATE>12/06/02</DATE>
<TITLE>
@ Nahrávací společnosti nevzdávají svůj boj proti systémům, jako je Kazaa nebo Morpheus. Tyto umožňují velmi jednoduše vyměňovat data, jako například hudbu, filmy a fotky, mezi lidmi připojenými k internetu. Tím podle společností porušují autorská práva. Americké soudy na základě tohoto argumentu ukončily činnost Napsteru a méně známého výměnného systému Madster. Přestože Madster (madster.com) vyhlásil bankrot, nestačí to, a soudce začátkem prosince nařídil odpojení celé společnosti od internetu. (Výměnné systémy fungují třeba i na vysokoškolských kolejích. Ty mají svou vlastní internetovou síť, kde si studenti mohou povolit sdílení některých svých souborů s ostatními. Jelikož se jedná o stovky lidí, nikoho to netrápí. Zakážou-li firmy masové sdílení, podpoří tím jen vznik menších "záškodnických" jednotek, které se sdílení stejně nevzdají.)
</TITLE>
<TEXT>
@ Americká firma 321Studios představila novinku software pro "zrcadlení" filmů na DVD za zhruba 3000 Kč. Původní film program přečte a uloží na prázdný disk přesně tak jako originální verzi. Vývojáři mají proti nařčení z podpory ilegálního kopírování několik argumentů. Na začátku kopírování varují, že se jedná pouze o vytváření zálohového DVD pro již zakoupený nosič a záložní verzi už není možné dále množit. (Firma 321Studios nečekala na to, až se filmoví výrobci spojí a začnou proti ní bojovat, a zažalovala je pro jistotu sama - za neupírání práv šířit své produkty. Když už nic jiného, tak alespoň dobrá reklama.)
@ Ne všechny megaspolečnosti tráví svůj čas v ostře sledovaných soudních sporech. News.com informuje, že výrobce počítačových procesorů Intel vyvíjí speciální senzory, které by měly umožňovat sledovat obtížně dosažitelné lokace - jako třeba dno oceánu - a vysílat výsledky svých pozorování internetem do příslušných počítačových stanic. Jeden z avizovaných experimentů by měl vést k internetovému satelitnímu propojení Marsu se Zemí. (Intel se netají tím, že čím větší využití internetu a počítačů, tím více prodají svých produktů. A čím složitější přenosy dat přes internet, po tím pokročilejších procesorech bude poptávka. Je hezké, když se trh sejde s dobrou věcí.)
</TEXT>
</DOC>
<DOC>
<DOCID>LN-20021206077</DOCID>
<DOCNO>LN-20021206077</DOCNO>
<DATE>12/06/02</DATE>
<TITLE>
* Vyrovnávací paměť (buffer)
</TITLE>
<TEXT>
Při pohybu s CD/MP3 nebo harddiskovým přehrávačem dochází k otřesům, které znemožňují poslech hudby. U kvalitnějších přehrávačů se hudba načte do takzvané vyrovnávací paměti, takže v okamžiku otřesu (např. při skoku) vlastně posloucháte hudbu ze záznamu. Čím delší doba, tím lépe. Pro normální chůzi postačuje 40 sekund pro klasická CD a 100 sekund pro CD se záznamem ve formátu MP3. Čím větší buffer, tím více se do něj načte dat najednou a tím méně se spotřebovávají baterie.
</TEXT>
<HEADING>
* Datový tok (bitrate, kb/s)
</HEADING>
<TEXT>
Hudba ve formátu MP3 je vlastně druhem informace. Čím vyšší datový tok, tím více přenášených informací - tím kvalitnější hudbu posloucháte. Na druhé straně, čím kvalitnější poslech, tím více místa potřebujete na uložení těchto informací, ať už MP3 hudbu ukládáte na CD-R/RW médium, paměťovou, kartu, či pevný disk. Standardem pro MP3 je datový tok 128 kb/s (subjektivně s téměř stejnou zvukovou kvalitou jako běžné CD), některé formáty (WMA, MP3Pro) dosahují ještě nižších datových toků (64 - 96 kb/s) při téměř srovnatelné kvalitě s hudebním CD. Prakticky všechny současné MP3 přehrávače podporují datový tok 32 - 320 kb/s včetně tzv. variabilního (proměnného) datového toku VBR.
</TEXT>
<HEADING>
* ID3 tagy
</HEADING>
<TEXT>
Pokud přehrávač podporuje ID3 tagy, umí zobrazit název skladby a interpreta či jiné informace ke skladbě na displeji. Pokud přehrávač ID3 tagy nepodporuje, jste odkázáni pouze na pořadová čísla skladeb nebo název souboru (bila1.mp3). To může být při větším počtu MP3 souborů v paměti přehrávače či na CD nepřehledné. ID3 tagy bývají k jednotlivým skladbám většinou přiřazeny automaticky v softwaru, který převádí CD do formátu MP3. Pokročilejší přehrávače umějí rozpoznávat také adresáře a podadresáře (třeba Pop - Lucie Bílá - Láska je láska).
</TEXT>
<HEADING>
* Ripper (grabber)
</HEADING>
<TEXT>
Hudbu z klasického CD je možné převést do MP3 či do jiného datového formátu pomocí počítačového programu, kterému se říká grabber nebo ripper (samo převádění je grabbování). Program bývá přibalený k přehrávači, ale na internetu jsou dostupné i další programy (například Audiograbber nebo EAC). Po uložení souborů v MP3 formátu si v jiném programu (třeba MP3 CD maker) můžete zkompilovat vlastní CD a vypálit si jej na vypalovačce.
</TEXT>
<HEADING>
* MP3 a další formáty
</HEADING>
<TEXT>
Datové formáty, ve kterých se ukládá zvuk (jako třeba .doc pro dokumenty). Formát MP3 (soubory s příponou .mp3) vzniká kompresí, tedy zjednodušením zvuku. Umožňuje snížit datový objem až na jednu dvanáctinu originálu. A to při téměř neznatelném úbytku zvukové kvality, jelikož redukuje ty tóny, které jsou pro člověka těžko slyšitelné. Formát podobný MP3 je Ogg Vorbis nebo ACC (MPEG-2 Advanced Audio Coding). Ani jeden z nich ale není příliš rozšířený. Nekomprimovaný formát se jmenuje Waveton (soubor s příponou .wav) a lze ho snadno převést na MP3. K převádění formátů slouží jednoduchý software (např. All Converter).
* Upgrade Přehrávač MP3 obsahuje programové vybavení, stejně tak jako třeba mobilní telefon. Někteří výrobci tento software inovují. Případná vylepšení lze stahovat ze stránek výrobce. *** Datová média Zkratka CD znamená klasický hudební nosič, CD-R a CD-RW jsou typy přepisovatelných (schopných vypálení) CD.
Čím větší kapacita, tím lepší. Přehrávače s paměťovými kartami (třeba CompactFlash) se vyznačují velkou lehkostí, ale menší kapacitou (64 MB a méně, což představuje zhruba jednu hodinu hudby). Přehrávače vybavené hard diskem (20 GB) pojmou až několik set alb.
</TEXT>
</DOC>
<DOC>
<DOCID>LN-20021206078</DOCID>
<DOCNO>LN-20021206078</DOCNO>
<DATE>12/06/02</DATE>
<TEXT>
Formát MP3 se vetřel do světa počítačů z oblasti profesionálního digitálního videa a způsobil tak revoluci, která od roku 1997 trvá dodnes. Data v tomto formátu zaberou málo místa na disku a dobře se dají stahovat z internetu. Velikost hudební nahrávky se díky MP3 pohybuje v jednotkách MB (namísto desítek). Jelikož je ale pro využití tohoto formátu potřeba licence, jeho rozvoj je omezený. Nástupcem by mohl být formát Ogg Vorbis (.ogg), který neobsahuje patentovanou technologii, a je tedy "veřejným statkem". Umožňuje ještě větší kompresi dat při zachování kvality zvuku a je jen otázkou času, kdy na něj firmy zvyklé na kódování v MP3 masově přestoupí.
</TEXT>
</DOC>
<DOC>
<DOCID>LN-20021206079</DOCID>
<DOCNO>LN-20021206079</DOCNO>
<DATE>12/06/02</DATE>
<TEXT>
Nedomnívejme se, že formát MP3 je zadarmo. Fraunhoferův institut, který jej vytvořil, pověřil firmu Thomson vybíráním licenčních poplatků za používání MP3 od výrobců hardwaru a serverů nabízejících ke stažení nahrávky v tomto formátu. Ti všichni platí 75 centů (24 Kč) z každého prodaného přehrávače, minimálně však 15 000 dolarů ročně. Tyto poplatky se pak promítají do cen pro koncové zákazníky. Navíc pořizování licencí je pro firmy administrativní zátěží. Je to vůbec trend kolonizovat celý svět požadováním licencí téměř na cokoli. Na ně samozřejmě vznášejí nárok až poté, co se produkt, původně bez omezení, rozšíří a uživatelé si na něj zvyknou.
</TEXT>
</DOC>
<DOC>
<DOCID>LN-20021206080</DOCID>
<DOCNO>LN-20021206080</DOCNO>
<DATE>12/06/02</DATE>
<TITLE>
www.freemusic.cz
</TITLE>
<TEXT>
Novinky a hudební zpravodajství, ale především hudba sama - ve formátu MP3. Jde o legální službu, jelikož skladby jsou poskytnuty přímo kapelami či DJ. Praktický je přehled používaného softwaru i s možností. Jen by měli více aktualizovat odkazy.
</TEXT>
<HEADING>
www.musichall.cz
</HEADING>
<TEXT>
Hudební server, který se zaměřuje na poskytování prostoru hudebním kapelám a stránkám týkajícím se hudby a hudebního průmyslu. Odkazy na fankluby jsou dobré, jinak jsou informace málo doplňované.
</TEXT>
<HEADING>
www.vira.cz
</HEADING>
<TEXT>
Začal advent. Pokud máte, tak jako já, problémy s křesťanskou terminologií a duchovními vánočními obyčeji, tady najdete informací dost (vira.cz/vanoce).
Začal advent. Pokud máte, tak jako já, problémy s křesťanskou terminologií a duchovními vánočními obyčeji, tady najdete informací dost (vira.cz/vanoce).
</TEXT>
</DOC>
<DOC>
<DOCID>LN-20021206081</DOCID>
<DOCNO>LN-20021206081</DOCNO>
<DATE>12/06/02</DATE>
<TITLE>
Michael Kocáb, hudebník a skladatel
</TITLE>
<TEXT>
Jako profesionální muzikant jsem obklopený mašinami, které jsou vybavené úplně vším. Takže i MP3 formátem. I kapesní přehrávače jsem vyzkoušel, přinejmenším ze zvědavosti. Mám asi tři nebo čtyři. Třeba v hodinkách, v mobilním telefonu. Když hudba hraje z kart y, je to příjemné - tím, že tam není žádná mechanika, vylučuje se jakékoliv "drncání" nosiče. I když kvalita poslechu v tomto formátu není perfektní. Normální člověk to možná nepozná, ale já bych se takovou nahrávkou rozhodně neřídil. Když opravdu chci poslouchat muziku, vezmu si cédéčko. Co se týče nelegálního kopírování, považuji to za zlodějinu. Všichni mají pocit, že jsou šikovní, když načerno kopírují, protože to má image "hackerství". Ale je to stejné, jako když někdo ukradne bochník chleba v samoobsluze. Nejvíc tím trpí ty menší kapely, které potřebují dosáhnout určité prodejnosti, aby s nimi vydavatelství vůbec obnovilo smlouvu.
Richard Klatovský, vedoucí Public Relations a Promotion České televize, bývalý provozovatel internetového novinářského portálu www.PRnet.cz
Moderní a velmi efektivní formu pro uložení hudby. Ale nepoužívám to. Asi proto, že nejsem tak velký hudební fanda jen poslouchám rádio v autě a sem tam si pustím doma CD. S formátem MP3 jsem se ve své praxi setkal spíš u digitálních diktafonů. Pro mě je tato elektronická forma práce se zvukem mnohem jednodušší pro uchování a sdílení. Zaznamenám si nahrávku, třeba rozhovor, na paměťovou kartu. Pak ji přenesu do počítače, kde lze záznam archivovat. Mohu jej také poslat kolegům, aby si ho poslechli. Vzhledem k tomu, že jde o velké soubory, nepřenáším je e-mailem, ale uložím na webové stránky a rozesílám pouze odkaz. Řekl bych, že to je podobné s digitálními fotoaparáty, člověk si zvykne a nechce zpátky ke klasice. Já sám už si nedokážu představit nahrávání zvuku pro pracovní účely analogově, je to hrozně těžkopádné.
</TEXT>
</DOC>
<DOC>
<DOCID>LN-20021206082</DOCID>
<DOCNO>LN-20021206082</DOCNO>
<DATE>12/06/02</DATE>
<TITLE>
V cestě modernímu školství stojí systém přijímacích zkoušek, bezradní učitelé a málo peněz
</TITLE>
<TEXT>
Novou podobu vyučování testuje v současnosti padesát šest základních škol. Ani jejich představitelé však často nevěří, že ji bude možné od roku 2004 zavést na všech školách. Scházejí peníze a jasná představa učitelů, a dokonce i ředitelů, jak podle ní učit.
Už za dva roky by základní školy měly začít učit zcela jinak. Rámcový rozvojový program (RVP), který v současnosti testuje šestapadesát pilotních škol, by měl podle ministerstva i odborníků z Výzkumného ústavu pedagogického vyléčit všechny neduhy současného školství. Učitelé by podle nového programu měli přestat nutit děti ke zbytečnému biflování a naopak by je měli naučit porozumět textům. Probíraná látka by se neměla učit ve striktně oddělených hodinách, naopak by se měla prolínat. Jednou z testovacích škol je i ZŠ v Žižkově ulici v Turnově. Její ředitel Karel Bárta tvrdí: "Společnost není na nové vzdělávání připravena a bude trvat léta, než se ho na školách povede prosadit."
</TEXT>
<HEADING>
Vojáci by se divili
</HEADING>
<TEXT>
Bývalá sovětská kasárna by dnes v budově školy nikdo nehledal. Na začátku devadesátých let tu přitom po cizí armádě zbyly jen holé zdi s trčícími dráty. Nyní disponuje moderní objekt například dvěma moderními tělocvičnami a futuristicky působící jídelnou. Místo klasického zvonku ohlašuje začátek vyučovací hodiny z reproduktoru měkký zvuk gongu. I tahle zdánlivá banalita zapadá do obrazu školy, která chce učit "jinak." Bárta nás vede do jedné z osmiček. "Učitelka o vaší návštěvě předem nevěděla," ujišťuje nás. Tématem hodiny češtiny je národní obrození. Žáci soustředění do několika skupinek pilně vystřihují, nalepují a vepisují na velké plachty. "František Palacký," nakláním se nad jednu z nich. Pečlivě vykreslené jméno jeden z žáků vybarvuje, jiný pod něj připisuje zajímavá fakta. Další se přehrabuje v haldě vytištěných a okopírovaných papírů a diktuje kolegovi další poznámky. Jedna žákyně odbíhá a za chvíli se vrací ze školní knihovny s další várkou podkladů. Jiné skupinky vyrábějí plakáty dalším obrozencům: Dobrovskému, Jungmannovi... Jak by vypadal výklad této historické kapitoly v běžné škole? Učitel by nejprve zadal samostatnou práci - tedy nadiktoval stránku v učebnici. Dalších deset minut by z jednoho či více žáků v rámci zkoušení doloval, co jim uvízlo v hlavách v minulé hodině. Zbytek třídy by dílem zíral do učebnice, dílem z okna. Následoval by výklad typu žil... napsal... V lepším případě by došlo i na shrnutí významu a souvislostí, to vše z úst učitele. Žáci by neměli šanci zapojit se nebo si údaje dohledat sami... Takovým způsobem se dá samozřejmě odvykládat daleko více jmen, letopočtů či geografických faktů. Na druhé straně dítěti, které samo stráví odpoledne na internetu vyhledáváním a studováním stránek a ještě musí spolu se spolužáky výsledek své práce prezentovat před třídou, pravděpodobně jméno Palacký hned tak z hlavy nevymizí. A zůstane mu toho ještě víc: schopnost opatřit si informace, zasadit je do správných souvislostí, spolupracovat se spolužáky a ještě veřejně vystoupit se svým příspěvkem před třídou, či dokonce školou. Co brání školám, aby takovým způsobem vyučovaly běžně? I podle stávající legislativy to je možné, škola musí pouze požádat o úpravu osnov, to však podle Bárty není až takový problém. Překážkou jsou přijímací zkoušky na školy střední. Tam se prostě určité vědomosti vyžadují. I turnovská češtinářka Zdeňka Bičíková říká: "Jazykovou část češtiny učím striktně podle osnov. Zrovna minule jsem děti upozornila, že látku, kterou teď probíráme, použijí v životě zřejmě jen u přijímaček. Naučit se ji ale musejí." A další věc: podobný způsob výuky vyžaduje počítače, vybavené knihovny, videotéku... A hlavně učitele, kteří jsou ochotni začít učit jiným způsobem. "Nejdřív se musejí změnit pedagogické fakulty. Proč například stále přijímají studenty na úzce specializované aprobace?" ptá se Bárta. Přílišná specializace totiž může být na překážku. Malý příklad z připravovaného vzdělávacího programu turnovské školy v chemii 8. třídy: V rámci tématu "vzduch" se žák seznámí s hlavními znečišťovateli a bude umět vysvětlit vznik a dopady inverze a smogu. Základní škola v Turnově přitom zatím hodlá stávající dělení na tradiční předměty zachovat. Nový program ale umožňuje i sloučení příbuzných předmětů do jednoho bloku. Vzdělávací oblast Člověk a příroda zahrnuje jak přírodopis a chemii, tak i fyziku a zeměpis. A je na každé škole, jaké dělení, či naopak sjednocování zvolí.
</TEXT>
<HEADING>
"Sfouknu to za večer"
</HEADING>
<TEXT>
Otázkou je, nakolik jsou školy na takovou svobodu připraveny. "Školy si mají zpracovat vlastní programy na míru. Naše na tom svém pracuje už několik měsíců. Ale jsou ředitelé, kteří tvrdí to sfouknu za dva večery," dodává Bárta. Nejen ředitelé, ale ani učitelé často nemají jasnou představu, jakým způsobem by měli změnit učební metody. "Učit postaru, tedy látku odpřednášet, je daleko jednodušší. Dobře udělaný projekt znamená dvě hodiny přípravy na jednu vyučovací hodinu," říká z vlastní zkušenosti ředitel. Co budou po spuštění programu dělat "nepřipravené" školy? Možná přepíší osnovy, jen výraz "kmenové učivo" nahradí "kompetencemi". A ještě horší alternativa: základní školy budou moderní a otevřené. Ale střední školy pojedou "postaru". A u příjímaček neobstojí žáci bez encyklopedických znalostí. "Pro stávající střední školy jsou žáci procházející novým způsobem výuky méně vybaveni fakty. Ale že dokážou o věcech přemýšlet, dávat do souvislostí a hledat řešení, to už mnohé středoškolské pedagogy nezajímá..." Vzletné plány na vylepšení českého školství se tak mohou snadno rozplynout. Poznámka na závěr: Ani nový program nevymaže ze škol jistou dávku paměťového učení. Například vyjmenovaná slova se prostě bez určité míry drilu zvládnout nedají. Na druhou stranu informací v současné době přibývá rychlostí dříve nebývalou. Není v silách školy se tomuto tempu přizpůsobit a učit žáky stále více nových faktů. Jedinou cestou proto je vybavit děti dovednostmi, se kterými si dokážou data opatřit a především je správně použít v konkrétních situacích.
Co má změnit nový program:
* Místo jednotných osnov dává pouze rámec, v jehož mantinelech si školy vytvoří programy svoje
* Zredukuje množství encyklopedických dat ve prospěch dovedností a chápání souvislostí
* Předpokládá (ale nenařizuje) jiné způsoby výuky, ústup od frontální přednášky učitele k projektovému vyučování, skupinové práci atd.
* Klade důraz na schopnosti komunikace a spolupráce, na vyhledávání a třídění informací, na samostatnou práci, na aplikaci poznatků v různých situacích
</TEXT>
</DOC>
<DOC>
<DOCID>LN-20021206083</DOCID>
<DOCNO>LN-20021206083</DOCNO>
<DATE>12/06/02</DATE>
<GEOGRAPHY>BRISTOL</GEOGRAPHY>
<TEXT>
Příliš mnoho testů může při učení škodit. Vyplývá to z nejnovější studie Bristolské univerzity. Podle ní časté opakování školních testů snižuje motivaci i výkony žáků. Děti se totiž naučí soustředit spíše na to, aby zvládly testy než na to, aby porozuměly tomu, co se učí. Testy vedou podle autorů studie rovněž ke zkreslenému sebehodnocení a hodnocení ostatních spolužáků. Autoři připouštějí, že výsledky výuky je sice třeba čas od času ověřit, doporučují však školám, aby to dělaly s mírou.
</TEXT>
</DOC>
<DOC>
<DOCID>LN-20021206084</DOCID>
<DOCNO>LN-20021206084</DOCNO>
<DATE>12/06/02</DATE>
<GEOGRAPHY>MANCHESTER</GEOGRAPHY>
<TEXT>
Dva tisíce britských liber na letní rodinnou dovolenou mohou získat žáci z okolí britského Manchesteru, kteří nebudou chodit za školu. Místní podniky sponzorují projekt, který má snížit záškoláctví. Na jeho základě mohou být školáci, kteří od nynějška až do konce června nebudou chybět na vyučování, zařazeni do slosování soutěže o peníze na dovolenou. Akci kritizují členové Skupiny pro skutečnou výchovu. Ti argumentují, že děti by neměly být odměňovány za to, že se chovají normálně, tedy tak, jak mají. Projekt však jen navazuje na loňskou kampaň proti záškoláctví, v níž se udělovaly různé ceny. Prý se tak záškoláctví v tomto městě skutečně snížilo.
</TEXT>
</DOC>
<DOC>
<DOCID>LN-20021206085</DOCID>
<DOCNO>LN-20021206085</DOCNO>
<DATE>12/06/02</DATE>
<GEOGRAPHY>PRAHA</GEOGRAPHY>
<TEXT>
Čeští žáci dobře konkurují svým vrstevníkům z vyspělých zemí. Dětský fond UNICEF se na základě starších testů snažil zjistit, jaká je úroveň žáků 24 zemí vyspělého světa. Česká republika obsadila v tomto hodnocení desáté místo, hůř dopadly například Francie, Švýcarsko, Belgie a Maďarsko. Lidé, kteří se českým školstvím zabývají, to považují za úspěch. Desáté místo považuje za úspěch Květa Goulliová z Ústavu pro informace ve vzdělání. "Předčili jsme země, které mají na školství více peněz a lepší podmínky," uvedla. V žebříčku jsou však podle ní státy s rozdílnou kulturou a pohledem na školství. "Jižní Koreu a Japonsko je třeba brát z kulturního pohledu jako jiný svět," podotkla. Česká republika je podle Goulliové srovnatelná s Rakouskem, které bylo šesté. Překvapilo ale umístění Švýcarska, které skončilo v druhé půlce výsledkové tabulky. Také Maďarsko, které obsadilo 16. místo, je, jak míní Květa Goulliová, v mnohých ukazatelích lepší než ČR. Testy, z nichž UNICEF vycházel, se uskutečnily v letech 1994 až 2000. Jejich výsledky jsou propojeny do jedné studie, aby se zmírnily námitky, podle nichž závěry mohlo ovlivnit rozdílné kulturní prostředí. Z testů má vyplynout, kolik toho žáci doopravdy vědí a čeho jsou opravdu schopni.
</TEXT>
</DOC>
<DOC>
<DOCID>LN-20021206086</DOCID>
<DOCNO>LN-20021206086</DOCNO>
<DATE>12/06/02</DATE>
<TEXT>
ÚSTÍ NAD LABEM - Ústecká Univerzita Jana Evangelisty Purkyně spolupracuje již druhým rokem s Veřejnou univerzitou v bolivijském městě El Alto. Zavádí tam tříleté technické bakalářské studium a pomáhá s vybavením strojírenských dílen a laboratoří. Nyní jsou v Ústí nad Labem na měsíčním školení tři pedagogové z bolivijské univerzity. Univerzita v bolivijském městě El Alto, které je hlavním centrem indiánské kultury, vznikla v roce 2000.
</TEXT>
</DOC>
<DOC>
<DOCID>LN-20021206087</DOCID>
<DOCNO>LN-20021206087</DOCNO>
<DATE>12/06/02</DATE>
<TITLE>
České školní osnovy vždycky tak trochu vycházely z cimrmanovského modelu: žáci si v průměru zapamatují jen deset procent letopočtů, bitev, panovníků, hlavních měst a názvů románů. Uslyší-li ve škole takových poznatků 1000, budou si jich tedy pamatovat 100. Bude-li poznatků 5000, uvízne jich žákům v hlavě 500. A tak dále. Jistě, přeháním, ale ne zas tolik. Zmíněný model má přinejmenším dva nedostatky.
</TITLE>
<HEADING>
Všechno nabiflovat?
</HEADING>
<TEXT>
Při vyšší hustotě školních poznatků začne účinnost výuky klesat. Malá hra s čísly: z 10 000 poznatků by si jich děti nezapamatovaly 1000, ale možná 600. Rozvrh není nafukovací. A tak o spoustě faktů se studenti dozvídají jen okrajově, ačkoli lidstvo neustále získává poznatky nové, často důležitější než ty školní. Na zásadnější nedostatek modelu se podívejme důkladněji. Faktografický ukazatel totiž silně připomíná časy, kdy se země socialistického tábora poměřovaly s nenáviděným Západem v množství vyrobené oceli "na hlavu". Západ je rád nechal vyhrát - a mezitím začal namísto oceli raději vyvíjet mikročipy, počítače a software.
</TEXT>
<HEADING>
Zajímá vás to? Tak si najděte sami
</HEADING>
<TEXT>
Když se anglické děti potřebují dozvědět podrobnosti třeba o bitvě u Hastings, umějí si všechno potřebné najít v encyklopediích. Datum bitvy a informace o Vilému Dobyvateli a králi Haraldovi, vysvětlení historických okolností, které k bitvě vedly, i údaje o tom, čím městečko Hastings a jeho obyvatelé žije dnes. Proto má anglická výuka dějepisu bohatší cíle. Jaké? Anglické školy musejí při výuce historie: 1. zlepšovat vnímání časových souvislostí, 2. rozvíjet porozumění událostem, jednání lidí a historickým změnám v minulosti a prohlubovat znalosti o nich, 3. vyučovat tak, aby žáci rozuměli tomu, že minulost lze reprezentovat a interpretovat různým způsobem, 4. nechat žáky provádět vlastní historické bádání, 5. učit žáky, jak si mají organizovat práci s historickým materiálem a sdělovat její výsledky. Nic víc, nic míň... Angličtí učitelé na to mají dost času, protože stát jim ukládá povinnost probrat pouze šest (!) tematických celků. V jednom se musejí zabývat lokální historií. Tři tvoří významná období v historii Británie (třeba viktoriánské), pátým je staré Řecko a jeho vliv na dnešní svět. A šestým jsou pak starověké dějiny jednoho ze šesti vyjmenovaných teritorií. To je předepsaný studijní "materiál", na kterém britští učitelé plní výše zmíněných pět cílů.
</TEXT>
<HEADING>
Znalosti pro TV kvízy
</HEADING>
<TEXT>
Rozdíl mezi přístupem jejich a naším je zřejmý. Český žák se možná jednou stane milionářem v televizní soutěži. Angličané však systematicky pracují na tom, aby jako bohatý, kulturní a vzdělaný národ ve světě obstáli. Na začátku třetího tisíciletí už nejde o to, kolik poznatků si lidé staticky osvojí, ale zda dokážou dynamicky vytvářet nové. Obojí spolu sice souvisí, ale není to zdaleka totéž. Většina rozvinutých zemí Západu už totiž skoro dvacet let neurčuje školám do detailů, co mají v jednotlivých předmětech vyučovat. Stanoví jim pouze velmi obecný rámec (podobně jako Anglie v dějepisu). O jeho konkrétním naplnění pak rozhodují školy samy. Mimochodem: Angličané neomezují množství tematických celků shora - naše chronologické probírání kompletní historie pravidlům pro výběr učiva neodporuje. Angličtí učitelé však chápou, že by potom výuka historie nemohla plnit zmíněných pět cílů, a něco podobného je proto ani nenapadne. Výzkumný ústav pedagogický v Praze nedávno dokončil druhou verzi takového obecného rámce základního vzdělávání u nás. Je zdařilá a odpovídá srovnatelným dokumentům západoevropských zemí.
Výjimku představuje - jak příznačné - dějepis. Autoři této části rámce zjevně neporozuměli historickým změnám světové ekonomiky. Ty přece nesou jasnou zprávu, že bude-li Česká republika nadále soutěžit ve "výrobě oceli", prohraje mnohem důležitější zápasy. Nové pojetí pedagogické dokumentace samozřejmě vítají ty školy, které navzdory překážkám systematicky pracují na své proměně - některé už celé desetiletí. Hromadně se ho naopak obávají tam, kde se nechali ukolébat ujišťováním ministerstva o kvalitách vzdělávacího programu Základní škola. Všechny školy totiž čeká zpracování vlastního programu. Diskuse o cílech vlastní práce nad školním programem bude mít klíčový význam, potřeba změny však musí uzrát na každé škole zvlášť. Proto by Základní škola a další dva existující vzdělávací programy Národní škola a Obecná/Občanská škola měly zůstat nějaký čas legální i v nových podmínkách. To umožní kontinuitu. Vývoj bude zaručen tím, že školy, které si tyto programy ponechají, budou muset od začátku samy obhájit nejen důvody svého kroku, ale i to, zda dosahují očekávaných výsledků. Padne tak obvyklý alibistický argument "my bychom rádi vyučovali lépe a do větší hloubky, ale nejde to jen se podívejte, co všechno musíme podle ministerstva probrat".
</TEXT>
<HEADING>
Za nepřipravenost škol může ministerstvo
</HEADING>
<TEXT>
Rozumně redukovat učivo učitelé dokážou - víceméně načerno to dělají už dlouho. Problém je v novém pojetí cílů vzdělávání. Kolik našich učitelů dějepisu opravdu rozumí například anglickým cílům a ovládá také odpovídající metody práce s žáky? Nejspíš velmi málo. To však není důvod, aby ministerstvo s přijetím rámce pro tvorbu školních programů dál otálelo. Otálí už 10 let, a ohrožuje tak budoucí prosperitu národa. Musí však udělat mnohem víc - především zorganizovat pomoc školám. Proč se už dávno nepokusilo získat pro intenzivní spolupráci autory kvalitních projektů, jako jsou třeba Čtením a psaním ke kritickému myšlení (český jazyk), Tereza (ekologická tematika) nebo Heuréka (fyzika)? Pracuje ministerstvo vůbec na tom, aby zaplatilo - např. z prostředků od EU pomoc konkrétních zahraničních odborníků v dalších předmětech? Nesamostatnost řady učitelů a škol je důsledkem více než dvousetletého návyku čekat na detailní návod shora. Na konci tunelu je ale konečně vidět světlo. A poučení do budoucna? Autonomie škol musí postupně růst, aby odpovědnost nesli učitelé a ředitelé škol, nikoli ministři.
Rozumně redukovat učivo učitelé dokážou - víceméně načerno to dělají už dlouho. Problém je v novém pojetí cílů vzdělávání. Kolik našich učitelů dějepisu opravdu rozumí například anglickým cílům a ovládá také odpovídající metody práce s žáky? Nejspíš velmi málo. To však není důvod, aby ministerstvo s přijetím rámce pro tvorbu školních programů dál otálelo. Otálí už 10 let, a ohrožuje tak budoucí prosperitu národa. Musí však udělat mnohem víc - především zorganizovat pomoc školám. Proč se už dávno nepokusilo získat pro intenzivní spolupráci autory kvalitních projektů, jako jsou třeba Čtením a psaním ke kritickému myšlení (český jazyk), Tereza (ekologická tematika) nebo Heuréka (fyzika)? Pracuje ministerstvo vůbec na tom, aby zaplatilo - např. z prostředků od EU pomoc konkrétních zahraničních odborníků v dalších předmětech? Nesamostatnost řady učitelů a škol je důsledkem více než dvousetletého návyku čekat na detailní návod shora. Na konci tunelu je ale konečně vidět světlo. A poučení do budoucna? Autonomie škol musí postupně růst, aby odpovědnost nesli učitelé a ředitelé škol, nikoli ministři.
</TEXT>
</DOC>
<DOC>
<DOCID>LN-20021206088</DOCID>
<DOCNO>LN-20021206088</DOCNO>
<DATE>12/06/02</DATE>
<TITLE>
S děkanem Michalem Andělem o tom, v čem se liší studium lékařství v různých zemích a na českých fakultách
</TITLE>
<TEXT>
K přestavbě studia jsme se rozhodli proto, že jsme od studentů slyšeli stejné stesky, jaké jsme znali my sami už z dob vlastního studia, říká v rozhovoru děkan 3. lékařské fakulty Univerzity Karlovy profesor Michal Anděl.
LN: V Česku je sedm lékařských fakult, z toho jen Univerzita Karlova jich má pět. Není to na tak malý stát hodně?
Například v Norsku mají na čtyři miliony obyvatel čtyři lékařské fakulty, ve Švédsku na osm milionů šest. Jiné země, například Rakousko, mají naopak menší počet, zato větších fakult. Modely jsou různé, ale myslím, že nijak nevyčníváme.
LN: Je pravda, že v Rakousku přijímají na medicínu bez přijímacích zkoušek?
Pokud vím, tak nejen v Rakousku. Například také v Belgii a v Itálii přijímají každého, kdo se přihlásí. Pak jsou ovšem první dva ročníky velkou přijímací zkouškou. Naopak v Británii mají přijímací zkoušky tak propracované a přísné, že z těch, kdo jimi prošli, 95 % dostuduje. To je veliké číslo.
LN: Kolik zapsaných dostuduje u nás?
Na českých lékařských fakultách to je kolem sedmdesáti procent.
LN: Máte pocit, že se kvalita uchazečů spíš zlepšuje, nebo zhoršuje?
Mezi uchazeči bývá vždycky tak třicet procent opravdu kvalitních. A o těch lze říct, že nejsou horší, spíš lepší než dřív. Průměr se však nezlepšil, ba naopak, mírně zhoršil, a to přesto, že bereme jednoho z pěti až šesti přihlášených.
</TEXT>
<HEADING>
LN: Čím myslíte, že to je?
</HEADING>
<TEXT>
Možnostmi. Za komunistů se hlásili na medicínu i lidé, kteří by jinak šli studovat například práva, a to prostě proto, že se jim totalitní práva nebo jiné deformované vědy ošklivily. Dneska mají mladí lidé více příležitostí.
LN: Fakulta, v jejímž čele stojíte, vyučuje všeobecné lékařství s preventivním zaměřením. Jak tomu máme rozumět?
Naše fakulta byla do začátku devadesátých let zaměřena na hygienu. Ale už v průběhu sedmdesátých a osmdesátých let hledali její absolventi uplatnění v klinických oborech, což nebyl žádný velký problém, protože potřebné státní zkoušky měli. Když se škola v devadesátých letech transformovala, nechtěli jsme se zbavit kontextu a tradice. Už proto, že preventivní přístup hraje v medicíně stále významnější roli.
LN: Jak se tedy lišíte od ostatních lékařských fakult?
Absolventy by se jednotlivé fakulty lišit neměly, protože požadavky na jejich kvalitu jsou velice podobné. A dost vysoké, podotýkám. Konečně pokud vím, všechny mají také akreditaci amerického ministerstva školství a na každé z nich studují v angličtině desítky cizinců. Ovšemže za peníze. Naše fakulta má však trochu jiné kurikulum. U nás když se učí například ledviny a vylučování, probírají se zároveň všechny aspekty anatomie, fyziologie, biochemie a histologie vylučování. Ve třetím a čtvrtém ročníku se orientujeme na konkrétní problémy. Máme například kurs "dušnost a bolesti na hrudi", a tento jev probíráme včetně patologie a farmakologie. To jinde není. Na většině fakult se tyto předměty učí i zkouší odděleně.
</TEXT>
<HEADING>
LN: Jde o novum?
</HEADING>
<TEXT>
S integrací jsme začali v polovině devadesátých let jako první ve střední a východní Evropě. Ale není to nic originálního. Tímto způsobem učí přibližně třetina evropských a amerických lékařských fakult. Podle mě to určité typy studentů přitahuje.
LN: Proč jste se k tomu rozhodli?
Protože jsme slyšeli od studentů stejné stesky na způsob výuky, jaké jsme znali už z dob vlastního studia.
LN: Jak je to s vědou na vysoké škole?
Na lékařských fakultách vědy v posledních letech výrazně přibylo. Zásadně se totiž pro ni zlepšily podmínky.
</TEXT>
<HEADING>
LN: Většinou si představitelé vysokých škol stěžují...
</HEADING>
<TEXT>
Takhle: Podmínky pro vědu na škole jsou stále horší než v Akademii věd nebo v některých výzkumných ústavech. Ale ten rozdíl je o mnoho menší, než býval před dvanácti lety, kdy vysoké školy působily v intencích komunistického oddělení vědy a vysokoškolské výuky hlavně jako jakési výukovny.
</TEXT>
<HEADING>
LN: Čím je to zlepšení podle vás způsobeno?
</HEADING>
<TEXT>
Zásadním přínosem je grantový systém, který vysokým školám dovoluje soutěžit s jinými institucemi. Cítím ale i významnou institucionální podporu například ze strany ministerstva školství.
LN: A jak je to se mzdami? Stále platí, že vysokoškolský učitel živoří?
Platy profesorů na lékařských fakultách se pohybují mezi třiceti a čtyřiceti tisíci, podstatně hůř jsou na tom mladí učitelé, zejména pak teoretických oborů. Učitele-kliniky platí částečně ještě nemocnice, ale mladí asistenti-teoretici nedostávají víc než jedenáct až čtrnáct tisíc, což je v době, kdy většinou zakládají rodinu, opravdu málo.
</TEXT>
<HEADING>
LN: Utíkají vám?
</HEADING>
<TEXT>
Nám ne. Ono totiž nejde jen o plat. Pokud mají možnost jet občas na zahraniční stáž a zapojit se do vědeckého týmu, který přináší výsledky, což může být předzvěst habilitace, mnoho lidí to motivuje.
</TEXT>
<HEADING>
LN: Máme u nás moc lékařů, nebo málo?
</HEADING>
<TEXT>
V první polovině devadesátých let jsme stále slyšeli, že lékařů je nadbytek a lékařské fakulty skutečně snížily přibližně o deset procent počet přijímaných. Poslední dva roky ale zase přijímáme víc, protože se ukazuje, že lékařů dost není.
</TEXT>
<HEADING>
LN: Odcházejí pracovat do ciziny?
</HEADING>
<TEXT>
Řekl bych, že stovky. Větší část do Německa, ale mnozí také do Švédska, Norska nebo Velké Británie, kde je po lékařích hlad. Někteří mají kontrakty třeba jen na dva měsíce v létě.
LN: Je pravda, že mnoho mladých lékařů odchází pracovat kvůli lepšímu výdělku do farmaceutických firem?
Někteří ano, ale není to významná část. Nedělají tam totiž vždycky práci, s níž by byli spokojeni.
LN: Kolik si vydělá mladý lékař v nemocnici?
Zpočátku málo, kolem deseti tisíc. Ale perspektiva zlepšení jistě je.
</TEXT>
<HEADING>
LN: Takže myslíte, že lékařské povolání je perspektivní?
</HEADING>
<TEXT>
Ano. Těch přibližně dvanáct set absolventů, kteří v posledních letech absolvují lékařské fakulty, odpovídá lokální potřebě. Všichni mají reálnou šanci uplatnit se v oboru, který má stále velkou prestiž i etický náboj.
LN: Jde ovšem o náročné studium a náročné povolání. Hodí se vůbec pro ženy, které se chtějí věnovat také rodině?
V tom povolání je žen více než polovina, i když v některých operačních oborech se uplatňují méně.
LN: Dovedl byste si představit, že by se na medicínu přijímalo bez zkoušek?
Dovedl. Ale znamenalo by to zásadní změnu výuky v prvních dvou letech. Bylo by to taky personálně velmi náročné.
</TEXT>
</DOC>
<DOC>
<DOCID>LN-20021206089</DOCID>
<DOCNO>LN-20021206089</DOCNO>
<DATE>12/06/02</DATE>
<GEOGRAPHY>PRAHA</GEOGRAPHY>
<TEXT>
Zhruba dvě pětiny vyučených a každý třetí absolvent střední školy pracují v jiném oboru, než který vystudovali. Více než 40 procent absolventů našlo práci v oboru, na který se ve škole připravovali. Vyplývá to z analýzy, kterou vypracoval Národní ústav odborného vzdělávání. V porovnání se studií z roku 1996 se počet lidí, kteří se ve svém oboru neuplatní, téměř zdvojnásobil. V oboru pracuje většina absolventů zdravotnických škol. Naopak absolventi strojírenských oborů s maturitou se většinou neuplatňují v souladu se svým vzděláním. To ale neplatí o strojírenských učebních oborech. Absolventi oborů kožedělné a obuvnické výroby, textil a oděvnictví, oborů elektrotechnických a chemických pracují většinou v jiném odvětví. Ve školách je podle analýzy dostatečná nabídka oborů, přesto někteří zaměstnavatelé tvrdí, že je nedostatek vyučených například v technických oborech. O ně však žáci a rodiče nemají zájem, protože se jim nezdají být perspektivní, nebo zaměstnavatelé nenabízejí dostatečné platové ohodnocení a sociální výhody.
</TEXT>
</DOC>
<DOC>
<DOCID>LN-20021206090</DOCID>
<DOCNO>LN-20021206090</DOCNO>
<DATE>12/06/02</DATE>
<GEOGRAPHY>PRAHA</GEOGRAPHY>
<TEXT>
"K tabuli půjde..." Tuhle osudovou větu si ze školy pamatuje určitě každý. Poslední dobou se však mezi odborníky objevují názory zpochybňující správnost zkoušení vědomostí žáků u tabule. Podle časopisu Děti a my se stále znovu potvrzuje, že dokonce i děti, které nemají v sešitě žádné chyby, u tabule mívají náhle problémy. Kde je zakopaný pes? Autoři článku upozorňují na několik možných příčin selhání před tabulí. Prvním je nervozita - před tabulí zkoušeného žáka sleduje celá třída a on se obává selhání a ostudy. Pokud mu spolužáci cestu před lavice navíc osladí poznámkami typu "tak se ukaž", může ztratit jistotu i jinak výborný žák. Problémy však může způsobit i výměna pracovního náčiní. Neforemný kus křídy se drží zcela jinak než tužka či pero, a tahle grafomotorická výhybka může stát v pozadí mnoha chyb. Také změna zorného úhlu udělá svoje. Při čtení knihy či psaní do sešitu má žák stále před očima většinu pracovního pole. Tabule je na to však příliš velká a zkoušenému mohou velmi snadno vypadnout souvislosti. Podle autorů je psaní na tabuli svým způsobem umění. I do textů učitelů se občas vloudí chyby, které by se na papíře neobjevily. "Samozřejmě že tabule je stresující faktor," potvrzuje dětský psycholog Antonín Mezera. Podle něj především děti se specifickými poruchami učení, zejména dysgrafici a dyslektici, mají s černou stěnou problémy. "Osvícený kantor bude proto v jejich případě volit jiné formy ověřování znalostí," míní psycholog.
</TEXT>
</DOC>
<DOC>
<DOCID>LN-20021206091</DOCID>
<DOCNO>LN-20021206091</DOCNO>
<DATE>12/06/02</DATE>
<GEOGRAPHY>BRNO</GEOGRAPHY>
<TEXT>
Zřízení funkce akademického ombudsmana zvažují studenti vysokých škol sdružení v celostátním Akademickém centru studijních aktivit. "Akademický ombudsman by řešil například spory mezi studenty a studijními odděleními, zabýval by se také spornými disciplinárními řízeními na vysokých školách," vysvětlil jeden z autorů projektu Jaroslav Švec. Tato myšlenka se líbí také veřejnému ochránci práv Otakaru Motejlovi. Podobný model se uplatnuje například ve Švédsku. V této zemi existuje hned několik "specializovaných" ombudsmanů (obhájce práv žen, handicapovaných či právě studentů). Než se české akademické centrum rozhodne vypracovat návrh na vybudování nové instituce, chtějí jeho členové analyzovat časté problémy vysokoškoláků. "Teprve pak se rozhodneme, zda vytvoření instituce ombudsmana je opodstatněným řešením," poznamenal Švec. Jednou z variant podle něho je, že akademický ombudsman by působil při ministerstvu školství. "Mohlo by jít o konkrétní osobu nebo o tým lidí. Posuzovali by vždy skupinu určitých případů. Není vyloučeno, že funkci ombudsmana by také vykonávali odborníci, kteří působí v Akademickém centru studijních aktivit," dodává Švec. Akademické centrum je celostátní studentskou organizací při Vysokém učení technickém v Brně. Zaměřuje se především na rozvíjení kvality akademické samosprávy a podporuje studenty v aktivitách zvyšujících jejich vzdělanost.
</TEXT>
</DOC>
<DOC>
<DOCID>LN-20021206092</DOCID>
<DOCNO>LN-20021206092</DOCNO>
<DATE>12/06/02</DATE>
<TITLE>
e Staffel (-, n) sled, pokračování zittern h. třást se e Fernbedienung (-, en) dálkové ovládání kämpfen h. bojovat, zápasit im Griff halten zvládat e Brut (-, en) mládě, potomek deftig obhroublý, vulgární s Fluch ((e)s, ü) klení, nadávání r Auftritt ((e)s, e) vystoupení zudringlich vtíravý, dotěrný r Gartenschlauch ((e)s, ä-e) hadice e Folge (-, n) pokračování, část knallhart surový, drsný e Dreharbeit (-, en) natáčení r Darmkrebs (es, e) rakovina střeva unken h. sýčkovat, předpovídat zurecht kommen vypořádat se behandeln h. ošetřovat, léčit brechen (a, h. o) praskat, lámat se e Bühne (-, n) jeviště, scéna bekennen (bekannte, h. bekannt) přiznat selbst i, dokonce abgebrüht cynický, necitlivý zum Schlucken bringen dojmout, dotknout se r Kummer (s, 0) starost, trápení
</TITLE>
<TEXT>
Wechselbad aus Trinkorgien und Yogaübungen střídavě pít a dělat jógu sich stürzen h. vrhat se e Krönung (-, en) vyvrcholení s Gedicht (es, e) báseň unschicklich neslušný, nevhodný durch/stehen (stand durch, h. durchgestanden) vydržet, přečkat erschöpft vyčerpaný, unavený s Daumennuckeln (s, 0) cucání palce r Ellenbogen (s, -) loket missglückt nezdařený, zpackaný unsäglich nevýslovný, nesmírný e Schar (-, en) zástup, houf stubenrein čistotný sich übergeben (a, h. e) zvracet sich betrinken (a, h. u) opít se
Stern
</TEXT>
</DOC>
<DOC>
<DOCID>LN-20021206093</DOCID>
<DOCNO>LN-20021206093</DOCNO>
<DATE>12/06/02</DATE>
<TITLE>
s Volksfest (es, e) národní svátek r Straßenkehrer (s, -) metař r Bettler (s, -) žebrák in Großeinsatz sein mít pohotovost strahlend zářivě sich wälzen h. valit se, proudit ab/halten (ie, h. a) zadržet, zastavit überqueren h. přejít, přecházet orangenfarben gewandet oblečený do oranžového hassen h. nenávidět finden (a, h. u) shledávat, považovat za ab/schaffen h. odstranit, zrušit r Erlagscheinabschnitt (es, e) ústřižek složenky
</TITLE>
<TEXT>
Nachbar in Not soused v nouzi r Bummler (s, -) ten, kdo se prochází po městě, popř. nakupuje r Umsatz (es, ä-e) obrat heuer letos, v tomto roce s Ausfluchtsgeschenk (es, e) dárek z nouze, koupený na poslední chvíli um sich schmeißen (schmiss, h. i) rozházet, házet kolem sebe knausrig skrblivý, šetrný e Marone (-, n) jedlý kaštan an/reden h. oslovit vorbei/hetzen h. pospíchat, ve spěchu míjet seufzen h. vzdychnout, povzdychnout e Buchhandlung (-, en) knihkupectví zur Geltung kommen uplatnit se, nabýt platnost ein/kehren i. vrátit se e Spur (-, en) stopa verwischen h. zahladit
Die Presse
</TEXT>
</DOC>
<DOC>
<DOCID>LN-20021206094</DOCID>
<DOCNO>LN-20021206094</DOCNO>
<DATE>12/06/02</DATE>
<TITLE>
Michael Rittstein vystavuje své rozměrné malby ve Veletržním paláci v Praze
</TITLE>
<TEXT>
Deset obrazů Michaela Rittsteina je ve Veletržním paláci vystaveno v rámci cyklu Projekty, sondy, experimenty, který představuje velkoformátové práce současných umělců v dialogu s unikátním prostorem Malé dvorany.
Ještě před rokem výtvarník uvažoval, že řadu maleb vytvoří přímo na míru funkcionalistické stavbě. Přípravné skici, které tehdy předvedl v pražské Galerii Gambit, však až na jedinou výjimku nakonec nepoužil. Prostředí a velké formáty si zřejmě vynutily jiné náměty a výběr prací. Polovina obrazů vznikla letos, ostatní jsou starší. Prvky obrazové skladby, které fungují v malých rozměrech (například tah štětcem nebo zásah špachtlí) s úspěchem mechanicky zvětšovat nelze. Malíři toužící po velkých formátech většinou za svá arcidíla platí ztrátou přesvědčivosti a Michal Rittstein není výjimkou. S malováním, skladováním a stěhováním velkých plachet jsou velké starosti, většina obrazů je zřejmě proto složena z několika dílů. Skládané malby navíc mají zvláštní půvab, přiznané dělení se stává puncem rozškatulkované či digitalizované doby.
</TEXT>
<HEADING>
Obrazy s poznámkami
</HEADING>
<TEXT>
Krajina s břízami, most přes vodu nebo objemy domů a stodol jsou ale tradičními náměty, první dva připomenou Antonína Slavíčka, třetí Paula Cézanna. Slavíček i Cézanne některé obrazy buď nestačili, nebo nedokázali domalovat, Michael Rittstein vědomě pracuje s nepomalovanými místy. Struktura, nepravidelnosti a barva přírodního plátna dokonale zapadají do kompozice i do barevné stavby a přitom vzbuzují pocity lehké nedotaženosti, skicovitosti, touhy po ještě dokonalejším tvaru. Ani rukopisné poznámky vepsané do některých obrazů nejsou skutečnými pomůckami, jejich smyslem je navodit zdání opravdovosti. Zbývající mnohabarevné malby s groteskními, fantaskními a figurálními prvky spojují současnou tvorbu s umělcovou minulostí. Michael Rittstein je řemeslně skvěle vybavený, rád se předvádí, pohybuje se na hraně vybranosti a nevkusu, podbízivosti a provokace. Aby nesklouzl do pouhé exhibice, klade si nejrůznější překážky, samoúčelnosti se brání (ne vždy zcela úspěšně) podivuhodnými nápady, užitím nezvyklých materiálů. Plastické mapy krásných barev, tmelů a laků například zkombinoval s plyšovými látkami. Přes veškeré experimenty ale zůstává klasickým malířem.
Michael Rittstein: Tam
V rámci cyklu Národní galerie Projekty, sondy, experimenty
Malá dvorana Veletržního paláce, Praha
</TEXT>
</DOC>
<DOC>
<DOCID>LN-20021206095</DOCID>
<DOCNO>LN-20021206095</DOCNO>
<DATE>12/06/02</DATE>
<TITLE>
Představitelka populární Amélie z Montmartru se pokouší rozbít image křehkého děvčátka. Ve francouzském snímku Má mě rád, nemá mě rád, který bizarně kombinuje komedii, romanci a thriller, si zahrála fanaticky zamilovanou studentku.
</TITLE>
<TEXT>
Za říkankou spojenou s odtrháváním okvětních lístků kopretiny se skrývá film, v němž se silně otiskuje ženské vnímání kinematografie. Je to snímek nevypočitatelný, hravý, rozmarný i rozmařilý, pestrobarevný, ověšený spoustou cingrlátek, voňavý, roztomilý, ale i vzteklý a hysterický. Chtěl by být vším a nejlépe teď hned. A přitom je to teprve nedospělý debut mladé režisérky Laetitie Colombaniové. Autorka omotala předivo příběhu kolem postavy studentky malířství Angeliky. Dychtivá, hyperaktivní dívka miluje se psí oddaností kardiologa Loika (Samuel Le Bihan, známý z Bratrstva vlků). Co na tom, že je její idol ženatý a jeho manželka navíc čeká dítě. Angelika žije ze vzduchu, kterým její milý prošel, a věří, že jednou sklidí plody své vytrvalosti. Když pak leží bezmocně na zemi a z kuchyňského sporáku syčí plyn, protože Loic nedorazil na smluvený výlet, začneme mít pocit, že vše má své hranice, i divácká trpělivost. V tu chvíli nás má režisérka tam, kde chtěla. Film se totiž zastaví a vrátí na začátek. Všechny události pak sledujeme z pohledu Loika. Dostáváme se do už viděných situací a na známá místa, ale příběh se odvíjí zcela jinak. Zkrátka když se dva lidé dívají na jednu věc, vidí každý něco jiného. Ve stejné situaci se bude každý z nich cítit úplně jinak a naprosto odlišně pak bude události interpretovat.
</TEXT>
<HEADING>
Žánrové kotrmelce
</HEADING>
<TEXT>
Se změnou úhlu pohledu z ženského na mužský přichází i razantní žánrová proměna. Zatímco dosud se film ubíral bezstarostnou cestičkou úsměvné - byť trochu nahořklé - milostné romance, teď začíná nabírat thrillerové obrátky a zápletka se dokonce kriminalizuje. Docela jinak se vybarvuje i Angelika. Její roztomile poťouchlá oddanost k Loikovi dostává rozměr patologické vazby. Dívčina nakažlivá energie se propadá do zhoubně destruktivního přístupu ke světu. Bez pudu sebezáchovy se vrhá do akcí, na jejichž konci jsou oběti na životech. Angelika své bláhové kousky páchá ve jménu lásky a s úsměvem na rtech. Žánrový kotrmelec od Amélie z Montmartru k Osudové přitažlivosti vystihuje režisérčinu snahu přinášet nekonvenční pohled na věčná témata. Má mě rád, nemá mě rád je další variací na motiv, kterému Francouzi tak hezky říkají l'amour fou, tedy šílená láska. Režisérka se do svého debutu vrhá s dychtivostí i inteligencí - byť zatím nedůsledně. Zkrotit živelnou Audrey se jí také daří jen napůl. Talentovaná herečka bude stín Amélie překračovat hodně dlouho.
Má mě rád, nemá mě rád (A la folie... Pas du tout)
Francie 2002
Scénář a režie: Laetitia Colombaniová
Hrají: Audrey Tautouová, Samuel Le Bihan, Isabelle Carréová, Clément Sibony
</TEXT>
</DOC>
<DOC>
<DOCID>LN-20021206096</DOCID>
<DOCNO>LN-20021206096</DOCNO>
<DATE>12/06/02</DATE>
<TITLE>
Jména vítězů ankety Český slavík budou zveřejněna zítra v přímém přenosu televize Nova a stanice Radiožurnál Českého rozhlasu. Slavnostní ceremoniál se uskuteční ve Státní opeře Praha.
</TITLE>
<GEOGRAPHY>PRAHA</GEOGRAPHY>
<TEXT>
Do ankety Český slavík, zjišťující oblíbenost interpretů populární hudby, přišlo téměř 70 tisíc SMS - krátkých textových zpráv z mobilních telefonů. Z jednoho čísla nebylo možné hlasovat opakovaně; organizátoři tak odstranili možnost neférového jednání, které nebylo v případě anketních lístků možné zcela vyloučit. "Loni se sice zúčastnilo 225 tisíc lidí, ale i tak je letošní anketa masová a průkazná," domnívá se Jaroslav Těšínský z pořádající agentury Musica Bohemica. Lidé si podle něj v dalších letech na nový způsob hlasování zvyknou, jako si například během tří let zvykli na možnost hlasovat prostřednictvím internetu. V první šestici v každé kategorii figurují zpěvačky Iveta Bartošová, Bára Basiková, Lucie Bílá, Anna K., Leona Machálková a Helena Vondráčková. Mezi zpěváky jsou to Karel Gott, Daniel Hůlka, Janek Ledecký, Bohuš Matuš, Martin Maxa a Petr Muk. V kategorii skupin jsou podle zveřejněných výsledků mezi prvními šesti Holki, Chinaski, Kabát, Kryštof, Lucie a Olympic. Ceny Mezi zahraničními hosty ceremoniálu mají být zpěvačka Sarah Connorová a skupina Bond.
PRAHA - Do ankety Český slavík, zjišťující oblíbenost interpretů populární hudby, přišlo téměř 70 tisíc SMS - krátkých textových zpráv z mobilních telefonů. Z jednoho čísla nebylo možné hlasovat opakovaně; organizátoři tak odstranili možnost neférového jednání, které nebylo v případě anketních lístků možné zcela vyloučit. "Loni se sice zúčastnilo 225 tisíc lidí, ale i tak je letošní anketa masová a průkazná," domnívá se Jaroslav Těšínský z pořádající agentury Musica Bohemica. Lidé si podle něj v dalších letech na nový způsob hlasování zvyknou, jako si například během tří let zvykli na možnost hlasovat prostřednictvím internetu. V první šestici v každé kategorii figurují zpěvačky Iveta Bartošová, Bára Basiková, Lucie Bílá, Anna K., Leona Machálková a Helena Vondráčková. Mezi zpěváky jsou to Karel Gott, Daniel Hůlka, Janek Ledecký, Bohuš Matuš, Martin Maxa a Petr Muk. V kategorii skupin jsou podle zveřejněných výsledků mezi prvními šesti Holki, Chinaski, Kabát, Kryštof, Lucie a Olympic. Ceny Mezi zahraničními hosty ceremoniálu mají být zpěvačka Sarah Connorová a skupina Bond.
</TEXT>
</DOC>
<DOC>
<DOCID>LN-20021206097</DOCID>
<DOCNO>LN-20021206097</DOCNO>
<DATE>12/06/02</DATE>
<TEXT>
Nakladatelství Karolinum dospělo ve vybraných spisech Karla Šiktance (nar. 1928) do poloviny z osmi ohlášených knih jsou na světě svazky č. 2, 3, 4 a 5. Pro pět ran blázna krále, Sakramenty, Srdce svého nejez a Ostrov Štvanice, sbírky datované 1978 až 1989, pocházejí z let básníkovy zakázanosti (jeho jméno se tehdy smělo nanejvýš mihnout v příručkách typu Literární toulky po Čechách). Díla šířená po napsání formou samizdatu směla vstoupit do kontaktu s knihtiskem až po roce 1989. I po čtvrtstoletí je máchovská skladba Pro pět ran blázna krále stále uhrančivá: "Klejte si mně./ Aťsi sinám.// Žádám na truc nejít jinam./ Chci svou hůl - / a čtyři stěny.// Troubí šíf./ A kvetou slívy.// Musím jít - / bych stihl, živý,/ licoměrské posvícení."
</TEXT>
</DOC>
<DOC>
<DOCID>LN-20021206098</DOCID>
<DOCNO>LN-20021206098</DOCNO>
<DATE>12/06/02</DATE>
<TEXT>
Krátkodobé výstavy Dětského ateliéru věnované poznávání baroka jsou součástí rozsáhlé expozice starého umění Pohled Medúsy v brněnském Místodržitelském paláci. Cyklus pro děti a rodiče pokračuje komorní výstavou Kouzelné obrazy otevřenou zde do 29. prosince. Na rozdíl od předchozích dílů projektu působí soubor předmětů tvořících "kabinet kuriozit" koncepčně uceleněji. Formálně vychází z rozmanitosti sbírek prvního českého veřejného muzea, Matematického muzea v pražském Klementinu. Soubor zahrnuje slonovinové figurky, zdobené lastury, mušle, stejně jako model oka, sluneční hodiny, mikroskop, lupu, laternu magiku nebo dvě dioramata. Škoda jen, že nebylo možné více vystavených předmětů vytáhnout z vitrín a prakticky demonstrovat jejich použití.
</TEXT>
</DOC>
<DOC>
<DOCID>LN-20021206099</DOCID>
<DOCNO>LN-20021206099</DOCNO>
<DATE>12/06/02</DATE>
<TEXT>
Na náš trh se dostává po třech letech od vydání zpěvaččina hitová kompilace, vyprodukovaná firmou Warner Music. Randy Crawfordová ve svém projevu spojuje ryze americké žánry "černé hudby" - soul, rhythm'n'blues a jazz - s jemným, zbytečně vyleštěným středoproudým zvukem. Patrné jsou i odkazy k jazzrocku 70. let. Výběr sedmnácti písní zachycuje zpěvaččinu tvorbu z let 1980 až 1995. Vedle písní psaných Crawfordové přímo na tělo (pod dvěma je sama podepsána) obsahuje výběr i coververze světových evergreenů. V Dylanově Knockin' On Heaven's Door doprovází zpěvačku mj. kytarista Eric Clapton a saxofonista David Sanborn, živá nahrávka Lennonovy Imagine vznikla ve spolupráci se slavnými jazzmany Yellowjackets.
</TEXT>
</DOC>
<DOC>
<DOCID>LN-20021206100</DOCID>
<DOCNO>LN-20021206100</DOCNO>
<DATE>12/06/02</DATE>
<TITLE>
Balet Národního divadla uvedl jako první premiéru letošní sezony komponovaný večer
</TITLE>
<HEADING>
BALET
</HEADING>
<TEXT>
Triptych Zpěvy země zahrnuje převzatou choreografii Nacha Duata a dvě novinky - Black and Blues Stijna Celise a Mezi horami Petra Zusky.
První část večera - Jardí Tancat - je vůbec prvním nastudováním choreografie světoznámého španělského tanečníka Nacha Duata u nás. Uvedení navazuje na předchozí dramaturgické směřování souboru, které představovalo díla tvůrců, jež na naší první scéně doposud chyběla. K vytvoření skladby inspirovala Duata zpěvačka Maria del Mar Bonet, jejíž stejnojmenná nahrávka přináší zhudebněné katalánské texty. Jejich poetický obsah přenesl Duato do pohybové roviny, v níž se odráží bolest, radost, zklamání i naděje. Choreografie je plynulým tokem pohybu v interpretaci tří párů. Jejich paže se lomí v ostrých i oblých liniích, pohyb kanonicky přechází z jednoho na druhého a nikde nekončí - energie vycházející z gest záchvěvů těla prostupuje celým prostorem divadla. Tanečníci (především Tereza Podařilová, Zuzana Susová, Klára Kutilová a Petr Zuska) do sebe nasáli atmosféru hudby, byli přesvědčiví ve formě a prožitku.
</TEXT>
<HEADING>
Postmoderní hra pohybu i slov
</HEADING>
<TEXT>
Belgický choreograf a tanečník Stijn Celis přijel do Prahy nastudovat svou novou práci Black and Blues. Původně vycházel z hudby balkánských Romů, ale od svého původního záměru upustil a víc využil soudobé kompozice Koena Vandenhouta a Gyorgiho Ligetiho, čímž se vzdálil od tématu večera etnické hudby. Jeho choreografie se pokouší vyjádřit téma erotiky, která více či méně každého ovládá. Na scénu vstupují tři muži oblečení do krátkých balonových kalhot - nutkavě předvádějí kopulační pohyby. Minimalistická hudba koresponduje se stejně úsporným pohybovým projevem i řešením scény. Objevují se také uvolněné a rozevlátější pasáže (například sólo tanečnice). Na Stijnovu choreografii se lze dívat jako na hru o nás samých i s námi. Choreografie Black and Blues může provokovat, nadchnout (někoho i nudit) - více skrytých symbolů se ukrývá nejen v jasně "střiženém" pohybu, ale také ve výtvarném řešení baletu (například v závěru se objeví muži s velkými krychlemi na hlavách) - záleží na vkusu a ochotě přistoupit na tuto postmoderní hru pohybu i slov.
</TEXT>
<HEADING>
Mezi horami bez gradace
</HEADING>
<TEXT>
Triptych uzavírá choreografie Petra Zusky Mezi horami, který se tentokrát nechal inspirovat hudebními úpravami lidových písní v podání skupiny Čechomor. Její folkrockové aranžmá v živém provedení na scéně má svou podmanivost a náladu. Zuska se nespokojil jenom s pohybovou transkripcí textů písní - do jednotlivých příběhů jako leitmotiv zakomponoval postavy muže a ženy. Naplno rozehrává svou pohybovou fantazii - dynamické pasáže následují jedna za druhou a nedají tanečníkům vydechnout. Chvílemi plynulost pohybu trochu zadrhává a některé pasáže se o sebe tříští. Dojem určité sevřenosti vyvolává scénické řešení (i kostýmy), které svou estetikou posouvá inscenaci o pěkných pár desítek let dozadu. Je to ponurá jeskyně se dvěma skalami po stranách scény, v popředí s ohništěm, což zásadně neladí se Zuskovou pohybovou koncepcí a nedovoluje jí "dýchat". Je těžko pochopitelné, co vedlo tvůrce k tomuto scénickému anachronismu, jestliže choreografickým záměrem byla spíše metaforická rovina uchopení textů. Celý večer tak ztratil gradaci. Balet ND opět potvrdil svůj kvalitativní růst. Soubor se nachází ve skvělé kondici, záběr od klasických titulů po současné ukazuje široké možnosti jeho využití. Tanečníci jsou tvární, dokážou si osvojit daný styl, formu - i v tom spočívá jejich současnost.
Nacho Duato: Jardí Tancat
Hudba: Maria del Mar Bonet
Scéna a kostýmy: Nacho Duato
Stijn Celis: Black and Blues
Hudba: Koen Vandenhoudt, Bogan Markovič
Scéna a kostýmy: Stijn Celis
Petr Zuska: Mezi horami
Hudba: Čechomor
Scéna a kostýmy: Richard Maška.
Národní divadlo 21. 11. 2002
</TEXT>
</DOC>
<DOC>
<DOCID>LN-20021206101</DOCID>
<DOCNO>LN-20021206101</DOCNO>
<DATE>12/06/02</DATE>
<GEOGRAPHY>PRAHA</GEOGRAPHY>
<TEXT>
Při natáčení závěrečného dílu cyklu Český holocaust zemřel ve středu v Izraeli významný český dokumentarista Milan Maryška (nar. 1943). Od roku 1965 studoval FAMU, v roce 1969 byl ze studia vyloučen. První filmy natočil koncem 60. let. Během 70. let nemohl natáčet, v letech 1980 - 89 pracoval jako zdravotník záchranné služby. Koncem 80. let natáčel Maryška v tehdejším Sovětském svazu, především na Sibiři. Na Sibiři pak o deset let později natočil i svůj čtyřdílný cyklus Sibiř - peklo, nebo ráj. Po natočení dokumentu Zapomenutí krajané se Maryška zasloužil o návrat Čechů žijících v kazachstánské stepi. S Maryškovým jménem jsou spojeny také dokumentární cykly, které zachycují historii Československa: Zač jsme bojovali, Svobody se nevzdáme či Ztráta paměti.
</TEXT>
</DOC>
<DOC>
<DOCID>LN-20021206102</DOCID>
<DOCNO>LN-20021206102</DOCNO>
<DATE>12/06/02</DATE>
<GEOGRAPHY>LONDÝN</GEOGRAPHY>
<TEXT>
Liverpoolský trenér Gerard Houllier dal gólmanovi svého týmu Jerzymu Dudekovi důvěru i po hrubé chybě, která zavinila porážku 1:2 v ligovém zápase s Manchesterem United. S polským fotbalistou v brance dokázal Liverpool ve středu v penaltovém rozstřelu postoupit přes Ipswich Town do čtvrtého kola Ligového poháru. "O tom, že bude chytat Jerzy, jsem se rozhodl hned v neděli večer po zápase s Manchesterem. Nejlepší způsob, jak se vyrovnat s chybou, je začít co nejdříve znovu chytat. Je to stejné jako u nehody v autě, kdy se také doporučuje při nejbližší možné příležitosti usednout znovu za volant," vysvětlil svůj postup Houllier. Ten také složil poklonu liverpoolským fanouškům, kteří při zápase s Ipswichem skandovali Dudekovo jméno. "Diváci si dnes zaslouží zvláštní pochvalu, vytvořili perfektní a velmi emocionální atmosféru. Fanoušci podpořili nejen Jerzyho, ale také celý tým," dodal Francouz na lavičce Liverpoolu.
</TEXT>
</DOC>
<DOC>
<DOCID>LN-20021206103</DOCID>
<DOCNO>LN-20021206103</DOCNO>
<DATE>12/06/02</DATE>
<GEOGRAPHY>PRAHA</GEOGRAPHY>
<TEXT>
Premiéra před pražským publikem čeká Aloise Hadamczika, nového kouče Sparty. Tým pod jeho vedením hned vytěžil tři body v Českých Budějovicích a trenérská dvojice úřadujícího mistra by ráda ve vítězném trendu pokračovala i proti Plzni. "V kabině jsem se ještě s žádnými negativními jevy nesetkal, na hráčích je vidět odhodlání a zarputilost krok po kroku se posunout výše v herním projevu i v tabulce," pochvaloval si Hadamczik. Novou akvizici Nedomu zařadí na post sedmého obránce, připraven nastoupit už by měl být také Broš. Jen Brandu čeká pauza kvůli problémům s kolenními vazy.
</TEXT>
</DOC>
<DOC>
<DOCID>LN-20021206104</DOCID>
<DOCNO>LN-20021206104</DOCNO>
<DATE>12/06/02</DATE>
<TITLE>
Bývalý hradecký kouč se chce v letošní sezoně s Hanáky zachránit a za rok hrát o pohárovou Evropu
</TITLE>
<TEXT>
Olomoucké fotbalisty povede podle předpokladů trenér Petr Uličný. Kouč, který nahradil Jiřího Kotrbu, zamířivšího do Sparty, podepsal na Hané kontrakt do léta 2004.
OLOMOUC/PRAHA - "Je to pro mě velice příjemný a pozitivní pocit, vždyť se do Olomouce vracím po čtrnácti letech. Moc se na práci tady těším, jsem tady doma," řekl LN Uličný, který nedávno skončil své angažmá v Hradci Králové. Působení v Olomouci pro něj bude už osmou prvoligovou štací. Ovšem Hanáci mají v tabulce stejně bodů jako "votroci", tedy jedenáct, a tak na jaře čeká Uličného pokračování záchranářských prací pouze v jiném klubu. "Popis naší jarní práce je jasný, klub má jedenáct bodů, a je tedy v přímém ohrožení sestupem," uvědomuje si svou roli Uličný. "Prvořadým cílem tedy bude záchrana, ale zároveň bych byl rád, kdybychom přitom hráli kvalitní, pohledný fotbal," přeje si dvaapadesátiletý kouč.
</TEXT>
<HEADING>
V příští sezoně chce kouč do evropských pohárů
</HEADING>
<TEXT>
O tom, že se záchranářské práce povedou a mužstvo se udrží, Uličný vůbec nepochybuje. "Kvalitní kádr tady je, hráči mají na daleko lepší výsledky, než jaké předváděli," myslí si. "Když se ještě mužstvo posílí, chtěl bych tady za rok hrát o evropské poháry. Máme krásný, moderní stadion jako v Teplicích nebo v Liberci, krom toho v Olomouci žije přes sto tisíc obyvatel, je tady výborné zázemí, béčko hraje druhou ligu. Tohle všechno jsou předpoklady pro to, aby se Olomouc vrátila do pohárové Evropy," vypočítává Uličný plusy svého nového působiště. Podle koučova náhledu schází současnému týmu kvalitnější koncovka. "Na podzim dali jenom dvanáct gólů, a to je málo. Kdo nedává góly, nevyhrává," připomněl starou fotbalovou poučku. Během zimní přestávky dojde v olomouckém kádru k některým změnám, podle klubového ředitele Jiřího Kubíčka odejdou dva fotbalisté, kteří na podzim zůstali za očekáváním (spekulace hovoří o Patriku Sieglovi a Vadimasu Petrenkovi), naopak na Hanou by měly zamířit tři posily (spekuluje se o sparťanském Pavlu Zavadilovi či Vítězslavu Tumovi z Příbrami). V Olomouci se ale o konkrétních jménech zatím nechtějí bavit. "Je to předčasné, nemůžeme to ještě konkretizovat. Ta jména už pochopitelně znám, jsou to všechno kvalitní fotbalisté, ale dokud nebudou jednotlivé přestupy dotažené do konce, nebude se nic zveřejňovat," podotkl Uličný.
</TEXT>
<HEADING>
Naváže na práci, kterou načal Kotrba
</HEADING>
<TEXT>
K mužstvu se ale Uličný připojí až 1. ledna. "Zatím kluky, než se rozejdou na dovolenou, povede můj asistent Karel Trnečka, který předtím pracoval s Jirkou Kotrbou," pravil Uličný s tím, že ale i on se ihned po podpisu kontraktu vrhnul do práce. V příštích třech týdnech chce totiž mužstvo poznat do těch nejjemnějších detailů. "Doteď jsem se soustředil na Hradec," usmál se Uličný. "Budu tedy sledovat všechny možné videokazety, abych nad někým náhodou předčasně nezlomil hůl nebo abych věděl, koho máme podržet. Mojí výhodou ale je i to, že tady bydlím, řadu kluků znám a některé jsem i trénoval." Co se týče zimní přípravy, Uličný naváže na svého předchůdce Kotrbu. "Jirka je kvalitní trenér, jinak by ve Spartě nebyl, a s Karlem Trnečkou připravili dobrý plán zimní přípravy, kterého se budu držet. Po úvodní kondiční přípravě odjedeme na herní soustředění na Kypr s asi 35 hráči, abychom zdvojili některé posty," dodal novopečený olomoucký kouč.
K mužstvu se ale Uličný připojí až 1. ledna. "Zatím kluky, než se rozejdou na dovolenou, povede můj asistent Karel Trnečka, který předtím pracoval s Jirkou Kotrbou," pravil Uličný s tím, že ale i on se ihned po podpisu kontraktu vrhnul do práce. V příštích třech týdnech chce totiž mužstvo poznat do těch nejjemnějších detailů. "Doteď jsem se soustředil na Hradec," usmál se Uličný. "Budu tedy sledovat všechny možné videokazety, abych nad někým náhodou předčasně nezlomil hůl nebo abych věděl, koho máme podržet. Mojí výhodou ale je i to, že tady bydlím, řadu kluků znám a některé jsem i trénoval." Co se týče zimní přípravy, Uličný naváže na svého předchůdce Kotrbu. "Jirka je kvalitní trenér, jinak by ve Spartě nebyl, a s Karlem Trnečkou připravili dobrý plán zimní přípravy, kterého se budu držet. Po úvodní kondiční přípravě odjedeme na herní soustředění na Kypr s asi 35 hráči, abychom zdvojili některé posty," dodal novopečený olomoucký kouč.
</TEXT>
</DOC>
<DOC>
<DOCID>LN-20021206105</DOCID>
<DOCNO>LN-20021206105</DOCNO>
<DATE>12/06/02</DATE>
<TITLE>
Pochvalu francouzského sportovního deníku L'Équipe si včera vysloužil český reprezentační brankář Petr Čech za své stabilně dobré výkony v dresu Stade Rennes.
</TITLE>
<GEOGRAPHY>PAŘÍŽ</GEOGRAPHY>
<TEXT>
"S prvotřídním brankářem, jakým je Petr Čech, se obrana cítí v bezpečí," píše L'Équipe. Podle jeho bodového hodnocení byl český gólman jedním ze dvou nejlepších hráčů středečního zápasu proti Štrasburku, který na domácím hřišti prohrál 1:3. A to i přesto, že se mu nepodařilo udržet čisté konto a v 90. minutě inkasoval gól, jímž Racing Štrasburk snížil na 1:2. Na hlavičku Bagayoka, která skončila za Čechovými zády, přitom přihrál mladý český záložník David Kobylík, který se tak poprvé výrazně prosadil v týmu, vedeném Ivanem Haškem a Karlem Jarolímem. Bodové hodnocení od L'Équipe však neobdržel, neboť na hřišti strávil pouhou čtvrthodinu. Štrasburk prohrál doma vůbec poprvé v letošní sezoně, poslední domácí porážku zaznamenal v únoru proti Créteil ještě v druhé lize. Po dvou prohrách za sebou nyní alsaský tým klesl v tabulce nejvyšší francouzské soutěže na jedenácté místo. Mužstvo Rennes přitom po většinu podzimu okupovalo poslední místo tabulky. Po příchodu nového trenéra Vahida Halilhodžiče se však jeho výkony začaly zlepšovat. Díky druhé výhře za sebou a bodům z posledních čtyř utkání se tak po středečním vítězství tým Rennes vyhoupl dokonce až na sedmnácté, nesestupové místo. "Věděli jsme, že to bude těžký zápas," uvedl Ivan Hašek. Ještě před týdnem přitom odrážel dotazy novinářů na vynikající výkony Štrasburku, který se dokonce na chvíli objevil na pátém místě tabulky. "Pokud prohrajeme dva zápasy, tak je po všem," upozorňoval. A nyní říká: "Doufám, že budeme mít sílu zareagovat". Ačkoliv se Čechův tým dostal z takzvané "rudé zóny" tabulky, ani jeho trenér zatím nehodlá slavit. Za středeční výkon hráče chválí, ale zdůrazňuje: "Podařilo se nám poskočit o několik míst, ale stále jsme ve složité situaci".
PAŘÍŽ - "S prvotřídním brankářem, jakým je Petr Čech, se obrana cítí v bezpečí," píše L'Équipe. Podle jeho bodového hodnocení byl český gólman jedním ze dvou nejlepších hráčů středečního zápasu proti Štrasburku, který na domácím hřišti prohrál 1:3. A to i přesto, že se mu nepodařilo udržet čisté konto a v 90. minutě inkasoval gól, jímž Racing Štrasburk snížil na 1:2. Na hlavičku Bagayoka, která skončila za Čechovými zády, přitom přihrál mladý český záložník David Kobylík, který se tak poprvé výrazně prosadil v týmu, vedeném Ivanem Haškem a Karlem Jarolímem. Bodové hodnocení od L'Équipe však neobdržel, neboť na hřišti strávil pouhou čtvrthodinu. Štrasburk prohrál doma vůbec poprvé v letošní sezoně, poslední domácí porážku zaznamenal v únoru proti Créteil ještě v druhé lize. Po dvou prohrách za sebou nyní alsaský tým klesl v tabulce nejvyšší francouzské soutěže na jedenácté místo. Mužstvo Rennes přitom po většinu podzimu okupovalo poslední místo tabulky. Po příchodu nového trenéra Vahida Halilhodžiče se však jeho výkony začaly zlepšovat. Díky druhé výhře za sebou a bodům z posledních čtyř utkání se tak po středečním vítězství tým Rennes vyhoupl dokonce až na sedmnácté, nesestupové místo. "Věděli jsme, že to bude těžký zápas," uvedl Ivan Hašek. Ještě před týdnem přitom odrážel dotazy novinářů na vynikající výkony Štrasburku, který se dokonce na chvíli objevil na pátém místě tabulky. "Pokud prohrajeme dva zápasy, tak je po všem," upozorňoval. A nyní říká: "Doufám, že budeme mít sílu zareagovat". Ačkoliv se Čechův tým dostal z takzvané "rudé zóny" tabulky, ani jeho trenér zatím nehodlá slavit. Za středeční výkon hráče chválí, ale zdůrazňuje: "Podařilo se nám poskočit o několik míst, ale stále jsme ve složité situaci".
</TEXT>
</DOC>
<DOC>
<DOCID>LN-20021206106</DOCID>
<DOCNO>LN-20021206106</DOCNO>
<DATE>12/06/02</DATE>
<TEXT>
LAKE LOUISE, Kanada - Majitelka malého Křišťálového glóbu ve sjezdu Isolde Kostnerová, která měla těžký pád ve středečním tréninku na první sjezd letošního Světového poháru, byla včera propuštěna z nemocnice. Sedmadvacetiletá lyžařka v tréninku v Lake Louise upadla ve stokilometrové rychlosti a poranila si rameno, bok a záda. Okamžitě byla vrtulníkem převezena do nemocnice, podrobná vyšetření však neodhalila žádná vážnější poranění a lékaři včera rozhodli o jejím propuštění. "Byla v šoku, ale už za chvíli se cítila lépe. Bylo to pro ni těžké, protože v podobné situaci se zatím neocitla," uvedl trenér Kostnerové Ghirardi.
</TEXT>
</DOC>
<DOC>
<DOCID>LN-20021206107</DOCID>
<DOCNO>LN-20021206107</DOCNO>
<DATE>12/06/02</DATE>
<GEOGRAPHY>MILÁN</GEOGRAPHY>
<TEXT>
Prezident Interu Milán Massimo Moratti a trenér klubu Hector Cúper se nemohou shodnut na tom, jakým způsobem dojde k uzavření Ronaldova přestupu do Realu Madrid. Podle dohody mezi oběma kluby se totiž Inter až v lednu rozhodne, zda bude chtít vyplatit celou přestupní částku 45 milionů eur, nebo si vybere některého fotbalistu španělského velkoklubu. Podle středečního vydání sportovního deníku Gazzetta dello Sport se oba zástupci italského klubu nemohou dohodnout, zda chtít jako náhradu za Ronalda argentinského útočníka Santiaga Solariho, nebo peníze. "Máme dost hráčů, tým je nyní kvalitní a stabilní," řekl Moratti. Kouč Interu by však posilu uvítal. "Jsem přesvědčený, že příchod Solariho by byl velkým přínosem, a proto očekávám, že ho v lednu budu mít v kádru," namítl Cúper. Spory mezi Morattim a Cúperem se objevily už po prohraném derby s městským rivalem AC. Prezident klubu tehdy vyčítal kouči, že nechal argentinského ostrostřelce Crespa jen na lavičce náhradníků. Milánský Inter chce v této sezoně vyhrát italský titul, na který čeká od roku 1989. V současné době se pohybuje na druhém místě Serie A.
</TEXT>
</DOC>
<DOC>
<DOCID>LN-20021206108</DOCID>
<DOCNO>LN-20021206108</DOCNO>
<DATE>12/06/02</DATE>
<TITLE>
neskrývá spokojenost cyklista Ján Svorada, který uzavřel dvanáctou sezonu v profesionálním pelotonu
</TITLE>
<TEXT>
Už pošesté byl vyhlášen nejlepším českým cyklistou - silničářem Ján Svorada, profesionál italské stáje Lampre-Daikin. Zvítězil v desátém ročníku celoroční bodovací soutěže Top Ten, kterou pořádá odborný časopis Peloton. Svoradovi je čtyřiatřicet, pověsit závodní kolo na hřebík ale nehodlá.
PRAHA - Pouze tři vítěze zná nejsledovanější kategorie soutěže Top Ten. Úvodní tři roky vyhrál František Trkal, od roku 1996 vítězil spurter světového jména Svorada. Nyní se vrátil na trůn po roční odmlce, když jej loni sesadil Ondřej Sosenka z týmu CCC Polsat. Letošní vítězství však bylo nejtěsnější v historii soutěže. Sosenka, který se ze slavnostního odpoledne omluvil, skončil za vítězem o pouhý bodík. "Matematika je neúprosná, ale co se dá dělat. Příští rok bude mít Ondra další šanci," s úsměvem pokrčil rameny Svorada, rodák z Trenčína, který žije u Brna a v roce 1996 přijal české občanství.
LN: Letošní sezona pro vás byla celkem úspěšná - jste rovněž spokojen?
Docela ano, potvrdil jsem si, že na to ještě mám. Získal jsem sedm vítězství, což sice nikterak nevyčnívá nad předchozími sezonami, ale stejně mě to potěšilo. Totéž můžu říct o jedenáctém místě z mistrovství světa v Zolderu. Chtěl jsem sice do první pětky, ale nedá se nic dělat a ani tohle nebylo špatné.
LN: Takže k myšlenkám na odchod, které vás přepadaly v méně úspěšném roce 1999, se nevracíte?
Proč? Cyklistika mě pořád baví, zatím nevidím jediný důvod, proč nejezdit ještě rok nebo dva. Odchod by mě určitě netěšil jako nějaká výhra. Kdybych ovšem přestal vyhrávat, musel bych se nad sebou zamyslet.
LN: Myslíte, že váš věk je při závodění výhodou?
Hm, je to spíš minus. Zkušeností mám dost, vím, kde bych se měl v daném okamžiku, kdy se v etapě možná rozhoduje, pohybovat, ale na druhé straně... Potřebná agresivita v dojezdech, kterou jsem měl ještě před pár lety, už není na takové úrovni.
</TEXT>
<HEADING>
LN: Dopředu se ve spurtech derou mladí vlčáci?
</HEADING>
<TEXT>
To ne, jsou to pořád stejní lidé. Ale stále častěji si uvědomuju, že jsem najednou na pozici, z níž nemám nejmenší šanci.
LN: Loňský vítěz této soutěže Ondřej Sosenka se nechal slyšet, že dnešní vyhlašovací akt je pouhým dnem slávy. Berete to také tak?
Je pravda, že za vítězství tady žádné peníze nejsou, ale já to tak neberu. Jsou lidé, kteří mě třeba sledují a pak si možná chtějí přečíst, co o tom povídám.
LN: Dnešní vyhlašování ozdobil svou účastí slavný italský profesionál Francesco Casagrande, který bude od příštího roku jezdit za vaši stáj Lampre. Vy jste dosud nasbíral 67 vítězství, on 39, ale je mladší. Nemáte obavy, že vás dostihne?
Proč bych se měl bát? Jestli budeme jezdit stejné závody, jen ať vyhrává. Peníze za vítězství se stejně dělí!
Výsledky soutěže Top Ten Pelotonu
</TEXT>
</DOC>
<DOC>
<DOCID>LN-20021206109</DOCID>
<DOCNO>LN-20021206109</DOCNO>
<DATE>12/06/02</DATE>
<TITLE>
Škoda věří v šampionovy zkušenosti s laděním vozů WRC
</TITLE>
<TEXT>
Poprvé přijel do České republiky nový člen týmu Škoda Motorsport Didier Auriol (44), který má v příští sezoně pomoci vylepšit postavení české stáje v MS v automobilových soutěžích.
PRAHA - Během dvoudenní návštěvy čeká mistra světa v rallye z roku 1994 Didiera Auriola z Francie a jeho krajana na místě spolujezdce Denise Giraudeta seznámení s týmem a prostředím v Mladé Boleslavi. Dnes mají také v plánu prohlídku Prahy, na niž se velice těší, ale příští týden už budou ve Francii testovat na lednovou Rallye Monte Carlo. "Auriola jsme si vybrali kvůli jeho obrovským zkušenostem. Je totiž schopen říct přesně, co auto specifikace WRC potřebuje. Pro mě je to jeden z nejschopnějších jezdců, kteří se budou příští rok pohybovat v mistrovství světa. Navíc má ohromnou motivaci dokázat, že na šampionát stále má," pravil šéf týmu Škoda Motorsport Pavel Janeba, který dále uvedl, že sportovní program zahrnující MS v automobilových soutěžích byl vedením značky a koncernu schválen na další tři roky. Vítěz dvaceti podniků světového šampionátu se vrací mezi elitu po roční přestávce, v níž neměl stálé angažmá. "Pauza nebyla tak dlouhá, za rok jsem nepřestal mít chuť vyhrávat. Rallye je asi jako jízda na kole, ta se taky nedá nikdy zapomenout," usmál se rodák z Montpellieru, který bude v příští sezoně usedat do vozu Octavia WRC. "I když se letos objevilo několik mladých a rychlých jezdců, myslím, že garnitura, kterou představuji, může pořád nabídnout velké zkušenosti. Věřím, že dojde ke správnému mixu s mým stájovým kolegou Finem Tonim Gardemeisterem. Známe se dobře z našeho společného působení u Seatu a vím, jak je talentovaný, ale ještě mu chybí znalosti při naladění auta," dodal na pohled asketický Francouz.
</TEXT>
</DOC>
<DOC>
<DOCID>LN-20021206110</DOCID>
<DOCNO>LN-20021206110</DOCNO>
<DATE>12/06/02</DATE>
<TITLE>
PRAHA - Angažmá Didiera Auriola u značky Škoda mělo velký ohlas ve francouzských médiích.
</TITLE>
<HEADING>
LN: Kolik rozhovorů jste od podpisu smlouvy poskytl?
</HEADING>
<TEXT>
To se dá těžko odhadnout, ale mám pocit, že mi volají snad všichni novináři, kteří na světě píší o rallye. Těší mě, když říkají, jak je skvělé, že se vracím do mistrovství světa. A ještě příjemnější je slyšet, že to bude právě se škodovkou.
</TEXT>
<HEADING>
LN: Jaký máte vůbec vztah k novinářům?
</HEADING>
<TEXT>
Něco jsem v šampionátu najezdil, a tak vím, jak je dobré být k médiím otevřený. Jsem rád, že stejnou filozofii zastává i Škoda.
</TEXT>
<HEADING>
LN: Jaký jste vlastně řidič v běžném provozu?
</HEADING>
<TEXT>
Velmi, velmi dobrý (smích), ale jezdím hlavně bezpečně. Na bezpečnost se ve Francii poslední dobou velice dbá a policie zabavuje jeden řidičský průkaz za druhým. Myslím, že v Millau, kde žiju s rodinou, jezdím nejpomaleji. V místních novinách dokonce psali, že po cestě kolem našeho domu jezdí všichni rychle kromě Auriola. Jestli si dobře vzpomínám, tak pokutu za rychlost jsem platil naposledy snad někdy v pětasedmdesátém.
Velmi, velmi dobrý (smích), ale jezdím hlavně bezpečně. Na bezpečnost se ve Francii poslední dobou velice dbá a policie zabavuje jeden řidičský průkaz za druhým. Myslím, že v Millau, kde žiju s rodinou, jezdím nejpomaleji. V místních novinách dokonce psali, že po cestě kolem našeho domu jezdí všichni rychle kromě Auriola. Jestli si dobře vzpomínám, tak pokutu za rychlost jsem platil naposledy snad někdy v pětasedmdesátém.
</TEXT>
</DOC>
<DOC>
<DOCID>LN-20021206111</DOCID>
<DOCNO>LN-20021206111</DOCNO>
<DATE>12/06/02</DATE>
<TITLE>
NHL: mistra světa nezachránila ani dobrá smlouva a opouští první tým Atlanty
</TITLE>
<TEXT>
Krušné období prožívá v posledních týdnech hokejový gólman Milan Hnilička. Ve chvíli, kdy už se zdálo, že olympijský vítěz a mistr světa dojde definitivně uznání i v NHL, ho klub kvůli nevyrovnaným výkonům poslal na farmu do nižší soutěže.
ATLANTA/PRAHA - Nepříjemná zpráva čekala ve středu v Atlantě na českého gólmana Milana Hniličku. Vedení klubu mu totiž oznámilo, ať si sbalí věci a v nejkratším možném termínu se přesune do Chicaga. Právě tam sídlí farmářský tým Atlanty Thrashers, který hraje pod názvem Chicago Wolves nižší soutěž AHL. "Někdy musíte udělat dva kroky zpět, abyste postoupil o tři vpřed," komentoval dost zdrceně svůj odchod na farmu 29letý kladenský odchovanec. Trochu potupný přesun na farmu Hnilička nečekal možná i proto, že není úplně obvyklé posílat do nižší soutěže hráče, který má víc než milionový plat a jednocestnou smlouvu. Ta hokejistovi zaručuje, že i ve farmářském týmu bude pobírat smluvený plat v plné výši. Faktem však je, že letošní sezona Hniličkovi i celému týmu Atlanty zatím totálně nevychází podle představ. Thrashers jsou po Buffalu vůbec nejslabším mužstvem celé NHL a Hniličkova osobní bilance je hodně tristní. Ve všech 11 zápasech, v nichž nastoupil, totiž Atlanta prohrála. Navíc průměrem 4,16 obdržených gólů na zápas je Hnilička šestý nejhorší ze všech 71 brankářů, kteří se letos ve slavné lize na led dostali.
</TEXT>
<HEADING>
Byl z toho otřesený, připustil kouč
</HEADING>
<TEXT>
Minulý rok přitom Hnilička patřil k oporám klubu. Za jednou z nejhorších obran v NHL měl hodně práce a zvládal ji skvěle. I proto s klubem v létě bez velkého otálení podepsal novou dvouletou smlouvu na 2,5 milionu dolarů a do sezony vstupoval jako jasná brankářská jednička. Jenomže po slabých výkonech se začal střídat s finským mladíkem Pasi Nurminenem a před třemi týdny nakonec klub angažoval uznávaného Byrona Dafoea. Hnilička mu nejdřív jen kryl záda jako dvojka a nyní musel odejít na farmu. Tento krok byl možná zapříčiněný i jeho věřejně prezentovanou touhou odejít z Atlanty do jiného klubu. Hnilička toto přání několikrát zopakoval i v rozhovorech. Nyní mu Atlanta takovou možnost dává, i když nižší soutěž AHL ho asi jen těžko uspokojí. "Samozřejmě, že byl Milan z našeho rozhodnutí otřesený, ale vzal ho jako profesionál," připustil kouč Atlanty Curt Fraser, který Hniličku v této sezoně několikrát tvrdě kritizoval. Své rozhodnutí pak okomentoval lakonicky: "Pasi nám pomohl na začátku sezony, proto si zasloužil zůstat v prvním týmu víc než Hnilička." Zatím se proto zdá, že gólman, který už v české reprezentaci našel pevné místo a v roce 2001 jí i famózními výkony pomohl k titulu mistra světa, bude muset v NHL o místo na slunci stále tvrdě bojovat.
Minulý rok přitom Hnilička patřil k oporám klubu. Za jednou z nejhorších obran v NHL měl hodně práce a zvládal ji skvěle. I proto s klubem v létě bez velkého otálení podepsal novou dvouletou smlouvu na 2,5 milionu dolarů a do sezony vstupoval jako jasná brankářská jednička. Jenomže po slabých výkonech se začal střídat s finským mladíkem Pasi Nurminenem a před třemi týdny nakonec klub angažoval uznávaného Byrona Dafoea. Hnilička mu nejdřív jen kryl záda jako dvojka a nyní musel odejít na farmu. Tento krok byl možná zapříčiněný i jeho věřejně prezentovanou touhou odejít z Atlanty do jiného klubu. Hnilička toto přání několikrát zopakoval i v rozhovorech. Nyní mu Atlanta takovou možnost dává, i když nižší soutěž AHL ho asi jen těžko uspokojí. "Samozřejmě, že byl Milan z našeho rozhodnutí otřesený, ale vzal ho jako profesionál," připustil kouč Atlanty Curt Fraser, který Hniličku v této sezoně několikrát tvrdě kritizoval. Své rozhodnutí pak okomentoval lakonicky: "Pasi nám pomohl na začátku sezony, proto si zasloužil zůstat v prvním týmu víc než Hnilička." Zatím se proto zdá, že gólman, který už v české reprezentaci našel pevné místo a v roce 2001 jí i famózními výkony pomohl k titulu mistra světa, bude muset v NHL o místo na slunci stále tvrdě bojovat.
</TEXT>
</DOC>
<DOC>
<DOCID>LN-20021206112</DOCID>
<DOCNO>LN-20021206112</DOCNO>
<DATE>12/06/02</DATE>
<TITLE>
Hluboce rozčarovaný se ve čtvrtek hlásil hokejový brankář Milan Hnilička ze svého nového působiště Chicaga. Vedení celku zámořské NHL Atlanta Thrashers ho totiž poslalo na farmu do týmu Chicago Wolves.
</TITLE>
<TEXT>
LN: Jak moc vás rozhodnutí vašich nadřízených zaskočilo? Agentury psaly, že jste zdrcený...
Ne, zdrcený určitě ne. Spíše překvapený. Připouštím ale, že jsem nečekal, že mě pošlou na farmu. V nižší soutěži se mi chytat nechtělo.
LN: Statistiky ale bohužel ve váš prospěch příliš nehovoří. Všech jedenáct utkání, v nichž jste chytal, Atlanta prohrála...
To je sice pravda, jenže našemu týmu se zpočátku, když jsem zrovna chytal, vůbec nedařilo. Od chvíle, kdy se ale situace začala otáčet k lepšímu, už jsem šanci nedostal. To nepovažuji zcela za fér.
LN: Když už jsme nakousli statistiky, nelichotivě zní i váš průměr obdržených branek 4,16 na utkání...
Jenže o výkonech brankářů mnohem jasněji vypovídá procentuální úspěšnost zásahů a tu mám v Atlantě nejlepší ze všech brankářů. Letos mě skutečně potkala dost velká smůla, snad pět zápasů jsme prohráli o gól. Stačilo párkrát chytit o jedinou střelu víc a všechno mohlo vypadat jinak.
LN: Brankář potřebuje ke špičkovým výkonům nutně také sebevědomí. Jak moc velké trhliny dostalo po událostech z poslední doby?
Pro brankáře nikdy není příjemné, když sedí na střídačce. Samozřejmě, že jsem asi něco chytit mohl, ale nemyslím si, že bych dělal nějaké výrazné chyby. Potkala mě zkrátka dost velká smůla, že jsem dostal šanci pouze v nejsložitějším období. Mužstvo hrálo špatně a já se logicky dostával pod dost velký tlak. Sebevědomí mi ale zůstalo dál celkem slušné.
</TEXT>
<HEADING>
LN: Jak zprávu o stěhování přijala vaše rodinka?
</HEADING>
<TEXT>
Radost neměl nikdo z nás. V Chicagu bych měl ale zůstat tak týden, maximálně deset dnů, pak se ke svým nejbližším snad vrátím zpátky.
LN: Na všem špatném lze ale hledat i pozitiva. Jednocestná smlouva vám přeci zajišťuje na farmě stejný plat, jako kdybyste zůstal v Atlantě. To vás může hřát, ne?
Pro mě je teď nejdůležitější, že budu alespoň chytat, to nutně potřebuji. Takže je pro mě momentálně určitě užitečnější, když se postavím do branky alespoň na farmě, než kdybych v Atlantě šanci vůbec nedostával.
LN: Zatímco trenéři v Česku brankáře prakticky nikdy nekritizují, kouč Atlanty Curt Fraser o vašich výkonech občas hovořil s určitým despektem. Jak jste jeho slova přijímal?
Fraser dost často kritizuje gólmany obecně. Jeho pozornosti neunikl ani Dafoe, který je momentálně jedničkou. Atlanta třeba dvakrát vyhrála, Dafoe pustil dohromady jen čtyři góly a stejně hned vznikl konflikt. Fraser je zkrátka trochu zvláštní, to není nic nového.
LN: Co byste dělal, kdyby vás Atlanta po týdnu či deseti dnech, jak předpokládáte, zpátky nepovolala?
Tak to tedy nevím. Ale tahle otázka vlastně není ani tak pro mě...
</TEXT>
</DOC>
<DOC>
<DOCID>LN-20021206113</DOCID>
<DOCNO>LN-20021206113</DOCNO>
<DATE>12/06/02</DATE>
<TITLE>
Hokejisté Třince v předehrávaném duelu 29. kola extraligy prolomili sérii čtyř zápasů bez vítězství a rozstříleli doma celek Karlových Varů 9:3. Útočník Zadina a obránce Jančařík se na vysoké výhře podíleli každý hattrickem.
</TITLE>
<GEOGRAPHY>Třinec</GEOGRAPHY>
<TEXT>
Karlovy Vary 9:3
TŘINEC - Úvod zápasu podobnému průběhu ale nenasvědčoval. Hosté dobře bruslili a tlačili se před branku, Polák v první šanci zblízka trefil tyčku. Jenže v 8. minutě Zadina využil dorážkou přesilovku a pak se prosadil díky důrazu před brankou. Zkázu dokonali v rozmezí 24 vteřin v 17. minutě Král a Jančařík, a vyhnal tak hostujícího Kučeru z branky. Domácí dostali díky střeleckým úspěchům ohromnou chuť do hry. Jejich akce zdobily rychlost, přesnost a přímočarost. Navíc hostující defenziva byla nezvykle prostupná a ještě do poloviny utkání se podařilo Ocelářům zvýšit vedení na 7:0 a o osudu utkání bylo rozhodnuto už v jeho polovině.
Marek Sýkora, trenér Karlových Varů: "Deset minut jsme hráli dobře, ale s první brankou v naší síti všechno skončilo. Pak to byl z naší strany chaos."
Pavel Marek, trenér Třince: "Musím týmu poděkovat za koncentrovaný výkon. Podařilo se nám jít do vedení, takže jsme mohli dál produkovat kombinační hokej. "
</TEXT>
</DOC>
<DOC>
<DOCID>LN-20021206114</DOCID>
<DOCNO>LN-20021206114</DOCNO>
<DATE>12/06/02</DATE>
<TITLE>
Kahna bude vyšetřovat prokurátor. Fyzický útok brankáře Olivera Kahna na útočníka Thomase Brdarice v utkání německé fotbalové ligy bude mít dohru u státního zastupitelství v Kolíně nad Rýnem. Na jeho adresu včera dorazilo oznámení kvůli podezření z ublížení na zdraví. Toho se měl gólman Bayernu Mnichov dopustit v zářijovém zápase s Leverkusenem, v němž Brdarice chytil pod krkem a třásl s ním. "Oznámení k nám dorazilo, teď je naším úkolem prošetřit, zda bude stačit pro vznesení žaloby," řekl bez dalších podrobností prokurátor Rainer Wolf.
</TITLE>
<TEXT>
Mencův případ odložen. Disciplinární komise Českého atletického svazu (ČAS) opět odložila rozhodnutí v případu doživotně distancovaného koulaře Miroslava Mence. Výsledkem čtvrtečního jednání bylo pouze stanovení nejzazšího termínu, ve kterém se atlet dvakrát pozitivně testovaný na doping dozví, zda bude jeho trest potvrzen či nikoliv. Menc má být informován nejpozději 20. prosince.
Pelta bude v Moskvě jednat o odchodu tří hráčů. O přestupu tří fotbalistů Sparty Praha do Ruska bude dnes v Moskvě jednat ředitel letenského klubu Miroslav Pelta. V ruské metropoli ho bude doprovázet Viktor Kolář ze společnosti Sport Invest manažera Pavla Zíky, která zastupuje řadu sparťanů. Jména hráčů, o nichž bude s vedením Zenitu Petrohrad jednat, Pelta neprozradil. Do týmu, jehož koučem se nedávno stal Vlastimil Petržela, by podle spekulací mohli zamířit Pavel Mareš, Martin Horák a Radek Šírl.
</TEXT>
</DOC>
<DOC>
<DOCID>LN-20021206115</DOCID>
<DOCNO>LN-20021206115</DOCNO>
<DATE>12/06/02</DATE>
<TITLE>
popisuje dlouholetý kapitán české reprezentace Robert Reichel atmosféru v "hlavním hokejovém městě světa"
</TITLE>
<TEXT>
Útočník Robert Reichel nezačal tuto sezonu nejlépe. V kempu týmu Toronto Maple Leafs byl až pátým centrem, ale postupně se vypracoval a jeho pobyt na ledě se v zápasech NHL stále prodlužuje. Reichel tak dává zapomenout na kritiky, které provázely jeho vystoupení v loňském play off.
NEW YORK (od dopisovatele LN v USA) - Torontu se ale v této sezoně příliš nedaří. Jedenatřicetiletý Reichel, který v tomto ročníku NHL zatím vstřelil tři branky a zaznamenal devět nahrávek, ale přesto doufá, že se s mužstvem stejně jako loni probojuje do play off. "Snad to tam začne padat i mně," usmívá se zkušený útočník.
LN: Toronto, loňský finalista Východní konference, nevstoupilo do letošní sezony příliš úspěšně. Čím si myslíte, že to bylo?
Těžko budu hledat jeden konkrétní důvod. Vyhráli jsme sice úvodní zápas sezony v Pittsburghu hladce 6:0, ale pak jsme hráli hodně špatně. Dopouštěli jsme se školáckých chyb, které by se neměly dělat ani v juniorech. A měli jsme je na svědomí všichni. Chvíli nám trvalo, než jsme se dostali do správné pohody, ale teď jsme se uklidnili a na výsledcích se to konečně projevuje. Sezona je dost dlouhá na to, abychom se ještě vzchopili a postoupili do play off.
LN: Vloni vám postup do finále Stanley Cupu utekl jen o kousek, ale letos to stále není ono. Kde vidíte rozdíly oproti minulé sezoně?
Myslím si, že se jedná o přibližně stejný tým, nedošlo k žádným zásadním změnám. V úvodu sezony se nám však zranilo několik opor jako McCabe, Corson nebo Roberts. Do mužstva také přišel Robert Švehla, což nás posílilo v obraně. Máme také nového brankaře Eddieho Belfoura, který nahradil Curtise Josepha. Eddie vyhrál už Stanley Cup v Dallasu a je to zkušený gólman, který ví, co je k vítězství potřeba.
</TEXT>
<HEADING>
LN: Jak zatím hodnotíte svou letošní formou?
</HEADING>
<TEXT>
Podle mě to není špatné. Sice jsem zatím nedal tolik gólů, kolik bych si přál, ale to je asi normální. V kanadském bodování mám jedenáct bodů, a tak si nemůžu stěžovat. Statistikám ale nevěnuju až tak velkou pozornost, soustředím se především na to, abych hrál co nejlepší hokej.
LN: Jste spokojen s tím, jak vás kouč Pat Quinn nasazuje na led?
Docela ano. V posledních zápasech se na led dostávám hodně, dokonce hraju i přesilovky. Je to asi dáno tím, že trenér je se mnou spokojen, což mi pochopitelně přidává na pohodě. Podávám pak lepší výkony a snad mi to tam začne i padat.
LN: Torontské sdělovací prostředky tým v uplynulých týdnech kritizovaly a několikrát se opřely i do vás. Jak se vyrovnáváte s novinářskou kritikou?
Upřímně řečeno, ani jsem o tom nevěděl. Novináři v Torontu mužstvo často kritizují. Když se nám nedaří, tak je každou chvíli někdo na řadě, a tak se kritika nevyhnula asi ani mně. Já jsem tomu ale opravdu nevěnoval žádnou pozornost, noviny raději nečtu a soustředím se především na svoji hru.
LN: Toronto je nazýváno hlavním světovým hokejovým městem. Musí to být asi příjemné, být oklopen tolika lidmi, kteří se o hokej zajímají...
O hokeji se v Torontu mluví opravdu hodně. Kdyby člověk sledoval, co se všude píše, tak by se z toho snad musel zbláznit. Mám však už dost zkušeností na to, abych věděl, že novináři toho napíšou spoustu. Nesmí se tomu věnovat přehnaná pozornost.
LN: Ale je asi příjemnější hrát v Kanadě, která hokejem žije, než ve Spojených státech, kde se NHL stále nachází v pozadí zájmu místních sdělovacích prostředků...
To určitě. Navíc v dnešní době je Amerika terčem všech možných teroristů, takže život v Kanadě je asi klidnější. Kanada se svojí atmosférou více blíží Evropě a v Torontu také bydlí velké množství evropských přistěhovalců. O hokej se tam skutečně zajímají všichni. Z pohledu hokeje se Torontu žádné město v Severní Americe nevyrovná.
</TEXT>
<HEADING>
LN: Jak vlastně v Torontu žijete?
</HEADING>
<TEXT>
Bydlíme s manželkou a s dětmi v rodinném domku. Zhruba deset minut autem od centra a deset minut od letiště. V té oblasti, kde žiju já, má domek ještě několik hráčů. Jedná se o klidnou oblast, pro rodinu přímo ideální. Zbytek týmu je však rozházený po celém městě. V Torontu totiž hráči nebydlí nějak blízko tréninkové haly, jak je běžné v jiných mužstvech NHL.
LN: V týmu Maple Leafs s vámi hraje talentovaný český obránce Tomáš Kaberle, který přes svůj mladý věk patří mezi opory vašeho týmu. Myslíte si, že jeho talent a výkonnost jsou mezi českou veřejností patřičně doceněn?
Myslím si, že patří mezi několik nejlepších obránců v celé NHL a navíc má šanci se ještě dále zlepšovat. O tom není pochyb. Bohužel ho však česká veřejnost stejně jako čeští novináři viděli hrát na vlastní oči jen v několika zápasech na olympiádě. Toronto také pravidelně postupuje do závěrečných kol Stanley Cupu, a tak Tomáš nehraje za národní tým na mistrovství světa, které se u nás taky hodně sleduje. Kdyby Tomáš za nároďák na světovém šampionátu nastoupil, tak jeho hodnota u nás ještě stoupne, o tom jsem přesvědčen. Jedná se o beka, který se rodí jednou za deset let a patří už dnes mezi nejlepší na světě.
</TEXT>
</DOC>
<DOC>
<DOCID>LN-20021206116</DOCID>
<DOCNO>LN-20021206116</DOCNO>
<DATE>12/06/02</DATE>
<GEOGRAPHY>PRAHA</GEOGRAPHY>
<TEXT>
Viktoru Koženému hrozí mezinárodní zatykač. Policie by jej totiž chtěla stíhat jako uprchlého. "Nevidím jinou reálnou možnost, jak ve vyšetřování pokračovat," řekl LN šéf vyšetřovatelů Martin Pavlík. Reagoval tak na informaci, že bahamský soud odmítl předat Koženému obvinění z podvodu. Bývalý premiér Miloš Zeman o tom, že je "zatykač na Koženého již prakticky vydán", hovořil už loni v létě. Pominul však, že jej lze vydat až po sdělení obvinění, což se v případě Koženého dosud nepodařilo. Pokud ale bude Kožený stíhán jako uprchlý, může být zatykač vydán.
</TEXT>
</DOC>
<DOC>
<DOCID>LN-20021206117</DOCID>
<DOCNO>LN-20021206117</DOCNO>
<DATE>12/06/02</DATE>
<GEOGRAPHY>PRAHA</GEOGRAPHY>
<TEXT>
Někdejší šéf senátního zahraničního výboru Michael Žantovský začal pracovat na ministerstvu zahraničí v odboru Spojených států amerických. Na ministerstvo se Žantovský vrátil po šesti letech práce v Senátu. Před tím byl velvyslancem ve Spojených státech. Spekuluje se o tom, že Žantovského čeká opět diplomatický post v zahraničí. Žantovský ale ve vyjádření ke svému dalšímu působení na ministerstvu odkázal na dřívější slova mluvčího ministerstva Karla Borůvky. Ten minulý týden řekl, že bude "přihlédnuto" k jeho někdejšímu diplomatickému postu a práci v parlamentu.
</TEXT>
</DOC>
<DOC>
<DOCID>LN-20021206118</DOCID>
<DOCNO>LN-20021206118</DOCNO>
<DATE>12/06/02</DATE>
<TEXT>
ÚSTÍ NAD LABEM - Ústecký krajský soud udělil včera dvěma Ukrajincům za dvojnásobnou vraždu a loupeže výjimečné tresty po 23 letech vězení. Jejich komplicovi Jiřímu Poláčkovi, který se na místě odvolal, pak trest 14 let. Ukrajinci jsou na útěku, jejich obhájci se proti rozsudku odvolali. Státní zástupkyně si ponechala lhůtu na rozmyšlenou. Podle soudu Igor Krištofi, Michail Vladimircev a Jiří Poláček zastřelili loni v březnu na Litoměřicku dva muže, Ukrajince a Lotyše. Mrtvá těla v lese polili benzinem a zapálili. Spolu údajně přepadli i osm čerpacích stanic v Ústeckém a Středočeském kraji a ukradli peníze a zboží v hodnotě přes 640 tisíc korun. Oba Ukrajinci, kteří původně byli ve vazbě a zúčastnili se začátku líčení, uprchli. Podle soudce Edvina Svobody uplynula lhůta pro jejich držení ve vazbě, proto byli propuštěni. Jeden z jejich obhájců řekl, že byli propuštěni kvůli povodním, neboť krajský soud byl zaplaven, a soudce se zřejmě proto nedostal včas ke spisům. To ale popřel šéf soudu Milan Kohoutek.
</TEXT>
</DOC>
<DOC>
<DOCID>LN-20021206119</DOCID>
<DOCNO>LN-20021206119</DOCNO>
<DATE>12/06/02</DATE>
<TEXT>
ÚSTÍ NAD LABEM - Ústecký krajský soud uznal jednu z 11 stížností, které zpochybňovaly regulérnost komunálních voleb. Volby se budou opakovat v Kalku na Chomutovsku. "Nedošlo k přesnému a správnému počítání hlasů," zdůvodnil včera rozhodnutí místopředseda krajského soudu Miroslav Formánek. Podle Formánka si na nesprávnost voleb v obci se zhruba 150 voliči stěžoval jeden z místních občanů. "Nechal jsem přepočítat hlasy a zjistil jsem, že jsou obrovské diference, které měly dopad i na počet mandátů," řekl Formánek. Dodal, že o termínu opakování voleb bude rozhodovat ministr vnitra.
</TEXT>
</DOC>
<DOC>
<DOCID>LN-20021206120</DOCID>
<DOCNO>LN-20021206120</DOCNO>
<DATE>12/06/02</DATE>
<GEOGRAPHY>PRAHA</GEOGRAPHY>
<TEXT>
Útok na železnici, který se stal 19. listopadu v Praze 9-Kyjích, by mohlo mít na svědomí více pachatelů. Podle policie není vyloučeno ani to, že mezi pachateli je bývalý zaměstnanec Českých drah. Motivem by mohla být msta, nebo snaha vyvolat mezi veřejností strach. "Policisté mají několik vyšetřovacích verzí a podle jedné z nich se počítá s několika pachateli přímo na místě samém," řekla mluvčí pražské policie Eva Brožová. Podle Brožové dosavadní šetření specialistů ukázalo, že případ může mít spojitost i s dalšími nedávnými útoky na železnici, například s pátečním poškozením koleje na trati Praha - Kolín na Nymbursku.
</TEXT>
</DOC>
<DOC>
<DOCID>LN-20021206121</DOCID>
<DOCNO>LN-20021206121</DOCNO>
<DATE>12/06/02</DATE>
<GEOGRAPHY>PŘEROV</GEOGRAPHY>
<TEXT>
Dva lidé zemřeli včera ráno na Přerovsku v osobním autě při střetu s nákladním vozem. Příčinu nehody zjišťují policisté. Posádka osobního auta trabant se srazila s avií v Hustopečích nad Bečvou. Policisté dopravu po nehodě ve městě nezastavili. "Nehoda se stala na světelné křižovatce. Policisté zjišťují, zda byly semafory v provozu a kdo z řidičů nehodu zavinil," řekla přerovská policejní mluvčí Danuše Sklenářová.
</TEXT>
</DOC>
<DOC>
<DOCID>LN-20021206122</DOCID>
<DOCNO>LN-20021206122</DOCNO>
<DATE>12/06/02</DATE>
<TITLE>
USA: Máme důkazy, že Husajn má zbraně hromadného ničení * Irák: Takové zbraně nemáme
</TITLE>
<TEXT>
Irácká vláda opakovaně podváděla, klamala a lhala, prohlásil včera mluvčí Bílého domu Ari Fleischer.
BAGDÁD/WASHINGTON - Zbrojní inspektoři OSN včera přerušili pátrání po iráckých zbraních, protože respektují svátek íd-al-fitr, kterým končí muslimský postní měsíc ramadán. Šéf inspektorů Dimitri Perricos považuje přestávku práce v terénu za "požehnání", protože se jeho lidé budou moci věnovat administrativě a přípravě dalších prohlídek. Příští týden budou navíc přijíždět další inspektoři, a to ve skupinách po 20 denně. OSN chce mít v Iráku do konce roku 100člennou skupinu. USA navzdory počáteční spolupráci Iráku neskrývají skepsi nad možnostmi inspekcí. Bílý dům včera oznámil, že má k dispozici důkazy o tom, že Irák vlastní zbraně hromadného ničení, ačkoliv se je inspektorům dosud nepodařilo objevit. Mluvčí Bílého domu Ari Fleischer odmítl důkazy upřesnit, řekl však, že USA poskytnou v této souvislosti zbrojním inspektorům informace zpravodajských služeb. "Prezident USA a ministr obrany by netvrdili tak otevřeně a nepokrytě, že Irák má zbraně hromadného ničení, jak to učinili, pokud by to nebyla pravda a pokud by neměli solidní podklad k takovému tvrzení," prohlásil Fleischer. Irácký vicepremiér Tárik Azíz řekl ABC News: "Nemáme zbraně hromadného ničení. Nemáme chemické, biologické či jaderné zbrojní arzenály, ale máme vybavení definované jako vybavení dvojího využití." Dvojím využitím se má na mysli využití k civilním i k vojenským účelům. Diplomatická válka mezi Irákem a USA vyvrcholí asi začátkem příštího týdne. Do neděle totiž musí Irák odevzdat seznam svých programů vývoje zbraní hromadného ničení. Bagdád se jej chystá odevzdat už v sobotu, ale v seznamu by nemělo být zásadně nic nového. Irácký vůdce Saddám Husajn včera prohlásil, že dá inspektorům OSN, které den předtím jeho viceprezident obvinil ze špionáže pro USA a Izrael, šanci dokázat, že Irák nemá žádné zbraně hromadného ničení. "Dejme jim (inspektorům) šanci. A zůstanou-li pak slaboši slabí a zbabělci zbabělí, zaujmeme postoj ve prospěch našeho lidu, principů a poslání," řekl Husajn. Na diplomatické půdě v OSN se včera v noci jednalo o prodloužení programu "ropa za potraviny", díky kterému může Irák vyvážet omezené množství ropy a nakupovat za ni zboží, které není zakázáno na jiném seznamu. Rezoluce týkající se programu byla schválena na dalších šest měsíců.
</TEXT>
</DOC>
<DOC>
<DOCID>LN-20021206123</DOCID>
<DOCNO>LN-20021206123</DOCNO>
<DATE>12/06/02</DATE>
<TITLE>
Americký list The New York Times tvrdí, že povolávání, které souvisí s Irákem, může začít již v lednu
</TITLE>
<TEXT>
USA ustoupily při hlasování o programu "ropa za potraviny" v Radě bezpečnosti. Nakonec souhlasily s prodloužením programu o půl roku, aby nerozdělovaly OSN.
BAGDÁD/WASHINGTON - Americké ministerstvo obrany chystá povolávání záložníků do činné služby. Rezervisté by měli nastoupit na místa těch, kteří by se účastnili případné vojenské operace v Iráku. Podle amerického listu The New York Times by šlo v první vlně mobilizace až o deset tisíc lidí. Mezi nimi by byli hlavně vojenští policisté, kteří by měli sloužit jak v USA, tak v zahraničí. Nejmenované zdroje uvádějí, že zatím nebylo učiněno závěrečné rozhodnutí, ale že se prezident George W. Bush chystá v případě války do zbraně povolat přibližně stejný počet záložníků jako v roce 1991. Tehdy bylo do činné služby zařazeno na 256 tisíc záložníků. "Aktivace rezervistů je důležitý krok, protože se nějakým způsobem dotkne každé komunity v USA a vyšle signál, že to prezident myslí vážně," řekl jeden z vysoce postavených důstojníků The New York Times. K povolávání záloh by nemělo dojít před koncem roku. Důvodem jsou nadcházející svátky. "Byla by hloupost je povolat před Vánocemi a pak pro ně nemít žádnou práci," dodal nejmenovaný zdroj.
</TEXT>
<HEADING>
Saddám Husajn: Dám inspektorům šanci
</HEADING>
<TEXT>
Diplomatická válka mezi Irákem a USA se stupňuje. Vrcholit by měla začátkem příštího týdne. Do neděle totiž musí Irák odevzdat seznam svých programů vývoje zbraní hromadného ničení. Bagdád se jej chystá odevzdat už v sobotu, ale v seznamu by nemělo být zásadně nic nového. USA se nechaly slyšet, že pokud se Irák nepřizná, budou to považovat za důkaz nespolupráce s OSN. Irácký vůdce Saddám Husajn včera vystoupil u příležitosti muslimského svátku íd-al-fitr, kterým končí ramadán. Řekl, že dá inspektorům OSN, které den předtím jeho viceprezident obvinil ze špionáže pro USA a Izrael, šanci dokázat, že Irák nemá žádné zbraně hromadného ničení. "Dejme jim (inspektorům) šanci. A zůstanou-li pak slaboši slabí a zbabělci zbabělí, zaujmeme postoj ve prospěch našeho lidu, principů a poslání," řekl Husajn. Na diplomatické půdě v OSN se včera v noci jednalo o prodloužení programu "ropa za potraviny", díky kterému může Irák vyvážet omezené množství ropy a nakupovat za ni zboží, které není zakázáno na jiném seznamu. Rezoluce týkající se programu byla schválena na dalších šest měsíců. USA musely ale ustoupit, aby nerozdělovaly Radu bezpečnosti. Původně chtěly, aby byl program schválen na kratší dobu. USA svůj postoj zmírnily výměnou za to, že rada bude každý měsíc přehodnocovat seznam zakázaného zboží. Washington na něj totiž chce přidat dalších 50 výrobků. Důvodem je zejména to, aby Irák nemohl dovážet věci, které by mohl využít v případném konfliktu. Jde například o vakcíny proti zbraním hromadného ničení či přístroje pro rušení komunikačních systémů.
Diplomatická válka mezi Irákem a USA se stupňuje. Vrcholit by měla začátkem příštího týdne. Do neděle totiž musí Irák odevzdat seznam svých programů vývoje zbraní hromadného ničení. Bagdád se jej chystá odevzdat už v sobotu, ale v seznamu by nemělo být zásadně nic nového. USA se nechaly slyšet, že pokud se Irák nepřizná, budou to považovat za důkaz nespolupráce s OSN. Irácký vůdce Saddám Husajn včera vystoupil u příležitosti muslimského svátku íd-al-fitr, kterým končí ramadán. Řekl, že dá inspektorům OSN, které den předtím jeho viceprezident obvinil ze špionáže pro USA a Izrael, šanci dokázat, že Irák nemá žádné zbraně hromadného ničení. "Dejme jim (inspektorům) šanci. A zůstanou-li pak slaboši slabí a zbabělci zbabělí, zaujmeme postoj ve prospěch našeho lidu, principů a poslání," řekl Husajn. Na diplomatické půdě v OSN se včera v noci jednalo o prodloužení programu "ropa za potraviny", díky kterému může Irák vyvážet omezené množství ropy a nakupovat za ni zboží, které není zakázáno na jiném seznamu. Rezoluce týkající se programu byla schválena na dalších šest měsíců. USA musely ale ustoupit, aby nerozdělovaly Radu bezpečnosti. Původně chtěly, aby byl program schválen na kratší dobu. USA svůj postoj zmírnily výměnou za to, že rada bude každý měsíc přehodnocovat seznam zakázaného zboží. Washington na něj totiž chce přidat dalších 50 výrobků. Důvodem je zejména to, aby Irák nemohl dovážet věci, které by mohl využít v případném konfliktu. Jde například o vakcíny proti zbraním hromadného ničení či přístroje pro rušení komunikačních systémů.
</TEXT>
</DOC>
<DOC>
<DOCID>LN-20021206124</DOCID>
<DOCNO>LN-20021206124</DOCNO>
<DATE>12/06/02</DATE>
<TITLE>
Federalismus a posílení pravomocí Evropského parlamentu figurují v návrhu ústavy, který předložil předseda EK Romano Prodi.
</TITLE>
<GEOGRAPHY>BRUSEL</GEOGRAPHY>
<TEXT>
Evropská unie směřuje k federální budoucnosti. V dlouho připravovaném a utajovaném dokumentu nové evropské ústavy počítá předseda Evropské komise Romano Prodi s posílením pravomocí Evropské komise i parlamentu, zřízením funkce "ministra zahraničí EU" a posílením federalistických prvků ve společném rozhodování. Prodiho návrh naopak odmítá, aby v čele společenství stál prezident, jak plánují velké členské státy Francie, Španělsko a Velká Británie. Federalistický návrh ústavy vyhovuje především Německu a menším státům v unii. Ty tvrdí, že funkce prezidenta EU by byla šitá na míru premiérům či prezidentům velkých zemí. "Kdo by prezidenta Evropské unie volil a komu by se pak zodpovídal?", zeptal se Prodi a vyjádřil naopak podporu kritizovanému rotujícímu předsednictví v Radě EU. Ústava také počítá s omezením jednomyslného rozhodování v radě, což bude nezbytné i kvůli rozšíření EU. "Veto často ochromilo patnáctku, pomyslete tedy, co by se stalo unii s 25 nebo více členy," řekl včera Prodi. Evropská komise by se měla podle návrhu ústavy přeměnit ve skutečný výkonný orgán, který by byl odpovědný radě a parlamentu. Předsedu komise by volili poslanci Evropského parlamentu, nyní ho jmenují vlády všech členských zemí unie. Zastupovat unii v zahraniční politice by měl jen tajemník EU pro zahraniční záležitosti jmenovaný radou a předsedou komise.
BRUSEL - Evropská unie směřuje k federální budoucnosti. V dlouho připravovaném a utajovaném dokumentu nové evropské ústavy počítá předseda Evropské komise Romano Prodi s posílením pravomocí Evropské komise i parlamentu, zřízením funkce "ministra zahraničí EU" a posílením federalistických prvků ve společném rozhodování. Prodiho návrh naopak odmítá, aby v čele společenství stál prezident, jak plánují velké členské státy Francie, Španělsko a Velká Británie. Federalistický návrh ústavy vyhovuje především Německu a menším státům v unii. Ty tvrdí, že funkce prezidenta EU by byla šitá na míru premiérům či prezidentům velkých zemí. "Kdo by prezidenta Evropské unie volil a komu by se pak zodpovídal?", zeptal se Prodi a vyjádřil naopak podporu kritizovanému rotujícímu předsednictví v Radě EU. Ústava také počítá s omezením jednomyslného rozhodování v radě, což bude nezbytné i kvůli rozšíření EU. "Veto často ochromilo patnáctku, pomyslete tedy, co by se stalo unii s 25 nebo více členy," řekl včera Prodi. Evropská komise by se měla podle návrhu ústavy přeměnit ve skutečný výkonný orgán, který by byl odpovědný radě a parlamentu. Předsedu komise by volili poslanci Evropského parlamentu, nyní ho jmenují vlády všech členských zemí unie. Zastupovat unii v zahraniční politice by měl jen tajemník EU pro zahraniční záležitosti jmenovaný radou a předsedou komise.
</TEXT>
</DOC>
<DOC>
<DOCID>LN-20021206125</DOCID>
<DOCNO>LN-20021206125</DOCNO>
<DATE>12/06/02</DATE>
<TITLE>
Státní dluh v ČR je sice mnohem nižší, než je průměr Evropské unie, rychle však stoupá. Vyplývá to z ekonomického průzkumu statistického úřadu Eurostat. V roce 2000 činil český státní dluh 17 procent HDP, o rok později už 23,7 procenta HDP. Růst veřejného zadlužení v České republice je tradičním předmětem kritiky ze strany Evropské unie. Průzkum přináší ekonomická data všech deseti zemí vstupujících do EU a srovnává je s údaji EU. Podle něj loni činil průměrný státní dluh celé patnáctky 63,1 procenta HDP.
</TITLE>
<TEXT>
Evropská centrální banka včera přikročila podle očekávání k razantnímu snížení úrokových sazeb o polovinu procentního bodu. K zásahu ji po roce přiměl pokračující útlum ekonomiky eurozóny a příznivý výhled vývoje inflace.
</TEXT>
</DOC>
<DOC>
<DOCID>LN-20021206126</DOCID>
<DOCNO>LN-20021206126</DOCNO>
<DATE>12/06/02</DATE>
<GEOGRAPHY>PRAHA</GEOGRAPHY>
<TEXT>
Policie již rok a čtvrt marně čeká na obvinění "maskota" so-ciálně demokratické akce čisté ruce, někdejšího prezidenta Harvardského průmyslového holdingu Viktora Koženého. Soudy na Bahamách, kde Kožený žije, totiž nevyhověly žádosti o předání obvinění. Totéž policie podle slov ředitele Úřadu finanční kriminality a ochrany státu Martina Pavlíka očekává od příslušných orgánů státu Belize. Zde získal občanství někdejší druhý muž harvardských fondů, o jehož hlavu policie též usiluje - bývalý předseda představenstva holdingu Boris Vostrý. Oběma podle českých zákonů hrozí až dvanáctileté vězení za 11,5mi-liardový podvod s majetkem tisíců akcionářů fondů. Policie za nejideálnější řešení patové situace považuje zahájení stíhání obou mužů jako uprchlých. Znamená to, že Česká advokátní komora oběma určí obhájce, jimž se doručí obvinění. Pokud se tímto způsobem zahájí trestní stíhání, bude na ně záhy vydán mezinárodní zatykač. "Stále nemáme rozhodnutí bahamského soudu a nevíme, jestli je možné se proti němu odvolat," řekl tiskový mluvčí Nejvyššího státního zastupitelství Pavel Macur. Podle jeho slov se nevzdávají možnosti, že by obvinění mohla doručit jiná země. To by ovšem znamenalo, že by Kožený a Vostrý museli vycestovat do země, kde by jim hrozilo zadržení, což není pravděpodobné.
</TEXT>
</DOC>
<DOC>
<DOCID>LN-20021206127</DOCID>
<DOCNO>LN-20021206127</DOCNO>
<DATE>12/06/02</DATE>
<GEOGRAPHY>PRAHA</GEOGRAPHY>
<TEXT>
Každý český zaměstnanec promrhá podle průzkumu Czipin &amp; Proudfoot Consulting ročně 92 z 225 pracovních dní. Produktivních 59 procent pracovní doby je sice o dva procentní body lepší výsledek než loni, ale zároveň je to varovný signál, že strukturální problémy české ekonomiky přetrvávají. Vyplývá to z průzkumu mezi 2700 vedoucími pracovníky z deseti zemí. Česko, kde je již řada významných firem pod zahraniční kontrolou, však toto vysvědčení nemusí příliš mrzet. Ještě hůře totiž skončily přední evropské ekonomiky Francie a Británie. Ty podle CPC dosahují produktivity pouze 57, respektive 51, procent času stráveného v práci. U Francouzů je na vině hlavně nejkratší pracovní doba 35 hodin týdně a časté stávky. "Britský nejvyšší manažer zase dostává skoro kopřivku, když má sejít dolů mezi lidi," řekl ředitel CPC Klaus Harrer. Na ostrovech je tak brzdou přežívající třídní rozdělení na "bílé" a "tmavé" límečky. Zodpovědnost za stále nízkou produktivitu, jejíž optimum je podle CPC na 85 procentech, nesou především řídící pracovníci. Ti se zřejmě starají o jiné věci než o kontrolu podřízených a podnikové plánování. Podniky trpí též špatnou pracovní morálkou a problémy s informačními technologiemi.
</TEXT>
</DOC>
<DOC>
<DOCID>LN-20021206128</DOCID>
<DOCNO>LN-20021206128</DOCNO>
<DATE>12/06/02</DATE>
<GEOGRAPHY>OSTRAVA</GEOGRAPHY>
<TEXT>
Daňové příjmy města Ostravy dosáhnou v příštím roce 4,13 miliardy korun, což je proti letošnímu roku zhruba o půl miliardy více. Vyplývá to z návrhu rozpočtu města na rok 2003. Jeho první verzi, která zatím nezahrnuje státní dotace a počítá s celkovými zdroji 5,366 miliardy korun, budou zastupitelé schvalovat 18. prosince, řekl včera vedoucí odboru financí a rozpočtu města Radim Berka. Kvůli hokejovému šampionátu, který se má v Ostravě konat v roce 2004, město v příštím roce vyčlení 300 z naplánovaných 400 milionů na rekonstrukci Paláce kultury a sportu Vítkovice.
</TEXT>
</DOC>
<DOC>
<DOCID>LN-20021206129</DOCID>
<DOCNO>LN-20021206129</DOCNO>
<DATE>12/06/02</DATE>
<TITLE>
Česká reprezentace se dnes utká ve skupině se Slovinskem
</TITLE>
<TEXT>
Již popáté budou házenkářky bojovat o medaile na mistrovství Evropy. Šampionát v Dánsku začíná dnes, potrvá do 15. prosince a po osmileté přestávce se mezi evropskou elitou objeví i české reprezentantky.
PRAHA - České reprezentantky zatím startovaly jen na premiérovém mistrovství v roce 1994 v Německu, kde skončily na osmém místě. V základní skupině D v Aarhusu jsou české hráčky spolu se Slovinskem, Běloruskem a Maďarskem. V Dánsku se již jednou o titul mistryň Evropy hrálo - v roce 1996 toho dokázaly využít domácí hráčky a zopakovaly triumf z prvního ME. V roce 1998 se radovaly Norky a před dvěma lety v Rumunsku Maďarky. Zatímco předcházející šampionáty se hrály za účasti dvanácti celků, letos poprvé startuje na ME družstev šestnáct. I z tohoto důvodu se bude hrát zcela novým systémem. Až dosud se hrálo ve dvou skupinách po šesti týmech, nyní jsou celky rozděleny do čtyř skupin, z nichž postoupí do další fáze první tři. Do čtvrtfinále si celky přinesou již dva výsledky ze základní skupiny. Teprve poté přijdou na řadu boje o medaile, přičemž v semifinále se utkají křížem dvě nejlepší družstva ze čtvrtfinále. Evropská špička je hodně vyrovnaná a na medaile myslí hned několik reprezentací. Mezi největší favoritky patří domácí Dánky, Norky, obhájkyně zlata Maďarky, ale stejně tak i Rusky, Ukrajinky či Němky. Překvapit může Rumunsko, Rakousko či Francie. Jediným nováčkem na evropském šampionátu bude celek Slovinska, naopak ani jednou nechyběly hráčky Dánska, Norska, Rakouska, Ukrajiny, Německa, Maďarska a Rumunska. Již postup na šampionát je pro české reprezentantky úspěchem. "Přes Slovinsko či Bělorusko bychom měli postoupit," tvrdí kouč Jiří Zerzáň, který vedl družstvo ČR i před osmi lety a nyní si stanovil za cíl postup mezi dvanáct nejlepších týmů. "Každý další lepší výsledek bude velikým úspěchem," dodal trenér, který v minulosti vedl klubový celek ve Slovinsku a nyní koučuje vedle ČR ještě chorvatskou Podravku Koprivnica. V případě postupu ze skupiny narazí české hráčky na tři celky ze čtveřice Rusko, Norsko, Německo a Španělsko. Po posledním přípravném souboji v Lübbecku odcestoval český celek včera v ranních hodinách do Aarhusu, kde se už dnes střetne se Slovinskem. "Zdravotní stav je dobrý, některé hráčky mají jen běžné šrámy. Stav Vaškové se výrazně zlepšil a již plně trénuje," dodal Zerzáň na adresu hráčky, o kterou se pokoušelo v minulých dnech virové onemocnění.
</TEXT>
</DOC>
</CZE>