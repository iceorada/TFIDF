<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020320001</DOCID>
<DOCNO>LN-20020320001</DOCNO>
<DATE>03/20/02</DATE>
<TITLE>
ČESKÉ BUDĚJOVICE - Občanští demokraté vyhlásili válku ekologům. ODS v rámci své volební kampaně oznámila, že je třeba omezit práva ekologických organizací. Ochránci přírody by také podle ODS měli dostávat méně peněz se státního rozpočtu. "Financovat ekologické aktivisty by rozhodně nemělo být úlohou státu," řekl místopředseda ODS Miroslav Beneš na včerejší tiskové konferenci své strany v Českých Budějovicích. Podle něj není možné, aby se za peníze daňových poplatníků aktivisté přivazovali ke stromům nebo bránili výstavbě dálnice, která může vylepšit dopravní situaci a tak zachránit desítky životů. Beneš se domnívá, že ochrana přírody je věcí řádně zvolených zástupců občanů. "Nemůže to být záležitost státem placených elitářů, tvářících se jako zástupci lidí," prohlásil místopředseda ODS. Ekologičtí aktivisté se podle něj snaží řídit svět, aniž jim k tomu dal kdokoliv mandát. Ekologické organizace to ale vidí jinak. Namítají, že většina z nich nedostává od státu žádné dotace. "ODS se prostě před volbami potřebuje proti někomu vymezit. A nyní se jí hodí ekologičtí aktivisté," řekla LN mluvčí Hnutí Duha Karolína Šůlová. Stát letos přispěl z rozpočtu ministerstva životního prostředí různým ekologickým sdružením celkovou částkou 19 milionů korun. Z toho 11 milionů získal Český svaz ochránců přírody. Beneš tvrdí, že ekologická sdružení by měla být financována pouze ze sponzorských darů. ODS by se chtěla po volbách zasadit i o další změnu: o projektech v chráněných přírodních oblastech by nemělo rozhodovat ministerstvo životního prostředí, ale krajské úřady.
</TITLE>
<TEXT>
"Nevím, proč by se mělo v Praze rozhodovat například o sjezdovce na Ovčárně nebo o povolení ke kácení stromů v Nové Peci na Šumavě," uvedl Beneš. Letos nedostala Duha podle Šůlové od státu ani korunu. Naprostá většina prostředků organizace pochází z domácích i zahraničních nadací. Čeští ekologové žádají o tzv. granty zejména u mezinárodních nadací zabývajících se ochranou životního prostředí. Organizace musí předložit projekt, kde vysvětlí, na co a jak přidělené prostředky použije. Pokud uspěje, musí zpětně vyúčtovat a doložit využití peněz. Mezinárodní nadace získávají své zdroje jak od soukromých sponzorů, tak například od Evropské unie a vlád členských států či zemských vlád. Česká vláda do těchto ekologických nadací nijak nepřispívá. "Politici v EU totiž chápou význam ekologických organizací jako službu veřejnosti, byť se jim postoje ekologů nemusejí vždy líbit," tvrdí Dana Kuchtová z Jihočeských matek. Mezi nejvýznamnější sponzory nadací tedy patří stát. V Česku však není příliš štědrý. Zatímco například vláda Horních Rakous přispívá nejrůznějším ekologickým nadacím více než 25 miliony korun, české ministerstvo životního prostředí vydá na stejný účel pro celou ČR o třetinu méně. Letos rozdělilo ministerstvo mezi jednotlivé organizace zhruba 19 milionů korun. Členské státy Evropské unie přitom vyčleňují na projekty ekologů srovnatelné částky jako hornorakouská vláda. A to přesto, že zemský kabinet vydá část peněz na podporu ekologů bojujících za zastavení české jaderné elektrárny Temelín.
</TEXT>
<HEADING>
Ekologové jako poradenská centra
</HEADING>
<TEXT>
Čeští ekologové mají šanci dostat peníze i od jiných států. Ve střední Evropě totiž přispívají na ekologické projekty například vlády Velké Británie, Nizozemska, Švýcarska, Německa, Rakouska a také štědrá Evropská komise prostřednictvím speciálních fondů. Ekologické organizace v Česku často fungují jako bezplatná poradenská centra, paradoxně financovaná ze zahraničí. Lidé často kritizují postup ekologických aktivistů, pokud se jich například výstavba dálnice, supermarketu nebo spalovny přímo netýká. Jestliže ale titíž lidé zjistí, že je určitou stavbou ohroženo přímo okolí jejich domu, žádají ekology o pomoc. "Neustále roste počet obyvatel, kteří chtějí, abychom je zastupovali v marném boji s úřady. Nevěří totiž, že si svá práva dokážou obhájit sami," uvedla Dana Kuchtová.
</TEXT>
<HEADING>
Jak stát podporuje ekologické organizace
</HEADING>
<TEXT>
Ministerstvo životního prostředí letos rozdalo ekologickým organizacím 19 milionů korun, z toho většinu dostal Český svaz ochránců přírody. Příspěvky stát rozdělil na základě zpracovaných projektů například těmto organizacím:
ČESKÝ SVAZ OCHRÁNCŮ PŘÍRODY: celkem 11 milionů korun
ATELIÉR PRO ŽIVOTNÍ PROSTŘEDÍ: 279 tisíc
SDRUŽ. PRO ZÁCHRANU PROSTŘEDÍ: 257 tisíc
ČESKÁ BOTANICKÁ SPOLEČNOST: 250 tisíc
SPOL. PRO OCHRANU NETOPÝRŮ: 210 tisíc
DĚTI ZEMĚ DĚČÍN: 200 tisíc
NESEHNUTÍ BRNO: 107 tisíc
EKOCENTRUM PALETA: 100 tisíc
OCHRANA FAUNY ČESKÉ REPUBLIKY: 91 tisíc
ČESKÁ SPELEOLOGICKÁ SPOL.: 79 tisíc
SPOLEČNOST PŘÁTEL POODŘÍ: 57 tisíc
HNUTÍ BRONTOSAURUS UH. HRADIŠTĚ: 50 tisíc
Ekologičtí aktivisté se snaží řídit svět, aniž jim k tomu dal kdokoliv mandát.
MIROSLAV BENEŠ místopředseda ODS
</TEXT>
</DOC>
<DOC>
<DOCID>LN-20020320002</DOCID>
<DOCNO>LN-20020320002</DOCNO>
<DATE>03/20/02</DATE>
<TITLE>
Šéf NATO pro LN před dnešní návštěvou Prahy
</TITLE>
<TEXT>
Minulý týden uplynulo šest měsíců od teroristických útoků na Spojené státy. Teroristé neočekávaně zaútočili nejen na lidské životy a materiální hodnoty, ale na samu podstatu a hodnoty naší společnosti. Jistě není namístě nostalgie po dobách studené války, kdy se protivník a hrozba, kterou představoval, dali s téměř stoprocentní určitostí předvídat. Při přípravě na budoucnost by bylo ale přesto nemoudré zapomenout na poučení z minulosti. První poučení z nedávných dějin se týká převahy otevřené společnosti nad uzavřenými totalitními společnostmi. Nejde přitom o pouhé konstatování ex post. Již v roce 1946 tvrdil George Kennan, myšlenkový tvůrce zadržování komunismu, že sovětský systém obsahuje zárodky vlastního zániku a že se nakonec zhroutí pod vahou svých nedostatků.
Nikdo nemohl samozřejmě předvídat, kdy a za jakých okolností skončí sovětská nadvláda nad východní Evropou. Po celou dobu studené války neexistovala ani jednota v tom, jak by měl Západ ke zhroucení komunistického systému přispět. Nakonec se ukázalo, že rozhodující příspěvek spočíval právě v přitažlivosti západní svobody a demokracie.
</TEXT>
<HEADING>
Síla étosu demokracie
</HEADING>
<TEXT>
Ve vaší zemi vzal totalitní režim za své poté, co odhalil svou nelidskou podstatu zásahem proti poklidné studentské demonstraci. Těžko by se hledal lepší příklad síly étosu demokracie tváří v tvář útlaku a nesvobodě. Po revolucích konce osmdesátých let zapustila demokracie kořeny v drtivé většině východoevropských zemí. Avšak poučení, že demokracie je klíčem k trvalému míru a prosperitě, není možné redukovat jen na euroatlantický prostor. Vývoj na celém světě v posledním desetiletí ukazuje, že pouze otevřené společnosti jsou schopny vyrovnat se s výzvami moderní doby. Naopak uzavřené, nedemokratické společnosti stále více zaostávaly a nejsou dnes schopny poskytnout svým občanům ani to nejzákladnější. Výzvy pro tyto společnosti nepředstavuje - na rozdíl od toho, co Usáma bin Ládin a jemu podobní tvrdí svým přívržencům - Západ, nýbrž absence společenských a hospodářských reforem. Jakkoli v konfrontaci s Východem nevyhrály zbraně, schopnost Západu odpovědět na jakoukoli agresi byla předpokladem pro to, aby studená válka nepřerostla ve válku horkou. Díky bezpečnosti a stabilitě za rozhodujícího přispění Severoatlantické aliance mohl západní svět rozvíjet svůj politický, sociální a hospodářský potenciál. V tomto smyslu byla vojenská síla nezbytnou podmínkou politického vítězství Západu ve studené válce. Sama vojenská síla přirozeně nerozhodne ani v současné kampani proti terorismu. Na druhé straně je nepochybné, že podobně jako na Balkáně dosáhneme konkrétních výsledků, budeme-li se moci opřít o kvalitní ozbrojené síly.
</TEXT>
<HEADING>
Modernizace je nezbytná
</HEADING>
<TEXT>
Ve světle těchto skutečností až zaráží, jak je obtížné přesvědčit mnohé členské země NATO o nezbytnosti modernizace ozbrojených sil promyšlenými investicemi. Domnívám se, že část problému spočívá v tom, že to, co nyní potřebujeme, je mnohem méně efektní než sofistikované tanky nebo oku lahodící nadzvukové letouny. Naopak, potřebujeme především dobře vycvičené vojáky schopné vykonávat celou řadu úkolů včetně operací pro udržení míru, prostředky strategické přepravy, moderní komunikační systémy, vysoce přesné zbraně. Rád bych se zmínil ještě o jednom poučení z minulosti, tentokrát z druhé světové války. Winston Churchill se na jejím sklonku zasazoval o velkodušnost vítězů vůči poraženým. Bývalí nepřátelé se zanedlouho stali spojenci. Tuto zásadu se snažíme uplatnit i nyní po studené válce ve vztahu k Rusku. Proto dnes usilujeme o vytvoření nových mechanismů pro společné rozhodování. Bezpečnostní zájmy Ruska a NATO jsou příliš důležité, než abychom tuto šanci promarnili. Toto úsilí v žádném případě neovlivní dosavadní agendu aliance, především její rozšíření, jež bude oznámeno na pražském summitu. Studená válka skončila, ale poučení zní je stále aktuální - nutnost zachovat jednotu našeho spojenectví, zasazovat se o hodnoty, jež nás pojí, a připravovat ozbrojené síly k jejich obraně.
Ve světle těchto skutečností až zaráží, jak je obtížné přesvědčit mnohé členské země NATO o nezbytnosti modernizace ozbrojených sil promyšlenými investicemi. Domnívám se, že část problému spočívá v tom, že to, co nyní potřebujeme, je mnohem méně efektní než sofistikované tanky nebo oku lahodící nadzvukové letouny. Naopak, potřebujeme především dobře vycvičené vojáky schopné vykonávat celou řadu úkolů včetně operací pro udržení míru, prostředky strategické přepravy, moderní komunikační systémy, vysoce přesné zbraně. Rád bych se zmínil ještě o jednom poučení z minulosti, tentokrát z druhé světové války. Winston Churchill se na jejím sklonku zasazoval o velkodušnost vítězů vůči poraženým. Bývalí nepřátelé se zanedlouho stali spojenci. Tuto zásadu se snažíme uplatnit i nyní po studené válce ve vztahu k Rusku. Proto dnes usilujeme o vytvoření nových mechanismů pro společné rozhodování. Bezpečnostní zájmy Ruska a NATO jsou příliš důležité, než abychom tuto šanci promarnili. Toto úsilí v žádném případě neovlivní dosavadní agendu aliance, především její rozšíření, jež bude oznámeno na pražském summitu. Studená válka skončila, ale poučení zní je stále aktuální - nutnost zachovat jednotu našeho spojenectví, zasazovat se o hodnoty, jež nás pojí, a připravovat ozbrojené síly k jejich obraně.
</TEXT>
</DOC>
<DOC>
<DOCID>LN-20020320003</DOCID>
<DOCNO>LN-20020320003</DOCNO>
<DATE>03/20/02</DATE>
<TITLE>
Kdo uloupil 28 milionů? A kde ukradené peníze jsou? Případ největší poštovní loupeže v české historii je opět před soudem.
</TITLE>
<GEOGRAPHY>PRAHA</GEOGRAPHY>
<TEXT>
Jsme nevinní. Touto větou začali včera u soudu své výpovědi všichni tři muži obžalovaní z poštovní loupeže, ke které došlo na podzim roku 1997. Mohou být odsouzeni až na 15 let vězení. Zahájený proces může ukázat, jak nekvalitně pracuje česká policie. Případ totiž obsahuje velmi mnoho otazníků. Policie a státní zástupce nemají v ruce žádný přímý důkaz. Naopak několik nepřímých důkazů spíše ukazuje na to, že muži zákona před lety zatkli a obvinili nesprávné muže. Policie nenašla ani 28 milionů korun, které před pěti lety lupiči z pražské pošty odnesli. Proti trojici, která se včera posadila na lavici obžalovaných, stojí vlastně jen pachová zkouška, kterou provedl policejní pes. Tedy důkaz, jenž lze obhajobou zpochybnit a který by pro odsouzení neměl stačit. Co se vlastně stalo 31. října roku 1997 v pobočce České pošty v Praze-Dejvicích? Kolem deváté hodiny večer prováděla pokladní Helena Baudyšová denní uzávěrku a zjistila, že jí možná chybí několik bankovek. Se svým kolegou Karlem Molodčenkem se proto rozhodli otevřít hlavní pokladnu pošty a peníze přepočítat. V této místnosti v prvním patře bylo otevřené okno. Asi v té době přistavili právě pod toto nezajištěné okno tři maskovaní muži nákladní vůz Avia. V plachtě nad nákladním prostorem měli vyříznutý otvor. Z něj vysunuli hliníkový žebřík a dva z nich vyšplhali do otevřeného okna.
Jeden z lupičů udeřil pistolí Molodčenka do obličeje, povalil ho na zem a spoutal. Baudyšová začala křičet. Druhý lupič ji velmi slušně žádal, aby byla zticha, že se jí nic nestane. Vykal jí. Pak ji spoutal. Během několika dalších minut muži naskládali do přinesených pytlů 28 milionů z otevřeného trezoru, z okna vyskočili na plachtu nákladní avie. Odjeli ale v připraveném osobním voze Škoda Favorit. Avii nechali na místě.
</TEXT>
<HEADING>
Za dva měsíce policie lupiče našla
</HEADING>
<TEXT>
Martin Brotánek se v sobotu, den po loupeži, díval na televizní zprávy a v reportáži o právě vykradené poště zahlédl avii, se kterou kdysi jezdíval. Pracoval ve firmě FT elektro jako řidič-skladník. Avii měl ovšem přidělenou jeho kolega Jiří Bednář a další, kdo s ní občas jezdil, byl vedoucí skladu firmy Pavel Erben. Brotánek ještě v sobotu volal svému zaměstnavateli, ten mu řekl, že avii někdo ukradl ze dvora firmy a pak s ní vykradl poštu. A že už to policie vyšetřuje. Krátce nato volal do firmy jakýsi kriminalista a požádal, aby se na policii dostavili všichni ti, kteří avii používali. Policie potřebovala provést pachovou zkoušku a vyloučit podezřelé. Za dva měsíce policie chtěla pachovou zkoušku provést znovu, původní vzorky se prý zničily. Po druhých testech už kriminalisté trojici zaměstnanců nepustili. Naopak, označili je za pachatele. Všichni tři pak strávili 300 dní ve vazbě. Tvrdili, že jsou nevinní. Hrozilo jim až 15 let vězení. V roce 1998 městský soud jejich stíhání zastavil. Policie prý nemá důkazy, že loupež mají na svědomí právě tito tři muži. Brzy to potvrdil i vrchní soud. Nejvyšší soud ale v následujícím roce nařídil, že se má ve vyšetřování pokračovat. A včera se největší česká poštovní loupež znovu dostala před soud.
</TEXT>
<HEADING>
Nad případem visí několik otazníků
</HEADING>
<TEXT>
Případ má hned několik nejasných míst. Některé okolnosti svědčí ve prospěch obžalovaných. Poštovní úřednice Helena Baudyšová při výslechu na policii řekla, že jeden z dvojice lupičů byl menší než ona. Všichni tři jsou ale vyšší. Baudyšová také řekla, že se lupiči domlouvali češtinou s výrazným přízvukem, který připomínal ruštinu. Žádný z obžalovaných rusky nemluví. Všichni tři mají alibi. Jeden byl na večeři s několika přáteli, druhý doma s manželkou a třetí u rodičů mimo Prahu. Psychologické posudky soudních znalců říkají, že by neměli být podobné loupeže schopni. Proti trojici obžalovaných svědčí pachová zkouška. Policejní pes našel stopu dvou z nich na poutech, kterými byli spoutáni poštovní úředníci. Našly se i na pytlích, ve kterých lupiči peníze odnesli. Právě pachová zkouška by měla rozřešit celý případ. Teprve nedávno Nejvyšší soud rozhodl, že je možné tento důkaz použít pro vynesení rozsudku. Ale vždy jen ve spojitosti s jiným silným důkazem. Obhájci obžalovaných se včera snažili pachovou zkoušku zpochybnit. Nejde podle nich o spolehlivou metodu, policejní pes se nemusí rozhodovat jen podle pachu, ale může také vycítit záměr psovoda. Proces je naplánován až do pátku, kdy chce soudkyně Augustinová rozhodnout.
Případ má hned několik nejasných míst. Některé okolnosti svědčí ve prospěch obžalovaných. Poštovní úřednice Helena Baudyšová při výslechu na policii řekla, že jeden z dvojice lupičů byl menší než ona. Všichni tři jsou ale vyšší. Baudyšová také řekla, že se lupiči domlouvali češtinou s výrazným přízvukem, který připomínal ruštinu. Žádný z obžalovaných rusky nemluví. Všichni tři mají alibi. Jeden byl na večeři s několika přáteli, druhý doma s manželkou a třetí u rodičů mimo Prahu. Psychologické posudky soudních znalců říkají, že by neměli být podobné loupeže schopni. Proti trojici obžalovaných svědčí pachová zkouška. Policejní pes našel stopu dvou z nich na poutech, kterými byli spoutáni poštovní úředníci. Našly se i na pytlích, ve kterých lupiči peníze odnesli. Právě pachová zkouška by měla rozřešit celý případ. Teprve nedávno Nejvyšší soud rozhodl, že je možné tento důkaz použít pro vynesení rozsudku. Ale vždy jen ve spojitosti s jiným silným důkazem. Obhájci obžalovaných se včera snažili pachovou zkoušku zpochybnit. Nejde podle nich o spolehlivou metodu, policejní pes se nemusí rozhodovat jen podle pachu, ale může také vycítit záměr psovoda. Proces je naplánován až do pátku, kdy chce soudkyně Augustinová rozhodnout.
</TEXT>
</DOC>
<DOC>
<DOCID>LN-20020320004</DOCID>
<DOCNO>LN-20020320004</DOCNO>
<DATE>03/20/02</DATE>
<TEXT>
Když Václav Klaus řekl, že ministr životního prostředí jen zakazuje sjezdovky, jeho spolustraník vzápětí přitvrdil: O sjezdovkách by měli rozhodovat krajští hejtmani. A ministerstvo životního prostředí by se mělo zrušit. Podobné to bylo ve sporu o Benešovy dekrety. Václav Klaus žádal, aby se za dekrety zaručila EU. Hned nato místopředseda ODS Ivan Langer řekl: "Ať nechají Němci pokrytectví a řeknou jasně, jestli chtějí znovu obsadit české pohraničí, nebo nechtějí!" Volič musí být z takového rozptylu výraziva zmaten. Při sledování podobných "politických výbojů" se vnucuje otázka: Je to domluvená hra, která má předsedu ODS vmanévrovat do role umírněného státníka, anebo se Václav Klaus ocitl v čele strany jestřábů, které svou autoritou stačí jen tak tak krotit? Nabízí se i třetí možnost. Profesorovi žáci na sebe chtějí upozornit a jinak to neumějí. Tak jako tak bychom měli mít jasno, kdo je stranickým pionýrem, čti průkopníkem: zda je to Václav Klaus s bezvýznamnou stranickou oblohou, nebo nezkrotní jestřábi, brzdění zkušeným politickým praktikem. ODS by si to pro nás neměla schovávat jako povolební překvapení.
</TEXT>
</DOC>
<DOC>
<DOCID>LN-20020320005</DOCID>
<DOCNO>LN-20020320005</DOCNO>
<DATE>03/20/02</DATE>
<TITLE>
Termín zavedení volání přes vybraného operátora je zřejmě ohrožen
</TITLE>
<GEOGRAPHY>PRAHA</GEOGRAPHY>
<TEXT>
České domácnosti se možná levnějšího volání ze svých pevných linek počátkem léta nedočkají. Přitom jim to "slibuje" telekomunikační zákon. Dominantní operátor Český Telecom má totiž podle předsedy Českého telekomunikačního úřadu Davida Stádníka problémy s technickým zabezpečením nové služby, která umožní volbu operátora. Stádník to prohlásil na včerejší tiskové konferenci. Telecom však úvahy o zpoždění novinky odmítá. Ta má být spuštěna 1. července letošního roku. Služba volba operátora umožní uživatelům pevných linek vybrat si pomocí čtyř - až pětimístné předvolby společnost, která uskuteční jejich hovor. Díky konkurenci by se mělo zlevnit především meziměstské volání a hovory do zahraničí. Například v Německu klesla po zavedení této služby cena telefonování až o 40 procent. Spuštění služby volba operátora je také jednou z podmínek Evropské unie pro liberalizaci telekomunikačního trhu. David Stádník uvedl, že kvůli případnému prodlení Českého Telecomu hrozí nebezpečí, že EU znovu otevře jednání o kapitole telekomunikace. Český Telecom obvinění předsedy ČTÚ odmítá. "Jakékoliv informace o údajném plánovaném posunu této služby jsou nepravdivé," řekl mluvčí Vladan Crha. Telecom proto požádal ČTÚ o vysvětlení Stádníkova tvrzení. Telecom se nemusí obávat trestu, pokud by službu volby operátora nestihl zavést včas. Telekomunikačnímu zákonu totiž chybí ustanovení, které by porušení této povinnosti sankcionovalo.
PRAHA - České domácnosti se možná levnějšího volání ze svých pevných linek počátkem léta nedočkají. Přitom jim to "slibuje" telekomunikační zákon. Dominantní operátor Český Telecom má totiž podle předsedy Českého telekomunikačního úřadu Davida Stádníka problémy s technickým zabezpečením nové služby, která umožní volbu operátora. Stádník to prohlásil na včerejší tiskové konferenci. Telecom však úvahy o zpoždění novinky odmítá. Ta má být spuštěna 1. července letošního roku. Služba volba operátora umožní uživatelům pevných linek vybrat si pomocí čtyř - až pětimístné předvolby společnost, která uskuteční jejich hovor. Díky konkurenci by se mělo zlevnit především meziměstské volání a hovory do zahraničí. Například v Německu klesla po zavedení této služby cena telefonování až o 40 procent. Spuštění služby volba operátora je také jednou z podmínek Evropské unie pro liberalizaci telekomunikačního trhu. David Stádník uvedl, že kvůli případnému prodlení Českého Telecomu hrozí nebezpečí, že EU znovu otevře jednání o kapitole telekomunikace. Český Telecom obvinění předsedy ČTÚ odmítá. "Jakékoliv informace o údajném plánovaném posunu této služby jsou nepravdivé," řekl mluvčí Vladan Crha. Telecom proto požádal ČTÚ o vysvětlení Stádníkova tvrzení. Telecom se nemusí obávat trestu, pokud by službu volby operátora nestihl zavést včas. Telekomunikačnímu zákonu totiž chybí ustanovení, které by porušení této povinnosti sankcionovalo.
</TEXT>
</DOC>
<DOC>
<DOCID>LN-20020320006</DOCID>
<DOCNO>LN-20020320006</DOCNO>
<DATE>03/20/02</DATE>
<GEOGRAPHY>LONDÝN</GEOGRAPHY>
<TEXT>
Bouřlivé reakce vyvolala bývalá britská premiérka knihou Statecraft (Státnictví). Margaret Thatcherová se v ní vyslovila pro stažení Británie z "nereformovatelné" Evropské unie. Evropská měna euro skončí podle ní neúspěchem a Británie by se k ní neměla připojit. Další úryvky z díla včera zveřejnil deník The Times. Thatcherová se ve svých radách neomezuje jen na Británii. "Země, které se k projektu (eura) nepřipojily, by udělaly nejlépe, kdyby zůstaly mimo." "Jak může někdo vážně navrhovat odchod z Evropy?" prohlásil britský premiér Tony Blair. Podle něj se "nejedná o vlastenectví, ale o pošetilost". "Toto není státnictví, toto je hospodská politika," prohlásil Blairův stranický kolega a nynější evropský komisař Neil Kinnock.
</TEXT>
</DOC>
<DOC>
<DOCID>LN-20020320007</DOCID>
<DOCNO>LN-20020320007</DOCNO>
<DATE>03/20/02</DATE>
<GEOGRAPHY>PRAHA</GEOGRAPHY>
<TEXT>
S dvěma zlatými, jednou stříbrnou a dvěma bronzovými medailemi se včera vrátili domů čeští sportovci s tělesným postižením z paralympijských her v Salt Lake City. Medaile vybojovaly slabozraké lyžařky Kateřina Teplá a Sabina Rogie. Teplá si tří medailí ze Salt Lake City považuje více než čtyř, které získala v roce 1998 v Naganu. "Vzhledem k početnější konkurenci jsou cennější," prohlásila lyžařka. Se sportovci se včera sešel šéf Senátu Petr Pithart. Přiznal, že by nedokázal s podobným postižením závodit, "ani kdyby před ním i za ním jelo několik vodičů a ani kdyby ho k sobě přivázali".
</TEXT>
</DOC>
<DOC>
<DOCID>LN-20020320008</DOCID>
<DOCNO>LN-20020320008</DOCNO>
<DATE>03/20/02</DATE>
<TEXT>
Mandy Dunlapová vítá svého manžela Tikea zpět na americké půdě. Tento kapitán letectva USA se spolu se skupinou 250 vojáků vrátil z bojového nasazení v Afghánistánu na leteckou základnu Abilene v Texasu. Likvidace zbytků oddílů Talibanu a Al Kajdy však zdaleka neskončila. Jak včera uvedl velitel spojeneckých jednotek generál Frank Hagenbeck, je nebezpečný nepřítel stále schopen klást organizovaný odpor.
</TEXT>
</DOC>
<DOC>
<DOCID>LN-20020320009</DOCID>
<DOCNO>LN-20020320009</DOCNO>
<DATE>03/20/02</DATE>
<TITLE>
JIHOČESKÝ KRAJ (17) Blatná, České Budějovice, Český Krumlov, Dačice, Jindřichův Hradec, Kaplice, Milevsko, Písek, Prachatice, Soběslav, Strakonice, Tábor, Trhové Sviny, Třeboň, Týn nad Vltavou, Vimperk, Vodňany;
</TITLE>
<TEXT>
KRÁLOVÉHRADECKÝ KRAJ (15) Broumov, Dobruška, Dvůr Králové nad Labem, Hořice, Hradec Králové, Jaroměř, Jičín, Kostelec nad Orlicí, Náchod, Nové Město nad Metují, Nová Paka, Nový Bydžov, Rychnov nad Kněžnou, Trutnov, Vrchlabí;
LIBERECKÝ KRAJ (10) Česká Lípa, Frýdlant, Jablonec nad Nisou, Jilemnice, Liberec, Nový Bor, Semily, Tanvald, Turnov, Železný Brod;
PARDUBICKÝ KRAJ (14) Česká Třebová, Hlinsko, Holice, Chrudim, Lanškroun, Litomyšl, Moravská Třebová, Pardubice, Polička, Přelouč, Svitavy, Ústí nad Orlicí, Vysoké Mýto, Žamberk;
PLZEŇSKÝ KRAJ (14) Blovice, Domažlice, Horažďovice, Horšovský Týn, Klatovy, Kralovice, Nýřany (detašované pracoviště Plzeň), Plzeň, Přeštice, Rokycany, Stod, Stříbro, Sušice, Tachov;
ÚSTECKÝ KRAJ (16) Bílina, Děčín, Chomutov, Kadaň, Litoměřice, Litvínov, Louny, Lovosice, Most, Podbořany, Roudnice nad Labem, Rumburk, Teplice, Ústí nad Labem, Varnsdorf, Žatec;
VYSOČINA (14) Bystřice nad Pernštejnem, Chotěboř, Havlíčkův Brod, Humpolec, Jihlava, Světlá nad Sázavou, Moravské Budějovice, Náměšť nad Oslavou, Nové Město na Moravě, Pelhřimov, Telč, Třebíč, Velké Meziříčí, Ždár nad Sázavou;
ZLÍNSKÝ KRAJ (11) Bystřice pod Hostýnem, Holešov, Kroměříž, Otrokovice, Rožnov pod Radhoštěm, Uherské Hradiště, Uherský Brod, Valašské Klobouky, Valašské Meziříčí, Vsetín, Zlín.
</TEXT>
</DOC>
<DOC>
<DOCID>LN-20020320010</DOCID>
<DOCNO>LN-20020320010</DOCNO>
<DATE>03/20/02</DATE>
<TITLE>
Agenda okresů přejde na pověřené obce. Umožní to zákon, který včera schválili poslanci. Norma má pomoci především těm lidem, kteří bydlí daleko od současných okresních měst.
</TITLE>
<GEOGRAPHY>PRAHA</GEOGRAPHY>
<TEXT>
Počátkem příštího roku zanikne 78 okresních úřadů a jejich pravomoci přejdou na 194 pověřených obcí. Bude to důsledkem zákona o obcích, který včera schválila Poslanecká sněmovna. Přenesení agendy okresů na pověřené obce má pomoci především těm občanům, kteří bydlí daleko od současných okresních měst. Proti schválení zákona se postavilo šedesát poslanců ODS a KSČM. Ti varovali před tím, že sněmovna zvolila nákladnější variantu a dala tak zelenou vzniku dalších míst pro úředníky. Neúspěšně prosazovali návrh, který by v dnešních sídlech okresů zachoval pouze 78 pověřených obcí. Místopředseda ODS Miroslav Beneš například upozornil, že vznikem téměř dvou stovek pověřených obcí s rozšířenou působností naroste počet úředníků o pět tisíc. "Roční náklady na výkon státní správy vzrostou o 20 miliard korun. Není to reforma, ale deforma," tvrdil Beneš. Naopak poslanci ČSSD zdůrazňovali, že větší počet pověřených obcí odstraní pro občany mnohé administrativní překážky. "Zejména se to týká státní sociální podpory, odvolání ve stavebním řízení, evidence motorových vozidel, vydávání dokladů a podobně," tvrdí předseda poslaneckého klubu ČSSD Bohuslav Sobotka. S názory ODS nesouhlasí ministr vnitra Stanislav Gross (ČSSD). "Počet úředníků rozhodně nebude znamenat dramatický nárůst. To je vědomá lež a předvolební populismus," prohlásil. Sněmovna včerejším rozhodnutím poskytla obcím i základní finanční prostředky pro jejich fungování. Obce pro letošní rok dostanou 1,2 miliardy korun a v roce nadcházejícím pak 1,4 miliardy korun. Z uvedených částek je každý rok na systém správních a dopravních evidencí a technické vybavení určeno 100 milionů korun. Zákon musí ještě projednat Senát a podepsat prezident republiky.
</TEXT>
<HEADING>
Pravomoci, které přejdou na pověřené obce
</HEADING>
<TEXT>
* zařizování občanských průkazů * zařizování cestovních pasů * evidence motorových vozidel * vyřizování státní sociální podpory * odvolání ve stavebním řízení
* zařizování občanských průkazů * zařizování cestovních pasů * evidence motorových vozidel * vyřizování státní sociální podpory * odvolání ve stavebním řízení
</TEXT>
</DOC>
<DOC>
<DOCID>LN-20020320011</DOCID>
<DOCNO>LN-20020320011</DOCNO>
<DATE>03/20/02</DATE>
<TITLE>
Rozsudek v případu podnikatele a bývalého tenisty Milana Šrejbra vypracoval soudce Karel Beneš. Rozsudek obsahuje chyby.
</TITLE>
<GEOGRAPHY>PRAHA</GEOGRAPHY>
<TEXT>
Tři měsíce zpracovával odvolací senát Vrchního soudu v Praze rozsudek, jímž podnikatele a bývalého tenistu Milana Šrejbra poslal na pět let do vězení. Na čtyřiceti stranách textu se mu podařilo udělat mnoho chyb. "Soud již při jednání často chybně interpretoval, či nerozlišoval druhy společností, pletl si jejich přesné názvy, právní formy, data vzniku," uvedl v podnětu ke stížnosti pro porušení zákona Šrejbrův obhájce Tomáš Král. V rozsudku se dokonce operuje neexistujícími společnostmi. Advokátova slova potvrzuje první strana "rozsudku jménem republiky". V druhé větě se hovoří o rozhodnutí ministerstva financí ČR. Podle jeho čísla jednacího je zřejmé, že je z roku 1996, nikoliv z 23. října 1966, jak se uvádí ve verdiktu. V téže větě rozsudku se tvrdí, že jednatelé Šrejbrovy investiční společnosti, s. s r. o., udělili Šrejbrovi plné moci k uzavření smluv o koupi cenných papírů, a to dne 25. ledna 1965. V této době však společnost neexistovala a odsouzenému byl jeden rok. "V jednom případě může jít o překlep. Ale opakovaně?" podotkl obhájce. Autor rozsudku, předseda odvolacího senátu vrchního soudu Karel Beneš, se ke svému verdiktu odmítl vyjádřit. "Řekl jsem vám, že s vámi nebudu hovořit," prohlásil a položil telefon. Tiskový mluvčí soudu Jan Fořt uvedl, že Beneš na vrchním soudu působí od poloviny 70. let. Dlouholetý předseda trestního senátu nechtěl uvést detaily své soudcovské dráhy. Sdělil pouze, že v letech 1951 až 1955 studoval na Právnické fakultě Univerzity Karlovy v Praze. Na dotaz, jakou střední školu studoval, Beneš uvedl: "To víte, že jsem studoval střední školu. Bez maturity by mě na právnickou fakultu nevzali." Beneš potvrdil informaci LN, že je vyučený cukrář. "No jistě, je to pravda," řekl. Pak podle svých slov absolvoval přípravný kurs a udělal maturitu. "Dále s vámi odmítám na toto téma hovořit," dodal. Oficiální cestou od ministerstva spravedlnosti nelze získat ani stručný životopis soudce. "Jde o údaje, které spadají pod zákon o ochraně osobních dat," uvedl vedoucí tiskového oddělení resortu spravedlnosti Vladimír Voráček. Poukázal na zveřejnění životopisů ministra a jeho náměstků na internetu, s tím museli souhlasit. Existenci pochybení v práci soudu shledalo i Nejvyšší státní zastupitelství, které kauzu přezkoumávalo kvůli přípravě podkladů pro ministra spravedlnosti Jaroslava Bureše. "Nebudeme se k tomu podrobně vyjadřovat, rozhodnutí je v pravomoci ministra," řekl první náměstek nejvyšší státní zástupkyně Jaroslav Fenyk. Zastupitelství pochybení neshledalo tak závažnými, aby podávalo stížnost ve prospěch Šrejbra k Nejvyššímu soudu. Bureš se má rozhodnout, zda se přikloní k názoru obhajoby a stížnost podá, nebo se ztotožní se zamítavým stanoviskem zastupitelství. Nejvyšší soud by mohl kauzu znovu otevřít. Může zrušit pravomocný rozsudek a pustit Šrejbra z vězení. "Vše se bude odvíjet od rozhodnutí ministra," potvrdil obhájce. Ten se rozhodl využít všech mimořádných opravných prostředků, které české zákony umožňují. V nejbližších dnech proto zašle k Nejvyššímu soudu v Brně dovolání. Šrejber byl k pětiletému vězení a tříletému zákazu působení ve statutárních orgánech obchodních společností odsouzen loni v září. Trestného činu se podle názoru soudu dopustil tím, že o 13 milionů korun poškodil podílníky fondů ve prospěch akciové společnosti Šrejber Tennis Investing. Podnikatel si trest od minulé středy odpykává ve vězeňské nemocnici v Praze na Pankráci.
</TEXT>
<HEADING>
Jaké chyby rozsudek obsahuje
</HEADING>
<TEXT>
STRANA 1 Jednatelé Šrejbrovy investiční společnosti podle rozsudku udělili Šrejbrovi plnou moc ke koupi cenných papírů 25. ledna 1965. Jde o chybu, v té době byl odsouzenému Šrejbrovi rok.
STRANA 2 Společnost Šrejber Tennis Investing měla podle tvrzení soudu existovat již 6. září 1994, skutečně však vznikla 20. června 1996.
STRANA 32 V rozsudku se hovoří o Šrejbrově obchodní společnosti, s. s r. o., taková firma nikdy neexistovala.
STRANA 33 Šrejber fond růstový, ŠIS s. s r. o., Šrejber fond dividendový, ŠIS s. s r. o. - nikdy nebyly obchodními společnostmi. Společnost ILCO, a. s., měla podle tvrzení soudu vzniknout 21. června 1995, vznikla však až o rok později.
STRANA 36 - Píše se tam o společnosti Šrejber Tennis Investing, s. s r. o., ta ale nikdy neexistovala.
STRANA 37 A 38 Hovoří se na nich o investičních fondech. V posuzování trestní věci však existují pouze fondy podílové. aja
</TEXT>
</DOC>
<DOC>
<DOCID>LN-20020320012</DOCID>
<DOCNO>LN-20020320012</DOCNO>
<DATE>03/20/02</DATE>
<GEOGRAPHY>PRAHA</GEOGRAPHY>
<TEXT>
Přijetí zákona o obcích vyprovokovalo dva politiky ke svérázné sázce. Ministr vnitra Stanislav Gross a předseda poslaneckého klubu ODS Vlastimil Tlustý slíbili, že za rok přehodnotí výsledky zahájené druhé etapy reformy veřejné správy a ten, kdo se mýlil v odhadu nákladů reformy a počtu nových úředníků, odstoupí ze své funkce. "Jestli po této vaší reformě zůstane v zemi stejný počet úředníků a náklady na výkon státní a veřejné správy se nezvýší, odstoupím ze všech politických funkcí," prohlásil před poslanci Tlustý. "Pokud reforma bude stát za jeden kalendářní rok 20 miliard a jestli přibude počet úředníků o 20 tisíc, pak skutečně odstoupím," kontroval Gross. Schůze sněmovny však měla i stinné stránky. Ukončení schůze učinilo přítrž hádkám poslanců, ve které vyústilo projednávání předloh nutných pro reformu veřejné správy. O napjaté atmosféře svědčilo to, že místopředseda sněmovny František Brožík (ČSSD) a šéf poslanců KSČM Vojtěch Filip na sebe začali v jednacím sále křičet. Komunisté pak na protest opustili jednací sál. Nelze vyloučit, že kauza bude mít dohru ještě dnes.
</TEXT>
</DOC>
<DOC>
<DOCID>LN-20020320013</DOCID>
<DOCNO>LN-20020320013</DOCNO>
<DATE>03/20/02</DATE>
<GEOGRAPHY>PRAHA</GEOGRAPHY>
<TEXT>
Bývalý šéf správy StB Oldřich Mézl, jehož stíhání kvůli akci Asanace zastavil pro nedostatek důkazů Obvodní soud pro Prahu 6, opět usedne na lavici obžalovaných. Mézl se bude muset znovu zpovídat z toho, že se přímo podílel na operaci StB určené k vyštvání signatářů Charty 77 z tehdejšího Československa. Státní zástupkyně pro Prahu 6 Jana Herzegová minulý týden podala proti verdiktu obvodního soudu odvolání k městskému soudu. "Odvolala jsem se, protože nesouhlasím se zproštěním viny pana Mézla. Myslím, že je pro její dokázání dost důkazů," řekla včera LN Herzegová. Mluvčí Městského soudu v Praze Luboš Vlasák uvedl, že odvolání k předsedovi soudního senátu nedorazilo a lze stěží odhadnout, kdy by se líčení mohlo konat. Za podíl na akci Asanace bylo letos v únoru odsouzeno celkem pět lidí. Bývalí členové StB Jiří Šimák a Zbyněk Duda dostali tři roky nepodmíněně. Jejich obhájci se proti verdiktu odvolali. Někdejší šéfové krajských správ StB Vladimír Stárek, Zdeněk Wiederlechner a Zdeněk Němec dostali pro pokročilý věk a špatný zdravotním stav tříletý trest s podmíněným odkladem na čtyři roky. Bývalý komunistický ministr vnitra Jaromír Obzina, jehož rozkaz měl podle Úřadu pro dokumentaci a vyšetřování zločinů komunismu v roce 1977 akci zahájit, se dočasně soudnímu jednání a případnému odsouzení vyhnul. Líčení bylo přerušeno poté, co se vyskytlo podezření, že Obzinu chrání poslanecká imunita z doby, kdy byl členem Federálního shromáždění. To nyní prověřuje Nejvyšší soud.
</TEXT>
</DOC>
<DOC>
<DOCID>LN-20020320014</DOCID>
<DOCNO>LN-20020320014</DOCNO>
<DATE>03/20/02</DATE>
<GEOGRAPHY>PRAHA</GEOGRAPHY>
<TEXT>
Ministr školství Eduard Zeman je možná jediný, kdo si stěžuje na špatné zacházení amerických úřadů během olympiády. Americký velvyslanec v České republice Craig Stapleton předpokládá, že Zeman pochopí, proč Spojené státy tolik dbaly na bezpečnost. "Zatím jsem s panem Zemanem nehovořil. Jsem si jistý, že bude mít porozumění," řekl včera Craig Stapleton. Když ministr Zeman navštívil v únoru olympijské hry v Salt Lake City, zacházeli s ním američtí úředníci jako s ostatními cestujícími. Při kontrolách si musel zout boty, procházet bezpečnostním rámem, který reaguje na kovové předměty, také mu několikrát otevřeli jeho osobní kufřík. A to všechno přesto, že ministr vlastní diplomatický pas, díky němuž by měl být těchto postupů ušetřen. Zemana zkušenost s americkými úřady vyprovokovala k tomu, že pražskému velvyslanci napíše dopis. "Jménem tohoto státu se musím ohradit," vysvětluje Zeman svůj krok. Přesto dodal: "Rozrůstá se to díky médiím do zbytečně velké kauzy a to jsem nechtěl." Po loňských zářijových teroristických útocích přistoupily Spojené státy před zimní olympiádou v Salt Lake City k bezpečnostním opatřením, jaká žádný sportovní podnik dosud nepamatuje. "Pokud vím, všechno proběhlo hladce. Nejsem si vědom nikoho jiného, kdo by si byl stěžoval na zacházení při olympiádě," uzavřel Stapleton. Americký velvyslanec se včera v Praze zúčastnil schůzky tajemnice amerického ministerstva zahraničí Elizabeth Jonesové s vicepremiérem a předsedou ČSSD Vladimírem Špidlou. Jonesová sdělila, že spolu hovořili mimo jiné o přípravě listopadového pražského summitu NATO.
</TEXT>
</DOC>
<DOC>
<DOCID>LN-20020320015</DOCID>
<DOCNO>LN-20020320015</DOCNO>
<DATE>03/20/02</DATE>
<TITLE>
ODS nechce, aby stát dále financoval ekologické organizace
</TITLE>
<TEXT>
Vzhůru na ekology, vyhlásila ODS ve své volební kampani. Tvrdším kursem proti aktivistům strana sice své voliče neztratí, žádné nové ale asi nezíská.
PRAHA - Český jazyk asi sotva zná větší protimluv než spojení "zelený Klaus". ODS - a její předseda obzvlášť ekologické aktivisty zrovna nemiluje. A i když ODS odjakživa zdůrazňuje, že to zdaleka neznamená, že by neměli rádi i zdravé životní prostředí, nálepce ekologicky necitlivé strany se neubránili. Sám Václav Klaus dostal už v roce 1993 od sdružení Děti Země antiekologickou cenu Ropák za "celkově negativní přístup k ochraně životního prostředí". V dalších letech se stejného ocenění dostalo i jeho ministru životního prostředí Františku Bendovi, který si přitom své ministrování pod "antizeleným" Klausem doslova protrpěl. A vůbec nejčastěji nominovaným na Ropáka byl expert ODS na otázky ekologie, Jiří Drda. Vztah ODS a ekologických sdružení je už léta velmi napjatý. Klaus s jejich předáky často a tvrdě polemizuje na stránkách tisku: ekologické aktivisty označuje za fanatiky, kteří pod pláštíkem pochybné vědy šíří svou levicovou ideologii. Jakub Patočka, zakladatel Hnutí Duha a guru českých ekologistů, na oplátku označil Klause za nebezpečí pro celý svět. Do tvrdého střetu s ekology se ODS dostává pravidelně také při přípravě zákonů. Několikrát se třeba neúspěšně pokusila vyloučit ekologická sdružení ze správních řízení při povolování staveb a opakovaně prosazovala, aby znečišťovatelé neplatili za odpady vypouštěné do vzduchu či vody. "V parlamentu to funguje tak, že objeví-li se v názvu některého zákona předpona eko-, je ODS automaticky proti," říká šéf ekologického podvýboru sněmovny Libor Ambrozek (KDU-ČSL).
</TEXT>
<HEADING>
Na zelené se zelenou
</HEADING>
<TEXT>
Zahájenému tažení proti ekologickým aktivistům předcházel před měsícem Klausův text v LN pod názvem "Přírodu ochrání trh". "Skloňte se před neosobními silami trhu. Nebudete možná tolik vidět v médiích, ale porozumíte tomu, jak se věci mají," vyzval v něm ekology. Text vyvolal doslova bouři odporu. Nyní ODS tytéž myšlenky opakuje ve volebním programovém letáku. O důležitosti, jakou boji s ekology přikládá, svědčí fakt, že jde o jedno z deseti hlavních témat celé její kampaně. Před čtyřmi lety přitom ekologii ve svém volebním programu věnovala jen dvě věty. "Antiekologickou kartou si ODS u svých pragmaticky orientovaných voličů zřejmě nepohorší. Je to jen přitvrzení kursu, který její voliči dobře znají. Na druhé straně je málo pravděpodobné, že by jí to mohlo přinést nějaké body navíc," soudí Daniel Kunštát z Centra pro výzkum veřejného mínění. Váhu tématu ekologie ve volebním snažení ODS úsměvně dokumentuje i fakt, že obálce volebního letáku dominuje brčálově zelená barva. "Je to poprvé v historii strany, kdy jsme tuto barvu použili," přiznává místopředseda Miroslav Beneš.
</TEXT>
<HEADING>
Václav Klaus a ekologie
</HEADING>
<TEXT>
Předseda ODS Václav Klaus se na téma ekologie a ekologičtí aktivisté vyjadřuje poměrně často. V uplynulých letech zpochybnil skleníkový efekt či rušení sjezdovek.
</TEXT>
<HEADING>
* Přírodu ochrání trh. - únor 2002
</HEADING>
<TEXT>
* Zásadně s tím nesouhlasím a děsím se toho, že nám zase budou moudří diktovat, co je pro svět dobré proti zájmům občanů. Je to prostě konec světa. - listopad 2001, po zrušení sjezdovek na Pradědu
* Jde o protiklad ekologie versus svoboda a trápí nás postoje lidí, kteří pod heslem ekologie chtějí omezovat lidskou svobodu. - duben 2001
* Pamatujete na onen pověstný, ekology rozběsňující sloupek? Psal jsem tam o cestě přírodou, kdy jsem za celou dobu neviděl žádný komín ani nic jiného. Ekologové pak ze mě dělali blbce, že prý nevidím ty hrůzy, co jsou pod zemí! - květen 1999, při pochodu Praha - Prčice
* Téma životního prostředí bylo zneužito jako zástupná levicová ideologie, která ... začíná obhajovat existenci regulačních (státních) zásahů shora, zásahů do lidských životů a do spontánního fungování demokraticky vznikajících institucí. - listopad 1996
* Když vyjdu na kopec u naší chalupy, vidím věže Temelína. Nijak povznášející pocit to není. Zodpovědné uvažování mi však velí, abych se nad to uměl povznést. - duben 1998
* Ekologové nejsou bojovníci za čisté studánky, ale lidé s odlišným světonázorem, kteří naopak otázku čisté vody zneužívají ke zcela jiným cílům a zcela jiným ambicím. - květen 1998
* Vy opravdu podléháte těmto módním antivědeckým teoriím? My vědci přece víme, že pro ně nemáte žádné důkazy. Jsou to jen šarlatánské hypotézy. - červen 1997, na téma skleníkový efekt
Hnutí Duha
</TEXT>
<HEADING>
JAN BERÁNEK, předseda
</HEADING>
<TEXT>
"Nepřekvapuje mě to. Je to součást strategie ODS, která promyšleně a dlouhodobě likviduje přírodu v České republice. Je jen dobře, že to řekli takto narovinu, protože se alespoň ukazuje, že ODS je stranou neekologickou a neevropskou."
JAKUB PATOČKA, zakladatel hnutí
"S návrhem ODS bych se ještě potřeboval seznámit blíže. Zdá se mi ale, že je to skutečně absurdní."
(podle mluvčí organizace nedostala letos od státu žádné peníze)
Čs. svaz ochránců přírody
</TEXT>
<HEADING>
LIBOR AMBROZEK, předseda
</HEADING>
<TEXT>
"Je to jen laciné předvolební gesto, které chce využít nespokojenosti části lidí z toho, že ekologická sdružení brzdí některé stavby. ODS ale neví, o čem mluví - za státní peníze ekologická sdružení plní i řadu úkolů státní správy."
</TEXT>
<HEADING>
(organizace dostala letos od státu 1 milionů)
</HEADING>
<TEXT>
"Financovat ekologické aktivisty by rozhodně nemělo být úlohou státu" ... ochrana přírody dále... "nemůže být záležitost státem placených elitářů, tvářících se jako zástupci lidí."
"Financovat ekologické aktivisty by rozhodně nemělo být úlohou státu" ... ochrana přírody dále... "nemůže být záležitost státem placených elitářů, tvářících se jako zástupci lidí."
</TEXT>
</DOC>
<DOC>
<DOCID>LN-20020320016</DOCID>
<DOCNO>LN-20020320016</DOCNO>
<DATE>03/20/02</DATE>
<GEOGRAPHY>PRAHA</GEOGRAPHY>
<TEXT>
"Krajina nesmí být muzeem, ale živým organismem. Příroda ochranu zasluhuje, ale ne na úkor svobody člověka." To je v kostce představa ODS o vztahu člověka k životnímu prostředí. Svůj vztah k ekologii Klausova strana nově vysvětluje ve volebním letáku s názvem "ODS volí prostředí pro život". V něm říká: "Naše země se nesmí stát rezervací. Samozvaní ochránci obracejí termín životní prostředí proti lidem." O ekologických aktivistech hovoří leták jako o "úzké skupince osvícených", která od pádu komunismu přispěla ke zlepšení životního prostředí nejméně. Proti "ekologickým imperativům" staví ODS své řešení ochrany přírody pomocí trhu. Ten podle ní sám nejlépe ochrání ty části přírodního prostředí, které mají zřejmé vlastníky (lesy, půda), stát má rozumně působit jen ve zbylých (vzduch, voda). "Nulové znečištění je možné jen za cenu vyloučení člověka z přírody," varuje ODS.
</TEXT>
</DOC>
<DOC>
<DOCID>LN-20020320017</DOCID>
<DOCNO>LN-20020320017</DOCNO>
<DATE>03/20/02</DATE>
<TITLE>
Vláda návrh na příspěvek všem osobám ošetřujícím handicapované příbuzné odmítá
</TITLE>
<TEXT>
Péči o bezmocné rodinné příslušníky by měl stát postavit na roveň mateřské dovolené. Lidé, kteří kvůli handicapovaným příbuzným zůstanou v domácnosti, by podle pravicových poslanců měli mít nárok na sociální příspěvek a možnost přivýdělku.
PRAHA - Za celodenní starost o invalidní dítě, starého nemohoucího člověka či jiného postiženého člena domácnosti by měli mít lidé nárok na státní příspěvek. Skupina pravicových poslanců se pokouší v parlamentu prosadit plošné dávky pro ty členy domácnosti, kteří dobrovolně zůstanou doma aby ošetřovali své handicapované příbuzné. Zároveň by si tyto osoby mohly k sociální dávce i přivydělat, podobně jako to může rodič na mateřské dovolené. Proti plošnému příspěvku se ale překvapivě postavila vláda. Kabinet Miloše Zemana ve svém odmítavém stanovisku mimo jiné namítá, že by příspěvek za péči o osobu blízkou náležel i bohatým rodinám. Stejná vláda přitom před několika týdny prosadila ve sněmovně zavedení plošných přídavků pro děti. Ten by měly pobírat všechny rodiny, bez ohledu na majetek. "Tato vláda si hraje na sociální, a přitom sociální není. Jde jí jen o hlasy voličů, ne o řešení skutečných problémů občanů," komentuje stanovisko vlády k návrhu novely zákona o sociálním zabezpečení jeho spoluautorka Alena Páralová (ODS). Spolu s ní jsou pod předlohou podepsáni Václav Krása (Unie svobody) a Josef Janeček (KDU-ČSL). "Je paradoxní, že před pár dny nás při schvalování přídavků pro děti pravicoví zákonodárci obviňovali, že chceme rozdávat i lidem, kteří to nepotřebují. Tato legislativní úprava jim ale rozdává také," kontruje místopředseda ČSSD Zdeněk Škromach.
</TEXT>
<HEADING>
Výplatou dávky prý stát ušetří
</HEADING>
<TEXT>
Autoři návrhu ovšem upozorňují na zásadní rozdíl v obou dávkách: zatímco plošné přídavky na děti všem rodinám zatíží státní rozpočet bez prokazatelného efektu, obdobný přístup v případě handicapovaných osob státní pokladně ušetří. Pokud by postižené dítě či starý člověk musel být umístěn v ústavu sociální péče, stát na jeho ošetřování zaplatí měsíčně zhruba 12 tisíc korun. Zůstane-li v domácí péči, navrhli poslanci přiznat ošetřovateli dávku ve výši 1,6 násobku životního minima, tedy 3700 korun měsíčně. Dalších 3480 korun (1,5násobek životního minima) by si mohl přivydělat. "Považujeme to za jakousi symbolickou náhradu ušlé mzdy, které se dotyčný vzdává tím, že zůstane pečovat o příbuzného," tvrdí Páralová. Žadatelé o příspěvek se dosud museli zpovídat z majetkových poměrů a čekat, zda jim úřad vyhoví. Podle Páralové byli často terčem šikanování úředníků při kontrolách. "V podstatě nesměli svého svěřence na chvíli opustit. To bychom chtěli novelou také zmírnit," říká.
</TEXT>
<HEADING>
ČSSD změnila názor
</HEADING>
<TEXT>
I přes negativní stanovisko vlády má novela zákona o sociálním zabezpečení velkou šanci projít závěrečným hlasováním. Několik pozměňovacích návrhů žádá jen drobné úpravy. Například Tomáš Kvapil (KDU-ČSL) navrhuje, aby si pečovatelé mohli přivydělat až 1,8násobek životního minima. Překvapivě kladně se k návrhu staví i poslanci vládní strany. "Po pozměňovacích návrzích z výborů novelu podporujeme, hlasováním pravděpodobně projde," prohlašuje místopředseda ČSSD Škromach. Na novele mu vadí, že vytrhává z kontextu část sociální problematiky. Zamítavé stanovisko Zemanova kabinetu se Škromach snaží bagatelizovat. Vláda prý měla námitky nikoli vůči principu, ale proti formě, jakou byl návrh zpracován. Písemné stanovisko vlády však uvádí hned jako první důvod zamítnutí plošnost výplaty příspěvku a tím údajné zvýšení výdajů ze státního rozpočtu. Návrh opozice v zásadě nevadí ani ministerstvu práce a sociálních věcí. Podle náměstkyně Běly Hejné je v intencích snahy ministerstva posílit roli domácí péče před ústavní. "Požadavek matek pečujících o invalidní děti je oprávněný," tvrdí Hejná, ale souhlasí se Škromachem, že si problematika žádá komplexnější řešení. Obává se, že realizace novely způsobí administrativní těžkosti. Lepším řešením by podle Hejné bylo ocenit roli ošetřujícího člena domácnosti jako plnohodnotný výkon pečovatelky. "S finanční podporou by se mělo jít až někam na hranici minimální mzdy. Přiznat dotyčnému takový příjem bych považovala za důstojnější řešení než příspěvek formou sociální dávky," míní Hejná.
</TEXT>
<HEADING>
Co navrhují poslanci
</HEADING>
<TEXT>
* osoba, jež zůstane v domácnosti a celodenně ošetřuje handicapovaného, bezmocného či starého částečně bezmocného (nad 80 let) příbuzného, získá nárok na státní příspěvek ve výši 1,6násobku životního minima (tj. v současnosti 3700 korun měsíčně); pokud pečuje o dvě a více osob, má nárok na 2,75násobek životního minima
* pečovatel si bude moci k přiznané dávce přivydělat do výše 1,5násobku životního minima (tj. 3480 korun měsíčně po zdanění)
* celodenní péči splňuje i umístění dítěte v jeslích na max. 4 hodiny denně, ve škole (i střední a učilišti) po dobu výuky a rehabilitace či umístění bezmocné osoby starší 18 let do odpovídajícího zařízení na max. 6 hodin denně
</TEXT>
</DOC>
<DOC>
<DOCID>LN-20020320018</DOCID>
<DOCNO>LN-20020320018</DOCNO>
<DATE>03/20/02</DATE>
<GEOGRAPHY>PRAHA</GEOGRAPHY>
<TEXT>
Bývalého vyšetřovatele StB Vladimíra Zavadilíka včera poslal Krajský soud v Brně na dva roky do vězení. Ve včerejším zpravodajství to oznámila Česká televize. Soud tak neočekávaně zpřísnil původní rozsudek, který bývalému vyšetřovateli vyměřil podmíněný trest. Proti původnímu rozsudku se odvolal státní zástupce. Jedenaosmdesátiletý Zavadilík byl odsouzen za to, že v padesátých letech brutálně týral vězně a odpůrce komunistického režimu. Proti rozhodnutí krajského soudu se už nelze odvolat. Podle ČT ale Zavadilík zřejmě požádá o odklad nástupu trestu.
</TEXT>
</DOC>
<DOC>
<DOCID>LN-20020320019</DOCID>
<DOCNO>LN-20020320019</DOCNO>
<DATE>03/20/02</DATE>
<GEOGRAPHY>HŘENSKO</GEOGRAPHY>
<TEXT>
Kvůli prasklé vysokotlaké hadici nezačalo ani včera v Hřensku na Děčínsku odplavování nebezpečného skalního masivu nad hotelem Klepáč. Podle zaměstnanců specializované firmy by práce mohly začít dnes. Odborníci vybrali metodu odplavování proto, že je nejšetrnější k okolí sanované skály. Podle jejich propočtů by silný proud vody měl každou hodinu odplavit půl metru krychlového pískovce. Největší skalní blok za hotelem Klepáč má 266 metrů krychlových.
</TEXT>
</DOC>
<DOC>
<DOCID>LN-20020320020</DOCID>
<DOCNO>LN-20020320020</DOCNO>
<DATE>03/20/02</DATE>
<GEOGRAPHY>LIBEREC</GEOGRAPHY>
<TEXT>
Krajský soud v Liberci vyměřil včera za podvody Jaromíře Flekové z Jablonce nad Nisou pět let ve věznici s dozorem. Třiašedesátiletá důchodkyně vylákala od srpna 1999 do května 2000 od 130 lidí přes 8,5 milionu korun. Soud navíc uložil ženě nahradit podvedeným škodu. Státní zástupce i obhájce si ponechali lhůtu pro podání odvolání. Podle obžaloby Fleková poškodila přes 170 lidí a obrala je o 6,8 milionu. Přestože ji soud zprostil ve 40 případech viny, protože peníze vrátila, vyšplhala se dlužná částka na 8,5 milionu. "V obžalobě se vyskytla jednoduchá početní chyba," vysvětlil předseda senátu Petr Neumann. Její podvody podle něj měly všechny rysy řetězové hry letadlo. "Slibovala svým klientům výhodný, až třicetiprocentní úrok. O všech poškozených si vedla přesnou kartotéku," dodala žalobkyně Romana Strnadová. Žena podle ní na peníze vystavila dluhopis, mnohdy však vracela pouze úroky. "Peníze se u ní ale nikde nenašly a ani nebylo patrné, že by vedla hýřivý život," poznamenala. Důchodkyně nic nevlastní a na její majetek vyhlásil soud konkurs. Fleková tvrdí, že zastupovala společnost MOP, která se zabývala spekulacemi s nemovitostmi. Po firmě i po lidech, s nimiž měla spolupracovat, se však slehla zem. "Sama jsem se nijak neobohatila. Mrzí mě to tím víc, že většina poškozených jsou moji sousedé a známí," vypověděla mezi vzlyky roztřeseným hlasem. Své oběti si žena podle spisu vybírala na Liberecku a Jablonecku. Nabízela jim výhodné zúročení peněz a obchody s realitami. Největší částka, kterou se jí podařilo podle spisu podvodně získat od jedné oběti, činila 450 tisíc korun. Podle Neumanna nejde v Libereckém kraji o ojedinělý případ. "Fungování těchto podvodů má na svědomí lidská chamtivost," dodal.
</TEXT>
</DOC>
<DOC>
<DOCID>LN-20020320021</DOCID>
<DOCNO>LN-20020320021</DOCNO>
<DATE>03/20/02</DATE>
<GEOGRAPHY>KUVAJT/PRAHA</GEOGRAPHY>
<TEXT>
Krátce po sedmé ráno středoevropského času přistáli včera na letišti v hlavním městě Kuvajtu čeští vojáci určení pro tamní část protiteroristické operace Trvalá svoboda. Celkem bude v Kuvajtu působit 251 českých vojáků, většinou odborníků na protichemický boj z 9. protichemické roty z Liberce a dalších vojáků, kteří se budou starat o zabezpečení. Mluvčí generálního štábu Vladimír Palán řekl, že Češi se z letiště autobusy přesunuli na základnu Doha, kde budou příštího půl roku působit. Ubytovali se a poprvé v novém působišti poobědvali - mleté maso, brambory, zeleninu, ovoce a zmrzlinu. V Kuvajtu je o dvě hodiny více než v Praze. Před polednem se teplota na základně pohybovala kolem 35 stupňů Celsia. Letadlem do této pouštní konstituční monarchie odcestovala v noci na včerejšek většina vojáků, celkem 226 osob, včetně několika žen. Na základně už působila předsunutá skupina vojáků, několik dalších cestuje lodí s technikou. Úkolem českých vojáků bude chránit organizační štáb operace Trvalá svoboda na kuvajtském území. Chemici jsou ale připraveni poradit si i s následky použití zbraní hromadného ničení. Vojáci mohou zasáhnout i v případě ekologické katastrofy, při nasazení mimo území Kuvajtu musejí předem informovat českého ministra obrany.
</TEXT>
</DOC>
<DOC>
<DOCID>LN-20020320022</DOCID>
<DOCNO>LN-20020320022</DOCNO>
<DATE>03/20/02</DATE>
<TITLE>
Výroba drog ve velkém měla být údajně odhalena v lednu ve zlínské farmaceutické firmě. Jenže vyšetřování se zatím táhne bez výsledku.
</TITLE>
<GEOGRAPHY>ZLÍN/BRNO</GEOGRAPHY>
<TEXT>
Ještě koncem ledna se policisté a celníci tvářili, jako by jim v síti uvízl ojedinělý sólokapr. Podle jejich tehdejšího tvrzení se jim při zátahu ve zlínské farmaceutické firmě podařilo odhalit ojedinělý pokus o průmyslovou výrobu a distribuci drog. Po necelých dvou měsících však mnohé nasvědčuje tomu, že realita bude poněkud střízlivější. Palcové titulky a spoty v televizním zpravodajství ohlašovaly koncem ledna skandál. Záhy po razii ve zlínské firmě Intercaps a nálezu neznámé psychotropní látky byli její vedoucí pracovníci obviněni z nedovolené výroby a držení omamných látek. Několik lidí bylo v souvislosti s toto kauzou zadrženo i na Slovensku.
</TEXT>
<HEADING>
Mělo jít o novou drogu
</HEADING>
<TEXT>
Podle tehdejších informací celníků se totiž přímo ve výrobních prostorách zlínské firmy připravovala a dávkovala nová droga. Později celníci upřesnili, že mělo jít o temazepam. Látku, která u nás tehdy nebyla registrována a kterou lze přirovnat k diazepamu či rohypnolu. Firma, jejímž stoprocentním vlastníkem je slovenská společnost Slovakofarma Hlohovec, se zabývá výrobou želatinových tobolek pro farmaceutické a potravinářské účely. Podle právního zástupce obviněných manažerů Pavla Omelky byla substance s obsahem temazepamu do Zlína dodána z mateřské firmy na Slovensku. "V Intercapsu měli látku zkušebně plnit do želatinových kapslí. Jediná technologická zkouška byla neúspěšná," sdělil Omelka. Podle něj bylo po zkoušce asi tisíc vadných kapslí uloženo v uzavřeném sáčku do zajištěné místnosti. Tam je také při razii objevili celníci. Jeden ze dvou obviněných manažerů, generální ředitel firmy Pavel Mauer tvrdí, že není v možnostech jeho společnosti zkoumat, jaký je obsah látek, které jim mateřská firma posílá ke zkouškám. "Nemáme potřebné laboratoře," vysvětlil. K obdobné technologické zkoušce by prý bylo potřeba tři až pět kilogramů látky. "V nich je testovací substance, v tomto případě temazepam, zastoupená několika gramy," sdělil advokát. Cena nevydařené zkušební šarže se podle něj pohybuje kolem dvou tisíc korun.
</TEXT>
<HEADING>
Na začátku úřady mluvily, nyní mlčí
</HEADING>
<TEXT>
Celníci na počátku odhadovali, že na západoevropském trhu by látka, která byla v prostorách firmy Intercaps zajištěna, mohla být prodána za skoro sedmdesát milionů korun. V kontrastu se značným množstvím informací, které úřady poskytovaly v počátku celé kauzy, se nyní státní orgány zahalily do ticha. Tisková mluvčí Generálního ředitelství cel Ivana Bednářová byla stručná. "My jsme to uzavřeli a předali policii," sdělila Bednářová s tím, že další informace o kauze již budou zcela v kompetenci policie. Vyšetřovatelka případu však odmítla cokoliv o současném stavu vyšetřování sdělit. Upřesnila pouze, že podle jejího odhadu by šetření mohlo být uzavřeno do června. "O jakékoliv další informace se obracejte na tiskové oddělení policejního prezidia," sdělila vyšetřovatelka. Pracovnice tiskového oddělení Blanka Kosinová však nebyla o nic výřečnější. "Žádné další informace nemáme," sdělila Kosinová.
Celníci na počátku odhadovali, že na západoevropském trhu by látka, která byla v prostorách firmy Intercaps zajištěna, mohla být prodána za skoro sedmdesát milionů korun. V kontrastu se značným množstvím informací, které úřady poskytovaly v počátku celé kauzy, se nyní státní orgány zahalily do ticha. Tisková mluvčí Generálního ředitelství cel Ivana Bednářová byla stručná. "My jsme to uzavřeli a předali policii," sdělila Bednářová s tím, že další informace o kauze již budou zcela v kompetenci policie. Vyšetřovatelka případu však odmítla cokoliv o současném stavu vyšetřování sdělit. Upřesnila pouze, že podle jejího odhadu by šetření mohlo být uzavřeno do června. "O jakékoliv další informace se obracejte na tiskové oddělení policejního prezidia," sdělila vyšetřovatelka. Pracovnice tiskového oddělení Blanka Kosinová však nebyla o nic výřečnější. "Žádné další informace nemáme," sdělila Kosinová.
</TEXT>
</DOC>
<DOC>
<DOCID>LN-20020320023</DOCID>
<DOCNO>LN-20020320023</DOCNO>
<DATE>03/20/02</DATE>
<GEOGRAPHY>PRAHA</GEOGRAPHY>
<TEXT>
Nárazový vítr o síle vichřice vál včera na vrcholech českých hor. Vichřici zaznamenali na Milešovce v okrese Litoměřice, kde měl vítr v nárazu rychlost 93 kilometrů za hodinu. Na Sněžce na Trutnovsku naměřili náraz o rychlosti 90 kilometrů v hodině a na Lysé hoře v okrese Frýdek-Místek měl vítr rychlost 79 kilometrů za hodinu. Podle meteorologů byly nejvyšší nárazy naměřeny dopoledne a během dne se vítr utišil. Dnes již meteorologové silný vítr neočekávají, ale varují, že by se mohly rozvodnit některé řeky. Včera pršelo téměř na celém území ČR. Odpoledne ve vysokých polohách v západní polovině Čech i sněžilo. Přestože dnes začne astronomické jaro, teploty budou do konce týdne dál klesat. Druhého stupně povodňové aktivity, který znamená pohotovost, by mohly dnes dosáhnout jihočeské řeky, které pramení na Šumavě. Již včera hlásili meteorologové z Českého hydrometeorologického ústavu stupeň bdělosti z horního toku Otavy na Modravě a v Sušici na Klatovsku. Situaci podrobně monitorují pracovníci Povodí Vltavy. Podle dispečera Libora Farského není vyloučeno, že se vodohospodáři vrátí k upouštění vody z přehradní nádrže Lipno. "Bude záležet na tom, jak dlouhá bude povodňová vlna a jak dlouho bude pršet," řekl včera. Pracovníci povodí také kontaktovali okresní úřad Klatovy, se kterým jsou v úzkém kontaktu. Meteorologové včera na jihu Čech naměřili průměrně 20 milimetrů srážek. Na Šumavě ale prší intenzivněji. V Prášilech na Klatovsku spadlo do včerejšího večera dokonce 50 milimetrů.
</TEXT>
</DOC>
<DOC>
<DOCID>LN-20020320024</DOCID>
<DOCNO>LN-20020320024</DOCNO>
<DATE>03/20/02</DATE>
<TITLE>
Na využití průmyslového areálu existuje několik návrhů, chybějí však investoři
</TITLE>
<TEXT>
Skanzen, lázně, či Disneyland - co vznikne ze starých vysokých pecí ve Vítkovicích? Záleží to hlavně na budoucích investorech.
OSTRAVA - Těžní věž, vysoké pece, plynojem, koksovna. Ještě před čtyřmi roky se v těchto zařízeních v Ostravě-Vítkovicích vyráběly tisíce tun železa. Od roku 2000 jsou tyto více než sto let staré monstrózní objekty technickou památkou. "Lidé se k vám na to budou jezdit dívat jako na šikmou věž v Pise," prorokovali němečtí odborníci, kteří provozují obdobné technické skanzeny v Německu. Památkově chráněné objekty v zóně, která dostala název Dolní oblast Vítkovic, jsou zatím oploceny a obdivovat je lze pouze zvenčí. Názory na jejich budoucnost jsou různé. Někteří by vše nechali tak, jak to stojí, a prohlásili oblast památkově chráněným místem. Jsou i tací, kteří by rádi vše zbourali. Areál zatím patří akciové společnosti Vítkovice, ale to nemá trvat příliš dlouho. Vláda začátkem tohoto roku povolila převod celého areálu na státní podnik Diamo. Stát by prostřednictvím Diama měl za oblast zaplatit Vítkovicím dvě stě milionů korun. Hutní společnost se tak zbaví před plánovanou privatizací ekologicky znečištěného pozemku. "Jednání mezi Vítkovicemi a Diamem jsou v plném proudu," řekla tisková mluvčí společnosti Vítkovice Lenka Hatlapatková. Existují dvě koncepce předání majetku. Buď najednou, a to k 1. lednu 2003, jak navrhuje Diamo, nebo postupně, a to od letošního podzimu, což chtějí Vítkovice," řekla Hatlapatková. O všech záležitostech se rozhodne v příštích měsících. V rámci převodu majetku na stát existují i plány ministerstva financí, co s územím dál: po ekologickém vyčištění ho využít k výstavbě společenských center a průmyslových zón.
</TEXT>
<HEADING>
Plánů hodně, peněz málo
</HEADING>
<TEXT>
"Žádné projekty, co s Dolní oblastí bude, však zatím neexistují. Vše záleží na budoucích investorech," tvrdí náměstek ostravského primátora Ivan Knížátko. Radnice registruje několik návrhů, co by tam mohlo vzniknout. "Zatím ale všechny nápady postrádají to nejdůležitější - ekonomické řešení," řekl Knížátko. Jedna rakouská firma navrhovala postavit park pro podnikání a volný čas. Objevil se také nápad, že by ve Vítkovicích mohly být léčebné lázně. Při jejich provozu by se využívaly důlní vody. "Nápadů je hodně - od Disneylandu přes lehký průmysl nebo kanceláře. Jestli si někdo myslí, že na pozadí komínů k nám budou jezdit na rekreaci lidé z celé Evropy a bude tomu věřit, ale hlavně bude mít peníze, ať si to tam klidně postaví," míní Knížátko. Nyní je však celý areál označován jako majetkový, ekologický a památkový spletenec. Pro mnohé však s ojedinělým půvabem. "Vysoké pece mají pro nás neuvěřitelnou estetickou kvalitu," prohlásil například ředitel Národní galerie Milan Knížák, když si před dvěma lety prohlížel areál spolu se studenty AVU. Nyní se Dolní oblastí zabývá i agentura Czechinvest. Její projekt, který má být hotov na podzim letošního roku, snad napoví, jak pokračovat. Kdo se bude o území starat, kdo bude shánět investory. Na barevném územním plánu města Ostravy je oblast o velikosti přibližně dvě stě padesáti hektarů zatím vybarvena šedě.
"Žádné projekty, co s Dolní oblastí bude, však zatím neexistují. Vše záleží na budoucích investorech," tvrdí náměstek ostravského primátora Ivan Knížátko. Radnice registruje několik návrhů, co by tam mohlo vzniknout. "Zatím ale všechny nápady postrádají to nejdůležitější - ekonomické řešení," řekl Knížátko. Jedna rakouská firma navrhovala postavit park pro podnikání a volný čas. Objevil se také nápad, že by ve Vítkovicích mohly být léčebné lázně. Při jejich provozu by se využívaly důlní vody. "Nápadů je hodně - od Disneylandu přes lehký průmysl nebo kanceláře. Jestli si někdo myslí, že na pozadí komínů k nám budou jezdit na rekreaci lidé z celé Evropy a bude tomu věřit, ale hlavně bude mít peníze, ať si to tam klidně postaví," míní Knížátko. Nyní je však celý areál označován jako majetkový, ekologický a památkový spletenec. Pro mnohé však s ojedinělým půvabem. "Vysoké pece mají pro nás neuvěřitelnou estetickou kvalitu," prohlásil například ředitel Národní galerie Milan Knížák, když si před dvěma lety prohlížel areál spolu se studenty AVU. Nyní se Dolní oblastí zabývá i agentura Czechinvest. Její projekt, který má být hotov na podzim letošního roku, snad napoví, jak pokračovat. Kdo se bude o území starat, kdo bude shánět investory. Na barevném územním plánu města Ostravy je oblast o velikosti přibližně dvě stě padesáti hektarů zatím vybarvena šedě.
</TEXT>
</DOC>
<DOC>
<DOCID>LN-20020320025</DOCID>
<DOCNO>LN-20020320025</DOCNO>
<DATE>03/20/02</DATE>
<GEOGRAPHY>PRAHA</GEOGRAPHY>
<TEXT>
Nová a elegantnější, bez antén a blíže své původní podobě se ve čtvrtek představí Petřínská rozhledna. Stavba, která zdobí pražské panoráma od roku 1891, trvala tehdy jen pár měsíců. Současná rekonstrukce si vyžádala dva roky. Byly vyměněny nejvíce zkorodované části vnitřního tubusu a schodišť. Do provozu se po letech vrací i výtah. Zaujme i nový vzhled prvního patra. Místo obedněného balkonu vznikl ochoz se dvěma dalekohledy. V nově vybudovaném přízemí je vstupní hala, bufet a začátek expozice, která připomene Klub českých turistů, jehož zásluhou rozhledna stojí. V podzemí se návštěvníci setkají s expozicí "Jára Cimrman, génius, který se neprosadil". Jejím základem bude sbírka kuriózních vynálezů 19. století z depozitáře Národního technického muzea.
</TEXT>
</DOC>
<DOC>
<DOCID>LN-20020320026</DOCID>
<DOCNO>LN-20020320026</DOCNO>
<DATE>03/20/02</DATE>
<GEOGRAPHY>DĚČÍN</GEOGRAPHY>
<TEXT>
Novorozenec, jehož našli v sobotu v Děčíně mrtvého v igelitové tašce, se narodil 24 hodin předtím. Policejní mluvčí Jiří Rolla s odkazem na výsledek pitvy včera uvedl, že chlapec mohl po narození žít. Novorozence někdo udusil. Policisté nyní pátrají po matce. Počítají s pomocí gynekologů i odborníků z manželských poraden. V igelitové tašce byly i značně znečištěné džíny, bílý froté povlak na polštář s květinovým vzorem a oranžový froté závěs. Taška ležela u betonové výpusti, asi sto metrů před točnou městské hromadné dopravy u výjezdu na Ústí nad Labem.
</TEXT>
</DOC>
<DOC>
<DOCID>LN-20020320027</DOCID>
<DOCNO>LN-20020320027</DOCNO>
<DATE>03/20/02</DATE>
<TITLE>
Příběh J. S. MACHARA, "vídeňského Čecha" a kritika domácích poměrů
</TITLE>
<HEADING>
ČESKÉ LEGENDY 20. STOLETÍ
</HEADING>
<TEXT>
Před šedesáti lety, jen pár týdnů předtím, než si stateční parašutisté dokázali počíhat na Reinharda Heydricha, zemřel v Praze básník Josef Svatopluk Machar. Toho roku dovršil 78 let, i když výročí svého narození mohl v životě slavit jen devatenáctkrát - narodil se totiž 29. února.
Básník, prozaik, publicista, jízlivý a obávaný polemik. Zprvu přítel, nakonec kritik T. G. Masaryka. A také generální inspektor československé armády. Dožil se dokončení svých sebraných spisů - mají 52 svazků. Přečte je ještě někdy někdo v úplnosti? Macharovi chyběly tři roky do čtyřicítky, když vydal své memoáry nazvané Konfese literáta. Psal se první rok 20. století, kolínský rodák už devatenáct let publikoval verše i fejetony. Měl za sebou čtrnáct knih lyriky, z nichž skoro všechny představovaly literární událost prvního řádu (Confiteor, Zde by měly kvést růže, Magdalena...). Jak to všechno začalo? Po maturitě (1886) nastoupil jako jednoroční dobrovolník na vojnu - chtěl se stát důstojníkem. Dopadlo to jinak: oženil se a roku 1889 přesídlil do Vídně, kde ho zaměstnal Ústav pro pozemkový úvěr. Už po třech letech vídeňského života sepsal úředník Machar básnickou sbírku Tristium Vindobona I-XX. Při pohledu k domovu nešetří skeptickými slovy: "Náš národ!... Bez kormidla, cíle, vesla/ se před přístavem vrahů potácí,/ zprava i leva lapá fráze, hesla,/ v nichž všechnu sílu, zápal utrácí..." Skoro třicet let Machar žil a pracoval v rakouské metropoli, vzdálen malicherným půtkám v českém literárním rybníce. Po celou tu dobu byl ovšem českým spisovatelem, výrazně ovlivňujícím tuzemské kulturní klima. Inicioval památný manifest České moderny (1895), který pak podepsali spolu s ním také Otokar Březina, Antonín Sova, Vilém Mrštík, F. X. Šalda, F. V. Krejčí a další. Posledně jmenovaný kritik po létech vzpomínal: "Jednoho dne zaslal nám J. S. Machar z Vídně návrh prohlášení, jež mělo být společným projevem literární i politické generace seskupené kolem Rozhledů. (...) Věc nás překvapila, o ničem takovém nebylo předtím jednáno, podnět vyšel jen od Machara samého a jeho dílem je nejen celá koncepce projevu, ale myslím, že i každá jeho věta." Oč šlo? Zjednodušeně řečeno (s Krejčím): "Mladá generace žádá umění moderní, nelpící na starých přežilých formách, a pokud jde o národnost v umění, nechce, aby jí bylo zneužíváno k postranním a neuměleckým cílům." Požaduje se všeobecné právo hlasovací. "I našeho poměru k Němcům se dotýká prohlášení Moderny a přimlouvá se za smírné spolužití s nimi." V té době už je Machar pozorně sledován českým kulturním publikem. Především jeho fejetony bezprostředně reagují na aktuální kulturní, společenské i politické události. Po Janu Nerudovi a před Karlem Čapkem je v tomto žánru patrně nejlepší. Ve školních učebnicích minulé epochy se to nepřipomínalo. Mimochodem, Macharův dávný fejeton Tatíček Masaryk je důkazem, že "tatíčka" neudělali z budoucího prezidenta až legionáři, jak se traduje.
</TEXT>
<HEADING>
Hnusna mi ta sladká voda
</HEADING>
<TEXT>
Sarkastický Machar představoval v české poezii protipól k Vrchlickému a Krásnohorské (tu kritizoval věru negalantně), blízcí mu byli spíše Dyk a Bezruč. Osobní sympatie choval po celý život k Jiráskovi. Svůj literární vkus demonstroval už v mládí: "Nemám rád té poezie,/ jež jak oslazená voda/ padá do té mizérie/ zoufalého století.// (...) Hnusna mi ta poezie,/ hnusna mi ta sladká voda,/ jež se nyní hojně lije/ ze všech koutů po vlastech.// Mám rád verše volné, smělé,/ které třeba drsně zvučí,/ odvahu však mají v čele/ a ve štítu pravdy znak!" Uprostřed první světové války se Machar - podobně jako Bezruč či Dyk ocitl v rakouském vězení, do Čech se vrátil v květnu 1918. Byl to on, kdo 28. října sděloval veřejnosti v Národním divadle zprávu o získání naší státní samostatnosti. V roce 1919 prezident Masaryk pověřil básníka funkcí generálního inspektora československé armády. Machara nová práce na pět let pohltila: "Všecko ostatní přestalo pro mě existovat. Literatura, politika, veřejný život - viděl jsem jen vojsko a jemu věnoval jsem se cele." Po svých 60. narozeninách podal demisi. Masaryk, jehož staré přátelství s Macharem v té době chřadlo, ji bez odkladů přijal. Iluze se rozplynuly: "Snil jsem velký sen o novém kulturním českém člověku. - Procitl jsem (...) a vyhledal svůj starý bič." Na sklonku roku 1938 se roztrpčený spisovatel alegoricky obořil i na mrtvého Masaryka: "Byl jednou jeden velekněz,/ čněl slávou takřka do nebes..." A vyspílal národu: "...půl děti a půl blázni od dne ke dni/ s ješitou starým na špici/ jste sunuli se, pošetilci bědní,/ za jezdeckou tou čepicí..." Na velký, umělecky silný básnický obraz však už Macharovi chyběly síly.
J. S. Machar
</TEXT>
</DOC>
<DOC>
<DOCID>LN-20020320028</DOCID>
<DOCNO>LN-20020320028</DOCNO>
<DATE>03/20/02</DATE>
<GEOGRAPHY>BRNO</GEOGRAPHY>
<TEXT>
Amnestie prezidenta Václava Havla z roku 1998 uchránila včera před vězením šestadvacetiletou Brigitu Rozikovou. Brněnský krajský soud ji uznal vinnou z ublížení na zdraví z nedbalosti, jehož se dopustila před sedmi lety, kdy v Hodoníně pobodala otce. Rozsudek však nebyl vynesen, protože se na tento čin vztahuje amnestie. Ženě hrozilo až osm let vězení. Roziková v červenci 1995 napadla v hodonínském bytě svého otce. Při hádce jej třikrát bodla nožem do hrudníku a zad. Muž byl vážně zraněn, lékaři ho zachránili. Poškozený včera odmítl proti dceři svědčit. Roziková soudu řekla, že otce pobodala v sebeobraně. "Celou rodinu dlouho týral. Bil nás, prodával naše věci, aby měl peníze na výherní automaty. Měl záchvaty vzteku," uvedla obžalovaná. Koncem července 1995 se otec Rozikové pohádal s manželkou, která jej opustila. Dcera se vracela domů a zjistila, že otec vyměnil ve dveřích zámek. Do bytu proto vlezla oknem. Uvnitř se setkala s otcem, který jí začal nadávat a hrozil ji zabitím. "Ve chvíli, kdy bral skleněnou mísu, kterou mě chtěl uhodit, jsem jej bodla. Určitě by mě zabil," dodala Roziková. Obžalovaná rozhodnutí soudu přijala, státní zástupce si ponechal lhůtu na rozmyšlenou. Pokud se žalobce odvolá, bude se případem zabývat Vrchní soud v Olomouci.
</TEXT>
</DOC>
<DOC>
<DOCID>LN-20020320029</DOCID>
<DOCNO>LN-20020320029</DOCNO>
<DATE>03/20/02</DATE>
<TITLE>
Při operaci Anakonda se prý většině bojovníků Al Kajdy a Talibanu podařilo uprchnout
</TITLE>
<TEXT>
Stovky obětí v řadách nepřátel si podle americké armády vyžádala spojenecká ofenziva na východě Afghánistánu. Místní velitelé ale uvádějí čísla mnohem menší.
BAGRÁM, Afghánistán - Po několika dnech intenzivních útoků nezbyli v oblasti východoafghánského údolí Šáhí Kot téměř žádní bojovníci hnutí Taliban a teroristické organizace Al Kajda. Na tom se shodují prakticky všichni účastníci spojenecké ofenzivy, rozcházejí se však v názorech na osud nepřátelských sil. Podle amerických důstojníků skončila operace Anakonda, jak byla akce nazvána, "naprostým úspěchem". Zabito při ní bylo několik set bojovníků Talibanu a Al Kajdy, možná i více než 500. S verzí Američanů ale nesouhlasí jejich afghánští spojenci. "Zabito bylo tak 50 až 60 bojovníků. Většina jich uprchla," řekl agentuře Reuters poradce afghánského ministra obrany Muhammada Fahíma. "Počet mrtvých při operaci v pohoří Arma byl mnohem menší, než kolik (Američané) tvrdí," citoval deník Pakistan Observer nejmenovaného afghánského velitele, účastnícího se operace. Američané připouštějí, že některým bojovníkům Al Kajdy a Talibanu se podařilo uprchnout. Odmítají ale možnost, že tak učinila většina z nich. "Jestli uprchli? Samozřejmě, někteří se z Šáhí Kot dostali. Vůči tvrzení, že utekla většina z nich, mám ale námitky," řekl novinářům na letecké základně Bagrám americký generál Frank Hagenbeck. Ten zároveň zopakoval předchozí odhady o počtu obětí: "Zlikvidovali jsme stovky nejzkušenějších bojovníků a teroristů z Al Kajdy." Afghánci ale namítají, že se podařilo nalézt jen málo mrtvých těl. Podle amerických důstojníků je to způsobeno ničivou silou použitých bomb. Jako příklad Hagenbeck uvedl nálet z 2. března na hliněnou budovu, v níž údajně bylo asi 40 nepřátelských bojovníků. "Když se tam dostaly pozemní jednotky, našly tam 40 párů bot," prohlásil generál. "Jinak tam ale zůstala jen hromada hlíny, z níž trčely části těl," dodal. Zároveň vyzdvihl vybavení bránících se bojovníků Al Kajdy a Talibanu. Podle něj byli přes satelitní telefony připojeni na internet, jehož prostřednictvím do oblasti přivolávali posily. Přes počítačovou síť se domlouvali i tehdy, když se během spojeneckých útoků přemisťovali mezi různými úkryty.
</TEXT>
<HEADING>
Britové mají hledat Umara
</HEADING>
<TEXT>
I když operace Anakonda skončila, boje v Afghánistánu budou zřejmě pokračovat. Zatím se nepodařilo zlikvidovat všechny bojovníky Talibanu a Al Kajdy, ani lapit jejich vůdce. Například v jeskyních v provincii Paktíja se podle včerejšího vydání listu Pakistan Observer stále skrývá 200 až 300 bojovníků. Kvůli pokračující vojenské kampani byly do Afghánistánu vyslány další posily, tentokrát z Londýna. Britové sice už mají na afghánském území své speciální jednotky, k nim se ale připojí asi 1700 příslušníků námořní pěchoty. Podle deníku The Times bude možná jejich úkolem hledání vůdce Talibanu mully Umara, který nebyl od pádu jihoafghánského Kandaháru viděn.
I když operace Anakonda skončila, boje v Afghánistánu budou zřejmě pokračovat. Zatím se nepodařilo zlikvidovat všechny bojovníky Talibanu a Al Kajdy, ani lapit jejich vůdce. Například v jeskyních v provincii Paktíja se podle včerejšího vydání listu Pakistan Observer stále skrývá 200 až 300 bojovníků. Kvůli pokračující vojenské kampani byly do Afghánistánu vyslány další posily, tentokrát z Londýna. Britové sice už mají na afghánském území své speciální jednotky, k nim se ale připojí asi 1700 příslušníků námořní pěchoty. Podle deníku The Times bude možná jejich úkolem hledání vůdce Talibanu mully Umara, který nebyl od pádu jihoafghánského Kandaháru viděn.
</TEXT>
</DOC>
<DOC>
<DOCID>LN-20020320030</DOCID>
<DOCNO>LN-20020320030</DOCNO>
<DATE>03/20/02</DATE>
<GEOGRAPHY>LONDÝN</GEOGRAPHY>
<TEXT>
Vedení britského Společenství včera v reakci na sporné znovuzvolení Roberta Mugabeho v nedávných prezidentských volbách v Zimbabwe rozhodlo, že tato země bude na rok vyloučena z řad organizace. Oznámilo to v Londýně vedení Společenství, tvořené "trojkou" nyní složenou z představitelů Jihoafrické republiky, Nigérie a Austrálie. Společenství sdružuje 54 zemí, většinou bývalých britských kolonií. Australský premiér John Howard, který rozhodnutí zveřejnil, uvedl, že bude nově posouzeno "za 12 měsíců". Opatření vůči Mugabeho režimu, který neumožnil svobodné volby, přijalo i Dánsko a Švýcarsko. Dánové uzavřou své velvyslanectví v této zemi a zruší dosavadní rozvojovou pomoc. Švýcarská opatření mají zejména zabránit tomu, aby tamní banky nebyly využívány pro obcházení sankcí vyhlášených dalšími státy.
</TEXT>
</DOC>
<DOC>
<DOCID>LN-20020320031</DOCID>
<DOCNO>LN-20020320031</DOCNO>
<DATE>03/20/02</DATE>
<TEXT>
DŽIDDA, Saúdská Arábie - Hledaný terorista Usáma bin Ládin je naživu a netrpí žádnou nemocí ledvin, která by vyžadovala dialýzu. Televizi CNN to v saúdskoarabském městě Džidda v reakci na zprávy o kritickém zdravotním stavu bin Ládina uvedl jeho nevlastní bratr šajch Ahmed. Šajch zdůraznil, že nevěří, že Usáma, člen vážené rodiny, stojí za útoky z loňského 11. září. "Léta jsem s ním žil. Vím, jakou úctu chová k Bohu," řekl Ahmed, který má s Usámou společnou matku. Tu prý kdosi před třemi týdny telefonicky ujistil, že Usáma je v pořádku. Ahmed naposledy bratra viděl loni, kdy ho navštívil v Afghánistánu. Usáma je podle něj muž "s velmi dobromyslným srdcem".
</TEXT>
</DOC>
<DOC>
<DOCID>LN-20020320032</DOCID>
<DOCNO>LN-20020320032</DOCNO>
<DATE>03/20/02</DATE>
<TITLE>
Palestinské vedení oznámilo, že je připraveno vyhlásit příměří na základě amerického plánu
</TITLE>
<TEXT>
Nesmíte nás dráždit, vzkázal izraelský premiér Jásiru Arafatovi, když oznamoval podmínky, za kterých mu povolí volné cestování po světě.
JERUZALÉM - Izraelský premiér Ariel Šaron je ochoten povolit vůdci palestinské samosprávy Jásiru Arafatovi, jenž zatím smí pobývat jen v pásmu Gazy a na západním břehu Jordánu, vycestovat ze země. Pokud Arafat přistoupí na plán palestinskoizraelského příměří vypracovaný již loni ředitelem americké zpravodajské služby CIA Georgem Tenetem, dovolí mu Šaron odletět na zasedání Ligy arabských států v libanonském Bejrútu koncem měsíce. Šaronova ochota pustit Arafata z palestinského území je výsledkem jeho včerejšího jednání s americkým viceprezidentem Dickem Cheneyem, který během své mise po zemích Blízkého východu "připravuje půdu" pro možný americký útok na irácký režim. Záměr USA je jasný - aby plánovaný útok proběhl co nejúspěšněji, musí jinde v regionu vládnout klid. Izraelský premiér ovšem nevyloučil, že Arafata již nepustí z ciziny zpět do Izraele. Tento krok by prý byl Šaron nucen zvážit za dvou okolností. Pokud by Arafat vystupováním během bejrútského summitu Izrael "provokoval", nebo by Palestinci zesílili útoky na izraelské cíle. Arafatův souhlas s Tenetovým plánem, který předpokládá stažení Izraele z palestinského území na pozice před zahájením nynější násilné palestinské intifády a současně ukončení palestinských útoků proti Izraeli, jsou Američané připraveni ocenit. Podle Cheneyho by učinil z Arafata partnera, s nímž budou USA ochotny vyjednávat. Po jednání palestinského vedení pod Arafatovým předsednictvím pak včera večer Palestinci v oficiálním prohlášení uvedli, že jsou připraveni k vyhlášení příměří na základě Tenetova plánu. Podrobnosti o načasování jednotlivých kroků by měly být projednány při dnešní izraelsko-palestinské schůzce. Sám viceprezident se ke zklamání Palestinců s Arafatem odmítl sejít, i když měl na schůzku předběžně rezervován čas. Včera ale Cheney prohlásil, že pokud Arafat "vyvine stoprocentní úsilí", mohli by se spolu sejít již příští týden.
</TEXT>
<HEADING>
Izraelci: Stáhli jsme se
</HEADING>
<TEXT>
Izraelská armáda včera ráno oznámila, že dokončila stažení z palestinských autonomních území na západním břehu Jordánu i v pásmu Gazy. Palestinci ale hlásili, že na severu Gazy izraelské tanky zůstali i po tomto termínu. Základní dohody o stažení izraelské armády z těchto oblastí bylo dosaženo na pondělní schůzce palestinských a izraelských bezpečnostních činitelů za přítomnosti amerického zmocněnce pro Blízký východ Anthonyho Zinniho. Tedy krátce před tím, než do Izraele přijel Cheney. Přes snahy o urychlené nalezení cesty k příměří, násilí včera pokračovalo. Dva palestinští extremisté vyzbrojení samopaly pronikli v ranních hodinách do blízkosti izraelského vojenské cvičiště u Nábulusu. Při ostřelování tábora byl zastřelen dvacetiletý izraelský důstojník. V následné přestřelce byli útočníci zlikvidováni. K útoku se přihlásila ozbrojená složka islámského hnutí Hamas. "Oddíly mučedníka Izzuddína Kásama provedly útok odvetou za zločiny izraelských okupantů a ve svém boji budeme pokračovat až do jejich úplného vyhnání," citovala agentura AFP prohlášení, které od teroristů obdržela.
Izraelská armáda včera ráno oznámila, že dokončila stažení z palestinských autonomních území na západním břehu Jordánu i v pásmu Gazy. Palestinci ale hlásili, že na severu Gazy izraelské tanky zůstali i po tomto termínu. Základní dohody o stažení izraelské armády z těchto oblastí bylo dosaženo na pondělní schůzce palestinských a izraelských bezpečnostních činitelů za přítomnosti amerického zmocněnce pro Blízký východ Anthonyho Zinniho. Tedy krátce před tím, než do Izraele přijel Cheney. Přes snahy o urychlené nalezení cesty k příměří, násilí včera pokračovalo. Dva palestinští extremisté vyzbrojení samopaly pronikli v ranních hodinách do blízkosti izraelského vojenské cvičiště u Nábulusu. Při ostřelování tábora byl zastřelen dvacetiletý izraelský důstojník. V následné přestřelce byli útočníci zlikvidováni. K útoku se přihlásila ozbrojená složka islámského hnutí Hamas. "Oddíly mučedníka Izzuddína Kásama provedly útok odvetou za zločiny izraelských okupantů a ve svém boji budeme pokračovat až do jejich úplného vyhnání," citovala agentura AFP prohlášení, které od teroristů obdržela.
</TEXT>
</DOC>
<DOC>
<DOCID>LN-20020320033</DOCID>
<DOCNO>LN-20020320033</DOCNO>
<DATE>03/20/02</DATE>
<GEOGRAPHY>ŘÍM</GEOGRAPHY>
<TEXT>
Před svým domem v severoitalské Boloni byl včera večer zavražděn ekonomický poradce italského ministra práce Marco Biagi. Biagi se právě vracel na kole domů, když ho z těsné blízkosti zasáhly výstřely vypálené dvěma muži na motorce. K činu se zatím nikdo nepřihlásil. 51letý Biagi byl jedním z autorů navrhovaného zákona o zaměstnanosti, který popudil řadu levicových stran a odborů, podle nichž nová pravidla umožní firmám nespravedlivě propouštět zaměstnance. Italský ministr vnitra Claudio Scajola bezprostředně po informaci o vraždě ukončil svou cestu do Spojených států a vrátil se do vlasti. Poslední podobný případ se stal v roce 1999, kdy tehdejšího poradce ministra práce zabily s největší pravděpodobností levicové Rudé brigády.
</TEXT>
</DOC>
<DOC>
<DOCID>LN-20020320034</DOCID>
<DOCNO>LN-20020320034</DOCNO>
<DATE>03/20/02</DATE>
<GEOGRAPHY>KOŠICE</GEOGRAPHY>
<TEXT>
Jeden policista a jeden voják základní služby z hraničního oddělení v Petrovcích na východě Slovenska zahynuli včera odpoledne na slovenskoukrajinském pomezí. Oba podlehli při převozu do nemocnice střelným zraněním, jež jim způsobil neznámý muž, kterého zadrželi při kontrole hranic. Podle některých náznaků mohl být muž, jehož národnost nebyla známa, převáděčem nelegálních migrantů. Při následné pátrací akci vypukla mezi policisty a pachatelem přestřelka, při níž byli zraněni další dva policisté a útočník byl zastřelen. K incidentu nejspíš došlo, když hraniční policie převážela muže zadrženého v hraničním pásmu. Muž podle vyšetřovatelů při převozu pravděpodobně odzbrojil jednoho z vojáků a vzápětí všechny členy hlídky postřelil. Poté je vyhodil z auta a sám s ním pokračoval v útěku.
</TEXT>
</DOC>
<DOC>
<DOCID>LN-20020320035</DOCID>
<DOCNO>LN-20020320035</DOCNO>
<DATE>03/20/02</DATE>
<TITLE>
Mlčení zachovává kolem kontroverzních výroků Margaret Thatcherové nynější vůdce konzervativců Iain Duncan Smith. Někteří členové strany ale nešetří kritikou vůči bývalé premiérce.
</TITLE>
<GEOGRAPHY>LONDÝN</GEOGRAPHY>
<TEXT>
Bývalá britská premiérka Margaret Thatcherová kromě svých obvyklých výpadů proti Evropské unii zasypává ve své nové knize Statecraft (Státnictví) kritikou i některé své nástupce v Konzervativní straně. Ti totiž na rozdíl od ní zavedení eura jednoznačně nevyloučili, ale pouze zaujali vyčkávací pozici. To se týká například bývalého vůdce toryů a premiéra Johna Majora, který zastával postoj "počkáme a uvidíme", i předposledního předáka konzervativců Williama Hagua. Podle ní se jedná o projev "bázlivosti". "Hlavní argumenty proti připojení Británie k jednotné měně nejsou závislé na okolnostech. Závisí spíše na fundamentálním přesvědčení, které konzervativci - pokud chtějí být bráni vážně - nemohou jen tak pominout," tvrdí Thatcherová ve své knize, jejíž další úryvky včera zveřejnil britský list The Times. "Pro Británii nebude nikdy dobré, aby se zřekla své měny. A pro Konzervativní stranu nebude nikdy dobré, aby předstírala opak."
</TEXT>
<HEADING>
Blair: To nemůže myslet vážně
</HEADING>
<TEXT>
Pobouření mezi britskými politiky už vyvolaly i dříve zveřejněné pasáže knihy Margaret Thatcherové. Bývalá premiérka se například vyslovila pro stažení Británie z Evropské unie a prohlašovala, že většina problémů jako nacismus či marxismus - přišla z evropské pevniny. Labouristé názory "Železné lady" odmítli. "Jak může někdo myslet vážně, že z Evropy v posledním půlstoletí nic dobrého nepřišlo?" vzkázal své někdejší předchůdkyni nynější britský premiér Tony Blair. "A co rostoucí prosperita a mír pro náš lid? A co fronta žadatelů o vstup do Evropské unie, zatímco jediným, kdo chce vystoupit, je Konzervativní strana?" S kritikou se ale bývalá premiérka setkala i u některých konzervativců. Jeden z členů jejího někdejšího kabinetu a nynější evropský komisař Chris Patten například pro BBC uvedl: "Na rozdíl od ostatních politických vůdců, kteří se po opuštění úřadu stávají hloubavější a umírněnější, dovádí lady Thatcherová své názory a předsudky do extrému." Nynější šéf konzervativců Iain Duncan Smith ale zatím mlčí. Když například Blair přednášel svoji kritiku, tak si vůdce toryů podle zpravodaje listu Daily Telegraph "dával velký pozor, aby nepřikývl, anebo nezavrtěl hlavou".
Pobouření mezi britskými politiky už vyvolaly i dříve zveřejněné pasáže knihy Margaret Thatcherové. Bývalá premiérka se například vyslovila pro stažení Británie z Evropské unie a prohlašovala, že většina problémů jako nacismus či marxismus - přišla z evropské pevniny. Labouristé názory "Železné lady" odmítli. "Jak může někdo myslet vážně, že z Evropy v posledním půlstoletí nic dobrého nepřišlo?" vzkázal své někdejší předchůdkyni nynější britský premiér Tony Blair. "A co rostoucí prosperita a mír pro náš lid? A co fronta žadatelů o vstup do Evropské unie, zatímco jediným, kdo chce vystoupit, je Konzervativní strana?" S kritikou se ale bývalá premiérka setkala i u některých konzervativců. Jeden z členů jejího někdejšího kabinetu a nynější evropský komisař Chris Patten například pro BBC uvedl: "Na rozdíl od ostatních politických vůdců, kteří se po opuštění úřadu stávají hloubavější a umírněnější, dovádí lady Thatcherová své názory a předsudky do extrému." Nynější šéf konzervativců Iain Duncan Smith ale zatím mlčí. Když například Blair přednášel svoji kritiku, tak si vůdce toryů podle zpravodaje listu Daily Telegraph "dával velký pozor, aby nepřikývl, anebo nezavrtěl hlavou".
</TEXT>
</DOC>
<DOC>
<DOCID>LN-20020320036</DOCID>
<DOCNO>LN-20020320036</DOCNO>
<DATE>03/20/02</DATE>
<GEOGRAPHY>ŘÍM</GEOGRAPHY>
<TEXT>
Italské úřady včera povolily vstup na italské území stovkám běženců cestujících na lodi zadržené v pondělí u Sicílie. Většina z 928 lidí na palubě byli Kurdové a více než polovinu tvořily ženy a děti. Ačkoliv šlo o největší podobný případ za posledních pět let, italské úřady se obávají, že jde jen o předvoj desetitisícové vlny uprchlíků z Blízkého východu. "Nestabilita na Blízkém východě po 11. září znamená, že mnoho lidí se rozhodne hledat lepší život jinde," řekl včera italský ministr vnitra Claudio Scajola. List La Repubblica citoval úředníky jeho resortu, podle jejichž odhadů se na "skok do Evropy" v nejbližších týdnech chystá až 50 000 nelegálních migrantů. Zatímco ale Scajola zvažuje, jak pomoci péči o uprchlíky, jeho kolega Umberto Bossi navrhuje poslat je všechny zpět.
</TEXT>
</DOC>
<DOC>
<DOCID>LN-20020320037</DOCID>
<DOCNO>LN-20020320037</DOCNO>
<DATE>03/20/02</DATE>
<GEOGRAPHY>SOFIA</GEOGRAPHY>
<TEXT>
O přijetí nových zemí do NATO koncem roku mohou rozhodnout politické důvody bez ohledu na to, zda jsou armády těchto států připraveny na členství v alianci, řekl včera v Sofii velitel ozbrojených sil NATO v Evropě, americký generál Joseph Ralston. "Reforma bulharské armády nemusí být dokončena, ale mohou převážit politické důvody, proč 19 členských zemí NATO bude chtít, aby se Bulharsko stalo členem aliance," prohlásil Ralston. Jaké politické důvody by to mohly být, už ale neupřesnil.
</TEXT>
</DOC>
<DOC>
<DOCID>LN-20020320038</DOCID>
<DOCNO>LN-20020320038</DOCNO>
<DATE>03/20/02</DATE>
<GEOGRAPHY>BĚLEHRAD</GEOGRAPHY>
<TEXT>
Místopředseda srbské vlády Momčilo Perišić, který byl v minulých dnech obviněn ze špionáže ve prospěch USA, včera odstoupil ze všech funkcí. Politik, jenž byl za režimu Slobodana Miloševiče náčelníkem generálního štábu, tak vyhověl žádosti srbského premiéra Zorana Djindjiče i jugoslávského prezidenta Vojislava Koštunici, aby rezignoval. Odstoupením z funkcí bude zrušena i Perišičova poslanecká imunita. To uvolní cestu k vyšetření aféry, která vyvolala diplomatickou roztržku s Washingtonem a způsobila politickou krizi doma. Perišiče zadržela spolu s americkým diplomatem minulý čtvrtek vojenská policie a obvinila z toho, že Američanovi předal tajné dokumenty. "Nabízím plnou spolupráci srbské vládě bez ohledu na skutečnost, že jsem dnes rezignoval na funkci náměstka předsedy vlády," uvedl Perišić v dopise premiérovi.
</TEXT>
</DOC>
<DOC>
<DOCID>LN-20020320039</DOCID>
<DOCNO>LN-20020320039</DOCNO>
<DATE>03/20/02</DATE>
<GEOGRAPHY>LONDÝN</GEOGRAPHY>
<TEXT>
Již podruhé během měsíce se lupičům podařil velký úlovek na londýnském mezinárodním letišti Heathrow v Londýně. Lupiči převlečení za pracovníky bezpečnostní služby si za bílého dne odnesli asi tři miliony dolarů (přes 120 milionů korun) v hotovosti, které do Británie dopravila dvě letadla jihoafrické společnosti South African Airways. Dva muži, pravděpodobně Asijci, přinutili řidiče dodávky s penězi prorazit bezpečnostní bránu a sami potom i s lupem odjeli dalším vozem. Řidič ani žádná jiná osoba nebyli zraněni. Poslední přepadení vyvolala o to větší pozornost, že k nim došlo i přes zpřísněná bezpečnostní opatření přijatá po loňských teroristických útocích z 11. září.
</TEXT>
</DOC>
<DOC>
<DOCID>LN-20020320040</DOCID>
<DOCNO>LN-20020320040</DOCNO>
<DATE>03/20/02</DATE>
<TEXT>
AHMADÁBÁD, Indie - Policie v západoindickém svazovém státě Gudžarát včera zastřelila čtyři osoby, když se pokusila zastavit střety mezi hinduisty a muslimy. Pokračovalo tak krveprolévání vyvolané 27. února útokem muslimů na vlak přepravující hinduisty, při němž zaživa uhořelo 58 osob. "Dva lidé zemřeli, když policie v Modase zahájila palbu, aby rozehnala dav, který házel kameny na autobus a pokoušel se zapalovat obchody," řekl šéf místní policie. Další dvě osoby zemřely za obdobných okolností v městě Bharuch. V Ahmadábádu, správním středisku Gudžarátu, se naopak podle úřadů podařilo situaci dostat pod kontrolu poté, co tam byl vyhlášen zákaz nočního vycházení. Při násilnostech tento měsíc zahynulo přes 700 lidí.
</TEXT>
</DOC>
<DOC>
<DOCID>LN-20020320041</DOCID>
<DOCNO>LN-20020320041</DOCNO>
<DATE>03/20/02</DATE>
<TITLE>
I jaderné zbraně by údajně mohl použít Izrael. Tajné služby se totiž obávají, že by na židovský stát mohly zbraněmi hromadného ničení současně zaútočit Irák i Írán.
</TITLE>
<TEXT>
PRAHA/TEL AVIV - Americký prezident George W. Bush dává stále více najevo, že je připraven zaútočit na Irák. Důvodem je vývoj a výroba iráckých zbraní hromadného ničení, které ohrožují celý region Blízkého a Středního východu. V oblasti je nyní americký viceprezident Dick Cheney, který hledá podporu pro případný útok. Včera odjel do Turecka, což je poslední zastávka na jeho cestě. Ačkoli Ankara dává jasně najevo, že se na útoku nebude podílet, je i tak připravena poskytnout spojencům základny. Odmítavě na variantu útoku na Irák reagovala většina arabských zemí, které Cheney navštívil. Každopádně z následků útoku na Irák mají vrásky na čele izraelské tajné služby. V roce 1991, během války v Perském zálivu, se Izrael stal cílem desítek iráckých raket Scud. Tehdy diktátor Saddám Husajn nepoužil zbraně hromadného ničení. Tentokrát však vše může být jinak.
</TEXT>
<HEADING>
Horečné přípravy
</HEADING>
<TEXT>
Podle informací LN se izraelské tajné služby obávají, že nečekaný útok zbraněmi hromadného ničení by mohly provést Irák společně s Íránem. Někteří experti tvrdí, že je krajně nepravděpodobné, aby spolu dřívější nepřátelé úzce spolupracovali. A to navzdory tomu, že se například podle organizace Stratfor Saddám Husajn snaží od počátku roku rychle zlepšit vztahy a spolupráci s Íránem. Jeho reakce ale není příliš vstřícná. Teherán se nicméně spolu s Irákem a Severní Koreou ocitl na Bushově seznamu, když je americký prezident označil za "osu zla". Útok na Izrael by měl být údajně proveden 120 raketami jak s konvenčními, tak s biologickými či chemickými hlavicemi. Představitelé Izraele prý uvažují o tom, že pokud by k tomuto nečekanému útoku došlo, tvrdě by odpověděli. Není vyloučeno, že by použili i rakety s jadernými hlavicemi. Mluvčí izraelských sil se odmítla k těmto informacím pro LN vyjádřit s tím, že nemůže komentovat plány či zpravodajské informace. Izraelský jaderný program je přísně tajný a Izrael nikdy nepotvrdil, zda má či vyzkoušel jaderné zbraně. Od padesátých let přitom ve středisku v Dimoně probíhá nukleární výzkum. Podle odhadů západních zpravodajských služeb by Izraelci mohli mít k dispozici mezi 75 a 130 jadernými náložemi. V posledních měsících byly údajně odvezeny rakety, které mohou nést jaderné hlavice, ze základen a také probíhá častější výcvik pilotů (letadla mohou také nést jaderné pumy) na dlouhé mise. To by mohlo nasvědčovat tomu, že se letectvo chystá zaútočit v hloubi nepřátelského území.
Podle informací LN se izraelské tajné služby obávají, že nečekaný útok zbraněmi hromadného ničení by mohly provést Irák společně s Íránem. Někteří experti tvrdí, že je krajně nepravděpodobné, aby spolu dřívější nepřátelé úzce spolupracovali. A to navzdory tomu, že se například podle organizace Stratfor Saddám Husajn snaží od počátku roku rychle zlepšit vztahy a spolupráci s Íránem. Jeho reakce ale není příliš vstřícná. Teherán se nicméně spolu s Irákem a Severní Koreou ocitl na Bushově seznamu, když je americký prezident označil za "osu zla". Útok na Izrael by měl být údajně proveden 120 raketami jak s konvenčními, tak s biologickými či chemickými hlavicemi. Představitelé Izraele prý uvažují o tom, že pokud by k tomuto nečekanému útoku došlo, tvrdě by odpověděli. Není vyloučeno, že by použili i rakety s jadernými hlavicemi. Mluvčí izraelských sil se odmítla k těmto informacím pro LN vyjádřit s tím, že nemůže komentovat plány či zpravodajské informace. Izraelský jaderný program je přísně tajný a Izrael nikdy nepotvrdil, zda má či vyzkoušel jaderné zbraně. Od padesátých let přitom ve středisku v Dimoně probíhá nukleární výzkum. Podle odhadů západních zpravodajských služeb by Izraelci mohli mít k dispozici mezi 75 a 130 jadernými náložemi. V posledních měsících byly údajně odvezeny rakety, které mohou nést jaderné hlavice, ze základen a také probíhá častější výcvik pilotů (letadla mohou také nést jaderné pumy) na dlouhé mise. To by mohlo nasvědčovat tomu, že se letectvo chystá zaútočit v hloubi nepřátelského území.
</TEXT>
</DOC>
<DOC>
<DOCID>LN-20020320042</DOCID>
<DOCNO>LN-20020320042</DOCNO>
<DATE>03/20/02</DATE>
<TITLE>
Občanským demokratům vadí ekologové především jako političtí soupeři
</TITLE>
<TEXT>
"Samozvaní ochránci přírody". Tahle slova jsem poprvé slyšel v roce 1989, kdy komunistická policie rozehnala v Teplicích demonstraci občanů, kteří už nehodlali snášet život v zamořeném území severních Čech. Tehdy byli samozvaní všichni, kteří nejednali podle schválených směrnic stranických sekretariátů a svobodně vyjadřovali svou volbu pro život, v němž by měl svobodný pohyb a rozhodování, čistý vzduch, voda a zdravé lesy přednost před tunami cementu a oceli připadajícími na hlavu. Doufal jsem, že s tímhle strašákem samozvanosti se už nikdy nesetkám, zvláště ne v souvislosti s ochranou životního prostředí, která v České republice za komunismu dostávala hodně na frak (občas cítím ty odporné ranní mlhy v Ústí nad Labem, do nichž se lidé nořili s pocitem horníka fárajícího do prachu uhelné báně). Marně. Staré komunistické klišé oprášila ODS a používá ho jako jeden z předvolebních argumentů proti všem, kteří se prý chtějí postavit lidské svobodě a nadřazují zájmy přírody nad zájmy člověka.
</TEXT>
<HEADING>
Víme, co se patří, co se má
</HEADING>
<TEXT>
Větší paradox lze těžko vymyslet: občanští demokraté využívají totalitního slovníku v boji za větší svobodu, kterou podle nich ohrožují ekologičtí aktivisté. Například tím, že se stavějí proti výstavbě dálnic a chtějí rušit sjezdovky v ochranných přírodních pásmech. "Víme, že pokusy budovat ideální stát na jakémkoliv vyšším principu vždy končily utrpením milionů lidí," píše se v antiekologickém letáku ODS. Klasický demagogický odkaz k "utrpení milionů" (myšleny zřejmě gulagy, Osvětim a česká normalizace) podprahově vyvolává pocit zrůdnosti "nové zelené ideologie", proti níž je třeba bojovat. Sama ODS přitom nenabízí nic než jiný vyšší princip, jinou ideologii: blíže nedefinovanou svobodu a neosobní, nelidskou ruku trhu. Jak říká Václav Klaus: přírodu ze všeho nejlépe ochrání trh. V něm si zřejmě svobodní čeští vlastníci sami od sebe, bez nátlaku "samozvaných ochránců" uvědomí, že zdravé životní prostředí je přinejmenším stejně důležitá hodnota jako parlamentní demokracie. Zesměšňovaní "samozvaní" ochránci přírody, kteří podle Klause z pozice pochybných vyšších principů zachování Přírody diktují ostatním, co mají dělat, se náhle podezřele podobají členům ODS, kteří se na svět dívají jen skrze prizma trhu a vágního pojetí lidské svobody. Proč toto jednoduché obrácení? Proto, aby bylo vidět, na jak chatrných nohách stojí argumenty ODS namířené vůči lidem, kteří se tradiční antropocentrismus snaží zředit silnou dávkou orientace na život (bios) v nejširším smyslu slova (samozřejmě i mezi nimi jsou nesnesitelní fanatici, kde ale nejsou). Václav Klaus a jeho pilní straničtí učni skvěle umějí problém životního prostředí ideologizovat - buď jste pro svobodu člověka, nebo pro přírodu. To je ale také všechno, co k němu dokáží říct.
</TEXT>
<HEADING>
Regulace hejhulů
</HEADING>
<TEXT>
V černo-bílém světě Klausovy ideologie není na složité úvahy prostor. Ani na fakta o znečištění, ani na vývoj ve světě, kde většina zemí (těch menších o to víc) pod tlakem černé reality a různých "samozvanců" už před dvaceti lety začala přijímat přísná ekologická pravidla. Jejich naplňování se pomalu stalo každodenní samozřejmostí, protože nikdo nechce žít ve smradu smetišť, čmoudu a chemických lázních. Nic z toho není pro ODS důležité. Hlavní je politické čtení ekologických snah, které tak nebezpečně vstupují do světa profesionálních politiků a komplikují jejich práci. Ekologický aktivista i zástupce lidu jednají politicky. Rozdíl je ale podle Klause v legitimitě jejich činů. Poslanec nebo člen vlády koná legitimně vždy byl přece zvolen, má mandát. A je už úplně jedno, jestli prosazuje výstavbu dálnice v chráněném území, nebo vztyčení supermarketu uprostřed vzácného vesnického jádra. Ekologický aktivista nebo třeba jen odhodlaný rozčilený občan, který si lehne před atomovou elektrárnu, supermarket nebo slepičárnu, s jejichž existencí nesouhlasí, je ale už samozvaný ochránce, lobbista, který se snaží násilím vnutit okolnímu světu svou elitářskou představu. Opěvovaná svoboda, za niž ODS ve svých prohlášeních tolik bojuje, dostává pořádně zabrat. Ekologická a ekonomická regulace jí před volbami silně pije krev, regulace politická jí naopak báječně vyhovuje. Vždyť kam bychom došli, kdyby kdejaký hejhula chtěl mluvit do toho, v jakém prostředí chce žít, co chce jíst a co dýchat.
V černo-bílém světě Klausovy ideologie není na složité úvahy prostor. Ani na fakta o znečištění, ani na vývoj ve světě, kde většina zemí (těch menších o to víc) pod tlakem černé reality a různých "samozvanců" už před dvaceti lety začala přijímat přísná ekologická pravidla. Jejich naplňování se pomalu stalo každodenní samozřejmostí, protože nikdo nechce žít ve smradu smetišť, čmoudu a chemických lázních. Nic z toho není pro ODS důležité. Hlavní je politické čtení ekologických snah, které tak nebezpečně vstupují do světa profesionálních politiků a komplikují jejich práci. Ekologický aktivista i zástupce lidu jednají politicky. Rozdíl je ale podle Klause v legitimitě jejich činů. Poslanec nebo člen vlády koná legitimně vždy byl přece zvolen, má mandát. A je už úplně jedno, jestli prosazuje výstavbu dálnice v chráněném území, nebo vztyčení supermarketu uprostřed vzácného vesnického jádra. Ekologický aktivista nebo třeba jen odhodlaný rozčilený občan, který si lehne před atomovou elektrárnu, supermarket nebo slepičárnu, s jejichž existencí nesouhlasí, je ale už samozvaný ochránce, lobbista, který se snaží násilím vnutit okolnímu světu svou elitářskou představu. Opěvovaná svoboda, za niž ODS ve svých prohlášeních tolik bojuje, dostává pořádně zabrat. Ekologická a ekonomická regulace jí před volbami silně pije krev, regulace politická jí naopak báječně vyhovuje. Vždyť kam bychom došli, kdyby kdejaký hejhula chtěl mluvit do toho, v jakém prostředí chce žít, co chce jíst a co dýchat.
</TEXT>
</DOC>
<DOC>
<DOCID>LN-20020320043</DOCID>
<DOCNO>LN-20020320043</DOCNO>
<DATE>03/20/02</DATE>
<TITLE>
Šaron vyšel Cheneymu vstříc jen zčásti
</TITLE>
<TEXT>
Ve všech arabských zemích, které navštívil, slyšel americký viceprezident Dick Cheney, že Palestina zajímá Araby mnohem víc než Irák. Chce-li tedy Washington získat podporu arabských zemí pro plánovanou akci proti Iráku, musí cosi udělat ve věci Palestinců. V zájmu úspěchu své mise se proto Cheney po příjezdu do Izraele obrátil na premiéra Ariela Šarona se dvěma žádostmi: jednak aby Izrael ustoupil z obsazených palestinských měst a projevil ochotu vyhlásit oboustranné a současné příměří; jednak aby umožnil Jásiru Arafatovi opustit Ramalláh a zúčastnit se bejrútského arabského summitu koncem března. První Cheneyho žádost Šaron splnil. V noci na úterý izraelské jednotky opustily Betlém a Bejt Džalá - poslední obsazená palestinská města. Po zasedání smíšené palestinsko-izraelské bezpečnostní komise, kterou svolal americký zmocněnec Anthony Zinni, izraelský ministr obrany Benjamin Ben-Eliezer řekl, že vyhlášení vzájemného příměří lze očekávat v nejbližších 48 hodinách. Druhou Cheneyho žádost Šaron splnil jen napolovic. Prohlásil sice, že Arafat bude moci odjet z Ramalláhu do Bejrútu, ihned však dodal, že "není vyloučeno, že mu nebude umožněn návrat". Závisí to prý na okolnostech. Jelikož je velmi nepravděpodobné, že Arafat opustí území autonomie, aniž by měl jistotu, že mu bude umožněn návrat, druhá část Šaronova prohlášení do značné míry znehodnocuje jeho první část. Proto nazval izraelský opoziční politik Josi Bejlin Šaronovu hrozbu "fackou uštědřenou viceprezidentovi Cheneymu".
</TEXT>
</DOC>
<DOC>
<DOCID>LN-20020320044</DOCID>
<DOCNO>LN-20020320044</DOCNO>
<DATE>03/20/02</DATE>
<TITLE>
Vláda odmítá plošné přídavky pro potřebné
</TITLE>
<TEXT>
Sociálnědemokratická vláda je proti návrhu pravice, aby ti, kdo pečují o lidi s handicapem, dostávali od státu plošný příspěvek. Jinými slovy: když se někdo začne starat o svého blízkého, dostane podle návrhu příspěvek bez ohledu na majetkové poměry. Bude tak postaven na stejnou úroveň jako matky na mateřské dovolené. Zároveň si bude moci i vydělávat. Podle návrhu pravice by stát vyplácel kompenzaci tomu, kdo o postiženého pečuje, a tím státu ušetří mnohonásobně vyšší částku. Dosud byli lidé pečující o lidi s postižením nuceni žebrat o sociální dávky - jakousi almužnu, jež je určena jen těm, kteří na tom jsou velmi špatně. Vláda ČSSD tento návrh zákona nepodporuje, ačkoli dětské přídavky pro potomky milionářů považuje za spravedlivé. Prý si ti, kdo nepracují, protože pečují o handicapované, mohou přijít na pěkné peníze třeba z kapitálových výnosů. Populistický postoj sociálních demokratů není jen hloupý, je cynický. Plošnými přídavky na děti si chtějí získat před volbami mnohonásobně větší skupinu obyvatel - potenciálních voličů. Nesrovnatelně menší a zároveň potřebnější skupinu těch, kteří "na plný úvazek" pečují o bližního, sociální demokraté ignorují. Když si nemohou velkohubě dělat reklamu, jdou sociální ohledy stranou.
</TEXT>
</DOC>
<DOC>
<DOCID>LN-20020320045</DOCID>
<DOCNO>LN-20020320045</DOCNO>
<DATE>03/20/02</DATE>
<TITLE>
Zdrží-li se liberalizace, ať odejdou manažeři
</TITLE>
<TEXT>
Monopol Českého Telecomu se nám asi trochu prodlouží. Původně měl padnout k poslednímu červnovému dni, ale zřejmě nepadne. V dopise Českému telekomunikačnímu úřadu (ČTÚ), který na podnikání v tomto odvětví dohlíží, to trochu jinými slovy napsal pán, který má v Telecomu na starosti technické otázky. V čem spočívá konec monopolu? Každý, kdo má doma pevnou linku Českého Telecomu, by měl mít v budoucnu možnost volat přes ústřednu libovolného konkurenčního operátora. A jemu také zaplatit. Tomu se však musí Telecom technicky přizpůsobit. Podle zákona mají být technické úpravy hotovy do konce června. Pouze na Českém Telecomu však záleží, zda termín stihne. V telekomunikačním zákoně totiž chybí to nejdůležitější - sankce za zdržení. A tak je šéf ČTÚ David Stádník na Český Telecom krátký. Proto veřejně varoval, že by se demonopolizace telekomunikačního trhu mohla zdržet. Snaží se tak vyvolat tlak veřejnosti na Telecom. Do své metly včera Stádník přidal ještě jednu větvičku. Zpoždění technických úprav v Českém Telecomu by prý mohlo popudit i Evropskou unii, které na liberalizaci telekomunikací velmi záleží. Co by měl v takovém případě udělat stát? Jeho zákon na Telecom nestačí, ale může ve firmě využít vlastnická práva. Nesplní-li Český Telecom zadání zákona, měl by na to doplatit management podniku.
</TEXT>
</DOC>
<DOC>
<DOCID>LN-20020320046</DOCID>
<DOCNO>LN-20020320046</DOCNO>
<DATE>03/20/02</DATE>
<TITLE>
...s nímž sdílí pocit vlastní nadřazenosti zájmům obce. A stejně jako premiér je i "malý Zeman" obdarován schopností tropit ostudu v zahraničí.
</TITLE>
<TEXT>
Eduard Zeman má v české vládě na starosti výchovu a vzdělávání. Při své únorové návštěvě olympijských her v Salt Lake City se však zachoval jako rozmazlený malý fracek, který odmítá respektovat protiteroristické bezpečnostní systémy a tím v důsledku uráží památku obětí loňských útoků na Spojené státy. Jeho ministerské svatosti se dotkla běžná letištní kontrola. V Česku by takovému floutkovi, který si dovoluje na ministra, ukázal. Stačil by jeden telefonát. Jen považte, co si k němu drzý letištní personál dovolil. Úředníci ministra kontrolovali stejně jako ostatní cestující. Pan Zeman si musel (snad dokonce sám) několikrát zout boty a svléknout kabát, jednou prý letištní kontrola trvala na tom, aby do letadla nastoupil v ponožkách! Jenomže to zdaleka není vše. Kontrolován byl též ministerský kufřík a jeho majitel musel projít bezpečnostním detektorem kovů. Ó, jak ponižující. Necitlivě dotčený papaláš Zeman to však nenechá jen tak. Po návratu z olympiády, obut a oblečen, zasedl v ministerské kanceláři a rozhodl se sepsat stížnost a podat ji k rukám amerického ambasadora. Nedostatek respektu k diplomatickému pasu českého ministra se přece nikomu nesmí vyplatit. Částečně má ministr pravdu. Úcta k diplomatickému pasu je věc důležitá, ale tváří v tvář třem tisícům mrtvých ze dvou newyorských mrakodrapů se americkým bezpečnostním pravidlům nelze divit. Zvláště na olympiádě, kterou sleduje celý svět, což velmi dobře vědí i pozorností posedlí teroristé všeho druhu. Proto ta přísná bezpečnostní opatření. To by měl chápat i ministr uvyklý na nejrůznější papalášské výhody. Jenže nechápe. Na to je až příliš důležitý mocipán. Ministr školství tak skvěle reprezentuje současnou nabubřelost české sociální demokracie, která si u ministerských korýtek přivykla manýrům zbohatlíků bez kouska pokory. Je přitom úplně jedno, zda jde o trapné trvání na výhodách při cestování letadlem (případ ministra Zemana), nebo o bezplatné zápůjčky luxusních automobilů pro ministerské paničky (případ ministra Grosse). Sociální demokraté ztrácejí soudnost a potřebují vystřídat. U volantu české výkonné moci je pomalu, ale jistě přemáhá mikrospánek, a proto si teď spíš než pohodlná ministerská křesla socialisté zaslouží o něco tvrdší opoziční lavice parlamentu. V nich se hůře usíná a lépe se zahánějí nejrůznější mocenské choutky.
</TEXT>
</DOC>
<DOC>
<DOCID>LN-20020320047</DOCID>
<DOCNO>LN-20020320047</DOCNO>
<DATE>03/20/02</DATE>
<TITLE>
1. Kdo vyhraje volby?
</TITLE>
<TEXT>
2. Kdo bude příštím premiérem?
3. Jaký problém by měla příští vláda vyřešit?
Olga Sommerová, filmová dokumentaristka
1. ČSSD. Raději bych Koalici.
</TEXT>
<HEADING>
2. Vladimír Špidla.
</HEADING>
<TEXT>
3. Vymírání českého národa řešit radikální bytovou podporou mladých lidí. Kriminalitu, zdravotnictví, školství. A více podporovat kulturu, která je vizitkou našeho národa.
Kája Saudek, výtvarník
1. Hlavně aby to nevyhrál Knížák.
2. Pokud mám na vybranou Špidlu a Klause, pak je mi milejší Špidla.
3. Měli by mně jako staropenzistovi zvýšit důchod. Mám o tisícovku méně, než je životní minimum.
</TEXT>
</DOC>
<DOC>
<DOCID>LN-20020320048</DOCID>
<DOCNO>LN-20020320048</DOCNO>
<DATE>03/20/02</DATE>
<TITLE>
Ad LN 6. 3.: Poslanci - velké rozdíly v pracovitosti
</TITLE>
<TEXT>
Jsem znechucen, jak může autor článku vyčítat poslanci Robertu Kopeckému jeho aktivitu v místě bydliště a málo aktivity na půdě parlamentu. Kdyby pisatel článku žil tady, choval by k němu úctu a respekt jako spousta obyvatel litoměřického okresu. V době, kdy na Litoměřicku existuje dvacetiprocentní nezaměstnanost, podstatně menší mzdy než třeba v Praze, je jeho poslanecká aktivita směřující pro lidi zde žijící potřebná a příkladná. Řeknu-li vám, že svůj starostovský plat dává na přilepšenou nezaměstnaným, kteří vykonávají veřejně prospěšné práce, asi vás to zaskočí. Pan Kopecký má totiž jako hlavní motto "tam, kde selže stát, nesmí selhat obec"! Myslím, že k tomu už není co dodat!
</TEXT>
</DOC>
<DOC>
<DOCID>LN-20020320049</DOCID>
<DOCNO>LN-20020320049</DOCNO>
<DATE>03/20/02</DATE>
<TITLE>
Ad LN 4. 3.: OSA se zřejmě inspiroval pohádkou Pyšná princezna
</TITLE>
<TEXT>
Tím, že cestující nebudou mít svou oblíbenou nebo proklínanou hudbu, není vinna OSA, ale šetrnost těchto provozovatelů, kteří odmítli - a teď prozradíme tu tajemnou "nemalou částku", o které nikdo nechtěl nahlas hovořit - zaplatit za jeden rozhlasový přijímač umístěný v autobuse 50 korun měsíčně. To je skutečný a pro všechny jednotný tarif, který najdete na webu. Není to tedy tak, jak se domnívá pan Zvěřina, že OSA si ukáže, na koho chce a inspektor vyměří každému něco jiného. Takový postup zákon ani morálka OSA neumožňuje. K dalším chmurným vizím pana Zvěřiny. Děti se nemusejí bát. I laik pouhým nahlédnutím do autorského zákona totiž zjistí, že školní představení, v němž účinkují výhradně žáci, studenti a učitelé školy, není zpoplatňováno. Inspektoři OSA nejsou houbaři, neběhají po lese a nechtějí vám kazit soukromé večírky.
</TEXT>
</DOC>
<DOC>
<DOCID>LN-20020320050</DOCID>
<DOCNO>LN-20020320050</DOCNO>
<DATE>03/20/02</DATE>
<TITLE>
Ad LN 19. 3.: Zeman si stěžuje na kontroly v USA
</TITLE>
<TEXT>
Je ministr Eduard Zeman skutečně tak nafoukaný na svou diplomatickou imunitu? Neměl by si stěžovat na "ponižující kontroly" třeba pozůstalým po obětech ze S větového obchodního centra v New Yorku? Nebo si snad přál být jedním z cestujících v oněch dvou letadlech, co do "dvojčat" narazila? Svou aroganci ukazuje po celou dobu svého ministerského působení, ale teď tomu nasadil korunu!
</TEXT>
</DOC>
<DOC>
<DOCID>LN-20020320051</DOCID>
<DOCNO>LN-20020320051</DOCNO>
<DATE>03/20/02</DATE>
<TITLE>
Ad LN 19. 2.: Přírodu ochrání trh. Prozatím, nebo provždy?
</TITLE>
<TEXT>
Proklamativně zneužívaný termín "udržitelný rozvoj" je dnes definován v souladu s Radou OECD jako komplexní rozvoj společnosti, zahrnující sociální, ekologické i ekonomické dopady. Jinak řečeno, ekologie nesmí být laicky zneužívána k vyvolávání pocitu strachu z katastrof, jež nás jistě neminou. Nesmí omezovat svobodu člověka v podnikání, které je v souladu s principy ochrany přírody. Bohužel současné legislativní klima, navozené množstvím zákonů, tomu neodpovídá. Parlament, který přirozeně nemá ekologické vzdělání, podlehl v mnoha případech lobbování i nátlaku ekologistů. V dobré víře pomoci ochraně prostředí schválil v každém zákoně paragrafy, při jejichž chytrém uplatnění lze zablokovat jakýkoliv investiční rozvoj společnosti. Je možné uvést mnoho takových příkladů: obchvaty, spalovny odpadů, vodní díla až po jadernou elektrárnu. Pro skutečně udržitelný rozvoj bude nutné v novém volebním období zpracovat uváženou legislativní nápravu, která se neponese v duchu přístupu ode zdi ke zdi.
</TEXT>
</DOC>
<DOC>
<DOCID>LN-20020320052</DOCID>
<DOCNO>LN-20020320052</DOCNO>
<DATE>03/20/02</DATE>
<TITLE>
Ad LN 9. 3.: Pejskaři se bouří proti magistrátu
</TITLE>
<TEXT>
Dana Kleinová, iniciátorka petice za zrušení ostravské vyhlášky o chovu psů, říká: "Když začnou strážníci lidi pokutovat za psa, psí útulky začnou praskat ve švech." Hlavním jejím argumentem je tedy výhrůžka. Z ní ovšem vyplývá, že než by "milovníci pejsků" po svých miláčcích sebrali a uklidili exkrement a než by zohlednili práva dalších lidí, zejména dětí, na čisté ulice a parky, raději své "nejlepší přátele" nastrkají do útulků. To o nich vypovídá totéž jako znečištěný chodník přímo před vchodem do vlastního domu.
</TEXT>
</DOC>
<DOC>
<DOCID>LN-20020320053</DOCID>
<DOCNO>LN-20020320053</DOCNO>
<DATE>03/20/02</DATE>
<TITLE>
Ad LN 15. 3.: Budou injekce píchat bakalářky?
</TITLE>
<TEXT>
Často se píše o nuzných sesterských platech, o jejich vzdělání však veřejnost informována téměř není. Motivace k tomuto povolání-poslání je téměř nulová. Důvodem jsou žalostně nízké platy, náročná a zodpovědná práce, nedoceněnost sesterské profese společností a často obtížné vztahy mezi lékaři a sestrami. Velké procento absolventek středních zdravotních škol proto hledá "štěstí jinde". Pracují jako servírky, prodavačky nebo sekretářky. Několik málo zdravotních sester však usiluje o vysokoškolské studium. Bakalářské a někde i magisterské obory nabízejí sestrám to nejdůležitější: navrácení ztracené důstojnosti jejich profesi. Návrat do praxe je však žalostný. Zkostnatělý systém českého zdravotnictví jim nenabídne žádné docenění. Pokud chtějí absolventky vysokoškolského studia uplatňovat moderní metody, jimž se naučily, jsou často nepochopeny. Stane se tedy, že pacientovi jde vynést mísu sestra bakalářka či magistra. Ptám se: "Má české zdravotnictví takový nadbytek VŠ vzdělaných sester, že jimi může 'plýtvat' takovým způsobem?"
</TEXT>
</DOC>
<DOC>
<DOCID>LN-20020320054</DOCID>
<DOCNO>LN-20020320054</DOCNO>
<DATE>03/20/02</DATE>
<TITLE>
Ad LN 11. 3. 2002: Jiří Balvín by měl pro ztrátu kreativity...
</TITLE>
<TEXT>
Pan Jiří X. Doležal tvrdí, že Jiří Balvín by měl rezignovat na funkci ředitele ČT, protože připravuje natáčení dalších dílů "Nemocnice na kraji města". Nevidím pro rezignaci žádný důvod, protože vím, že nejméně polovina našeho národa, hlavně střední a starší generace, se na vysílání dalších dílů seriálu velmi těší. Seriál pokládám za jedno z nejkvalitnějších děl, která v ČT za minulé období vznikla. Je možné na něm obdivovat autentičnost děje, dialogy i některé perfektní herecké výkony. Pan Doležal ve svém článku zdůrazňuje, že tento seriál je lživý, aniž by pro to předložil nějaké důkazy.
</TEXT>
</DOC>
<DOC>
<DOCID>LN-20020320055</DOCID>
<DOCNO>LN-20020320055</DOCNO>
<DATE>03/20/02</DATE>
<TITLE>
Soudce, který nechal převézt do vězení Milana Šrejbra, odpovídá Václavu Klausovi
</TITLE>
<TEXT>
Na tvrzení předsedy Poslanecké sněmovny Václava Klause (LN 16. 3. Proč právě Šrejber?) k dodání Milana Šrejbra do výkonu trestu odnětí svobody nemohu nereagovat. Šlo podle něj o "viditelnou provokaci", vedenou přes známou osobnost proti němu a ODS. To, co se kolem kauzy rozpoutalo, zpochybňuje nezávislost a nestrannost soudní moci, jež je z pohledu předsedy sněmovny vnímána zřejmě pouze jako poslušný nástroj moci výkonné.
</TEXT>
<HEADING>
Šrejber nedodržel slib
</HEADING>
<TEXT>
Bylo to totiž soudní rozhodnutí, na jehož základě byl Milan Šrejber do výkonu trestu předán. Stručně si dovolím zopakovat již publikovaná fakta: rozsudek v této věci nabyl právní moci a stal se vykonatelným. Po léta je justici vytýkáno, že není schopna zajistit výkon svých rozhodnutí, předání odsouzených do výkonu trestu, zejména v případech trestů delších, u pachatelů s konexemi nebo s finančními prostředky umožňujícími jim prostřednictvím obhájců nástup trestu oddalovat. Pokud totiž odsuzující rozsudek nabude právní moci, začne se pachatel mnohdy skrývat, uprchne do zahraničí nebo předstírá zdravotní problémy, jež mu údajně brání v nástupu výkonu trestu. Iv této kauze podal obhájce návrh na odklad trestu ze zdravotních důvodů. Předsedkyně senátu předložila lékařské zprávy, jimiž byla žádost doložena, příslušným zdravotnickým zařízením k posouzení. Z jejich vyjádření vyplynulo, že zdravotní obtíže život a zdraví Milana Šrejbra neohrožují a lékařská zařízení vězeňské služby mu jsou schopna poskytnout potřebnou lékařskou péči. Za této situace musela soudkyně žádost o odklad trestu zamítnout. Proti rozhodnutí soudu nebyla podána stížnost a rozhodnutí nabylo právní moci 5. 3. 2002. Dva dny poté vydala předsedkyně senátu příkaz, aby byl odsouzený předán do výkonu trestu, neboť původní termín, do něhož měl trest nastoupit, již vypršel. Příkaz byl proveden v situaci, kdy ani odsouzený, ani jeho obhájce neinformovali soud o nějaké plánované operaci. Pokud by se pan Šrejber zdržoval v místě bydliště, byl by příkaz soudu proveden již 7. 3. 2002, tedy ještě předtím, než se Šrejber podrobil chirurgickému zákroku v plzeňské nemocnici. Pan Šrejber, který se po podání obžaloby zdržoval v USA, byl po návratu zatčen a propuštěn teprve na základě peněžité záruky a slibu, že se bude zdržovat na adrese bydliště a každou změnu místa pobytu oznámí soudu. Slib nedodržel. Policii se podařilo zjistit až pět dní po vydání příkazu k předání do výkonu trestu, že je hospitalizován v nemocnici v Plzni. Předseda sněmovny vytýká policii, že odvezla Šrejbra z nemocnice údajně krvácejícího. Dle stanoviska lékařky vězeňské služby byl ale převozu do věznice schopen. Policie je povinna příkaz soudu realizovat ihned poté, co je zjištěno místo pobytu odsouzeného, a odsouzený je zadržen, umožňuje-li jeho zdravotní stav realizaci příkazu. Dovolím si upozornit ještě na jednu věc, jež dosud nebyla zmíněna. Podle § 166 trestního zákona se ten, "kdo pachateli trestného činu pomáhá v úmyslu umožnit mu, aby unikl trestnímu stíhání, trestu nebo ochrannému opatření nebo jejich výkonu", dopouští trestného činu nadržování, na který zákon stanoví sazbu trestu odnětí svobody až tři léta. Na jedné straně je tu stanovisko vězeňské lékařky a posudky lékařů Ústřední vojenské nemocnice v Praze a Vězeňské služby, dle nichž Šrejber nástupu trestu schopen byl, na druhé tvrzení ošetřujícího lékaře, případně i ředitele plzeňské nemocnice, že převozu schopen nebyl. Bude tedy opět na příslušných orgánech činných v trestním řízení, aby řešily, čím je zapříčiněno rozdílné stanovisko plzeňských lékařů a zda není namístě vyvodit z něj patřičné závěry. Přezkoumat rozdílná stanoviska přísluší i orgánům lékařské komory. Vskutku nevím, v čem je trestní stíhání podnikatele, který měl zneužít informace v obchodním styku při svém podnikání, za což byl pravomocně odsouzen a dodán do výkonu trestu, útokem proti předsedovi Poslanecké sněmovny a ODS. Justice má v rámci svých zákonných pravomocí pouze jedinou ambici: rychle a spravedlivě rozhodovat spory, což jí ze zákona přísluší.
</TEXT>
<HEADING>
Rychle a spravedlivě
</HEADING>
<TEXT>
Pokud zazněly otázky, zda by byl stejně nekompromisní postup v případě, že by šlo o kauzy bývalých prominentů komunistického režimu, odpovídám za své kolegy, že takto problém nevnímají. Soudce nezajímá politická příslušnost obžalovaného a je jim lhostejné, kdo a jakou politickou stranu podporuje či sponzoruje. Argumentace pana předsedy Klause kauzami politických prominentů bývalého režimu je nepatřičná. V poslední době média informovala o několika takových věcech projednávaných v obvodu zdejšího soudu, přičemž v žádné z nich nedošlo k neodůvodněným průtahům při jejich vyřizování. Znovu opakuji, že naším cílem je rozhodovat všechny případy v co možná nejkratších lhůtách, se stejnou razancí a vyhnout se jakýmkoli námitkám kvůli neobjektivnosti rozhodování.
</TEXT>
<HEADING>
Ještě jedno varování
</HEADING>
<TEXT>
Z vyjádření Václava Klause vyplývá ještě jedno varování. Od 1. dubna 2002 má nabýt účinnosti nový zákon o soudech a soudcích. V rámci tohoto zákona je předsedům krajských a vyšších soudů uloženo přezkoumávat odbornou způsobilost soudců, přičemž i nadále předsedy soudů odvolává a jmenuje, byť po vyjádření soudcovských rad, ministr spravedlnosti, tedy představitel výkonné moci. Cílem této normy měla být dle ministra spravedlnosti snaha vyřešit problémy s těmi soudci, vůči nimž nelze postupovat podle zákona o kárné odpovědnosti soudců, jejichž působení však justici na cti nepřidává. Pokud však ústavní činitelé uvěří, že by ze strany soudů mohl být veden útok proti nim a jejich politické straně, ptám se, zda by takto vedený útok nemohl vyvolat třeba tlak na ministra spravedlnosti, aby působil na příslušného předsedu soudu při hodnocení soudce a jeho odborné způsobilosti. Především v případě, že se soudce znelíbí té či oné politické straně svým rozhodnutím v nějaké věci. Za této situace je ohrožena nezávislost moci soudní. Věřím, že i Ústavní soud k této skutečnosti přihlédne při přezkoumávání ústavnosti tohoto zákona, neboť podobná vyjádření jsou schopna nezávislost a nestrannost rozhodování soudců ohrozit. Na takovouto normu není zřejmě naše společnost ještě dostatečně zralá.
Z vyjádření Václava Klause vyplývá ještě jedno varování. Od 1. dubna 2002 má nabýt účinnosti nový zákon o soudech a soudcích. V rámci tohoto zákona je předsedům krajských a vyšších soudů uloženo přezkoumávat odbornou způsobilost soudců, přičemž i nadále předsedy soudů odvolává a jmenuje, byť po vyjádření soudcovských rad, ministr spravedlnosti, tedy představitel výkonné moci. Cílem této normy měla být dle ministra spravedlnosti snaha vyřešit problémy s těmi soudci, vůči nimž nelze postupovat podle zákona o kárné odpovědnosti soudců, jejichž působení však justici na cti nepřidává. Pokud však ústavní činitelé uvěří, že by ze strany soudů mohl být veden útok proti nim a jejich politické straně, ptám se, zda by takto vedený útok nemohl vyvolat třeba tlak na ministra spravedlnosti, aby působil na příslušného předsedu soudu při hodnocení soudce a jeho odborné způsobilosti. Především v případě, že se soudce znelíbí té či oné politické straně svým rozhodnutím v nějaké věci. Za této situace je ohrožena nezávislost moci soudní. Věřím, že i Ústavní soud k této skutečnosti přihlédne při přezkoumávání ústavnosti tohoto zákona, neboť podobná vyjádření jsou schopna nezávislost a nestrannost rozhodování soudců ohrozit. Na takovouto normu není zřejmě naše společnost ještě dostatečně zralá.
</TEXT>
</DOC>
<DOC>
<DOCID>LN-20020320056</DOCID>
<DOCNO>LN-20020320056</DOCNO>
<DATE>03/20/02</DATE>
<TITLE>
Rozsáhlé sídlo bylo nejspíše posledním útočištěm inckých vládců před španělskými dobyvateli
</TITLE>
<TEXT>
Nové Machu Picchu, tak označují odborníci pevnost, která se rozkládá na strmých svazích peruánských And.
LIMA, Peru - Badatelé v jižním Peru objevili rozsáhlé ruiny města Inků. Starobylé sídlo leží na svazích andského masivu v oblasti, kam se uchýlili Inkové po vítězství španělských dobyvatelů. Město zahrnuje více než 100 staveb včetně pyramidy, obřadní plošiny a osmikilometrového zavlažovacího kanálu. Podle britského odborníka Petera Frosta, který vedl podobnou expedici do této oblasti minulý rok, jde o největší incké město nalezené od roku 1964. Tehdy bylo objeveno město Vilcabamba, považované za poslední útočiště Inků, poražených Španěly. "Místo se ukázalo mnohem rozsáhlejší, než jsme očekávali," uvedl pro list The Daily Telegraph Peter Frost. "Leží na šesti kilometrech čtverečních ve výšce asi 3300 metrů ve velmi strmém terénu. Jeho přirozená krása je ohromující," dodal. Nově odhalené sídlo, ve kterém mohlo žít údajně téměř 1000 obyvatel, leží asi 470 kilometrů jihovýchodně od Limy a 39 kilometrů jihozápadně od Machu Picchu, neznámějších inckých ruin a hlavní turistické atrakce. "Je to místo naprosto nedotknuté vědou," řekl agentuře Reuters peruánský archeolog Alfredo Valencia, který se rovněž účastní vykopávek. Britský fotograf Peter Frost, který se již třicet let zabývá výzkumem inckých archeologických nálezů, naznačil dva možné důvody, proč se Inkové usadili právě na tomto odlehlém místě. Jedním je možná těžba stříbra v nedalekých dolech a druhým nádherný pohled na okolní krajinu. "Je to jediné místo v této oblasti, kde je překrásný výhled na okolní zasněžené vrcholky hor," soudí Frost. "Možná při svých náboženských obřadech uctívali tyto vrcholky. Zároveň pozorovali různá nebeská tělesa a pohyby Slunce a v souladu s tím členili svůj kalendář." Expedice na místě nalezla keramiku, kamenné nástroje a lidské pozůstatky. Nálezy speciálního druhu keramiky naznačují, že Inkové mohli obývat tuto oblast mnohem dříve, než se soudilo. Do odlehlé horské oblasti podle Frosta našlo cestu jen málo Španělů, pokud vůbec nějací. "Toto místo by nám mohlo poskytnout záznamy o incké civilizaci od prvopočátku až do úplného konce," uvedl Peter Frost. Inkové vládli v Peru asi od roku 1430 do příchodu Španělů v roce 1532. Stavěli kamenná města a silnice a měli dobře organizovanou společnost a armádu. Jejich velká říše, která se kdysi rozkládala od dnešní Kolumbie až po centrální Chile, se zhroutila po vpádu španělských dobyvatelů.
</TEXT>
</DOC>
<DOC>
<DOCID>LN-20020320057</DOCID>
<DOCNO>LN-20020320057</DOCNO>
<DATE>03/20/02</DATE>
<GEOGRAPHY>WASHINGTON</GEOGRAPHY>
<TEXT>
Od Antarktidy se odtrhl ledovec o velikosti téměř 5538 kilometrů čtverečních, což je asi polovina velikosti Středočeského kraje. Americké úřady v pondělí informovaly, že ledová hora, pojmenovaná B-22, se uvolnila z ledového jazyku v Amundsenově moři, v oblasti Antarktidy jižně od Tichého oceánu. Ledovec, který je 64 kilometrů široký a 85 kilometrů dlouhý, byl objeven na snímcích z vojenských meteorologických satelitů. Ledovce dostávají jména podle sekce Antarktidy, kde byly poprvé spatřeny. Označení B zahrnuje Amundsenovo moře a východní část Rossova moře. Číslo 22 vypovídá o tom, že jde v pořadí o dvaadvacátý ledovec zaznamenaný v oblasti americkým střediskem pro sledování ledovců.
</TEXT>
</DOC>
<DOC>
<DOCID>LN-20020320058</DOCID>
<DOCNO>LN-20020320058</DOCNO>
<DATE>03/20/02</DATE>
<GEOGRAPHY>LINEC</GEOGRAPHY>
<TEXT>
V rakouském městě Leondingu nedaleko Lince se vede vášnivý spor o budoucnost domu, v němž mladý Adolf Hitler žil se svými rodiči v letech 1898 až 1904. Zatímco městské zastupitelstvo chce dům používat nadále jako sklad rakví pro sousední hřbitov, řada obyvatel Leondingu by si přála, aby "Hitlerův" dům úplně zmizel. Na jeho místě by měl vzniknout památník nebo by měla být umístěna aspoň pamětní deska, která by připomínala miliony obětí Hitlerova nacistického režimu.
</TEXT>
</DOC>
<DOC>
<DOCID>LN-20020320059</DOCID>
<DOCNO>LN-20020320059</DOCNO>
<DATE>03/20/02</DATE>
<TEXT>
Bůhvíproč jsem se vlastně těšila na zimu, možná kvůli bruslení na zamrzlé přehradě, romantickým sceneriím s peřinami sněhu a nejvíc asi kvůli novému kožíšku z pravého silonového mývala. Už jsem se nemohla dočkat, jak budu provokovat přátele kožešinových zvířat, ale pro jistotu jsem měla v kapse potvrzení o chemickém původu kožešiny - kdyby mi rozbili ústa, dřív než jim to stačím vysvětlit. Vše má rub a líc, teploučký kožich jsem proklínala pokaždé, jakmile jsem vešla do obchodu. Prodavačky zapínají topení na plné pecky a v tenkém tričku jsou svěží, zatímco teple oblečeným zákazníkům teče pot po zádech, rudnou v obličeji a raději koupí první šmejd, jen aby vypadli na čerstvý vzduch. Možná i proto se nemohu dočkat jara, vyhlížím ho už od Vánoc a podávám ruku každému slunečnímu paprsku, který pronikne přes mraky a uprášená okna. Už se těším, až z hlíny vykouknou něžné jarní kvítky, až rozkvetou stromy, až ochutnám ranou zeleninu a první třešně, zrovna tak jako se těšívám na horké slunečné léto a koupání. A pak si zase ráda vychutnám barevnou symfonii podzimu a zadumanou nostalgii podzimní krajiny. Vím, každé roční období má svůj půvab, ale teď zrovna dychtím po jaru. Nehodlám si přičítat nějaké zásluhy, že zrovna já roztroubím do světa první příznaky, to přenechám zahrádkářům, ti se rádi pyšní kdejakým lupením. Vypadá sice jako každé jiné, ale je unikátní tím, že vyrašilo právě na jejich zahrádce. Každý člověk vnímá jaro jinak. Pro Stephena Leacocka začínalo dnem, kdy se u hospody objevil nový vývěsní štít, pro Karla Poláčka se ohlásilo jahodami se šlehačkou na jídelním lístku. Mým spolehlivým indikátorem jsou motorky. Jakmile uslyším hřmění silného motoru, vím, že jaro už je na spadnutí. Popadne mě touha nasoukat se do kožené kombinézy, uvázat si šátek kolem krku, rozkopnout dveře garáže, nastartovat harleye a vyřítit se z města ven. Chci slyšet vítr a vdechovat jarní vzduch, chci předjíždět paďoury v nablýskaných vozech a nechat jejich konzumní starosti daleko za sebou, toužím být volná a nezávislá, chci prosedět noc pod stromem a pozorovat hvězdy. A pak si vzpomenu, že nemáme garáž ani motorku, že dokonce neumím jezdit ani na kole a při své nešikovnosti stejně nikdy nezískám řidičský průkaz. Uvědomím si, že bych se neobešla bez sprchy, a když uvidím žížalu nebo velkého brouka, utíkám z přírody nejkratší cestou domů. Vzpomenu si na svou rodinu a pošetilé jarní sny zase zavřu do šuplíku. Po překonání motocyklové recidivy se uklidním a jsem schopna přivítat jaro bez hysterie. Vyzkouším v obchodech několik jarních kloboučků, povzbudivě se usmívám na šikovného kapsáře, pohladím po hlavě atletického pitbula a nakonec se zastavím u sochy v parku. Nevím, kdo ozdobil kamennou dívku kyticí květů, ale přesvědčil mě, že jaro už proniklo do lidských srdcí.
</TEXT>
</DOC>
<DOC>
<DOCID>LN-20020320060</DOCID>
<DOCNO>LN-20020320060</DOCNO>
<DATE>03/20/02</DATE>
<GEOGRAPHY>PRAHA</GEOGRAPHY>
<TEXT>
Předseda Českého telekomunikačního úřadu (ČTÚ) se bojí, že Český Telecom nestihne do konce června zavést službu volby operátora, jak mu ukládá telekomunikační zákon. "Máme určité pochybnosti, zda zejména ze strany dominantního operátora bude tato služba technicky zabezpečena," řekl Stádník. ČTÚ obdržela 7. března dopis od vedení Telecomu, které uvádí, že kvůli nedokončené digitalizaci sítě a úpravě systému ústředen nestihne volbu operátora do konce června zavést. "Bohužel v tomto dopisu chybí ubezpečení, že po 1. červenci tato služba zavedena bude," podotkl Stádník. Z těchto důvodů prý písemně požádal šéfa Českého Telecomu Přemysla Klímu o vysvětlení. Mluvčí Českého Telecomu Vladan Crha namítá, že jeho společnost hodlá volbu operátora spustit v zákonem stanoveném termínu. "Jakékoliv informace o údajném plánovaném posunu této služby jsou nepravdivé. Český Telecom neinformoval ČTÚ o žádném zdržení v této věci," uvedl Crha. "V uvedeném dopise jsme pouze žádali poskytnutí výjimky pro službu XCall (volání do zahraničí prostřednictvím internetu, pozn. red.), aby mohla být z technických důvodů až do září provozována pod stávajícím předčíslím," dodal. V telekomunikačním zákoně chybí ustanovení, které by za nesplnění povinnosti zavést službu operátora ve stanoveném termínu ukládalo nějaké sankce. Podle vedení ČTÚ není ani jejich úřad zmocněn, aby v téhle věci vydal podrobnější závazná pravidla. ČTÚ se proto obrátil na ministra dopravy Jaromíra Schlinga, aby přes své zástupce apeloval u vedení Českého Telecomu na včasné zavedení služby. "Myslím, že je to zástupné řešení," řekl ředitel odboru telekomunikací na ministerstvu dopravy Jiří Domanský. "Rozhodující v tomto směru musí být regulační orgán, kterým je ČTÚ," dodal.
</TEXT>
</DOC>
<DOC>
<DOCID>LN-20020320061</DOCID>
<DOCNO>LN-20020320061</DOCNO>
<DATE>03/20/02</DATE>
<TITLE>
Galaxie Sport, sportovní televizní kanál, získal od Rady pro rozhlasové a televizní vysílání satelitní licenci. Kanál by měl zahájit vysílání v květnu. Nový majitel koupil 100procentní podíl v Galaxii Sport od firmy Martina Kindernaye RTV Galaxie v pátek. Martin Kindernay firmu prodal za hodnotu, kterou představoval vklad do základního jmění, tedy za 100 tisíc korun.
</TITLE>
<TEXT>
ZVU Chemie, zkrachovalá královéhradecká strojírenská společnost, jejímž vlastníkem je rakouská firma Böhler Hochdrucktechnik, dluží věřitelům 239 milionů korun. Případný výnos z prodeje odhadl správce konkursní podstaty na 50 až 100 milionů korun. Pohledávky vůči firmě od prosincového prohlášení konkursu uplatnilo téměř dvě stovky subjektů. Největšími věřiteli jsou se 74 miliony korun HVB Bank a s padesáti miliony korun Raiffeisenbank.
České aerolinie, tuzemská letecká společnost, očekávají letos v letní sezoně růst přepravených osob o 127 tisíc na 1,816 milionu. České aerolinie budou podle letního letového řádu létat do 63 destinací ve čtyřiceti zemích. Přibude například pravidelná linka do Benátek. Firma ČSA plánuje 14 317 letů, což představuje v průměru 68 startů z letiště Ruzyně za den.
Goldman Sachs, přední americká investiční banka, evidovala popáté za sebou pokles čistého zisku. Údaje jsou za první čtvrtletí finančního roku, které skončilo 22. února. Hospodářský výsledek se snížil o 32 procent na 524 milionů dolarů ze 768 milionů ve stejném období předchozího roku.
Levi Strauss, přední světový výrobce džínového oblečení, měl v prvním čtvrtletí fiskální-ho roku čistý zisk 44 milionů dolarů. Ten tak byl větší než ve stejném období předchozího roku, kdy činil 30 milionů dolarů. Příjmy společnosti však klesly, a to na 935 milionů dolarů ze srovnatelných 996 milionů dolarů.
Výkonné vedení americké počítačové společnosti HewlettPackard se na základě předběžných odhadů domnívá, že dnešní mimořádná valná hromada hlasovala ve prospěch navrhovaného plánu fúze s konkurenční firmou Compaq Computer. Konečný výsledek hlasování však bude znám až za několik týdnů, upřesnila generální ředitelka HP Carly Fiorinová. Naproti tomu Walter Hewlett, člen představenstva HP a syn zakladatele firmy, který vede opozici proti plánu výkonného vedení, vyjádřil na vlastní tiskové konferenci přesvědčení, že akcionáři návrh odmítli.
Lego, dánský výrobce hraček, hospodařil v loňském roce se ziskem před zdaněním 530 milionů dánských korun (53 milionů dolarů) ve srovnání s předchozí ztrátou 1,07 miliardy. Oznámila to firma a dodala, že zisk byl podpořen vysokým prodejem produktů s tematikou dětského hrdiny Harryho Pottera i klasických stavebnicových kostek.
České radiokom. 349,53 - 3,44
Český Telecom 322,01 -5,04
Česká spořitelna 381,27 -1,99
</TEXT>
</DOC>
<DOC>
<DOCID>LN-20020320062</DOCID>
<DOCNO>LN-20020320062</DOCNO>
<DATE>03/20/02</DATE>
<TEXT>
Otevření pardubického závodu se zúčastnili premiér Miloš Zeman, ministr průmyslu Miroslav Grégr a prezident společnosti Jasuo Kacura. Zeman vyjádřil potěšení, že Matsushita výrobu mobilních telefonů přesouvá právě do ČR.
</TEXT>
</DOC>
<DOC>
<DOCID>LN-20020320063</DOCID>
<DOCNO>LN-20020320063</DOCNO>
<DATE>03/20/02</DATE>
<TITLE>
Dieselové motory pohánějí současné úspěchy francouzské automobilky PSA Peugeot Citroen.
</TITLE>
<GEOGRAPHY>PRAHA</GEOGRAPHY>
<TEXT>
Evropskou jedničkou na trhu s osobními automobily je německý koncern Volkswagen. Na záda mu však dýchá francouzská konkurence s vozy značky Peugeot a Citroen. Volkswagen si stále udržuje vedoucí postavení na trhu, z nějž se mu letos v únoru podařilo ovládnout 17,6 procenta, ale jeho tržby meziročně klesly o 7,2 procenta. Peugeot v závěsu za Volkswagenem získal v únoru 15,8 procenta trhu s osobními automobily, když jeho tržby naopak v meziročním srovnání stouply o 6,8 procenta. Na úspěchu francouzské firmy se významně podílí model Peugeot 206, který se stal loni v Evropě nejprodávanějším vozem, když se mu podařilo předstihnout konkurenční Volkswagen Golf. Peugeot teď útočí i na Německo, kde má zatím jen velmi malý tržní podíl. Šéf firmy Jean-Martin Folz by jej z loňských 4,5 procenta rád zvýšil na letošních 6,5 procenta. Analytici automobilového průmyslu pějí na Peugeot samou chválu. "Našli si skvělou pozici na trhu. Netváří se jako výrobci špičkových vozů," řekl agentuře Bloomberg nezávislý analytik Charles Moss. "Jsou schopní skvěle předpovídat, čím budou chtít lidé jezdit. Dokázali oživit jinak nudný evropský trh s malými auty a dali jim šmrnc," dodává Colin Couchman, konzultant z londýnské organizace DRI WEFA. Přitom ještě v roce 1997 byl Peugeot jen pátou největší automobilkou v Evropě s tržním podílem ve výši jedenáct procent. "Přišli na trh se skvělými výrobky," říká o Francouzích analytik Xavier Gunner z investiční společnosti UBS Warburg.
</TEXT>
<HEADING>
Král dieselmotorů
</HEADING>
<TEXT>
V jedné kategorii se už Peugeotu podařilo Volkswagen dohnat. Podle agentury Bloomberg se letos v únoru prodalo v Evropě pouze o šest peugeotů méně než volkswagenů. Obě značky tak měly shodný podíl na trhu - 9,7 procenta. První místo na žebříčku evropských výrobců osobních automobilů zaručují Volkswagenu další značky za jeho portfolia. Mezi nimi hlavně Audi, španělský Seat a česká Škoda. Naproti tomu koncern Peugeot se může pochlubit jen jednou další automobilovou značkou, kterou je Citroen. Hlavní souboj mezi oběma automobilkami reprezentují typy Peugeot 206 a 307, proti nimž stojí Volkswagen Golf. Loni představený model Peugeot 307 považuje za vážnou konkurenci pro Golf i německý automobilový klub ADAC. Naproti tomu Němci ani letos žádný model pokračující v úspěšné řadě Golf nepředstaví, hodlají tak učinit až příští rok. "Volkswagen má zpoždění," říká analytik Gunner. "Peugeot bude náskok Volkswagenu stále snižovat," hodnotí situaci Markus Pluemer ze společnosti WestLB Panmure. Peugeot také těží z pozice světové jedničky na trhu dieselových motorů. Firma loni vyrobila 1,7 milionu naftových motorů a navíc investovala 1,2 miliardy dolarů do jejich vývoje. Poptávka po autech s dieselovými motory v Evropě neustále stoupá. "Peugeot je králem malých dieselových motorů. Přišel s nimi na trh v pravý čas," tvrdí analytik Gunner z UBS Warburg.
V jedné kategorii se už Peugeotu podařilo Volkswagen dohnat. Podle agentury Bloomberg se letos v únoru prodalo v Evropě pouze o šest peugeotů méně než volkswagenů. Obě značky tak měly shodný podíl na trhu - 9,7 procenta. První místo na žebříčku evropských výrobců osobních automobilů zaručují Volkswagenu další značky za jeho portfolia. Mezi nimi hlavně Audi, španělský Seat a česká Škoda. Naproti tomu koncern Peugeot se může pochlubit jen jednou další automobilovou značkou, kterou je Citroen. Hlavní souboj mezi oběma automobilkami reprezentují typy Peugeot 206 a 307, proti nimž stojí Volkswagen Golf. Loni představený model Peugeot 307 považuje za vážnou konkurenci pro Golf i německý automobilový klub ADAC. Naproti tomu Němci ani letos žádný model pokračující v úspěšné řadě Golf nepředstaví, hodlají tak učinit až příští rok. "Volkswagen má zpoždění," říká analytik Gunner. "Peugeot bude náskok Volkswagenu stále snižovat," hodnotí situaci Markus Pluemer ze společnosti WestLB Panmure. Peugeot také těží z pozice světové jedničky na trhu dieselových motorů. Firma loni vyrobila 1,7 milionu naftových motorů a navíc investovala 1,2 miliardy dolarů do jejich vývoje. Poptávka po autech s dieselovými motory v Evropě neustále stoupá. "Peugeot je králem malých dieselových motorů. Přišel s nimi na trh v pravý čas," tvrdí analytik Gunner z UBS Warburg.
</TEXT>
</DOC>
<DOC>
<DOCID>LN-20020320064</DOCID>
<DOCNO>LN-20020320064</DOCNO>
<DATE>03/20/02</DATE>
<TITLE>
Benzin byl v lednu a únoru nejlevnější od léta 1999 * Na rozdíl od loňska nebylo tolik povánočních slev
</TITLE>
<TEXT>
Lednové tržby nerostly tak rychle jako ve stejném období loňského roku. Za nižšími čísly stojí především pokles prodeje automobilů. Zlepšení se trh dočká prý až v druhém pololetí.
PRAHA - České domácnosti stále odolávají světové recesi. Tržby v maloobchodu se v lednu meziročně zvýšily o 2,7 procenta. Meziměsíční nárůst dosáhl 0,6 procenta. "Lednový výsledek je poměrně pozitivní s ohledem na relativně silnou srovnávací základnu z ledna 2001 přírůstek tehdy dosáhl 6,5 procenta. Zároveň se potvrzuje, že prosincová stagnace byla výsledkem jednorázových vlivů," vysvětlil Jan Schiesser z Atlantik FT. Pokles tempa růstu maloobchodních tržeb je způsobený především jednorázovými nákupy motorových vozidel v loňském roce, kdy dealeři nabízeli výrazné slevy. Svůj podíl na loňských číslech měl i zvýšený zájem o v té době končící řadu Škoda Felicia. "Takový vývoj se letos opakovat nebude - a výsledky prodeje motorových vozidel za leden a únor to jenom potvrzují - nečekám, že by tempo růstu maloobchodních tržeb mohlo v nejbližších měsících dosáhnout hodnot minulého roku," uvedl analytik Raiffeisenbank Ivo Nejdl. Vývoj během prvního pololetí letošního roku bude podle Nejdla navíc negativně ovlivněný rostoucí nezaměstnaností a jen mírným nárůstem reálných mezd. "Výraznějšího růstu se můžeme dočkat až v druhém pololetí," dodal Nejdl. Nižší růst reálných mezd a vysoké srovnávací základny s loňským rokem vidí jako příčinu poklesu tempa růstu tržeb také Jan Vejmělek z Komerční banky. "I přes zhoršení situace na trhu práce si spotřebitelé udrží svůj optimismus. První měsíce letošního roku však příliš dobré nebudou," podotkl Vejmělek.
</TEXT>
<HEADING>
Dařilo se prodejnám potravin
</HEADING>
<TEXT>
Maloobchodní tržby se v lednu zvýšily především díky tržbám z prodeje pohonných hmot. "Na prodeji benzinu a nafty se v lednu reálně utržilo o 10,3 procenta více než před rokem. Není divu, levněji mohli čeští motoristé nakoupit benzin naposledy v červenci 1999 - tedy před dvěma a půl lety," uvedl analytik Patria Finance David Marek. Za příznivými cenami pohonných hmot stojí podle Marka pokles ceny ropy a ropných produktů na světových trzích a posílení koruny. Díky těmto faktorům benzin a nafta zlevňovaly ještě v únoru. V březnu se však tento trend zastavil a lednové tržby se prý nebudou opakovat. "Nutno dodat, že k vysokým lednovým tržbám z prodeje pohonných hmot mohly přispět také nepříznivé klimatické podmínky, ve kterých se jejich spotřeba zvyšuje," dodal Marek. V prodeji spotřebního zboží se tržby zvýšily jen o mírných 3,8 procenta. Dařilo se především prodejnám s potravinářským sortimentem, kde tržby meziročně vzrostly o 4,2 procenta. Maloobchodní prodejny se smíšeným zbožím vykázaly nárůst dokonce o 6,3 procenta. "V tomto sektoru se prosazují především velké prodejny typu supermarketů a hypermarketů. Jejich tržby se meziročně zvýšily o 8,1 procenta," upřesnil Marek. "Na rozdíl od roku 2001 nebyl v letošním lednu tak výrazný vliv povánočních slev a výprodejů. Nicméně i letos hrály svou roli: například prodeje domácích potřeb a elektronického zboží vzrostly o 4,1 procenta," shrnul Kamil Janáček z Komerční banky.
Maloobchodní tržby se v lednu zvýšily především díky tržbám z prodeje pohonných hmot. "Na prodeji benzinu a nafty se v lednu reálně utržilo o 10,3 procenta více než před rokem. Není divu, levněji mohli čeští motoristé nakoupit benzin naposledy v červenci 1999 - tedy před dvěma a půl lety," uvedl analytik Patria Finance David Marek. Za příznivými cenami pohonných hmot stojí podle Marka pokles ceny ropy a ropných produktů na světových trzích a posílení koruny. Díky těmto faktorům benzin a nafta zlevňovaly ještě v únoru. V březnu se však tento trend zastavil a lednové tržby se prý nebudou opakovat. "Nutno dodat, že k vysokým lednovým tržbám z prodeje pohonných hmot mohly přispět také nepříznivé klimatické podmínky, ve kterých se jejich spotřeba zvyšuje," dodal Marek. V prodeji spotřebního zboží se tržby zvýšily jen o mírných 3,8 procenta. Dařilo se především prodejnám s potravinářským sortimentem, kde tržby meziročně vzrostly o 4,2 procenta. Maloobchodní prodejny se smíšeným zbožím vykázaly nárůst dokonce o 6,3 procenta. "V tomto sektoru se prosazují především velké prodejny typu supermarketů a hypermarketů. Jejich tržby se meziročně zvýšily o 8,1 procenta," upřesnil Marek. "Na rozdíl od roku 2001 nebyl v letošním lednu tak výrazný vliv povánočních slev a výprodejů. Nicméně i letos hrály svou roli: například prodeje domácích potřeb a elektronického zboží vzrostly o 4,1 procenta," shrnul Kamil Janáček z Komerční banky.
</TEXT>
</DOC>
<DOC>
<DOCID>LN-20020320065</DOCID>
<DOCNO>LN-20020320065</DOCNO>
<DATE>03/20/02</DATE>
<TITLE>
Obavy z postupu akcionářů Českých radiokomunikací způsobily propad akcií za posledních několik dní o 80 korun na kus.
</TITLE>
<GEOGRAPHY>PRAHA</GEOGRAPHY>
<TEXT>
Trh s českými cennými papíry ovládla v posledních několika dnech velká nervozita: investoři čekají, co se bude dále dít kolem akcií Českých radiokomunikací. Představenstvo totiž na 8. dubna svolalo mimořádnou valnou hromadu, která má na programu mimo jiné snížení základního jmění z 3 miliard korun na 30 milionů. Z programu valné hromady vyplývá, že akcionáři za stokorunovou akcii po snížení jmění získají jednu s korunovým nominálem a navíc jednu akcii dceřiné společnosti České radiokomunikace Limited se sídlem na Kajmanských ostrovech. Na přelomu roku ČRa s dcerou na Kajmanských ostrovech uzavřely opční smlouvu, na základě které na ni převedou podíl 39,2 procenta v RadioMobilu, který poté hodlají prodat. Plány na snížení základního kapitálu a rozprodej majetku v ČRa se včera začala zabývat i Komise pro cenné papíry. "Komise si není jistá, zda zejména přesuny majetku dovolují domácí zákony," uvedl podle ČTK Petr Čech z komise. "Je třeba právně posoudit přesuny majetku. Sledujeme, jestli je to vůbec možné. Je to precedens, který se ještě nikdy nestal," uvedl Čech. Včera na trzích se akcie radiokomunikací propadly o 3,44 procenta (dopoledne klesaly až o 9 procent) a uzavřely na necelých 350 korunách. Minulý čtvrtek, než vyšla zpráva o konání mimořádné valné hromady, se přitom obchodovaly za 430 korun. Za tři dny obchodování tak hodnota spadla o 80 korun. Včerejší pokles mají podle analytika České spořitelny Libora Vinkláta na svědomí především institucionální investoři, penzijní fondy a stavební spořitelny. Ty totiž podle zákona nesmějí držet akcie, které nejsou obchodovány na pražské burze. Investoři se obávají, že převodem na Kajmany nad akciemi mohou ztratit kontrolu.
</TEXT>
<HEADING>
Daňový ráj
</HEADING>
<TEXT>
Mimořádnou valnou hromadu svolalo podle údajů v programu představenstvo Českých radiokomunikací na návrh minoritního akcionáře. "Největším problémem je, že majoritní akcionář neposkytuje trhu žádné informace a neinformuje jej o zamýšlených plánech," říká Petr Švarc z Atlantiku FT s tím, že trh je v nejistotě zejména z toho, že neví, jak se Bivideon k bodům na valné hromadě postaví. Analytici totiž zatím nevědí, zda je plán na snížení jmění návrhem neznámého minoritního akcionáře, anebo současně i v zájmu Bivideonu. Tomu by prý totiž nasvědčoval dosavadní postup vlastníka - například založení dcery na Kajmanech či plány na rozdělení a prodej ČRa. Kajmanské ostrovy patří mezi "daňové ráje" a podle analytiků by vlastník ČRa převodem majetku před případným prodejem výrazně ušetřil. "Stojí za tím daňové důvody, ať už by Bivideon prodával radiokomunikace jako celek či jen RadioMobil," potvrzuje Vinklát. "To by samo o sobě nebylo pro investory velkým problémem, investoři se bojí hlavně toho, že místo očekávané hotovosti získají akcie firem na Kajmanech," dodává Radek Mazáč ze společnosti Cyrrus. Podle analytiků je možné, že pokud bude pokles pokračovat, brzy dojde ke stažení akcií Českých radiokomunikací z trhu SPAD. "Jestliže marketmakeři kotují nějaké akcie na SPAD, mají z toho poplatky. Pokud cena příliš klesá, mají z toho ztráty - pak se mohou dohodnout a přestat je kotovat," vysvětluje Vinklát. Majoritním vlastníkem ČRa je konsorcium Deutsche Bank a TDC Bivideon. Ten loni na podzim koupil od státu 51,19 % akcií za 6,8 miliardy korun a nyní s bývalým 20,8procentním podílem TDC ovládá 72 % společnosti.
Mimořádnou valnou hromadu svolalo podle údajů v programu představenstvo Českých radiokomunikací na návrh minoritního akcionáře. "Největším problémem je, že majoritní akcionář neposkytuje trhu žádné informace a neinformuje jej o zamýšlených plánech," říká Petr Švarc z Atlantiku FT s tím, že trh je v nejistotě zejména z toho, že neví, jak se Bivideon k bodům na valné hromadě postaví. Analytici totiž zatím nevědí, zda je plán na snížení jmění návrhem neznámého minoritního akcionáře, anebo současně i v zájmu Bivideonu. Tomu by prý totiž nasvědčoval dosavadní postup vlastníka - například založení dcery na Kajmanech či plány na rozdělení a prodej ČRa. Kajmanské ostrovy patří mezi "daňové ráje" a podle analytiků by vlastník ČRa převodem majetku před případným prodejem výrazně ušetřil. "Stojí za tím daňové důvody, ať už by Bivideon prodával radiokomunikace jako celek či jen RadioMobil," potvrzuje Vinklát. "To by samo o sobě nebylo pro investory velkým problémem, investoři se bojí hlavně toho, že místo očekávané hotovosti získají akcie firem na Kajmanech," dodává Radek Mazáč ze společnosti Cyrrus. Podle analytiků je možné, že pokud bude pokles pokračovat, brzy dojde ke stažení akcií Českých radiokomunikací z trhu SPAD. "Jestliže marketmakeři kotují nějaké akcie na SPAD, mají z toho poplatky. Pokud cena příliš klesá, mají z toho ztráty - pak se mohou dohodnout a přestat je kotovat," vysvětluje Vinklát. Majoritním vlastníkem ČRa je konsorcium Deutsche Bank a TDC Bivideon. Ten loni na podzim koupil od státu 51,19 % akcií za 6,8 miliardy korun a nyní s bývalým 20,8procentním podílem TDC ovládá 72 % společnosti.
</TEXT>
</DOC>
<DOC>
<DOCID>LN-20020320066</DOCID>
<DOCNO>LN-20020320066</DOCNO>
<DATE>03/20/02</DATE>
<TEXT>
NEW YORK - Americký zábavní průmysl pochopil, že uzavření Napsteru, který umožňoval pirátské kopírování hudby a filmů, není největším a ani trvalým vítězstvím v tažení proti porušování autorských práv po internetové síti. Na řadu přichází další, mnohem tvrdší cíl, a sice společnosti, které vyvíjejí digitální a počítačové technologie. Ty mají být vinny tím, že miliony lidí nadále sdílejí načerno hudební nahrávky a filmy. Hollywoodská studia a nahrávací společnosti proto vyvíjejí stále větší tlak na výrobce osobních počítačů, DVD přehrávačů a přehrávačů kompaktních disků, aby přišli s technologiemi, které znemožní přehrávání děl, pokud byla stažena nebo zkopírována ilegálně. Hardwarové společnosti se brání poukazem na to, že přijetí požadavku zpomalí technickou inovaci a okleští výrobky. Konkrétní návrhy zatím nepadly a myšlenka na zpomalení výkonnosti počítačů, aby nestačily na nahrávání, je jako z jiného světa. Podle hardwarových společností však není prakticky možné vymyslet ochranu proti nelegálnímu kopírování, kterou by se nepodařilo zakrátko obejít. Michael D. Eisner, předseda Walt Disney Company, naznačil při slyšení před senátním výborem pro obchod, že hardwarové společnosti jako Apple Computer, Dell Computer, Microsoft a Intel záměrně nechtějí vyvinout technologie proti kopírování načerno, protože možnost pirátských nahrávek zvyšuje prodej. Předseda společnosti Intel Andrew Grove hněvivě odpověděl: "Je snad odpovědností celého světa, aby chránil průmysl, jehož obchodní model čelí strategické výzvě? Nebo by se snad měl zábavní průmysl přizpůsobit nové technické realitě a nové várce spotřebitelů, kteří ji využívají?" Veteráni ze Silicon Valley, odkud přicházejí prvořadé technologické inovace, zdůrazňují, že nemají za úkol zajišťovat dodržování autorských práv. Jak dodávají, vývoj přístrojů s protikopírovacím zařízením zní asi stejně jako naléhání na výrobce aut, aby vyráběli jen vozy s motory, které neumožní překročit povolenou rychlost. Další odborníci poukazují na podobnost se zavedením videonahrávačů na přelomu 70. a 80. let. Hollywood se tehdy také pokoušel postavit je mimo zákon dříve, než sníží kasovní výnosy, ale stejně jako tehdy musí, jak zdůrazňují znalci, soustředit pozornost na využití nových technologií a na nabídky spotřebitelům místo tvrdošíjného soustředění na kontrolu. To bude znamenat například současné vydání filmů na internetu i v kinosálech, ale také dobrovolné snížení zisku výměnou za rozšíření trhu. "Bohužel v mnoha případech strach ochromuje schopnost Hollywoodu uchopit neuvěřitelnou šanci. My v Applu věříme, že většina lidí chce být čestná, a pokud dostane rozumnou volbu, rozhodne se k čestné koupi díla," uvedl výkonný ředitel Apple Computer Steven Jobs.
</TEXT>
</DOC>
<DOC>
<DOCID>LN-20020320067</DOCID>
<DOCNO>LN-20020320067</DOCNO>
<DATE>03/20/02</DATE>
<GEOGRAPHY>PRAHA</GEOGRAPHY>
<TEXT>
České dráhy (ČD) dluží několika tuzemským soukromým opravnám kolejových vozidel stamiliony korun. Některé ze strojírenských podniků se kvůli vysokým dluhům ČD dostaly do finančních problémů a musely na čas zastavit výrobu. Vedení ČD se hájí tím, že dráhy nemají peníze, protože jim stát dosud nezaplatil několik miliard korun za zajištění dopravní obslužnosti. Například akciové společnosti Pars nova Šumperk dluží ČD přibližně 200 milionů korun. "V pondělí jsme kvůli tomu museli dát osmi stovkám našich zaměstnanců týdenní dovolenou, protože nám chybějí peníze na financování výroby. Jednáme s ČD a ministerstvy a doufám, že brzy najdeme řešení," řekl ředitel Pars nova Tomáš Ignačák. Dodal, že zaměstnanci společnosti Pars dostanou o týden později výplaty. Krnovským opravnám a strojírnám ČD nezaplatily zhruba 100 milionů korun. "Máme s tím velké problémy, ale protože nejsme závislí pouze na zakázkách pro ČD, tak se u nás situace zatím nevyhrotila. Pokud se však dluhy ČD nepodaří brzy vyřešit, možná nás stihne podobný osud jako Pars, jelikož máme omezený provozní kapitál a banky na provoz podniků nerady půjčují," uvedl jednatel Krnovských opraven a strojíren Miroslav Loučka. ČD podle Ignačáka dluží všem tuzemským opravnám kolejových vozidel dohromady přibližně 800 milionů korun. Mluvčí ČD Petr Šťáhlavský přiznal, že jen společnosti Pars nova dluží ČD přibližně 200 milionů korun.
</TEXT>
</DOC>
<DOC>
<DOCID>LN-20020320068</DOCID>
<DOCNO>LN-20020320068</DOCNO>
<DATE>03/20/02</DATE>
<GEOGRAPHY>PRAHA</GEOGRAPHY>
<TEXT>
KPMG patrně zachrání svého konkurenta Arthura Andersena. Vedení třinácti asijských poboček Andersenu souhlasí s plánem KPMG na převzetí. Podle tohoto plánu by poradenská a auditorská společnost KPMG převzala aktivity Andersenu v Asii. "Spojením našich dvou firem dojde k významným úsporám a posílí to naše postavení na trhu," uvedl Colin Holland, který řídí mezinárodní operace KPMG. Pokud se skutečně obě firmy dohodnou, vznikne nejsilnější poradenská a auditorská společnost v Asii. Její roční příjmy by dosáhly více než dvou miliard dolarů při 28 tisících zaměstnanců. O aktivity Andersenu v Asii se zajímala i další společnost velké pětky (pět největších poradenských a auditorských firem světa) Ernst &amp;Young. Vedení Andersenu ale nakonec dalo přednost KPMG, protože Ernst &amp;Young se zajímá o spojení právě s touto poradenskou firmou. Prvním zájemcem o Andersen byla společnost Deloitte Touche, ta však ukončila vyjednávání již v průběhu minulého týdne. Společnost Andersen je obviněna americkou vládou z obstrukcí při vyšetřování kauzy Enron, má na krku žaloby. V centrále Andersenu v Houstonu totiž zaměstnanci zničili řadu dokumentů týkajících se Enronu. Andersen byl několik let auditorem Enronu a vše nasvědčuje tomu, že falšoval dokumenty a podával nepravdivé informace o skutečné situaci ve firmě. Od začátku roku dalo Andersenu košem 46 amerických klientů a jejich počet bude nejspíš dál narůstat. Firma chce zabránit ztrátám tím, že své aktivity rozdělí a v různých částech světa se spojí s konkurenčními poradenskými firmami. Vyjednávání s KPMG pokračuje v Austrálii, kde je Andersen auditorem například mediálnímu magnátovi Rupertu Murdochovi. Andersen si ponechá aktivity pouze v USA. Je to nutné kvůli soudním procesům a náhradám škod. Podle všeho americký byznys skončí v konkursu. Jméno Andersen z poradenského a auditorského byznysu zmizí.
</TEXT>
</DOC>
<DOC>
<DOCID>LN-20020320069</DOCID>
<DOCNO>LN-20020320069</DOCNO>
<DATE>03/20/02</DATE>
<GEOGRAPHY>PRAHA</GEOGRAPHY>
<TEXT>
Přes 2,3 milionu uživatelů počítače v únoru navštívilo některý z více než 200 významných tuzemských internetových serverů nebo jejich sekcí. Je to o 18 procent více než v lednu. Každý z nich návštěvou serverů strávil v průměru 136 minut za měsíc proti 148 minutám předchozí měsíc, uvádí pravidelná zpráva společnosti TNS Interactive. Z celkového počtu lidí, kteří na serverech surfovali, bylo 1,616 milionu návštěvníků z ČR. Jejich počet tak proti lednu vzrostl o 4,3 procenta. Podle dostupných údajů zaznamenal nejvíce návštěv portál Seznam.
</TEXT>
</DOC>
<DOC>
<DOCID>LN-20020320070</DOCID>
<DOCNO>LN-20020320070</DOCNO>
<DATE>03/20/02</DATE>
<TITLE>
Dnes má slavnostní premiéru nová tragikomedie režisérky a scenáristky Alice Nellis
</TITLE>
<TEXT>
V souvislosti s Ene bene se o Alici Nellis psalo jako o talentované a slibné debutantce. Výlet ovšem natočila vyzrálá filmařka, která přesně ví, co chce sdělit, a říká to vtipně i dojemně, bez zbytečných okolků a hlavně až mrazivě uvěřitelně.
Režisérka už během úvodních titulků stihne exponovat většinu klíčových postav, nemusíme zbytečně tápat, díky charakteristickým výstupům si je všechny pěkně zařadíme. Ilona (Sabina Remundová), těhotná matka pětiletého Leona, bojuje s flegmatismem svého manžela (Jiří Macháček). "Tak tobě připadám jako tlačenka," křičí na něj v neuklizené kuchyni, zatímco na dveře klepe její dychtivě opatrná matka Milada (Iva Janžurová), aby v naprosto nevhodný okamžik zasáhla dobře míněným: "Ilonko, nepotřebuješ něco?" Mezitím si Ilonina sestra Zuzana užívá s malířem Luborem (Dan Bárta), který je příliš pohledný a talentovaný na to, aby byl jejím manželem. Skutečný a nic netušící choť Pavel (Igor Bareš) se projeví hned druhý den u rodinného oběda: "Některý ty jeho obrazy bych si teda klidně pověsil na zeď, i když jsou abstraktní." Po několikaminutové expozici můžeme směle vyrazit na "výlet". Cíl cesty: Nové Mesto nad Váhom. Účel: rozptýlit otcův popel, na nějž se už půl roku práší na babiččině příborníku. Posádka: Milada, Zuzana, Pavel, Ilona, malý Leon a matka zesnulého, tchyně Valerie. Výtečná modelová situace nabízí ideální příležitost k rozjitření rodinných vazeb, které v každodenním stereotypu tak "hezky" a hlavně pohodlně skomírají. Konstantní a pečlivě udržované dusno se otřese a vzduch se pročistí. Není to ovšem zadarmo: na povrch vyplavou staré křivdy, provalí se Zuzanina nevěra i nikdy nevyřčené malé rodinné bolesti.
</TEXT>
<HEADING>
Esence životních "banalit"
</HEADING>
<TEXT>
Za to, že režisérka inscenuje situace se zábavnou lehkostí, zřetelnými akcenty a dobře čitelnými pointami, může děkovat především scenáristce, tedy sama sobě. Dlouho už se v žádném snímku neuplatnilo tolik pozorovatelského talentu, díky němuž se filmový příběh stává velmi vydatnou esencí životních "banalit". Jak jinak může reagovat nespokojená žena na manželovu celkem nevinnou poznámku "Ta tvoje máma za tím volantem ale vypadá...", než slovním útokem na jeho matku, která si nikdy ani řidičák neudělala a kdyby, tak by jistě vypadala ještě hůř! Na "výletě" to jiskří, a jakkoli je to vtipné, občas přeběhne mráz po zádech, jak se v jednotlivých situacích poznáváme. Snad nejpůsobivější roli nadělila Alice Nellis brněnskému herci Igoru Barešovi. Opatrný a "nesnesitelně hodný" dobrák s povislým břichem není ani přitažlivý, ani bůhvíjak sympatický, nicméně mezi houfem čumilů se ukáže jako jediný skutečný chlap, který doslova vyrve z bahna zapadlou škodovku a spolu s ní i svoje manželství. Podobně milým překvapením jako výborný Bareš je i Sabina Remundová. Vlídně smířená mamina skrze své odzbrojující těhotenství často zjemňuje napětí. Jednou se bude nejspíš podobat svojí matce (byť se tomu zarputile brání) šetrné a úzkostlivé Miladě, která to vždycky myslí dobře, ale jen málokomu tím prospěje. Iva Janžurová se dokázala oprostit od "enebenovské" maminky a vytvořila postavu, která by mohla být "měrnou jednotkou" české stárnoucí ženy, od níž už se toho moc nečeká, ale která umí překvapit ze zálohy (třeba když po desítkách let prozradí, jak se vlastně s otcem seznámila). Podobně bohatou postavu hraje Theodora Remundová neví, co chce, neví ani, co nechce, ale snaží se "to" hledat. Jak si Alice Nellis svůj Výlet naplánovala, tak jí také vyšel - a možná ještě líp. Je to film vtipný, razantní a lehce ironizující, ale i křehký a nenásilně dojemný, zároveň současný i nadčasový. Především je ale o skutečných živých lidech, zraňujících i zraňovaných, nemilosrdně blízkých. K tomu všemu - jen tak, jako bonus režisérka objevila hned několik nových skvělých herců (včetně šestiletého Jakuba Chrbolky), inscenovala skvěle eskalovanou hádku na téma česko-slovenská pospolitost. O efektivní kameramanské práci či výtečné hudbě ani nemluvě. Výlet je prostě kompletní, dospělý film, který má šanci překročit hranice a přežít minimálně desetiletí.
Výlet
ČR/SR 2002
Scénář a režie: Alice Nellis
Kamera: Ramunas Greičius
Hudba: Tomáš Polák
Hrají: Iva Janžurová, Theodora Remundová, Igor Bareš, Sabina Remundová, Naďa Kotršová, Jakub Chrbolka, Dan Bárta, Jiří Macháček a další
Distribuce v ČR: Cinemart
</TEXT>
</DOC>
<DOC>
<DOCID>LN-20020320071</DOCID>
<DOCNO>LN-20020320071</DOCNO>
<DATE>03/20/02</DATE>
<TITLE>
Lovec bouřek
</TITLE>
<HEADING>
DABING
</HEADING>
<TEXT>
Americký akční film Anthonyho Hickoxe z roku 1999 uvedla Nova. Režii českého znění měl Petr Tichý. Snímek, který jako by svým námětem doslova přivolával to, co se stalo loni 11. září. Nacionálnímu a rodinnému kýči nemohl pomoci ani profesionalismus českých dabérů v čele s Pavlem Soukupem (Dolph Lundgren), Jiřím Štěpničkou a Ivanou Andrlovou. Překlad Terezy Svobodové a dialogy Evy Svobodové se omezily na výkřiky: "Snaž se nedýchat!" - "Mám tě ráda, tati!" - "Jak dlouho už v tom svinstvu jedeš, hnusnej zrádče?" Jinak se i české znění vyčerpávalo povětšině jen hekáním, sípáním, skučením, vzdycháním a hysterickým vzlykáním. Secondhandový kšeft, marně vydávaný účastníky za značkové zboží. luk
</TEXT>
<HEADING>
Děda Mládek Illegal Band 2
</HEADING>
<TEXT>
Druhé CD kapely, která interpretuje známé písně Ivana Mládka, vychází u B &amp;M Music/Universal. Hrát si na Ivana Mládka by mělo cenu pouze v případě, že by tím jeho písničky byly obohaceny, že by je někdo interpretoval po svém a nově. Pokud je však jediným výsledkem to, že se namísto svébytné poetiky a atmosféry zdůrazní rytmus "umca umca", nepomůže imitátorům ani svěcená voda. Kapela hraje dobře, neuráží, neběhá z ní mráz po zádech a člověk se při jejím poslechu nerdí studem, ale celý projekt nemá v této podobě jiný smysl než pobavit samotné aktéry. Dokazuje to bonus Knockin' On Heaven's Door, který - ač velmi nedokonalý - dopadl z alba nejlépe. myst
</TEXT>
<HEADING>
Ouřk
</HEADING>
<TEXT>
Útlou knížku vydalo Václavu Durychovi nakladatelství Gloria. Syn známého spisovatele, mistra české řeči, nepokračuje v otcových šlépějích - zaměřil se na žánrovou drobnokresbu života v šumavské pohraniční obci Tišice (nomen omen). Próza je ozvláštněna prvky vědeckofantastické literatury. Nevysvětlitelné úkazy a pohromy postihující vesničany jsou zpočátku podány jako vliv mytického zloducha, jehož jméno dalo titul knížce, ale nakonec se vše vysvětlí jako poněkud diletantské působení mimozemšťanů, kteří si ves zvolili za místo pro své experimenty. Obraz vcelku dobře odpozorovaných lidiček trpí krkolomným fabulačním vyústěním, které si lze vysvětlit jen jako snahu o hybridní spojení mýtu a sci-fi. ahm
</TEXT>
<HEADING>
Imaginace - romantismus
</HEADING>
<TEXT>
Výstavu, která je do 7. dubna k vidění v Domě umění v Brně, připravilo Městské muzeum v Jeně. Projektu se zúčastnilo třináct výtvarníků z deseti evropských zemí. Jejich práce ojedinělým způsobem reflektují romantismus přímými citacemi motivů, častěji ale jen volně (někdy s ironií) odkazují k jeho základním principům. Autoři výstavy (jedním z kurátorů je bývalý ředitel Domu umění Pavel Liška) vidí přímou vazbu s výtvarným romantismem 2. poloviny 19. století ve vymezování vztahu k přírodě i k novým technologiím, aktuálním v době tehdejšího průmyslového rozvoje i dnes. Česká republika je zde zastoupena pracemi Mileny Dopitové (fotografie, video). bar
Výstavu, která je do 7. dubna k vidění v Domě umění v Brně, připravilo Městské muzeum v Jeně. Projektu se zúčastnilo třináct výtvarníků z deseti evropských zemí. Jejich práce ojedinělým způsobem reflektují romantismus přímými citacemi motivů, častěji ale jen volně (někdy s ironií) odkazují k jeho základním principům. Autoři výstavy (jedním z kurátorů je bývalý ředitel Domu umění Pavel Liška) vidí přímou vazbu s výtvarným romantismem 2. poloviny 19. století ve vymezování vztahu k přírodě i k novým technologiím, aktuálním v době tehdejšího průmyslového rozvoje i dnes. Česká republika je zde zastoupena pracemi Mileny Dopitové (fotografie, video). bar
</TEXT>
</DOC>
<DOC>
<DOCID>LN-20020320072</DOCID>
<DOCNO>LN-20020320072</DOCNO>
<DATE>03/20/02</DATE>
<GEOGRAPHY>PRAHA</GEOGRAPHY>
<TEXT>
Dnes se slaví Světový den divadla pro děti a mládež. Jde o akci, která je výrazem podpory dětí a mládeže a uznání jejich práv na kulturní obohacení prostřednictvím divadla. Autorem oficiálního provolání k letošnímu dni je režisér Peter Brook. Oslavu doprovodí řada divadelních akcí a u nás se k ní přihlásilo 63 souborů z 18 měst. Speciální akcí je přehlídka představení pro děti a mládež, která se uskuteční ve dnech 20. až 23. 3. na pražských scénách (například v Disku). V programu, který zahrnuje 15 představení, vystoupí soubory z celé republiky.
</TEXT>
</DOC>
<DOC>
<DOCID>LN-20020320073</DOCID>
<DOCNO>LN-20020320073</DOCNO>
<DATE>03/20/02</DATE>
<TITLE>
říká divadelní a filmová režisérka Alice Nellis, autorka filmu Výlet
</TITLE>
<TEXT>
Druhý celovečerní snímek Alice Nellis má podtitul Co si doma neřeknete, dozvíte se cestou.
LN: Od premiéry vašeho debutu Ene bene uplynuly dva roky. Na napsání a realizaci dalšího filmu to není příliš dlouhá doba...
Námět na Výlet jsem měla připravený už při natáčení Ene bene. Začala jsem na tom tak partyzánsky pracovat v době, kdy jsem se měla věnovat něčemu jinému, protože mně se nejlíp píše, když psát nemám. Ve chvíli, kdy jsem dokončila Ene bene, jsem začala obcházet producenty se scénářem Výletu.
LN: Někomu může Výlet připadat jako pokračování Ene bene - tam na konci zemřel tatínek, teď rodina putuje s urnou...
Je to spíš mapování určitých fází života, které nenavazují konkrétně, ale jsou v logické posloupnosti. Ve Výletu je smrt, respektive okolnosti uložení otcových ostatků, příležitostí pro otevření spousty nevyřešených problémů. Například obě dcery se snaží uvědomit si, kde je jejich místo, jaké vlivy je v dětství formovaly a co z toho si odnesly do dospělosti...
LN: Jaký byl tedy prvotní impuls Výletu? Smrt, vztah k matce...?
Ty impulsy byly dva. Jednak pocit bezradnosti, kdy člověk není se svým životem spokojený a příčiny tohoto stavu hledá kolem sebe, ale ne v sobě. O tom všem je postava Zuzany, kterou hraje Theodora Remundová. A pak blízkost smrti - a nemusí to být zrovna otec - když nás zasáhne, často úplně změní náhled na svět i požadavky, které máme na druhé.
LN: Dokážete už teď, bez odstupu, vedle sebe položit Ene bene a Výlet a říci, v čem se liší a kde mají styčné body?
To, co je tam jednotné, je určitě zájem o základní hodnoty, jako je rodina a vztahy v ní. Nejsou to žádné ságy, ale časově kondenzované příběhy, které se zabývají drobnostmi - ty ovšem viděny z dostatečné blízkosti najednou mají svou velikost. V obou případech je stejné i prostředí: současnost a malé město - s tím mám prostě svou zkušenost. Když se dostanu k rozdílům, tak je Výlet formálně odvážnější, hlavně v kameře a střihu. A taky mám pocit, že jsem se tentokrát nebála dotýkat věcí příměji.
LN: Říkáte, že jste Ivu Janžurovou a její dcery Sabinu a Theodoru obsadila prostě proto, že to jsou dobré herečky. Přesto: dokázaly se důsledně osvobodit od svých skutečných rodinných vztahů a zvyklostí?
Vlastně až překvapivě. Ony spolu všechny tři mají moc hezký vztah, což se projevuje třeba tak, že se jedna druhé často dotýkají. S tím byl přece jen trochu problém, protože v té naší filmové rodině k sobě matka s dcerami zdaleka tak blízko nemají. Takže jsem je občas musela od sebe odhánět.
LN: Ve Výletu jsou muži buď mrtví, nepřítomní, příliš malí nebo na první pohled slabí. Všechno se děje v režii žen. Nemáte na chlapy tak trochu pifku?
To ne, ale v rodině se ženy vždycky snaží prosadit si svou, i historicky je rodina jejich teritorium. Myslím si, že muže často podceňují. Dneska chlap prostě nemůže jít a ulovit medvěda, aby nakrmil rodinu a ukázal, že je hrdina. Ženy jsou dnes často aktivnější než muži a vlastně nechápou, že třeba za mužským mlčením může být láska či velkorysost.
LN: Máte už zase v záloze scénář na další film?
Tak na rok a půl mám práci v divadle. Mezitím bych ráda sháněla peníze na film, který jsem napsala před Výletem. Je to o hudební skupině, která se snaží prorazit a vydat desku.
</TEXT>
<HEADING>
LN: Nechcete zběhnout k divadlu?
</HEADING>
<TEXT>
To ani ne, divadlo je krásné doplnění filmařiny, dá se to výborně střídat. Divadlo je klidnější, koncentrovanější a neplave v něm tolik peněz. Začala jsem s ním už před Ene bene, kdy jsem právě s Theodorou dělala Hru o dvou postavách Tennesseeho Williamse. Teď jsem začala čtené zkoušky hry A co láska? od Murraye Schisgala v Divadle Bez zábradlí s Ivanou Chýlkovou, Karlem Heřmánkem a Zdeňkem Žákem. V červnu bych měla v Litomyšli režírovat poloscénické provedení Fuxovy opery Costanza e Fortezza. A třetí divadelní projekt, který bych měla letos realizovat, je Cocteauovo monodrama Lidský hlas se Zuzanou Bydžovskou v novém divadelním prostoru Černá labuť.
To ani ne, divadlo je krásné doplnění filmařiny, dá se to výborně střídat. Divadlo je klidnější, koncentrovanější a neplave v něm tolik peněz. Začala jsem s ním už před Ene bene, kdy jsem právě s Theodorou dělala Hru o dvou postavách Tennesseeho Williamse. Teď jsem začala čtené zkoušky hry A co láska? od Murraye Schisgala v Divadle Bez zábradlí s Ivanou Chýlkovou, Karlem Heřmánkem a Zdeňkem Žákem. V červnu bych měla v Litomyšli režírovat poloscénické provedení Fuxovy opery Costanza e Fortezza. A třetí divadelní projekt, který bych měla letos realizovat, je Cocteauovo monodrama Lidský hlas se Zuzanou Bydžovskou v novém divadelním prostoru Černá labuť.
</TEXT>
</DOC>
<DOC>
<DOCID>LN-20020320074</DOCID>
<DOCNO>LN-20020320074</DOCNO>
<DATE>03/20/02</DATE>
<GEOGRAPHY>PRAHA</GEOGRAPHY>
<TEXT>
Na týdenní Turné solidarity a díkůvzdání odletěla do Spojených států více než stočlenná česká delegace. Tvoří ji vedle ministra kultury Pavla Dostála a dalších osobností především Hudba Hradní stráže a Policie České republiky. Uniformovaný orchestr připravil podle pořádající Pražské umělecké společnosti na čtvrtek koncert do slavné síně Carnegie Hall. Vystoupení má být poděkováním newyorským policistům a hasičům za statečnost, s níž čelili následkům teroristického leteckého útoku loňského 11. září. Vyvrcholením koncertu bude světoznámá píseň Škoda lásky (v Americe známá jako Roll out the Barrels), jejíž autor Jaromír Vejvoda by se letos dožil sta let. Hudbu Hradní stráže a Policie České republiky bude dirigovat jeho syn Josef.
</TEXT>
</DOC>
<DOC>
<DOCID>LN-20020320075</DOCID>
<DOCNO>LN-20020320075</DOCNO>
<DATE>03/20/02</DATE>
<TITLE>
Potřebné vzdělání je možné získat díky kursům pořádaným vysokými školami, soukromými agenturami či studiem MBA
</TITLE>
<TEXT>
Která škola je nejlepší? Lidové noviny pro vás připravily přehled možností, jak získat dobré vzdělání.
Podle slov Ivy Šubrtové, senior manažerky v oddělení poradenství pro lidské zdroje společnosti PricewaterhouseCoopers se nejlépe uplatňují absolventi těch škol, o které je tradičně velký zájem. "Tyto vysoké školy již během přijímacího řízení vytřídí ty nejlepší," dodává Šubrtová. Jan Turek dodává, že v zahraničí je nostrifikována Univerzita Karlova. Největší váhu v zahraničí podle něj tak mají diplomy získané na fakultách UK, hůře na tom je třeba Vysoká škola zemědělská a dobře si nestojí ani mimopražské fakulty. "Obecně je největší zájem o absolventy ekonomických a technických směrů, v menší míře pak o studenty humanitních směrů," upřesňuje Turek ze společnosti S.T.UNITE recruitment. Ti ostatní mohou zvětšit své šance absolvováním kursů, které vysoké školy nabízejí. Jde o krátkodobá studia, jejichž cena je poměrně vysoká. Stále větší důraz se klade i na tak zvaná MBA studia. Ta jsou určena především pro lidi s praxí v řídících funkcích. Cenově náročné studium jim pomůže získat zejména praktické dovednosti. Studovat se dá i na zahraničních školách. Základním předpokladem je samozřejmě dokonalá jazyková výbava. Financovat studium lze prostřednictvím půjček - školy pomohou s vypracováním splátkového kalendáře i se získáním úvěru. Nelze automaticky očekávat, že diplom MBA zajistí skvělou práci. "Zahraniční manažeři upřednostňují většinou ty, kteří titul MBA mají. Myslím však, že ceny za studium jsou přemrštěné," říká Turek.
JAK VYPADÁ PROFIL IDEÁLNÍHO ZAMĚSTNANCE?
* absolvování dobře hodnocené vysoké školy ekonomického nebo technologického směru (v ČR především na Univerzitě Karlově)
* alespoň část vzdělání získaná na zahraničních školách
* praxe získaná během studia
* absolvování manažerských škol, nejlépe MBA programů
* ochota na sobě dále pracovat
6 rad, jak zvýšit svou cenu
</TEXT>
<HEADING>
1. Rozhodující je výběr školy
</HEADING>
<TEXT>
Dostat se na dobrou školu však není jednoduché. Navíc pokud se jedná o soukromou školu či zahraniční univerzitu, musí student počítat s vyšším školným.
Tip: Při výběru vysoké školy zkuste sehnat maximum informací. Vyplatí se zeptat se zkušeného personalisty, jak je vámi zvolená škola hodnocená. Obecně je na trhu práce největší zájem o absolventy ekonomických a technických škol, menší zájem je o absolventy oborů humanitních věd.
</TEXT>
<HEADING>
2. Během studia buďte aktivní
</HEADING>
<TEXT>
Praxe získaná během studia se cení. Vyšší hodnotu mají kursy či části vzdělání získané v zahraničí považuje se to za těžší cestu.
Tip: Možnost absolvovat semestr v zahraničí zprostředkovávají přímo vysoké školy, ale informace se dají získat i jinde. Doporučujeme stránky brněnské neziskové organizace www.aic.cz
3. Vysoké školy nabízejí řadu kursů
</TEXT>
<HEADING>
Vyberte si z nabídky nejrůznějších krátkodobých kursů.
</HEADING>
<TEXT>
Tip: Více informací o tom, jaké kursy školy nabízejí, můžete získat třeba na www..... Vždy si ověřte, zda jde o kurs certifikovaný, nebo jestli po jeho absolvování dostanete osvědčení. Všeho s mírou - životopis by neměl být přeplněn.
</TEXT>
<HEADING>
4. Učte se řídit lidi
</HEADING>
<TEXT>
Kromě dobré školy a praxe se velmi hodnotí i absolvování programů určených pro manažery. Jejich posluchači jsou většinou již zaměstnaní.
Tip: Při výběru manažerského programu se zajímejte o to, zda a jakou má škola certifikaci, s kým spolupracuje, jestli umožňuje absolvování části programu v zahraničí atd. Při studiu v zahraničí si můžete ověřit na www.best-education.org, které školy jsou nejvíce ceněny.
5. Vrcholem manažerského vzdělání je MBA
Pokud chce někdo dosáhnout na vrchol firemní hierarchie, stává se diplom MBA téměř nutností.
Tip: Získání titulu neznamená automaticky skvěle placené místo. Pomůže však především při získávání kontaktů. Studium je velmi drahé, vyplatí se velmi dobře vybírat.
</TEXT>
<HEADING>
6. Kvalifikaci si rozšiřte ve vzdělávacích agenturách
</HEADING>
<TEXT>
V ČR existují desítky vzdělávacích agentur. Vybrat tu nejlepší nebývá jednoduché. Neexistují totiž žádná relevantní srovnání. Nejlepší informace se dají získat od těch, kteří daný kurs absolvovali. Rovněž personalisté mohou poradit.
Tip: Vždy volte jen takové kursy, které přesně navazují na váš profesní obor. Snažte se získat maximum referencí. Dobrým vodítkem může být i fakt, že se vzdělávací agenturou spolupracují renomované firmy (respektive že agentura pro firmy vzdělává jejich manažery).
</TEXT>
<HEADING>
Master of Business Administration (MBA)
</HEADING>
<TEXT>
Jde o odborné vzdělání pro manažery a vrcholové řídící pracovníky. Nejedná se tedy o jakousi manažerskou formu doktorandského studia - určeno je ve většině případů pro lidi, kteří již mají několikaletou praxi v oboru. Některé školy umožňují získat titul i absolventům středních škol. Čerství absolventi musejí školu hledat déle. Vzdělání stojí většinou kolem 100 000 korun ročně.
</TEXT>
<HEADING>
Business School Czech Republic
</HEADING>
<TEXT>
předpoklady: vysokoškolské vzdělání a praxe studijní program: program Action Learning, kurs GMP (zhruba půlroční kurs, který předchází studiu MBA) spolupráce: Business School Netherlands International http://www.bscr.cz
</TEXT>
<HEADING>
Brno Business School
</HEADING>
<TEXT>
pořádá Vysoké učení technické Brno předpoklady: VŠ vzdělání a 2 letá praxe, výjimečně i střední škola a dlouhá praxe studijní program: 3 roční kursy spolupráce: Nottingham Business School http://bbs.fbm.vutbr.cz
</TEXT>
<HEADING>
Graduate School of Business
</HEADING>
<TEXT>
předpoklady: ukončené VŠ vzdělání, 5 let praxe studijní program: International Executiv MBA: 15měsíční intenzivní kurs v angličtině spolupráce: University of Pittsburg http://www.cmc.cz
</TEXT>
<HEADING>
Open University
</HEADING>
<TEXT>
fakulta britské Open University Business School předpoklady: vysokoškoláci s praxí i středoškoláci studijní program: 5 šestiměsíčních modulů (absolventi VŠ) a 9 šestiměsíčních modulů (pro středoškoláky) http://www.openuniv.cz
</TEXT>
<HEADING>
Masarykův ústav vyšších studií
</HEADING>
<TEXT>
pořádá České vysoké učení technické předpoklady: vysoká škola a komunikace v angličtině studijní program: tříleté studium MBA spolupráce: Sheffield Hallam University http://muvs.cvut.cz
</TEXT>
<HEADING>
Prague International Business School
</HEADING>
<TEXT>
pořádá Vysoká škola ekonomická Praha studijní program: 2leté česko-anglické a česko-německé studium spolupráce: Manchester Metropolitan School, Europäische Wirtschaftshochschule Berlin http://www.pibs.cz
</TEXT>
<HEADING>
The International MBA in Agribusiness
</HEADING>
<TEXT>
pořádá Česká zemědělská univerzita v Praze předpoklady: VŠ a komunikace v angličtině studijní program: 2leté kursy spolupráce: např. SAC Aberdeen, University College Cork a jiné
</TEXT>
<HEADING>
U.S. Business School
</HEADING>
<TEXT>
předpoklady: vysokoškolské vzdělání, zkouška TOEFL a GMAT studijní program: možnost denního studia (deset měsíců) spolupráce: Rochester Institute of Technology http://www.usbsp.cz
</TEXT>
<HEADING>
University of New York / Prague
</HEADING>
<TEXT>
předpoklady: VŠ a praxe, střední škola a dlouholetá praxe, zkouška TOEFL studijní program: roční studium v angličtině spolupráce: State University of New York http://www.unyp.cz
</TEXT>
<HEADING>
Technická univerzita Ostrava
</HEADING>
<TEXT>
pořádá ekonomická fakulta předpoklady: vysoká škola a 3 roky praxe nebo 5 let praxe pro středoškoláky studijní program: 3leté studium spolupráce: Liverpool John Moores University http://www.ekf.vsb.cz
pořádá ekonomická fakulta předpoklady: vysoká škola a 3 roky praxe nebo 5 let praxe pro středoškoláky studijní program: 3leté studium spolupráce: Liverpool John Moores University http://www.ekf.vsb.cz
</TEXT>
</DOC>
<DOC>
<DOCID>LN-20020320076</DOCID>
<DOCNO>LN-20020320076</DOCNO>
<DATE>03/20/02</DATE>
<TITLE>
Na počátku ledna jsem onemocněl a do práce jsem nastoupil až v těchto dnech. Zaměstnavatel mi sdělil, že mi bohužel bude muset zkrátit dovolenou, protože jsem byl dlouho v pracovní neschopnosti. Má na to právo?
</TITLE>
<TEXT>
Nárok na dovolenou vzniká zaměstnanci v pracovním poměru, a to podle délky zaměstnání buď za kalendářní rok, nebo na tzv. dovolenou za odpracované dny (pokud ještě neodpracoval 60 dnů). Základní výměra činí čtyři týdny za jeden kalendářní rok. Kolektivní smlouvou nebo vnitřním předpisem může být prodloužena i o více než jeden týden. U zaměstnavatelů neprovozujících podnikatelskou činnost náleží zaměstnancům pět týdnů dovolené, u pedagogických a akademických pracovníků je to osm týdnů. Dovolená náleží zaměstnanci tehdy, pokud skutečně pracoval - jako práce se posuzují i důležité osobní překážky v práci, které jsou uvedené v příloze k nařízení vlády č. 180/1994 Sb. Je to především vyšetření nebo ošetření zaměstnance, které nemohlo být provedeno mimo pracovní dobu, narození dítěte manželce či družce (pracovní volno se poskytuje na dobu nezbytně nutnou k přepravě do nemocnice a zpět), úmrtí rodinného příslušníka, vlastní svatba (a svatba dětí a rodičů), stěhování zaměstnance, nepředvídané přerušení provozu a zpoždění hromadných dopravních prostředků, znemožnění cesty do zaměstnání z povětrnostních důvodů nehromadným dopravním prostředkem (který využívá k cestě do zaměstnání těžce zdravotně postižený zaměstnanec), vyhledání nového místa před skončením pracovního poměru a také pohřeb spoluzaměstnance. Jako výkon práce se proti tomu neposuzuje doba výkonu vojenské základní či náhradní služby a doba zmeškaná pro důležité osobní překážky, které nejsou v citovaném nařízení vlády uvedeny. Pracovní neschopnost tedy není výkonem práce. Váš zaměstnavatel se chová v souladu s právním řádem, pokud vám chce o příslušnou část vaši dovolenou zkrátit.
</TEXT>
</DOC>
<DOC>
<DOCID>LN-20020320077</DOCID>
<DOCNO>LN-20020320077</DOCNO>
<DATE>03/20/02</DATE>
<TITLE>
Jana TURKA z personální agentury S. T. UNITE recruitment
</TITLE>
<TEXT>
Jsem programátor a chtěl bych pracovat z domova. Jaké mám možnosti?
Metoda práce na dálku se nazývá telecommuting nebo teleworking. Tento moderní způsob zaměstnání se mohl rozvinout jen díky sofistikovaným technologiím. Komunikace mezi zaměstnavatelem a zaměstnancem probíhá prostřednictvím internetu a telefonu. Protože je většina telefonních sítí v České republice již digitálních, je možné využívat možnosti videokonferencí, což posouvá tento způsob práce zase o krok dál. Poprvé byla tato metoda zavedena ve Spojených státech amerických, kde je také dodnes nejvíce využívána. Konkurenční telekomunikační trh je v této zemi podstatně dále. Přispívá k tomu i fakt, že například lokální telefonní poplatky a cena za připojení k internetu jsou buď velmi nízké, nebo dokonce nejsou žádné poplatky účtovány. A jaké tento způsob práce přináší výhody pro zaměstnavatele? Zejména je to velká úspora nákladů za pronájem a vybavení kanceláří, spotřebu elektrického proudu, náklady na úklid a podobně. Dále jim umožňuje využít pracovní potenciál nejenom z celého státu, ale i z jiných zemí, bezproblémové zaměstnání handicapovaných lidí, či těch, kteří by jinak odešli na mateřskou dovolenou. V neposlední řadě zajišťuje i vyšší výkonnost těch pracovníků, kterým tento způsob práce vyhovuje. Mezi nevýhody lze zařadit vyšší komunikační náklady, vyšší náklady na bezpečnost sítě a hardwarové i softwarové vybavení. Podle většiny firem výhody převažují. V České republice však vaše vyhlídky nejsou příliš povzbudivé, neboť jen velmi málo místních společností tímto způsobem se svými zaměstnanci spolupracuje. Jediné, co vám zatím mohu doporučit, je velká dávka trpělivosti a také trochu štěstí.
</TEXT>
</DOC>
<DOC>
<DOCID>LN-20020320078</DOCID>
<DOCNO>LN-20020320078</DOCNO>
<DATE>03/20/02</DATE>
<TITLE>
Programy celoživotního vzdělávání nabízí i většina vysokých škol. V některých případech jde o speciální kursy pro odbornou veřejnost podmínkou přijetí je ukončené vysokoškolské vzdělání, jindy může jít o vzdělávání pro středoškolsky vzdělané zájemce. V některých případech je možné některé zkoušky či zápočty uznat při případném následném "klasickém" VŠ studiu. Na Vysoké škole ekonomické v Praze je mimo jiné možné dva semestry studovat peněžní ekonomii a bankovnictví (cena dvaatřicet tisíc korun) či čtyři semestry oceňování podniku ( 37 000 Kč). Ekonomické programy nabízí například i Zemědělská fakulta Jihočeské univerzity v Českých Budějovicích. Kurs hospodaření a ekonomika je určen pro výkon profese ve veřejné službě i pro manažery malých a středních firem. Zájemce zaplatí 23 000 Kč.
</TITLE>
<HEADING>
Široká nabídka soukromých škol
</HEADING>
<TEXT>
Kursy v rámci profesního celoživotního vzdělávání lze najít i v nabídce většiny soukromých vysokých škol. A tam, kde dosud neprobíhají, je příslušná škola připravuje. Školou přímo specializovanou na celoživotní vzdělávání je Pražská psychoterapeutická fakulta. Nabízí tříleté studium psychologie a psychoterapie. Studenti platí roční školné přibližně 5000 Kč, za každý přednáškový víkend doplatí ještě 1000 Kč. Vzdělávání je určeno především pro psychology a psychoterapeuty. Na soukromé Akademii Jana Amose Komenského (AJAK) si lze doplnit například pedagogické vzdělání v čtyřsemestrovém doplňkovém pedagogickém studiu. Celé studium stojí 18 000 Kč a absolventi získají doklad o pedagogické způsobilosti. Ve stejném rozsahu a za stejnou cenu je možné na AJAK studovat i specializaci speciální pedagogika. Postgraduální dvousemestrové studium managementu kvality ve zdravotnictví nabízí Vysoká škola ekonomie a managementu v Ústí nad Labem. Program určený pro řídící pracovníky zdravotnických organizací stojí 20 000 Kč. Na soukromé Vysoké škole ekonomických studií v Praze lze postgraduálně absolvovat jednosemestrální kursy manažerská komunikace (9000 Kč) a užití výpočetní techniky (8000 Kč). Soukromá Vysoká škola finanční a správní v Praze nabízí tyto kursy: bankovní a finanční služby pro podnikatele, řízení podniku a podnikové funkce, moderní veřejná správa, správa majetku a informatika v podnikání a veřejné správě. Studium je zakončeno zkouškou a udělením osvědčení. Zájemci zaplatí 29 - 35 tisíc korun. Většina programů celoživotního vzdělávání probíhá kombinovanou formou - studenti absolvují soustředění, základem je samostudium.
Kursy v rámci profesního celoživotního vzdělávání lze najít i v nabídce většiny soukromých vysokých škol. A tam, kde dosud neprobíhají, je příslušná škola připravuje. Školou přímo specializovanou na celoživotní vzdělávání je Pražská psychoterapeutická fakulta. Nabízí tříleté studium psychologie a psychoterapie. Studenti platí roční školné přibližně 5000 Kč, za každý přednáškový víkend doplatí ještě 1000 Kč. Vzdělávání je určeno především pro psychology a psychoterapeuty. Na soukromé Akademii Jana Amose Komenského (AJAK) si lze doplnit například pedagogické vzdělání v čtyřsemestrovém doplňkovém pedagogickém studiu. Celé studium stojí 18 000 Kč a absolventi získají doklad o pedagogické způsobilosti. Ve stejném rozsahu a za stejnou cenu je možné na AJAK studovat i specializaci speciální pedagogika. Postgraduální dvousemestrové studium managementu kvality ve zdravotnictví nabízí Vysoká škola ekonomie a managementu v Ústí nad Labem. Program určený pro řídící pracovníky zdravotnických organizací stojí 20 000 Kč. Na soukromé Vysoké škole ekonomických studií v Praze lze postgraduálně absolvovat jednosemestrální kursy manažerská komunikace (9000 Kč) a užití výpočetní techniky (8000 Kč). Soukromá Vysoká škola finanční a správní v Praze nabízí tyto kursy: bankovní a finanční služby pro podnikatele, řízení podniku a podnikové funkce, moderní veřejná správa, správa majetku a informatika v podnikání a veřejné správě. Studium je zakončeno zkouškou a udělením osvědčení. Zájemci zaplatí 29 - 35 tisíc korun. Většina programů celoživotního vzdělávání probíhá kombinovanou formou - studenti absolvují soustředění, základem je samostudium.
</TEXT>
</DOC>
<DOC>
<DOCID>LN-20020320079</DOCID>
<DOCNO>LN-20020320079</DOCNO>
<DATE>03/20/02</DATE>
<TITLE>
Změny v podnikatelském prostředí, rozvoj technologií - to vše si žádá všeobecně vzdělané pracovníky. O nutnosti celoživotního vzdělávání dnes snad už nikdo nepochybuje. Na pořad dne se dostává otázka, jak potřebnou kvalifikaci získat. Hledat odpovědi na následující otázky musejí personalisté i soukromé osoby. Ať už sami za sebe, či za své zaměstnance.
</TITLE>
<HEADING>
1. V jakých oborech se vzdělávat?
</HEADING>
<TEXT>
Pro výkon profese jsou vedle speciálních a odborných znalostí stejně důležité schopnosti a dovednosti v oblasti managementu, marketingu, komunikace, týmové spolupráce, firemní kultury, jazyků a výpočetní techniky. Ve většině firem existuje popis kvalifikačních předpokladů pro jednotlivé pozice, pro každého pracovníka je sestaven plán vzdělávání. Externí i interní odborníci mapují potřeby vzdělávání. V malých a středních firmách přístup k této otázce do značné míry závisí na osvíceném vedení a vlastní iniciativě zaměstnanců. Soukromé osoby pak volí vzdělání buď podle osobního zájmu, nebo podle požadavků zaměstnavatele. Nezaměstnaní mohou využívat rekvalifikačních kursů úřadů práce.
</TEXT>
<HEADING>
2. Jak se vzdělávat?
</HEADING>
<TEXT>
Vedle klasických kursů probíhajících v učebně za přítomnosti lektora a účastníků se dnes začínají uplatňovat nové formy výuky. Obecně je lze charakterizovat jako distanční. Typické je pro ně využití internetu a multimédií. Hovoří se o e-learningu (elektronickém vzdělávání) jako o novém fenoménu v oblasti celoživotního vzdělávání. I zde je role lektora nezastupitelná. Komunikace s ním však probíhá na dálku. Nespornou výhodou je, že každý může studovat ve vlastním prostředí, v čase, který si sám zvolí, a tempem, které mu vyhovuje.
</TEXT>
<HEADING>
3. Kde se vzdělávat?
</HEADING>
<TEXT>
Programy nabízejí vzdělávací instituce specializované na vzdělávání dospělých i mnohé střední a vysoké školy. Výběr není snadný. Jistým vodítkem jsou informace, které příslušná organizace poskytne. Ale věrohodným důkazem kvality jsou doklady o certifikaci. Asociace institucí vzdělávání dospělých prověřovala koncem loňského roku zájem svých členů o certifikaci podle norem ISO a podle nového modelu Q FOR zaměřeného na spokojenost zákazníka. Zájem o oba certifikáty byl značný. Získat přehled o nabízených kursech lze například na adrese www. uceni-online.cz Rozhodnutí, co, kdy a kde studovat, se může zdát velice obtížné a riskantní. Přitom to není problém o nic složitější než třeba výběr auta. Jde jen o to, abychom lidským zdrojům, to znamená zaměstnancům (i sami sobě) věnovali stejnou pozornost jako technice a péči o ně svěřili odborníkům.
Deset nejlepších evropských MBA škol
ŠKOLA ZEMĚ ŠKOLNÉ VĚK ** v USD* NÁSTUPNÍ ZAHRANIČNÍ
PLAT STUDENTI v USD *
</TEXT>
</DOC>
<DOC>
<DOCID>LN-20020320080</DOCID>
<DOCNO>LN-20020320080</DOCNO>
<DATE>03/20/02</DATE>
<TITLE>
Průměrné stáří automobilu je v Česku více než 13 let * Nejvíce vozů je v Praze, nejméně na severu Moravy
</TITLE>
<TEXT>
Vozy starší deseti let dominují tuzemským silnicím. Je jich téměř šedesát procent. V ČR je průměrné stáří automobilu 13,61 roku.
Zajímavé statistiky týkající se srovnání České republiky a ostatních evropských zemí v oblasti počtu registrovaných osobních automobilů vydalo před nedávnem Sdružení automobilového průmyslu. Ze statistiky vyplývá, že z celkového počtu 3 523 277 u nás registrovaných vozidel (k 31. 12. 2001) jich plných 87 % jezdí na benzin. Nadpoloviční většina benzinových motorů (65 %) má přitom objem do 1400 cm 3 a téměř 20 % tvoří motory s objemem od 1400 do 1999 cm 3. Naftové agregáty tvoří přes 12 %, přičemž 10 % jich je s objemem do 2000 cm 3. Na této situaci, která se zcela vymyká stavu v ostatních zemích západní Evropy, se nejvíce podepsala skutečnost, že průměrný věk registrovaných aut v ČR je 13,61 roku. Největší podíl pak zaujímají starší vozy značky Škoda, které se vyráběly pouze s benzinovými motory. Co se stáří vozidel týče, vévodí Česká republika jasně ostatním vyspělým evropským zemím. V Česku tvoří vozidla starší deseti let téměř 60 % všech registrovaných, zatímco v zemích EU se tento podíl pohybuje v průměru pod 30 %. Překvapivě velký podíl starých aut ve vozovém parku mají skandinávské země - ve Švédsku a Finsku činí tento podíl 50 %, následuje Dánsko a Řecko se 40 %. Kolem průměru 30 % se drží Španělsko, Velká Británie, Rakousko, Nizozemsko a Rakousko. Nejméně starých aut pak potkáme v Irsku, kde je tento podíl pouze 19 %, špatně na tom není ani Belgie a Portugalsko s 23 %.
</TEXT>
<HEADING>
V Itálii má auto každý
</HEADING>
<TEXT>
Dalším zajímavým údajem, který do jisté míry svědčí i o životní úrovni v jednotlivých zemích, je počet obyvatel na jeden registrovaný automobil. I zde země bývalého východního bloku jasně zaostávají za západní Evropou, kde ve většině zemí na jeden automobil připadají méně než dva obyvatelé. Vede Itálie s údajem 1,55, což prakticky znamená, že každý Ital v produktivním věku vlastní svůj vůz. Za zeměmi EU je Česká republika s údajem 2,92 pozadu, mezi postkomunistickými zeměmi jí náleží druhé místo za Slovinskem. Nejlépe ze srovnání vycházejí Spojené státy, kde na jeden vůz připadá 1,1 obyvatele. Na druhé straně se například v Číně musí o jedno auto "dělit" 250 lidí. Podle jednotlivých krajů je na tom v ČR nejlépe Praha s údajem 2,14, následována Plzeňským a Středočeským krajem. Nejvíce obyvatel na vůz naopak u nás připadá na kraj Olomoucký a Moravskoslezský.
Počet obyvatel na jeden osobní automobil v jednotlivých krajích České republiky
Česká republika celkem
3 523 577 osobních vozů (jeden vůz na 2,92 obyvatele)
Karlovarský 3,13
Ústecký 3,16
Liberecký 2,97
Plzeňský 2,58
Středočeský 2,67
Praha 2,14
Královéhradecký 2,83
Jihočeský 2,70
Vysočina 3,08
Pardubický 3,04
Jihomoravský 3,13
Zlínský 3,48
Olomoucký 3,59
Moravský 3,60
Struktura parku osobních vozů podle stáří
</TEXT>
</DOC>
<DOC>
<DOCID>LN-20020320081</DOCID>
<DOCNO>LN-20020320081</DOCNO>
<DATE>03/20/02</DATE>
<TITLE>
test auta
</TITLE>
<TEXT>
Reprezentativní vzhled, vysoký cestovní komfort i výborné jízdní vlastnosti lze očekávat od kombi Mercedesu třídy C. Ovšem za patřičnou cenu.
Mercedesy střední třídy, jež jsou od roku 1993 označovány jako modelová řada C, mají v nabídce stuttgartské automobilky zvláštní poslání. Od roku 2000, kdy se představila poslední "céčková" generace v podobě sedanu, mají totiž ke značce s trojcípou hvězdou ve znaku přilákat mladou klientelu. Třída C tak nadobro opustila konzervativnější design a modely druhé nejmenší řady v nabídce se mohou chlubit atraktivním vzhledem, jenž se nese v duchu dynamiky a aktivního stylu života. Že to u Mercedesu s mladými zákazníky myslí vážně, potvrdilo o několik měsíců později uvedení třídveřového sportovního kupé a karosářskou nabídku třídy C vloni uzavřelo pětidveřové kombi. Při prvním pohledu je patrné, že všechny tři verze vznikaly současně, ale právě kombi bude řada lidí považovat za stylisticky nejzdařilejší. Jeho moderní oblé křivky šikovně zahalují ambice na víceúčelové využití do dynamického elegantního hávu. Přitom je jasné, že preferován byl právě důraz na vzhled.
</TEXT>
<HEADING>
Kufr ustupuje atraktivnímu vzhledu
</HEADING>
<TEXT>
V nejsledovanějším parametru vozů kombi - ve velikosti zavazadlového prostoru -tento mercedes příliš nevyniká. V základním uspořádání nabízí objem 470 litrů, Octavia Combi například 548 l. To ovšem neznamená, že by zavazadelník "céčka" byl malý. Za normálních podmínek odveze bez problémů na dovolenou čtyřčlennou rodinu se všemi zavazadly, sklopením zadních asymetricky dělených opěradel lze kufr samozřejmě zvětšit, a to až na 1384 litrů. V tomto případě oceníte vzniklou rovnou ložnou plochu, dobrou skladnost i snadný přístup. Obtíže by asi nastaly jen v případě, že byste se rozhodli stěhovat velké kusy nábytku. Na to ale koneckonců není luxusní vůz stavěný, což dává jasně najevo i prvotřídním čalouněním. Důležitější než pár litrů kufru navíc je dnes zkrátka atraktivní vzhled a tento trend potvrzují i přímí konkurenti Mercedesu Audi A4 a BMW řady 3. Ti mají zavazadlový prostor ještě o něco menší. "Céčkové" kombi se navíc dodává se střešními ližinami, takže značná část nákladu může přijít i na střechu. Za pozornost stojí jistě i přepravka složená pod podlahou v dutině pro rezervu a dvě odkládací schránky v bocích zavazadelníku. Část interiéru určená pro posádku vychází ze sedanu. Zpracování i celkové provedení odpovídá standardům nejvyšší kategorie převládajícím prvkem interiéru je černá kůže, komfortně působí dřevem obložený středový panel i další prvky. Veškeré ovládací prvky má řidič v dosahu, při jízdě není ničím nadměrně rozptylován. To ovšem za předpokladu, že má pečlivě prostudovaný 800stránkový manuál k ovládání palubního počítače a ovládacího systému Comand s navigací. Výborně tvarovaná přední sedadla zamezují únavě i při dlouhých cestách, poskytují dostatek pohodlí a nechybí jim ani dobré boční vedení. Jsou elektricky nastavitelná, optimální polohu řidič snadno nalezne i díky dvouose nastavitelnému multifunkčnímu volantu. Komfortní cestování si mohou dopřát dva cestující vzadu, třetí místo je spíše nouzové. I ve třech se dá ale bez problémů cestovat.
</TEXT>
<HEADING>
I na naftu se dá závodit
</HEADING>
<TEXT>
Dieselové motory CDI s vysokotlakým vstřikováním Common Rail patří k tomu nejlepšímu, co se dnes pod kapotami aut objevuje. To potvrdil i testovaný pětiválec se zdvihovým objemem 2,7 l. Svým projevem by se totiž mohl bez nadsázky rovnat s nejedním sportovním automobilem. Výkon 170 koní sice možná někoho nepřekvapí, za to krouticí moment 400 Nm mu musí vyrazit dech. Vynikající pružnost a akceleraci motoru ocení řidiči zejména při předjíždění. Samočinná pětistupňová převodovka s možností manuálního řazení Sequentronic pracovala s agregátem v takové harmonii, že ruční volbu jednotlivých stupňů bylo prakticky zbytečné používat. A spotřeba? I při cestování výrazně vyššími rychlostmi, než jsou u nás povolené limity, počítač ukazoval průměrný údaj 7,6 l na 100 km. Dynamickému motoru přizpůsobili u Mercedesu i podvozek. Tvrdší nastavení tlumičů nijak výrazně neomezuje pohodlí a zatáčky, můžete doslova prolétnout, jako byste snad ani neřídili kombi. Při nečekaných problémech je vždy připraven zasáhnout systém ESP a spolehnout se můžete i na stoprocentní brzdy. Jediné, co asi nadšeného našince srazí zpátky na zem, je pořizovací cena. Za 1 288 000 Kč může majitel u kombi C 270 CDI očekávat vše v elektrice, šest airbagů, automatickou dělenou klimatizaci, palubní počítač a multifunkční volant, ABS s urychlovačem brzdného účinku, ESP, tempomat, centrální zamykání a výčet by mohl pokračovat. Nejlevnější verze C 180 přijde na 1 073 000 Kč.
Mercedes-Benz C 270 CDI Kombi
Rozměry: 4541x1728x1466 mm
Hmotnost: 1650/525 kg (pohotovostní/užitečná)
Motor: vznětový přeplňovaný pětiválec o objemu 2685 cm 3
Maximální výkon: 125 kW (170 k) při 4200 1/min
Největší točivý moment: 400 N.m při 1800 - 2600 1/min
Nejvyšší rychlost: 220 km/h
Zrychlení 0 - 100 km/h: 9,3 s
Spotřeba paliva (město/mimo město/kombinace): 9,9/ 6,0/ 7,4 l/100 km
Objem zavazadlového prostoru: 470/1384 l
Objem palivové nádrže: 62 l
Základní cena v ČR: 1 288 000 Kč
</TEXT>
</DOC>
<DOC>
<DOCID>LN-20020320082</DOCID>
<DOCNO>LN-20020320082</DOCNO>
<DATE>03/20/02</DATE>
<TITLE>
Čtvrtfinále hokejové play off: Zlín dokázal sérii se Znojmem srovnat, rozhodne sedmý zápas
</TITLE>
<TEXT>
Mistři republiky přestali až v závěru včerejšího čtvrtfinálového zápasu play off s Třincem laškovat a vyrovnané utkání zvrátili ve svůj prospěch. Jako první tak postoupili do semifinále.
PRAHA - Ve druhém duelu, který se v úterý hrál, dokázal Zlín podruhé za sebou přehrát Znojmo a srovnal sérii na 3:3. O postupujícím tak rozhodne čtvrteční utkání ve Zlíně.
</TEXT>
<HEADING>
Třinec - Sparta 1:4
</HEADING>
<TEXT>
Až v posledních osmi minutách obrátil favorit na třineckém ledě vyrovnaný duel. Skvělý výkon domácího brankáře Lakosila však dlouho držel Spartu v šachu, až jí pomohlo štěstí. Za stavu 0:1 v 52. minutě napřáhl Zelenka, kotouč se otřel o obránce Gureně a lehkým obloučkem se snesl do branky. Vítězný gól přišel v době, kdy už se pomalu začalo čekat na prodloužení. Tři minuty před koncem se však protáhl po levém křídle sparťan Bělohlav a přesnou ranou napnul podruhé třineckou síť. Výhru ještě zpečetili do prázdné brány při power play domácích Hlinka a Tomík. Na první gól nečekal téměř vyprodaný stadion v Třinci dlouho. Domácí kapitán Král našel hezkým pasem Zadinu, jenž v brejku dvou na jednoho volil střelu a propálil brankáře Břízu - 1:0. Sparta nastoupila znovu oslabena. Z marodky se vrátil sice kapitán Žemlička, kvůli Kratěnově zranění se však rozpadlo její nejproduktivnější duo v play off. Broš zůstal sám. Přesto Pražané bušili do třinecké obrany a na šance jasně vedli. Jistý Lakosil však kryl Hamrovy dorážky, Hlinkův a Tomíkův nájezd. Stejně jako vyhráli hosté první třetinu na střely 19:14, vedli si i ve druhé (14:8). Jistý Lakosil však odolával, čisté konto uhájil i v prostřední části při 44sekundové výhodě Sparta pěti proti třem. Hned na úsvitu poslední třetiny se Třinečtí cítili právem ukřivděni, sudí jim neuznali gól pro Skořepovo postavení mimo hru, které však televizní záznam popřel. A duel se začal otáčet. Přišly góly Pražanů a jejich postupová radost.
Antonín Stavjaňa, trenér Třince: "O osudu utkání rozhodlo také štěstí. Za stavu 1:0 jsme si začali myslet, že utkání už asi ubráníme. Oba týmy předváděly výtečný hokej, postoupit mohl ale pouze jeden."
Václav Sýkora, trenér Sparty: "Série s Třincem by pro nás měla být poučením pro semifinálové zápasy. Po třech vyhraných utkáních jsme trochu podlehli euforii a sérii jsme chtěli rychle ukončit. Třinci jsme tak nechtěně otevřeli zadní vrátka." jj
</TEXT>
<HEADING>
Znojmo - Zlín 2:5
</HEADING>
<TEXT>
Gól do šatny v předposlední minutě úvodní třetiny notně otřásl sebevědomím domácích hokejistů. Pivko nejprve neúspěšně střílel z úhlu, vzápětí ale šikovně tečoval Mojžíšovu střelu od modré a Zlín vedl 1:0. V polovině utkání Zubíčkovu střelu od modré vyrazil brankář Svoboda před sebe a z bezprostřední blízkosti poslal puk podruhé do sítě Somík. Dílo zkázy dokonal ještě ve druhé třetině Jenáček. Při přesilové hře znovu využil momentu, kdy znojemští obránci nedokázali získat Svobodou vyražený puk a zvýšil na tříbrankový rozdíl. Naděje, že se domácí hokejisté přeci jen ještě pokusí o zvrat, zhasla kuriózním způsobem hned zkraje poslední třetiny. Rachůnek nahodil ze středního pásma puk na mantinel za Svobodovu branku, odtud se odrazil do brankoviště a od nohy nešťastného Svobody doklouzal do sítě počtvrté.
Milan Kastner, trenér Znojma: "Zlín dobře bránil střední pásmo, jeho obránci hráli velmi obětavě. Na začátku třetí třetiny jsme už prohrávali hrozivým rozdílem čtyř branek."
Zdeněk Venera, trenér Zlína: "Tlak stál soupeře hodně sil, nám se podařilo skórovat z protiútoků, což bylo rozhodující pro konečný výsledek." vzk
ČTVRTFINÁLE PLAY OFF
STAV SÉRIE PŘÍŠTÍ ZÁPAS
SPARTA - TŘINEC 4:2 postupuje Sparta
ZLÍN - ZNOJMO 3:3 ve Zlíně
PARDUBICE - SLAVIA 2:3 dnes v Praze
PLZEŇ - VÍTKOVICE 2:3 ve Vítkovicích
3 hvězdy úterních zápasů play off
1. Michal Mařík (Zlín) - svým klidem na brankové čáře přiváděl znojemské útočníky k šílenství.
2. Radek Bělohlav (Sparta) - tři minuty před koncem vsítil rozhodující branku zápasu, svoji první v play off.
3. Petr Leška (Zlín) - asistoval u tří branek svého týmu.
</TEXT>
</DOC>
<DOC>
<DOCID>LN-20020320083</DOCID>
<DOCNO>LN-20020320083</DOCNO>
<DATE>03/20/02</DATE>
<GEOGRAPHY>PRAHA</GEOGRAPHY>
<TEXT>
Zdrcující kritiku rozhodčích v sobě držel trenér plzeňských hokejistů Richard Farda celou noc. Pakliže by totiž svá ostrá slova vyslovil hned v pondělí po zápase s Vítkovicemi (2:5), zřejmě by ho stihl trest. V den utkání je totiž vyššími místy zakázáno sudí hodnotit. "Jsem na rozhodčí strašně naštvaný," chrlil ze sebe Farda. "Při druhém inkasovaném gólu byl soupeřův hráč v brankovišti. Krátce nato neodpískali těžký faul na Straku a čtvrté brance předcházel pro změnu faul na Mazance. Každý ví, že Kolísek s Homolou jsou nejslabší sudí v extralize, a stejně dostávají stále šanci. A když se sejdou spolu, škoda mluvit... Každý píská jinak, jak se v tom hráči mají vyznat? Ať se pak nikdo nediví, že se zápas změní v jatka." Farda si nemyslí, že by rozhodčí chtěli úmyslně ovlivnit zápasy, tvrdí, že chyby dělají z neumění. "Bolina, jeden z nejlepších sudích v Česku, dostane klidně pokutu a distanc, protože přehlédl jeden zákrok, tihle dva ale pískají stále. Proč, to samozřejmě vím. Jistá skupina sudích mezi sebe nikoho dalšího zkrátka nepustí."
</TEXT>
</DOC>
<DOC>
<DOCID>LN-20020320084</DOCID>
<DOCNO>LN-20020320084</DOCNO>
<DATE>03/20/02</DATE>
<GEOGRAPHY>PRAHA</GEOGRAPHY>
<TEXT>
Liverpool a Barcelona včera rozšířily listinu účastníků čtvrtfinále Ligy mistrů. Jisté je, že žádného zástupce nebude mít mezi elitní osmičkou Itálie. Po Parmě, Laziu a Juventusu svou šanci včera propásl i AS Řím, přestože před posledním kolem byl v čele skupiny B. Na Anfield Road se však jeho naděje začaly rozplývat už v sedmé minutě, kdy Litmanen proměnil penaltu za faul na Murphyho. V liverpoolské sestavě patřil v úvodu k nejlepším hráčům Vladimír Šmicer, jehož akce několikrát přivedly římskou obranu do úzkých. Milan Baroš zůstal až do konce na lavičce. Na ní se poprvé od prosincové operace objevil trenér Houllier a dočkal se od fanoušků Liverpoolu bouřlivého uvítání. Ve skupině A si účast ve čtvrtfinále už dřív zajistily Manchester a Bayern a včera jen na dálku bojovaly o první místo. Víc se dařilo anglickému mistrovi, který už po půlhodině vedl v Portu 2:0. V Mnichově Bayern v duelu s Nantes zabral až poté, co Kahn lovil míč ze své sítě.
</TEXT>
</DOC>
<DOC>
<DOCID>LN-20020320085</DOCID>
<DOCNO>LN-20020320085</DOCNO>
<DATE>03/20/02</DATE>
<TITLE>
Notně nazlobení byli třinečtí hokejisté po čtvrté prohře v sérii se Spartou, která pro ně znamenala konec sezony.
</TITLE>
<GEOGRAPHY>TŘINEC</GEOGRAPHY>
<TEXT>
I přes zákaz vyjadřovat se v den zápasu k výkonu rozhodčích, muže v pruhovaném podrobili nemalé kritice. Hrozící pokuta deset tisíc korun nikomu nevadila. Rozzlobil je především neuznaný gól na začátku poslední třetiny, před nímž podle sudích vjel Skořepa do ofsajdu. "Já nevím, ale lidi, co to viděli v televizi, říkali, že o ofsajd rozhodně nešlo. K čemu tam pak ty čtyři rozhodčí jsou. Stav 2:0 bychom už nepustili, stoprocentně jsme věřili, že ještě sérii vrátíme do Prahy," čílil se domácí kapitán Richard Král. "Doufám, že čárové rozhodčí Barvíře s Blümelem bude tenhle gól strašit až do smrti," rozhazoval rukama třinecký manažer Petr Husička. Delegát zápasu Ivan Koval mýlku rozhodčím rovněž vyčetl. Do zápisu uvedl, že inkriminovaný okamžik postavením mimo hru nebyl. Sudího Blümela, jenž zapískal, tak asi trest nemine. Král připomněl i další sporný moment. Gřegořek po Novákově zákroku vzápětí po neuznaném gólu utrpěl tržnou ránu v obličeji, sparťan však vyloučený nebyl. "Měl dostat alespoň dvě plus dvě minuty. Náš Jančařík za to v Praze inkasoval pětku, on nic..." Sparťanský tábor byl pravým opakem toho třineckého. "Ještě že to takhle dopadlo, sedmý zápas už by byl padesát na padesát," liboval si střelec úvodního gólu hostí Jiří Zelenka, jenž prý jen zavřel oči a puk už sám se štěstím doletěl do sítě. Radek Bělohlav si nechal jediný gól v sérii na nejdůležitější momenty, jeho trefa na 2:1 znamenala postup. "Možná to zní poněkud nabubřele, ale i když jsme prohrávali, stále se zápas vyvíjel podle našeho scénáře. Věřili jsme, že to obrátíme." K semifinálové bitvě, která pro ně začne v pondělí, již vzhlíželi další sparťané. "Ty dny odpočinku se nám neskutečně hodí, spoustu hráčů máme nakřáplých. Navíc to není ani tak velká pauza, abychom vypadli z rytmu," přemýšlel brankář Petr Bříza. Sparta má jako semifinalista a zároveň vítěz základní části jistotu bronzové medaile, ale chce víc. "Poté, co jsme vyhráli základní část, jsou na nás tlaky větší," připustil Bříza. "Bronz je hezký, ale my chceme titul," horlil Jiří Zelenka.
TŘINEC - I přes zákaz vyjadřovat se v den zápasu k výkonu rozhodčích, muže v pruhovaném podrobili nemalé kritice. Hrozící pokuta deset tisíc korun nikomu nevadila. Rozzlobil je především neuznaný gól na začátku poslední třetiny, před nímž podle sudích vjel Skořepa do ofsajdu. "Já nevím, ale lidi, co to viděli v televizi, říkali, že o ofsajd rozhodně nešlo. K čemu tam pak ty čtyři rozhodčí jsou. Stav 2:0 bychom už nepustili, stoprocentně jsme věřili, že ještě sérii vrátíme do Prahy," čílil se domácí kapitán Richard Král. "Doufám, že čárové rozhodčí Barvíře s Blümelem bude tenhle gól strašit až do smrti," rozhazoval rukama třinecký manažer Petr Husička. Delegát zápasu Ivan Koval mýlku rozhodčím rovněž vyčetl. Do zápisu uvedl, že inkriminovaný okamžik postavením mimo hru nebyl. Sudího Blümela, jenž zapískal, tak asi trest nemine. Král připomněl i další sporný moment. Gřegořek po Novákově zákroku vzápětí po neuznaném gólu utrpěl tržnou ránu v obličeji, sparťan však vyloučený nebyl. "Měl dostat alespoň dvě plus dvě minuty. Náš Jančařík za to v Praze inkasoval pětku, on nic..." Sparťanský tábor byl pravým opakem toho třineckého. "Ještě že to takhle dopadlo, sedmý zápas už by byl padesát na padesát," liboval si střelec úvodního gólu hostí Jiří Zelenka, jenž prý jen zavřel oči a puk už sám se štěstím doletěl do sítě. Radek Bělohlav si nechal jediný gól v sérii na nejdůležitější momenty, jeho trefa na 2:1 znamenala postup. "Možná to zní poněkud nabubřele, ale i když jsme prohrávali, stále se zápas vyvíjel podle našeho scénáře. Věřili jsme, že to obrátíme." K semifinálové bitvě, která pro ně začne v pondělí, již vzhlíželi další sparťané. "Ty dny odpočinku se nám neskutečně hodí, spoustu hráčů máme nakřáplých. Navíc to není ani tak velká pauza, abychom vypadli z rytmu," přemýšlel brankář Petr Bříza. Sparta má jako semifinalista a zároveň vítěz základní části jistotu bronzové medaile, ale chce víc. "Poté, co jsme vyhráli základní část, jsou na nás tlaky větší," připustil Bříza. "Bronz je hezký, ale my chceme titul," horlil Jiří Zelenka.
</TEXT>
</DOC>
<DOC>
<DOCID>LN-20020320086</DOCID>
<DOCNO>LN-20020320086</DOCNO>
<DATE>03/20/02</DATE>
<TITLE>
Pavel Bure zakotvil v Rangers. Krátce před uzávěrkou přestupů v NHL došlo včera k několika zajímavým výměnám. Český obránce Jiří Šlégr se stal spoluhráčem Dominika Haška v Detroitu, kam byl vyměněn z Atlanty, jeho reprezentační kolega Jaroslav Špaček přestoupil z Chicaga do Columbusu. Událostí je odchod hvězdy Floridy Pavla Bureho do New York Rangers, opačným směrem poputují Čech Filip Novák a Rus Igor Uljanov.
</TITLE>
<TEXT>
Faul Musila řeší policie. Liberecká policie se bude zabývat zákrokem jihlavského hokejisty Františka Musila, který při finálovém utkání první ligy seknutím zlomil malíček protihráči Robertu Pospíšilovi. Ten se teprve za dva týdny dozví, nebude-li kvůli zranění muset podrobit amputaci.
Fanynka zemřela po zásahu pukem. Třináctiletou dívku trefil kotouč do hlavy po střele Nora Knutsena v zápasu mezi Columbusem a Calgary. Byla hned převezena do nemocnice, kde zemřela. Jedná se o první úmrtí diváka na následky úderu pukem při zápasu NHL v historii.
</TEXT>
</DOC>
<DOC>
<DOCID>LN-20020320087</DOCID>
<DOCNO>LN-20020320087</DOCNO>
<DATE>03/20/02</DATE>
<TITLE>
Celou hrst cenných kovů přivezli čeští reprezentanti ze zimních paralympijských her v Salt Lake City. Oficiálně jde o pět medailí, o něž se postaraly slabozraké lyžařky Kateřina Teplá a Sabina Rogie, ale stejné ocenění jako sportovci obdrželi i jejich vodiči.
</TITLE>
<GEOGRAPHY>PRAHA</GEOGRAPHY>
<TEXT>
Do Salt Lake City odlétali čeští paralympici potichu, ale sklidili obdiv. Byť počtem medailí (2 - 1 - 2) maličko zaostali za paralympiádou před čtyřmi lety, odkud výprava přivezla o dva kovy víc, dali o sobě vědět a v pořadí národů obsadili čtrnáctou příčku. V obou případech, v Naganu i Salt Lake City, se o medailovou žeň postaraly Kateřina Teplá a Sabina Rogie. "Naše výprava teď čítala deset sportovců, z toho čtyři vodiče. Byly i slzičky, ale úspěchy tak malého týmu je zastínily," pravil po příletu šéf výpravy Alois Hamrozi. Předseda paralympijského výboru František Janouch hovořil v podobném duchu. "Pět medailí, to je padesátiprocentní úspěšnost," pochvaloval si. "Za dvě medaile jsem strašně šťastná a závody v Salt Lake City považuji za svoje vůbec nejúspěšnější," přiznala Sabina Rogie, jež získala bronzy v obřím slalomu a slalomu. Na zmínku, že v Naganu pobrala větší úspěchy, neboť z Japonska přivezla dvě stříbra a jeden bronz, měla pětadvacetiletá odborná referentka v pojišťovně pohotové vysvětlení. "Ano, ale v Salt Lake City sloučili naši kategorii slabozrakých B3 s kategorií B2, což jsou sportovci se zbytky zraku. Časy se přepočítávaly pomocí koeficientů, které naši kategorii stavěly do těžší pozice - pole bylo mnohem vyrovnanější," dodala Rogie, jejímž vodičem je Michal Karásek.
</TEXT>
<HEADING>
Za úspěchy vděčí tátům
</HEADING>
<TEXT>
Sabina Rogie neopomněla zdůraznit, komu za své sportovní úspěchy vděčí nejvíc. "Tatínkovi. Naučil mě lyžovat, byl i v Naganu, ale této paralympiády se nedožil," připomněla. Ani Kateřina Teplá, jednička týmu, nezapomněla na svého otce. "Táta mě k lyžování přivedl a do roku 2000 mi dělal vodiče. Potom už toho na něj bylo moc, ale potkala jsem současnou vodičku Renátu Karamanovou. A to bylo moje štěstí - technicky jsem se zdokonalila, navíc jsme přítelkyně, což je jeden ze základních předpokladů úspěchu," zdůraznila. Také devětadvacetiletá Teplá, jež nyní vybojovala ve sloučené kategorii B2+3 zlaté medaile v super-G a obřím slalomu a k tomu přidala stříbro ve sjezdu, si těchto výsledků považuje víc než čtyř svých kovů z Nagana. "Vzhledem k početnější konkurenci jsou tyhle medaile cennější," pravila lyžařka, jež pracuje jako referentka na ministerstvu zahraničních věcí. Ač hvězda výpravy, nezapomněla Teplá vyzdvihnout další členy českého týmu. "Standa Loska skončil čtvrtý v super-G a Michal Nevrkla byl osmý v obřím slalomu, což jsou fantastické výsledky," zmínila tělesně postižené reprezentanty. Jestlipak lyžařku po návratu do zaměstnání čeká nějaká odměna? "Těžko. Dost na tom, že jsem byla tři týdny mimo," smála se Teplá. Přesto se obě opory reprezentace finančního ohodnocení svých úspěchů dočkají. Teplá obdrží za každou ze svých zlatých medailí od paralympijského výboru po 70 000 korun a za stříbrnou 50 000, Rogie dostane za oba bronzy dohromady 60 000 korun. Při přijetí u předsedy Senátu Petra Pitharta byl vyhlášen také nejsympatičtější člen paralympijské výpravy. Stala se jím dvacetiletá lyžařka Klára Bechová, jež dostala šek na 50 000 korun.
Sabina Rogie neopomněla zdůraznit, komu za své sportovní úspěchy vděčí nejvíc. "Tatínkovi. Naučil mě lyžovat, byl i v Naganu, ale této paralympiády se nedožil," připomněla. Ani Kateřina Teplá, jednička týmu, nezapomněla na svého otce. "Táta mě k lyžování přivedl a do roku 2000 mi dělal vodiče. Potom už toho na něj bylo moc, ale potkala jsem současnou vodičku Renátu Karamanovou. A to bylo moje štěstí - technicky jsem se zdokonalila, navíc jsme přítelkyně, což je jeden ze základních předpokladů úspěchu," zdůraznila. Také devětadvacetiletá Teplá, jež nyní vybojovala ve sloučené kategorii B2+3 zlaté medaile v super-G a obřím slalomu a k tomu přidala stříbro ve sjezdu, si těchto výsledků považuje víc než čtyř svých kovů z Nagana. "Vzhledem k početnější konkurenci jsou tyhle medaile cennější," pravila lyžařka, jež pracuje jako referentka na ministerstvu zahraničních věcí. Ač hvězda výpravy, nezapomněla Teplá vyzdvihnout další členy českého týmu. "Standa Loska skončil čtvrtý v super-G a Michal Nevrkla byl osmý v obřím slalomu, což jsou fantastické výsledky," zmínila tělesně postižené reprezentanty. Jestlipak lyžařku po návratu do zaměstnání čeká nějaká odměna? "Těžko. Dost na tom, že jsem byla tři týdny mimo," smála se Teplá. Přesto se obě opory reprezentace finančního ohodnocení svých úspěchů dočkají. Teplá obdrží za každou ze svých zlatých medailí od paralympijského výboru po 70 000 korun a za stříbrnou 50 000, Rogie dostane za oba bronzy dohromady 60 000 korun. Při přijetí u předsedy Senátu Petra Pitharta byl vyhlášen také nejsympatičtější člen paralympijské výpravy. Stala se jím dvacetiletá lyžařka Klára Bechová, jež dostala šek na 50 000 korun.
</TEXT>
</DOC>
<DOC>
<DOCID>LN-20020320088</DOCID>
<DOCNO>LN-20020320088</DOCNO>
<DATE>03/20/02</DATE>
<TITLE>
Sparťané se dnes loučí s Ligou mistrů
</TITLE>
<TEXT>
Poslední vystoupení v letošní Lize mistrů je pro fotbalovou Spartu důležité, přestože nejde o postup.
PRAHA - Žádné slzavé loučení, ale důstojný odchod ze scény chystají sparťanští fotbalisté. V posledním letošním vystoupení v Lize mistrů hostí dnes večer na Letné hráče FC Porto. Aby mohli odejít se vztyčenou hlavou, musejí zvítězit. Pak skončí v osmifinálové skupině na třetím místě. Soupeři jde ještě o postup, kterého dosáhne v jediném případě: zvítězí a spolehne se na pomoc Realu Madrid, který musí vyhrát v Aténách. Jinak se do čtvrtfinále kvalifikuje Panathinaikos. "Postoupí Řekové, protože my vyhrajeme," přesvědčuje sparťanský trenér Jaroslav Hřebík. Sám nemusí mužstvo speciálně motivovat, třebaže postupové naděje už ztratilo. "Zápas je důležitý pro psychiku týmu," říká trenér. Letenské totiž okamžitě čekají ligové povinnosti. Hrají o titul, takže každý povzbuzující výsledek zvyšuje sebevědomí. "Výhra by nám pomohla," potvrzuje obránce Zdeněk Grygera. Pražskému týmu se vyprazdňuje marodka, vracejí se dlouhodobě zranění hráči. "Není lehké po tak dlouhé době naskočit do těžkého zápasu," říká o navrátilcích Hřebík. Mluví o Grygerovi i dalším bekovi Marešovi. "Ale budeme se o to snažit," doplňuje kouč. Ještě jeden otazník visí nad základní sestavou. Den před utkáním nebylo zřejmé, zda bude k dispozici záložník Sionko, hrající ve výborné formě. Po tvrdém střetu s Chihurim v nedělním utkání na Žižkově se zotavuje z otřesu mozku. Jeho levé oko hraje všemi barvami, pod ním má fialový monokl. "Cítím se o něco líp. Ve středu to snad bude ještě lepší. Pomůže mi spánek," věří Libor Sionko. "Musí se rozhodnout sám ve spolupráci s lékařem," tvrdí Hřebík o jediném zbývajícím marodovi.
</TEXT>
<HEADING>
Bude se hrát na vítězství
</HEADING>
<TEXT>
Jak vrtkavý je fotbalový osud, poznává Sparta před dnešním zápasem. Když právě Sionkovým gólem v prosinci v Portu vyhrála, živila vysoké šance na postup. Po třech jarních porážkách je všechno naruby. Sparta je vyřazena, o účast ve čtvrtfinále hraje Porto. "Budeme hrát na vítězství, na zápas v Aténách se neohlížíme," ubezpečuje trenér hostů José Mourinho. Zápas začíná na pražské Letné ve 20.45, řídí německý rozhodčí Stark, v přímém přenosu vysílá ČT 2.
Jak vrtkavý je fotbalový osud, poznává Sparta před dnešním zápasem. Když právě Sionkovým gólem v prosinci v Portu vyhrála, živila vysoké šance na postup. Po třech jarních porážkách je všechno naruby. Sparta je vyřazena, o účast ve čtvrtfinále hraje Porto. "Budeme hrát na vítězství, na zápas v Aténách se neohlížíme," ubezpečuje trenér hostů José Mourinho. Zápas začíná na pražské Letné ve 20.45, řídí německý rozhodčí Stark, v přímém přenosu vysílá ČT 2.
</TEXT>
</DOC>
<DOC>
<DOCID>LN-20020320089</DOCID>
<DOCNO>LN-20020320089</DOCNO>
<DATE>03/20/02</DATE>
<TITLE>
Záložník Liverpoolu neoznámil své rozhodnutí trenérovi národního týmu Brücknerovi, ale novinářům
</TITLE>
<TEXT>
Dva výklady umožňuje rozhodnutí fotbalisty Patrika Bergra ukončit přinejmenším dočasně svou kariéru. Možná je to jeho osobní záležitost, možná další z promyšlených tahů v tajné válce o moc v českém fotbale.
PRAHA - Jako by se čas vrátil o pár měsíců zpátky. Tehdy Tomáš Řepka, pořízek z West Hamu United, vzkázal z Anglie domů, že už nemíní hrát za národní tým, i když předtím novému trenérovi národního týmu Karlu Brücknerovi tvrdil opak. Teď se stejný scénář opakuje. "Nechávám si ještě maličká zadní vrátka, tak deset procent, že bych ještě za reprezentaci hrál. Ale jinak jsem rozhodnutý skončit," prohlásil z Ostrovů pro MFDnes záložník Patrik Berger. Chovancovu nástupci přitom v privátním rozhovoru řekl: Dám si půl roku pauzu, pak si sedneme a pobavíme se o tom, co bude dál. "Je to druhý díl, ale moje odpověď se nemění. Já s nimi komunikovat přes noviny nebudu, to je pod úroveň," komentoval demisi druhého úspěšného legionáře Brückner. Nepřipadá mu zvláštní, že se takové zvěsti nedozvídá od hráčů jako první, nýbrž se k němu donesou z médií? "Připadá mi to nekorektní, divné. Ale hlavně by mě zajímalo, proč se mnou Řepka i Berger mluví v určité rovině a pak říkají do novin něco úplně jiného. Myslím si, že vím, odkud to je," uvedl Brückner. "Odkud? Zřejmě jsou nějaké nepřející skupiny, pro které je všechno špatné, co se teď o svazu, reprezentaci a českém fotbale píše, pozitivní."
</TEXT>
<HEADING>
Kdo je v pozadí?
</HEADING>
<TEXT>
Víc se do konkrétnějších vod neponoří. Za desítky let, co se v tuzemském fotbale pohybuje, dobře zná jedno ze základních pravidel: Mluvit jen v náznacích, do podrobností se nepouštět. Nelze jinak, i kdyby se důkazy o "špinavostech" našly, vylézt s nimi na veřejnost si nikdo, možná z pudu sebezáchovy, nedovolí. A tak se jen spekuluje. O tom, že bývalí fotbaloví vládci by rádi opět oprášili svůj vliv. Skloňují se dvě jména: František Chvalovský, někdejší předseda Českomoravského fotbalového svazu, a Pavel Paska, hráčský agent FIFA a Bergrův manažer, jehož slovo mělo za éry Dušana Uhrina u národního mužstva velkou váhu. Chvalovský se mimochodem nechal slyšet, že kdyby zůstal šéfem ČMFS, přivolal by Pasku, aby zjednal pořádek v rozloženém týmu, jenž zkolaboval v kvalifikaci MS 2002. Jaká je skutečnost? Nejasná. Pátrání po pravdě bloudí v uličkách plných mlhavých prohlášení. Ledy by se však mohly přece jen mírně pohnout. Svazový boss Jan Obst se totiž hodlá stůj co stůj dopídit ohniska důležitých informací, jimiž Řepka šermoval při oznámení reprezentačního konce. Stoper West Hamu tehdy neváhal prvního muže domácího fotbalu označit za týpka a navrch vynesl závažný trumf. Konstatoval, že Obst společně s ministrem Grossem překazil, aby Chvalovského, toho času ve vazbě kvůli obvinění z úvěrových podvodů, navštívil předseda Evropské fotbalové federace Johansson. To Obsta, doktora práv, pobouřilo. Proto podniká kroky na obranu své cti. "Pan Řepka bude prostřednictvím právní kanceláře vyzván, aby uvedl zdroj svých informací. To je důležitější než jeho osoba," zdůraznil Obst. Co bude následovat? "Rozhodneme se až podle toho, jestli to sdělí nebo nesdělí. Ale rozhodně si nemyslím, že by s tím stál a padal český fotbal," dodal svazový předseda. Na něj spustil kritiku i Berger. "Za tyhle lidi bych na hřišti krev neplival," uvedl. "Ale také řekl, že nás nezná dobře. V tom má pravdu, mě totiž nezná vůbec," uzavřel Obst.
Důvody, proč Patrik Berger odmítl národní výběr
* Péče o rodinu
Berger má dvě malé děti, jímž se hodlá věnovat.
Názor LN: O rodině Berger v poslední době mluvil čím dál častěji.
* První je Liverpool
Berger dává přednost Liverpoolu, v jehož dresu by rád nastupoval ještě dalších několik let.
LN: To, že už pro ně reprezentace tolik neznamená, je znát i na některých dalších reprezentantech. Na klubech jsou závislí, ony je živí.
</TEXT>
<HEADING>
* Odstup od svazu.
</HEADING>
<TEXT>
Šéfové fotbalového svazu nejsou podle Bergra muži na svém místě, i když je nezná. Nelíbí se mu, že nejmenovali novým koučem Jozefa Jarabinského.
LN: Obměněné vedení svazu je terčem útoků z mnoha stran, to nevypadá na náhodu. Některým trenérům se Berger těžko podřizuje, v minulosti Berger bojoval s Dušanem Uhrinem.
* Atmosféra v týmu.
Bergrovi se nelíbí, že se změnila atmosféra v kádru. Zmizeli z něj mazáci, nastalo odcizení. Hráče nikdo neusměrnil.
LN: Šanci musejí dostat mladí. Kamarádství je jedna věc, profesionalita druhá. Hráči začali zneužívat volnosti, kterou jim v reprezentaci trenéři dovolili. Výsledek? Tým chybí na MS.
* Úmorné cestování
Cesty na zápasy reprezentace Bergra již unavují, navíc měly podíl na dvou zraněních.
LN: To poslední přišlo po srpnovém utkání s Koreou. Berger na něj nechtěl přijet. Trenér Jozef Chovanec ho však přemluvil. Cesty na přátelské duely vadí i ostatním, proto posílají omluvenky.
* Rozpory s Nedvědem.
Nedvěd je pro Bergra vynikající hráč, ale nese odpovědnost za kvalifikaci. Proto neměl být znovu kapitánem.
LN: Podle mnohých je to hlavní důvod. Berger s Nedvědem se prý na trávníku nesnesou. V týmu panuje rivalita mezi hráči působícími v Anglii a Itálii. Připustil to i Chovanec. šf
</TEXT>
</DOC>
<DOC>
<DOCID>LN-20020320090</DOCID>
<DOCNO>LN-20020320090</DOCNO>
<DATE>03/20/02</DATE>
<GEOGRAPHY>OSTRAVA</GEOGRAPHY>
<TEXT>
Zásah proti agresivním fotbalovým fanouškům včera dopoledne nacvičovali policisté v Ostravě přímo na stadionu klubu FC Baník Ostrava. Přibližně 100 policistů a 50 městských strážníků si s koňmi a psy zkoušelo nejrůznější modelové situace. "Cvičení bylo naplánováno dlouho dopředu. Nesouviselo tedy s událostmi z nedělního zápasu s Brnem," vysvětlil velitel severomoravské pořádkové a železniční policie Petr Lessy. Doplnil, že tehdy rozvášnění fanoušci zapalovali transparenty a vytrhávali lavičky, které pak házeli na pořadatele.
</TEXT>
</DOC>
<DOC>
<DOCID>LN-20020320091</DOCID>
<DOCNO>LN-20020320091</DOCNO>
<DATE>03/20/02</DATE>
<GEOGRAPHY>HARARE</GEOGRAPHY>
<TEXT>
"Neexistují objektivní podmínky." Těmito slovy včera odmítl vůdce zimbabwské opozice Morgan Tsvangirai jednání se staronovým prezidentem Robertem Mugabem o vytvoření společné vlády. Tsvangirai nadále označuje Mugabeho vítězství v prezidentských volbách z minulého týdne za volební "loupež". Tsvangirai tak ukončil diskuse analytiků, zda bude opozice jednat o vzniku vlády národní jednoty. Na protest proti zmanipulovaným volbám vyhlásily odbory třídenní generální stávku, kterou vláda označila za nelegální. Zimbabwe zároveň hrozí vyloučení z britského Společenství. O této otázce diskutovali jeho představitelé během včerejšího setkání v Londýně.
</TEXT>
</DOC>
<DOC>
<DOCID>LN-20020320092</DOCID>
<DOCNO>LN-20020320092</DOCNO>
<DATE>03/20/02</DATE>
<GEOGRAPHY>SARAJEVO</GEOGRAPHY>
<TEXT>
Vrtulníky mezinárodních mírových sil SFOR vedených NATO včera shazovaly nad bosenskými městy letáky nabízející odměnu pět miliónů dolarů za informace vedoucí k zatčení bývalého tamního vůdce Radovana Karadžiče. Ten je obviněn Mezinárodním trestním tribunálem pro bývalou Jugoslávii z válečných zločinů. Je to již druhý případ, kdy síly NATO v Bosně rozšiřují letáky v rámci vládního programu USA Odměna za spravedlnost. Aby byl vzbuzen zájem lidí o letáky, mají velikost bankovek místní měny a na jedné straně je vytištěna i její faksimile. "Myšlenka spočívá v tom, že lidé budou zvědaví a seberou je. Jakmile je obrátí, uvidí informaci o odměně," vysvětlil mluvčí NATO v Bosně major Scott Lundy.
</TEXT>
</DOC>
<DOC>
<DOCID>LN-20020320093</DOCID>
<DOCNO>LN-20020320093</DOCNO>
<DATE>03/20/02</DATE>
<TEXT>
GRAND RAPIDS, USA - Žena, která byla uznána Guinnessovou knihou rekordů za nejstaršího člověka planety zemřela v pondělí ve věku 115 let a 56 dní v americkém Coldwateru na komplikace spojené se zápalem plic. Včera to oznámil ředitel pečovatelského domova, kde Michigan Maud Farrisová-Luseová žila posledních jedenáct let. "Její čas nastal. Zemřela velmi klidně," řekla její pravnučka Laurie Farrisová. Její zesnulá prababička pracovala jako úřednice, pokojská, pekařka a kuchařka a do důchodu odešla, když jí bylo 70 let.
</TEXT>
</DOC>
<DOC>
<DOCID>LN-20020320094</DOCID>
<DOCNO>LN-20020320094</DOCNO>
<DATE>03/20/02</DATE>
<TITLE>
U.S.Steel Košice, největší výrobce plochých válcovaných produktů ve střední Evropě, zvyšuje ceny o dalších 20 eur za tunu. Zvýšení se týká všech objednávek, které budou přijaty a potvrzeny po prvním červnu letošního roku. Společnost přitom nedávno oznámila zvýšení cen o dvacet eur na tunu, které vstoupí v platnost od prvního dubna.
</TITLE>
<TEXT>
International Power, jediný nezávislý výrobce elektřiny na britských ostrovech a zájemce o českou elektroenergetiku, vytvořila loni zisk před zdaněním a úroky 326 milionů liber. Proti předchozímu roku je to zvýšení asi o 48 procent.
</TEXT>
</DOC>
<DOC>
<DOCID>LN-20020320095</DOCID>
<DOCNO>LN-20020320095</DOCNO>
<DATE>03/20/02</DATE>
<TITLE>
NEW YORK - V pondělním zápasu severoamerické hokejové ligy NHL mezi Philadelphií a Tampou Bay nahrál český útočník Jiří Dopita na všechny tři góly domácích Flyers. Čechům se dařilo také v dalším zápase pondělního programu, v němž Atlanta doma podlehla Pittsburghu 2:4. V dresu vítězných Tučňáků si branku a asistenci připsal Hrdina a skóroval i Kraft, za Atlantu získali po gólové přihrávce Šlégr a Štefan. Jednu z branek Chicaga, které remizovalo s Dallasem 2:2, vstřelil český obránce Špaček. Na vítězství Los Angeles nad San Jose v poměru 3:2 se jednou asistencí podílel Bednář. Philadelphia vedla doma v polovině utkání už 3:0, jenže pak během dvou minut ztratila centry svých prvních dvou formací. Primeau si narazil žebra a Roenick si poranil pravé koleno. Tampu Bay podržel brankář Kochan, který byl poprvé v této sezoně povolán do týmu z AHL. "Kochan byl strůjcem úspěchu," řekl trenér Lightning Tortorella. "Zejména v třetí třetině, kdy jsme se hnali dopředu ve snaze o vyrovnání a pustili soupeře do nebezpečných brejků, předvedl Dieter několik fantastických zákroků." Kochan v utkání zastavil 38 střel soupeře, Boucher v brance Philadelphie zaznamenal 23 zákroků.
</TITLE>
<HEADING>
Turek měl jen deset zásahů
</HEADING>
<TEXT>
Brankář Montrealu Theodore držel čisté konto a tím i šance svého týmu na vítězství na ledě Caroliny 59 minut a 49 sekund. Canadiens v té době vedli gólem Zedníka 1:0 a Theodore měl již 41 úspěšných zákroků, když při hře bez brankáře vypálil z levého kruhu Kapanen. Puk trefil vnitřní konstrukci branky a odrazil se ven. Červené světlo se nerozsvítilo, a tak se hrálo dál, dokud nevypršela 60. minuta. Teprve po závěrečné siréně zkontrolovali sudí videozáznam a gól uznali, čímž vyvolali bouřlivou hádku s lavičkou Montrealu. Minnesotě stačilo pouhých 14 střel na branku Calgary k vítězství 4:2. Brankář poraženého mužstva Turek si připsal jen deset zákroků; čtvrtý gól Wild padl do prázdné branky při power play.
Brankář Montrealu Theodore držel čisté konto a tím i šance svého týmu na vítězství na ledě Caroliny 59 minut a 49 sekund. Canadiens v té době vedli gólem Zedníka 1:0 a Theodore měl již 41 úspěšných zákroků, když při hře bez brankáře vypálil z levého kruhu Kapanen. Puk trefil vnitřní konstrukci branky a odrazil se ven. Červené světlo se nerozsvítilo, a tak se hrálo dál, dokud nevypršela 60. minuta. Teprve po závěrečné siréně zkontrolovali sudí videozáznam a gól uznali, čímž vyvolali bouřlivou hádku s lavičkou Montrealu. Minnesotě stačilo pouhých 14 střel na branku Calgary k vítězství 4:2. Brankář poraženého mužstva Turek si připsal jen deset zákroků; čtvrtý gól Wild padl do prázdné branky při power play.
</TEXT>
</DOC>
</CZE>