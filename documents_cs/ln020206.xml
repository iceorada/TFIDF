<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020206001</DOCID>
<DOCNO>LN-20020206001</DOCNO>
<DATE>02/06/02</DATE>
<TITLE>
Podmínka Marvanové: Místo ODA se dostanou na kandidátky nestraníci
</TITLE>
<GEOGRAPHY>PRAHA</GEOGRAPHY>
<TEXT>
Z náhle rozpadlé čtyřkoalice zřejmě přežije alespoň dvojblok dvou větších stran: lidovců a Unie svobody DEU. Zatímco KDU-ČSL dala najevo zájem o pokračování spolupráce už minulý týden, v unii bylo rozhodování obtížnější. Ačkoli se včera špičky unionistů do uzávěrky tohoto vydání LN na konečném stanovisku ani po mnohahodinovém jednání nedohodly, již během dne se objevilo řešení: unie souhlasí se společnou cestou do voleb s lidovci, na společných kandidátkách ale místa po zástupcích ODA zaplní nezávislé osobnosti z okruhu občanských iniciativ. Podle zdrojů LN prosazovala osobnosti na kandidátkách především šéfka unionistů Hana Marvanová. Údajně hrozila rezignací, pokud se jí to nepodaří. Známa jsou už první jména. Unie oslovila šéfredaktora Literárních novin a ekologického aktivistu Jakuba Patočku, ředitele ekologického Hnutí Duha Jana Beránka a šéfredaktora literární revue HOST Miroslava Balaštíka. "Podle mého názoru jen účelové spojení s lidovci nestačí. Když otevřeme kandidátky pro tyto lidi, tak je to zároveň důkaz, že to s občanskou společností myslíme vážně," řekla předsedkyně unionistů Hana Marvanová. Šéfka unie původně prosazovala, aby její strana zkusila uspět ve volbách sama. To ale někteří členové vedení a zejména krajské organizace unionistů odmítli. Obávali se, že bez spojenectví s lidovci ve volbách propadnou. Kompromis se hledal až do včerejšího večera. Oslovení zástupci iniciativ nevylučují, že nakonec na nabídku kývnou. "Nějaké konzultace už proběhly, ale nemá to zatím konkrétní obrysy. Rozhodnu se, až bude jasné, jak by to všechno vypadalo," řekl Balaštík. "Budu to samozřejmě zvažovat, ale záleželo by na podmínkách. Nesměl bych být s tou stranou přímo spjat. Jinak je ale pravda, že pro občanskou společnost by se dala na půdě parlamentu udělat spousta věcí," uvedl Beránek. Na seznamu lidí, které unie v této věci oslovila, figuruje desítka těch, kdo o kandidaturu projevili vážný zájem. Šanci na to dostat se skutečně do sněmovny má ale jen část z nich. Po ODA totiž sice zbylo na kandidátkách bývalé čtyřkoalice celkem 17 míst, jen dvě až pět z nich je ale reálně volitelných. Zbylá místa jsou kdesi na chvostu krajských kandidátek. Lidé z iniciativ, které unie oslovila, pocházejí z okruhu tzv. Brandýské deklarace. V ní loni v září Svoboda a Marvanová stvrdili spolupráci svých stran s iniciativami. Lidovci se zatím na takovéto řešení dívají opatrně. Aby s tím souhlasili, museli by unionisté nabídnout skutečně výrazné osobnosti. "Abychom je vůbec sehnali, protože to pro ně znamená totální identifikaci s politickými stranami," zapochyboval předseda lidovců Cyril Svoboda. KDU-ČSL by nejvíce vyhovovalo, kdyby si volná místa po zástupcích ODA rozdělili s unionisty napůl a každá strana by si je obsadila po svém. "Překvapuje mě, koho chce unie místo konzervativců z ODA přivést. Ti lidé stojí se svými názory nalevo i od ČSSD," řekl zdroj z vedení lidovců. Řešení unie vzbudilo rozpaky i v některých občanských iniciativách. "Je to jen vějička. Kdyby vážně zvažovali dát prostor nezávislým osobnostem, nedělali by to pět minut po dvanácté, když už děravá kocábka padá ke dnu," soudí šéf Sdružení Děkujeme, odejděte Josef Brož.
Ekologičtí aktivisté místo konzervativců
Jakub Patočka (vlevo) a Jan Beránek by měli v případě úspěchu "dvojbloku" šanci stát se poslanci
</TEXT>
</DOC>
<DOC>
<DOCID>LN-20020206002</DOCID>
<DOCNO>LN-20020206002</DOCNO>
<DATE>02/06/02</DATE>
<TITLE>
Uvnitř ČSSD se rodí plán, jak dostat premiéra na Hrad
</TITLE>
<GEOGRAPHY>PRAHA</GEOGRAPHY>
<TEXT>
Zeman na Hrad. Uvnitř ČSSD se už pár měsíců chystá plán, jak do prezidentského křesla posadit současného českého premiéra. Zeman však několikrát zopakoval, že o funkci hlavy státu nestojí. Snad jen v případě "krize", kdy by nebyl jiný průchodný kandidát. Václav Havel může být prezidentem až do ledna 2003. Plán se zrodil loni na jaře, kdy Zeman opustil vedení ČSSD. Několik jeho největších příznivců začalo na stranickém sjezdu přesvědčovat zbytek strany, aby Zemana v kandidatuře podpořili. Ve své snaze pokračují dodnes: stranická organizace v Praze 2 nedávno vyhlásila, že bude navrhovat Zemana za příštího prezidenta. Hlavní postavou "prezidentské kampaně" je sice řadový, ale jinak vlivný sociální demokrat z Prahy 2, osobní přítel Miloše Zemana, podnikatel a občasný mecenáš ČSSD Vratislav Šlajer. V orgánech jedné ze společností jeho finanční skupiny Consus dokonce kdysi zasedal nejen Zeman, ale i bývalý ministr financí Ivo Svoboda s hlavní pokladní ČSSD Barborou Snopkovou (dnes oba stíháni za údajné tunelování Liberty). "Ano, je to tak, ale zatím to ještě nemá parametry klasické kampaně, myslím billboardy a tak podobně. Je to naše iniciativa a naším cílem je, aby byl Miloš Zeman kandidátem sociální demokracie na prezidenta. Není totiž lepšího kandidáta," řekl včera Šlajer. Miloš Zeman tuto sobotu poněkolikáté zopakoval, že po prezidentské funkci, která bude od ledna 2003 volná, netouží. "Včera jsem si začal vyřizovat podklady pro předčasný důchod, což bych nikdy nedělal jako kandidát na prezidenta," řekl v rozhovoru pro Právo Zeman. Premiér ale vždy dodává, že "v krizové situaci" by nabídku přijal. Zemanova "prezidentská kampaň uvnitř ČSSD" už ale probíhá. I když zatím jen nenápadně. Šlajerova skupina musí ovšem nejdříve přesvědčit ostatní sociální demokraty, aby případnou kandidaturu svého dlouholetého předsedy podpořili. Což ovšem může být velký problém. "Slyšel jsem o tom, že se někdo v ČSSD snaží prosadit Zemana jako kandidáta strany na prezidenta. Ale myslím, že to bude přinejmenším obtížné. Pro většinu sociálních demokratů byl Zeman důležitý, jako předseda. I když nebyl oblíben, byl největší osobností, kterou strana měla. Teď, po svém odchodu, ztratil podporu a zájem strany úplně a pochybuji, že by ho celá ČSSD navrhla na prezidenta," komentoval snahy Šlajerovy skupiny jeden z členů vedení ČSSD, který odmítl zveřejnit jméno.
</TEXT>
<HEADING>
Šlajer: Zeman bude chtít kandidovat
</HEADING>
<TEXT>
Jeho slova ale potvrzují další sociální demokraté, kteří jsou spíše pro nestranické kandidáty. "Při volbě v našem rozhádaném parlamentu má mnohem větší šanci kandidát, který nebude spojen s žádnou stranou," řekl například vicepremiér Pavel Rychetský. "Teď se zaměřujeme hlavně na volby do sněmovny, a pokud vím, tak se zatím mluvilo spíše o Otakaru Motejlovi," uvedl včera poslanec za ČSSD Lubomír Zaorálek. Iniciátorem plánu na Zemanovu kandidaturu na prezidenta České republiky není podle Šlajera přímo Zeman, ale o celé věci prý ví. "Za dva dny spolu budeme mluvit a na toto téma určitě narazíme," řekl Šlajer. Hlavní překážkou pro Šlajerův tým je zdánlivě i přímo Zeman se svým neustálým odmítáním prezidentské funkce. Šlajer včera LN řekl, že "jeho osobní přítel" Miloš Zeman kandidaturu určitě přijme. "Co si budeme nalhávat, Miloš Zeman skvěle ovládá politický marketing a on teď prostě musí dělat, že tu funkci nechce, musí se nechat přemlouvat. Ale když ho o to požádá strana i národ, tak tu nabídku přijme," prohlásil včera Šlajer. Pokud by měl Miloš Zeman beze zbytku dodržet svůj slib, musel by kandidovat až poté, co "by se nenašel jiný průchodný kandidát", nastala by tedy "krizová situace" a "Vladimír Špidla a nikdo jiný" by ho "požádal o pomoc". Špidla před nedávnem v jednom z rozhovorů uvedl, že Zeman by byl dobrým prezidentem. Nikdy o tom prý ale spolu nehovořili. Sociální demokraté zatím o Šlajerově aktivitě mnoho nevědí. Vysoce postavený sociální demokrat, který si nepřál zveřejnit své jméno, uvedl, že se podle něj Šlajerova skupina snaží udržet Zemana v politice, aby si jeho nejbližší okolí udrželo vliv. "Nové Špidlovo vedení dalo už několikrát najevo, že nebude počítat s lidmi, kteří se dostali nahoru se Zemanem a kteří se dodnes drží v jeho okolí, například na úřadu vlády. Pro ně je jedinou šancí, aby Zeman v politice zůstal," uvedl. Stále navíc existuje teoretická možnost, že strany bývalé čtyřkoalice a také část ČSSD prosadí ještě do příštího ledna přímou volbu prezidenta. Miloš Zeman by takovou volbou podle svých slov projít nechtěl. Podle průzkumů veřejného mínění by ho volilo jen okolo osmi procent voličů. Petr Pithart nebo Václav Klaus by přitom mohli získat kolem dvaceti procent hlasů.
Co o své kandidatuře na prezidenta řekl Zeman a co řekli jeho kolegové
</TEXT>
<HEADING>
Miloš Zeman 31. března 2001
</HEADING>
<TEXT>
"Nejsem člověk, který sbírá funkce. A když tak sleduji různé kandidáty na prezidenta, tak se musím usmívat. Zdá se, že příštím prezidentem se nejspíš stane ten, kdo po tom bude nejvíc toužit. Z tohoto hlediska za ostatními kandidáty nesmírně zaostávám, protože já takovou touhu nemám. (...) Jestliže mě předseda sociální demokracie požádá o pomoc v krizové situaci, pak tuto žádost neodmítnu. Jeden typ krizové situace může nastat v případě, že každý jiný kandidát nebude průchodný."
</TEXT>
<HEADING>
Stanislav Gross 6. dubna 2001
</HEADING>
<TEXT>
"Miloš Zeman je na vrcholu produktivního věku politika. Myslím, že po dvou, třech nebo čtyřech letech se bude chtít do veřejného života vrátit."
</TEXT>
<HEADING>
Miloš Zeman 6. října 2001
</HEADING>
<TEXT>
"Už jsem vám prozradil, jak se na prezidentskou funkci připravuji? Právě tím přesunem své knihovny na chalupu. Už dříve jsem řekl, jak to s mou kandidaturou je, a nemíním na tom nic měnit."
Vladimír Špidla 22. prosince 2001
"Miloš Zeman schopnost být nominován má, nikdy ovšem takový zájem neprojevoval."
Petra Buzková 2. února 2002
"Já doufám, že příštím prezidentem bude člověk, který nebude silně spjat s politickou stranou."
</TEXT>
<HEADING>
Miloš Zeman 2. února 2002
</HEADING>
<TEXT>
"Včera jsem si začal vyřizovat podklady pro předčasný důchod, což bych nikdy nedělal jako kandidát na prezidenta. Domnívám se, že by bylo velmi dobré, kdyby sociální demokracie na prezidenta kandidovala Otakara Motejla. A znovu opakuji: o možnosti kandidovat sám bych uvažoval pouze v krajně nepravděpodobné krizové situaci, kdy by žádný jiný kandidát nebyl průchodný, a pouze tehdy, kdybych byl o to požádán."
"Včera jsem si začal vyřizovat podklady pro předčasný důchod, což bych nikdy nedělal jako kandidát na prezidenta. Domnívám se, že by bylo velmi dobré, kdyby sociální demokracie na prezidenta kandidovala Otakara Motejla. A znovu opakuji: o možnosti kandidovat sám bych uvažoval pouze v krajně nepravděpodobné krizové situaci, kdy by žádný jiný kandidát nebyl průchodný, a pouze tehdy, kdybych byl o to požádán."
</TEXT>
</DOC>
<DOC>
<DOCID>LN-20020206003</DOCID>
<DOCNO>LN-20020206003</DOCNO>
<DATE>02/06/02</DATE>
<TITLE>
Mnoho lidí se mě ptalo, proč jsem letos souhlasil s účastí na Světovém ekonomickém fóru. Někteří si dokonce myslí, že jsem se svým rozhodnutím zařadil mezi smetánku a obrátil se zády k utlačovaným, kteří jsou - dle těchto lidí - obětí globalizace. Není to pravda. V účasti na fóru vidím příležitost oslovit globální elitu jménem těch utlačovaných a jménem více než miliardy lidí, kteří v dnešním světě nemají co jíst, nedostává se jim nezávadné pitné vody, základního školství ani zdravotní péče pro děti. Lidí bez základních podmínek lidské důstojnosti. Nemyslím si však, že jsou oběťmi globalizace. Jejich problém netkví v tom, že by byli součástí světového trhu, ale ve většině případů v tom, že jsou z něj vyloučeni. Je ovšem na globální elitě - zástupcích podniků či politiky ze šťastnějších zemí -, aby svými činy dokázali, že názor o "obětích globalizace" je mylný. Nestačí prohlásit, že bez podnikání a obchodu by chudí neměli šanci chudobě uniknout. Příliš mnoho jich stejně už žádnou naději nemá. Je třeba ukázat na jasných příkladech, které změní jejich život, že správně použitá ekonomie a moudře investované zisky mohou přinést sociální výhody nejen hrstce lidí, ale mnoha - a nakonec všem.
</TITLE>
<HEADING>
Iniciativa firem
</HEADING>
<TEXT>
Nejeden obchodník si myslí, že tyto problémy by měl řešit stát a byznys by měl usilovat jen o zisk. Většina z nich však chápe, že zisk závisí dlouhodobě na hospodářských a sociálních podmínkách a na politické stabilitě. A stále více si jich uvědomuje, že nemusejí čekat na vlády - vlastně si to ani nemohou dovolit. V mnoha případech vlády najdou odvahu a zdroje k vykonání dobré věci, až když se vedení ujmou podniky. Firmy někdy mohou s vynaložením malých investic dosáhnout velkého zlepšení. Například světoví výrobci soli ve spolupráci s OSN zajistili, aby veškerá sůl vyráběná pro potravinářské účely obsahovala jod. Díky tomu je každoročně více než 90 milionů novorozenců chráněno před nedostatkem jodu - hlavní příčinou mentální retardace. Aby většina takových iniciativ mohla uspět, potřebují firmy osvícené partnery ve vládě. Nemusejí však pasivně čekat, až se takoví partneři objeví. V mnoha zemích má hlas představitelů byznysu velkou váhu při utváření názorového klimatu, v němž se vlády rozhodují.
</TEXT>
<HEADING>
Šance uniknout chudobě
</HEADING>
<TEXT>
Právě představitelé podnikové sféry se mohou zasadit o otevření trhů bohatých států výrobkům z chudých zemí a o ukončení dotací na vývoz zemědělských produktů, které vyřazují ze soutěže zemědělce z třetího světa. A jsou to také oni, kdo se jako hlavní plátci daní mohou zasadit o zmírnění dluhů, o oficiální pomoc rozvojovým zemím a o to, aby tyto země dostaly příležitost promluvit, když se rozhoduje o světovém hospodářství. To vše je nezbytné, mají-li dnešní chudé země růst a prosperovat. Musejí si samozřejmě samy doma zjednat pořádek, aby mohly využít domácí zdroje, přilákat soukromé zahraniční investice a mít z nich prospěch. Musejí však dostat příležitost k vývozu výrobků, a mnoho z nich také potřebuje finanční a technickou pomoc - k vybudování infrastruktury a výrobních kapacit, bez nichž nemohou na trhu obstát. Neboť i když jsou dveře otevřené, nemůže jimi projít ten, kdo se ani nepostaví na nohy. Příští měsíc na konferenci v Monterrey budou moci vrcholní představitelé politiky a podnikání ukázat, že chtějí usilovat o to, aby globalizace nabídla chudým šanci uniknout z chudoby. Mohou pokořit síly závisti, zoufalství a strachu tím, že vyšlou jasné poselství solidarity, ohleduplnosti a hlavně - naděje.
Právě představitelé podnikové sféry se mohou zasadit o otevření trhů bohatých států výrobkům z chudých zemí a o ukončení dotací na vývoz zemědělských produktů, které vyřazují ze soutěže zemědělce z třetího světa. A jsou to také oni, kdo se jako hlavní plátci daní mohou zasadit o zmírnění dluhů, o oficiální pomoc rozvojovým zemím a o to, aby tyto země dostaly příležitost promluvit, když se rozhoduje o světovém hospodářství. To vše je nezbytné, mají-li dnešní chudé země růst a prosperovat. Musejí si samozřejmě samy doma zjednat pořádek, aby mohly využít domácí zdroje, přilákat soukromé zahraniční investice a mít z nich prospěch. Musejí však dostat příležitost k vývozu výrobků, a mnoho z nich také potřebuje finanční a technickou pomoc - k vybudování infrastruktury a výrobních kapacit, bez nichž nemohou na trhu obstát. Neboť i když jsou dveře otevřené, nemůže jimi projít ten, kdo se ani nepostaví na nohy. Příští měsíc na konferenci v Monterrey budou moci vrcholní představitelé politiky a podnikání ukázat, že chtějí usilovat o to, aby globalizace nabídla chudým šanci uniknout z chudoby. Mohou pokořit síly závisti, zoufalství a strachu tím, že vyšlou jasné poselství solidarity, ohleduplnosti a hlavně - naděje.
</TEXT>
</DOC>
<DOC>
<DOCID>LN-20020206004</DOCID>
<DOCNO>LN-20020206004</DOCNO>
<DATE>02/06/02</DATE>
<GEOGRAPHY>BERLÍN</GEOGRAPHY>
<TEXT>
Netušila to. Adolf Hitler a zločinec? Sekretářka nacistického vůdce Traudl Jungeová byla diktátorem stejně jako miliony dalších Němců okouzlena. "Musím říct, že mě Adolf Hitler fascinoval. Byl příjemným šéfem a otcovským přítelem," říká dnes jedenaosmdesátiletá Jungeová. Svůj příběh vypráví v knize Do poslední hodiny, která vychází tento týden. Zároveň má být tento týden na filmovém festivalu Berlinale poprvé promítán devadesátiminutový dokument, který je osobní zpovědí Jungeové. Byl natočen v jejím mnichovském bytě. Dá se předpokládat, že vyvolá mnoho kontroverzí. Vůdcova sekretářka Jungeová tvrdí, že z Hitlerových úst nikdy neslyšela slovo koncentrační tábor. Jenom jedinkrát jej použil v její přítomnost šéf SS Heinrich Himmler. "Hitler nikdy o tom s nikým nehovořil. Neměla jsem tušení, že vědomě páchá zločiny," říká Jungeová. Právě Jungeové nadiktoval Hitler v dubnu 1945, když se Rudá armáda přiblížila k Berlínu, své závěti. Potom spáchal sebevraždu. Stalo se tak v době, kdy na centrum Berlína začaly dopadat ruské bomby. Hitler došel k tomu, že porážka je nevyhnutelná. Přišel za Traudl Jungeovou. "Jak se máte, mé dítě? Odpočinula jste si? Něco vám chci nadiktovat." Byly to jeho závěti. Požádal ji, aby vyhotovila tři kopie a ty mu přinesla. "Psala jsem tak rychle, jak jsem jenom mohla. Byla jsem překvapená, že jsem při psaní neudělala žádné chyby," popisuje událost Jungeová. To bylo závěrečné dějství jedné tragické události. Předtím by Traudl Jungeová nikdy nepomyslela, že třetí říše a hlavně její vůdce může takto skončit. Hitler se od roku 1943 stranil společenského života a většinu času trávil se svými sekretářkami. Jungeová vzpomíná například na to, jak v květnu 1944 zjistil, že jedno z děvčat, které mělo na starosti jeho dietu, je Židovka. Hitler jí řekl, že už pro něj nemůže pracovat. Prý s politováním dodal, že šéf stranické kanceláře NSDAP Martin Bormann je nesmlouvavý, a tudíž se zákony musejí vykládat striktně. Jungeová tvrdí, že byla jednou z milionů Němců a Rakušanů, kteří Hitlera obdivovali a jejichž idealismus vůdce zneužil. Zejména ji okouzloval jeho šarm a prudkost. Hrozně dlouho jí trvalo, než si uvědomila, s kým má co do činění. "Nikdy jsem neměla pocit, že Hitler sledoval zločinné cíle. Pro něho to byly ideály, a proto šel přes mrtvoly. Ale to jsem si uvědomila až později. Byl to zločinec a já jsem si toho pouze nevšimla."
</TEXT>
</DOC>
<DOC>
<DOCID>LN-20020206005</DOCID>
<DOCNO>LN-20020206005</DOCNO>
<DATE>02/06/02</DATE>
<GEOGRAPHY>TORONTO</GEOGRAPHY>
<TEXT>
Reklama na pivo zesměšňující české, švédské a ruské hokejisty běží již několik týdnů v kanadské televizi. Před blížícím se olympijským turnajem v Salt Lake City má dodat "kolébce hokeje" kuráž při cestě za zlatými medailemi. Anonymní český hokejista v televizním spotu vystupuje jako pacient. Lékař mu ukazuje kartičky s obrázky věcí. Když dojde na javorový list, hokejista zaúpí: "Bolest, prohra." A vzápětí se rozpláče. Právě javorový list totiž coby národní symbol nosí Kanaďané na dresu.
</TEXT>
</DOC>
<DOC>
<DOCID>LN-20020206006</DOCID>
<DOCNO>LN-20020206006</DOCNO>
<DATE>02/06/02</DATE>
<TEXT>
Unie svobody - Demokratická unie, otřesená rozpadem čtyřkoalice, se snaží zaplnit díry po ODA nezávislými kandidáty. Známými lidmi s jasnými postoji, pro něž se vžilo slovo osobnost. Duchovní Svatopluk Karásek a Tomáš Halík s díky a rozumem odmítli. Do politiky se jim teď nechce. Aby se jim také chtělo, když si na ně unionisté vzpomněli až ve chvíli, kdy jim teče do bot. To jiní - jako šéfredaktor Literárních novin Jakub Patočka nebo jeho kolega z Hnutí Duha Jan Beránek - pozdní nabídku unie zvažují. Patočka s Beránkem se už dlouho snaží o komunikaci občanských iniciativ s politiky, především s Hanou Marvanovou a Cyrilem Svobodou. Jejich vstup na kandidátky zbytků čtyřkoalice by měl jistou logiku. Ale proč až po skandálu ODA, bez primárek a systematické práce na společném programu? Jan Ruml to vysvětlil snahou o záchranu "espritu čtyřkoalice", která prý vždy myslela na havlovskou občanskou společnost. Pár ideologických intelektuálů narychlo připíchnutých na těžko zvolitelná místa ODA ukazuje, že to s tím "občanským nábojem" nikdy nebylo tak žhavé. Esprit nedostatku osobností - to spíš.
</TEXT>
</DOC>
<DOC>
<DOCID>LN-20020206007</DOCID>
<DOCNO>LN-20020206007</DOCNO>
<DATE>02/06/02</DATE>
<GEOGRAPHY>PRAHA</GEOGRAPHY>
<TEXT>
Otřesy způsobené vzdušnou turbulencí lehce zranily na palubě letadla Českých aerolinií tři stewardy. Jedna cestující dokonce ztratila vědomí. Airbus se dostal do potíží nad britským přístavem Dover při svém pondělním letu z New Yorku do Prahy. Stroj, který vezl 120 lidí, nijak porušen nebyl. Pilotům se přes potíže způsobené turbulencí podařilo během následujících sedmdesáti minut doletět do Prahy a krátce před devátou hodinou ranní bezpečně přistát na letišti v Ruzyni. Podle tiskového mluvčího Českých aerolinií Dana Plovajka zdravotníci ženu okamžitě po přistání převezli na prohlídku do pražské nemocnice ve Střešovicích. "V době přistání už byla při vědomí a komunikovala," řekl. Letadlo mělo poškozený pouze interiér. "Nyní je v rukou mechaniků, aby mohlo být brzy opět nasazeno do normálního provozu," řekl Dan Plovajko.
</TEXT>
</DOC>
<DOC>
<DOCID>LN-20020206008</DOCID>
<DOCNO>LN-20020206008</DOCNO>
<DATE>02/06/02</DATE>
<TITLE>
Německo musí stanovit rozsah škod, který měl způsobit výbuch v rádiu Svobodná Evropa
</TITLE>
<TEXT>
Víc než deset let se táhne vyšetřování připravovaného výbuchu v bývalém mnichovském sídle rádia Svobodná Evropa. Nyní se bude několik měsíců čekat na vyjádření německých úřadů, které musí dohledat materiály v archívech.
PRAHA - Jakou škodu mohla způsobit exploze v rádiu Svobodná Evropa v Mnichově, kterou měl v polovině 70. let připravovat bývalý rozvědčík Pavel Minařík? Odpověď na tuto otázku je nyní v celém případu klíčová. Rozhodnutím soudů byl totiž případ Pavla Minaříka, v 70. letech agenta uvnitř rádia Svobodná Evropa, vrácen k došetření Úřadu dokumentace a vyšetřování zločinů komunismu (ÚDV). "Žádáme o právní pomoc německé úřady. Požadujeme soudní odhad materiálních škod, které by tehdy výbuchem vznikly," řekl náměstek ředitele ÚDV Pavel Bret. Stanovit odhad ale není v současné době jednoduché. Část Mnichova, kde se rádio nacházelo, se značně změnila, budovy byly opakovaně přestavěny. "Bude třeba vše dohledat v archivech," sdělil Bret. Jak dlouho budou německé úřady výši možné škody stanovovat, nelze odhadnout. "S právní pomocí se SRN máme dobré zkušenosti, ale nepředpokládám, že to bude méně než několik měsíců," řekl Bret.
</TEXT>
<HEADING>
Kdo může za zdržení?
</HEADING>
<TEXT>
Náměstek Obvodního soudu pro Prahu 4 Jaroslav Pytloun nepřipouští, že by se případ zdržel u nich. "Na kauze pracoval soudce, který přešel jinam a věc musela být přidělena někomu jinému," uvedl. To však bylo už v roce 1998. "Nejdříve jsme řešili problém s odtajněním materiálů vzhledem k novému zákonu o utajovaných skutečnostech," uvedl Pytloun. Poté se soud potýkal s tím, že nebyli prověřeni přísedící, kteří by mohli pracovat s utajovanými skutečnostmi." Až pak mohl zasednout senát a věc vrátit k došetření," sdělil náměstek. Uplynulé měsíce spisový materiál putoval mezi soudy a státním zastupitelstvím, které si proti vrácení k došetření podalo stížnost, s níž neuspělo. Pavel Minařík je stíhán za trestný čin obecného ohrožení, za který mu hrozí odnětí svobody v délce tří až osmi let. Podle obžaloby plánoval a připravoval výbuch v sídle rádia, kterým chtěl tento vysílač vyřadit z provozu. Nejméně tři návrhy na uskutečnění této akce s krycím názvem Panel zaslal v 70. letech podle obvinění pražské centrále. Již v roce 1993 byl Minařík odsouzen za přípravu výbuchu k čtyřletému vězení. O rok později byl rozsudek zrušen a případ vrácen k došetření. Státní zastupitelství v prosinci 1994 stíhání Minaříka zastavilo. Verdikt zvrátil tehdejší ministr spravedlnosti Jiří Novák, který podal stížnost pro porušení zákona, na jejímž základě se případ v roce 1996 vrátil ÚDV a poté i soudu.
Náměstek Obvodního soudu pro Prahu 4 Jaroslav Pytloun nepřipouští, že by se případ zdržel u nich. "Na kauze pracoval soudce, který přešel jinam a věc musela být přidělena někomu jinému," uvedl. To však bylo už v roce 1998. "Nejdříve jsme řešili problém s odtajněním materiálů vzhledem k novému zákonu o utajovaných skutečnostech," uvedl Pytloun. Poté se soud potýkal s tím, že nebyli prověřeni přísedící, kteří by mohli pracovat s utajovanými skutečnostmi." Až pak mohl zasednout senát a věc vrátit k došetření," sdělil náměstek. Uplynulé měsíce spisový materiál putoval mezi soudy a státním zastupitelstvím, které si proti vrácení k došetření podalo stížnost, s níž neuspělo. Pavel Minařík je stíhán za trestný čin obecného ohrožení, za který mu hrozí odnětí svobody v délce tří až osmi let. Podle obžaloby plánoval a připravoval výbuch v sídle rádia, kterým chtěl tento vysílač vyřadit z provozu. Nejméně tři návrhy na uskutečnění této akce s krycím názvem Panel zaslal v 70. letech podle obvinění pražské centrále. Již v roce 1993 byl Minařík odsouzen za přípravu výbuchu k čtyřletému vězení. O rok později byl rozsudek zrušen a případ vrácen k došetření. Státní zastupitelství v prosinci 1994 stíhání Minaříka zastavilo. Verdikt zvrátil tehdejší ministr spravedlnosti Jiří Novák, který podal stížnost pro porušení zákona, na jejímž základě se případ v roce 1996 vrátil ÚDV a poté i soudu.
</TEXT>
</DOC>
<DOC>
<DOCID>LN-20020206009</DOCID>
<DOCNO>LN-20020206009</DOCNO>
<DATE>02/06/02</DATE>
<TITLE>
Utáhnout opasky si budou muset lékaři v jihlavské nemocnici. Rozhodnutím ředitele mají letos brát v průměru o čtvrtinu, ale v řadě případů až od dvě třetiny nižší plat.
</TITLE>
<GEOGRAPHY>JIHLAVA</GEOGRAPHY>
<TEXT>
Po hodech přichází půst. Staré české přísloví asi vytane na mysli lékařům Nemocnice Jihlava při pohledu na výplatní pásky. Kvůli jejich sporu s ředitelem je nemocnice prakticky na pokraji rozkladu a hrozí, že nezvládne zajistit potřebnou péči pro pacienty. Loni plat lékařů díky i s přesčasy činil v průměru 42 tisíc korun. Letos jim ředitel nemocnice Dušan Hubač nabídl výslednou částku o 10 tisíc nižší. Oddělením, která na snížení platů v nové kolektivní smlouvě nepřistoupila a jejichž lékaři odmítli sloužit přesčas nad rámec zákonem stanovených 150 hodin, nařídil směnný provoz. V něm si lékaři nebudou moci zvýšit plat přesčasovou prací a jejich příjem klesne na zhruba 15 tisíc korun. Důsledkem ale je částečné ochromení chodu regionální nemocnice. Drastické snížení platů vedení nemocnice vysvětluje zhruba padesátimilionovým schodkem, do nějž se nemocnice loni kvůli vysokým mzdovým požadavkům lékařů dostala. Lékaři tvrdí, že ředitel vyplácel víc, než kolik požadovali. O řešení sporu žádají zřizovatele jihlavský okresní úřad. "Náš návrh na průměrný hrubý plat 32 tisíc korun lékaři odmítli s tím, že žádají za přesčasy jako loni 300 korun na hodinu. S tím ale nesouhlasíme," nastínil Hubač. Snížení platů vysvětluje tím, že při posledním vyjednávání o přesčasech podlehl nátlaku členů Lékařského odborového klubu (LOK) a neúměrné výdaje poslaly nemocnici do ztráty. "Přišli za mnou 29. prosince s tím, že chtějí zaplatit 300 korun na hodinu za práci v ústavní pohotovostní službě, jinak že tyto služby nezabezpečí. Pod tlakem jsme se rozhodli jim ty peníze dát," uvedl Hubač.
</TEXT>
<HEADING>
LOK odmítl ustoupit
</HEADING>
<TEXT>
Ve skutečnosti se částky vyplacené za přesčasy vyšplhaly měsíčně o 5000 korun na hlavu výše, protože vedení klinik nedokázalo uhlídat stanovené hodinové limity. "Představitelé LOK hodinovou sazbu opakovaně odmítli nechat snížit," řekl Hubač. Předseda LOK Milan Kubek tvrdí, že jihlavští lékaři jsou ochotni jít na loni navrženou průměrnou částku 37 tisíc, tedy 300 Kč za hodinu přesčasů "Těžko se dá najít v republice podnik, v němž by zaměstnanci dobrovolně souhlasili se snížením svých příjmů," dodal. Lékařský odborový klub zvažuje podání trestního oznámení na ředitele pro překročení pravomocí. "Nebyla dodržena pravidla pro nařízení směnného provozu," poukázal Kubek. Jihlavští lékaři řediteli vyčítají, že loni uměle zvýšil platové průměry, když některým svým "oblíbeným" lékařům vyplácel sumy blížící se 70 tisícům měsíčně. Další schodek zapříčinil fakt, že vedení přiznalo zvláštní desetiprocentní příplatek k tarifním platům nejen zdravotníkům, jak nařídila vláda, ale všem zaměstnancům nemocnice. Ředitel Hubač ale obvinění z protekce některých lékařů odmítá. "Je to nesmysl. Jestli mají konkrétní příklad, ať mi ho řeknou do očí. Podobný argument proti mně nikdo z odborového klubu při jednáních nepoužil," prohlásil. Podle předsedy místní organizace Odborového svazu zdravotnictví a sociální péče Jaromíra Šnobra ředitelství udělalo chybu, když v roce 2000 neřešilo důsledky zavedení zákoníku práce a pak se nechalo přitlačit ke zdi, lékaři zase neúměrnými požadavky situaci vyhrotili a nesou díl viny na ekonomické ztrátě. Na zavedení funkčního směnného provozu nemá nemocnice dostatek lékařů, čímž trpí především její denní provoz. "Je to stav, který se skoro rovná situaci po vyhlášení stávky," přirovnal situaci Šnobr.
Ve skutečnosti se částky vyplacené za přesčasy vyšplhaly měsíčně o 5000 korun na hlavu výše, protože vedení klinik nedokázalo uhlídat stanovené hodinové limity. "Představitelé LOK hodinovou sazbu opakovaně odmítli nechat snížit," řekl Hubač. Předseda LOK Milan Kubek tvrdí, že jihlavští lékaři jsou ochotni jít na loni navrženou průměrnou částku 37 tisíc, tedy 300 Kč za hodinu přesčasů "Těžko se dá najít v republice podnik, v němž by zaměstnanci dobrovolně souhlasili se snížením svých příjmů," dodal. Lékařský odborový klub zvažuje podání trestního oznámení na ředitele pro překročení pravomocí. "Nebyla dodržena pravidla pro nařízení směnného provozu," poukázal Kubek. Jihlavští lékaři řediteli vyčítají, že loni uměle zvýšil platové průměry, když některým svým "oblíbeným" lékařům vyplácel sumy blížící se 70 tisícům měsíčně. Další schodek zapříčinil fakt, že vedení přiznalo zvláštní desetiprocentní příplatek k tarifním platům nejen zdravotníkům, jak nařídila vláda, ale všem zaměstnancům nemocnice. Ředitel Hubač ale obvinění z protekce některých lékařů odmítá. "Je to nesmysl. Jestli mají konkrétní příklad, ať mi ho řeknou do očí. Podobný argument proti mně nikdo z odborového klubu při jednáních nepoužil," prohlásil. Podle předsedy místní organizace Odborového svazu zdravotnictví a sociální péče Jaromíra Šnobra ředitelství udělalo chybu, když v roce 2000 neřešilo důsledky zavedení zákoníku práce a pak se nechalo přitlačit ke zdi, lékaři zase neúměrnými požadavky situaci vyhrotili a nesou díl viny na ekonomické ztrátě. Na zavedení funkčního směnného provozu nemá nemocnice dostatek lékařů, čímž trpí především její denní provoz. "Je to stav, který se skoro rovná situaci po vyhlášení stávky," přirovnal situaci Šnobr.
</TEXT>
</DOC>
<DOC>
<DOCID>LN-20020206010</DOCID>
<DOCNO>LN-20020206010</DOCNO>
<DATE>02/06/02</DATE>
<GEOGRAPHY>PRAHA</GEOGRAPHY>
<TEXT>
Poslanci a senátoři si budou moci od dubna zvolit, že budou trestáni za své dopravní a jiné přestupky tak jako ostatní občané. Budou ovšem moci také požádat o projednání přestupku parlamentní imunitní výbory. Umožňuje jim to senátní novela zákona o přestupcích, kterou včera schválila sněmovna. Přestupky poslanců a senátorů nyní řeší pouze imunitní výbory. Vicepremiér Pavel Rychetský (ČSSD), kterému se v Senátu nepodařilo prosadit návrh na zrušení přestupkové imunity, novelu odmítl. "Jde o rozšíření privilegií poslanců a senátorů," prohlásil na její adresu. Rychetského tvrzení odmítl Marek Benda (ODS) jako "mimořádně demagogické a předvolební". Benda vyčetl Rychetskému, že se stejnou razancí jako nyní neodmítal navrhovaný způsob řešení přestupků v zákoně o soudcích. Benda je přesvědčen, že 99 procent přestupků budou zákonodárci řešit "na místě".
</TEXT>
</DOC>
<DOC>
<DOCID>LN-20020206011</DOCID>
<DOCNO>LN-20020206011</DOCNO>
<DATE>02/06/02</DATE>
<GEOGRAPHY>PRAHA</GEOGRAPHY>
<TEXT>
Pražští řidiči tramvají vstoupili včera do stávkové pohotovosti, aby si zajistili stejné mzdy jako řidiči autobusů a strojvůdci metra. V krajním případě jsou připraveni vyhlásit výstražnou stávku. Podle předsedy Federace řidičů tramvají Antonína Duba by to znamenalo zastavení jízd zřejmě na čtyři až pět hodin v době ranní špičky. Odboráři zváží další akce na sobotním jednání federace, řekl Dub. Vedení dopravního podniku by případnou stávku řidičů tramvají považovalo za nezákonnou, řekla mluvčí podniku Zuzana Knoblochová. Federace řidičů tramvají jako jediná z odborových organizací nepodepsala kolektivní smlouvu pražského dopravního podniku. Odbory vyzvou vedení DP k obnovení jednání o kolektivní smlouvě, podle které by mzdové prostředky měly letos vzrůst o 7,5 procenta. Řidiči tramvají pro sebe požadují větší nárůst mezd.
</TEXT>
</DOC>
<DOC>
<DOCID>LN-20020206012</DOCID>
<DOCNO>LN-20020206012</DOCNO>
<DATE>02/06/02</DATE>
<GEOGRAPHY>PRAHA</GEOGRAPHY>
<TEXT>
Úřad vlády podal v pondělí večer stížnost proti rozhodnutí policie odložit trestní stíhání šéfredaktora týdeníku Respekt Petra Holuba. Mluvčí šéfa úřadu vlády Karla Březiny Vladimíra Dufková bližší informace ke stížnosti nesdělila. Policie odložila trestní oznámení vlády na Respekt minulý týden, stejně skončilo i oznámení na premiéra Miloše Zemana, které podal šéfredaktor Holub. Ani jedno stíhání však zatím není u konce. Stížnost totiž minulý týden podal také Petr Holub. Státní zástupkyně, které mají případy na starost, sice rozhodnutí policie akceptovaly, nyní ale budou muset kvůli stížnostem kauzy znovu prošetřit.
</TEXT>
</DOC>
<DOC>
<DOCID>LN-20020206013</DOCID>
<DOCNO>LN-20020206013</DOCNO>
<DATE>02/06/02</DATE>
<GEOGRAPHY>PRAHA</GEOGRAPHY>
<TEXT>
Konec ODA ve čtyřkoalici byl výsledkem předběžné dohody strany lidové a sociální demokracie o povolební koalici. Tvrdí to shodně předseda ODA Michael Žantovský i místopředseda této strany Oldřich Kužílek. "Že byla zápletka kolem dluhu ODA zástupným problémem, který měl krýt snahu KDU-ČSL vyhovět požadavkům potenciálních koaličních partnerů z ČSSD, přiznal Cyril Svoboda sám při jednání se dvěma představiteli ODA 21. ledna 2002," uvedl včera v článku pro MF Dnes Žantovský. "Na tomto jednání mi bylo sděleno, že dluh ODA není tím problémem, že jde o to, když lidé z KDU mluví například s ČSSD, tak z toho vyplývá požadavek: Udělejte něco s tou 'odou', ODA se nemůže zúčastnit jednání o vládě," řekl včera Kužílek. Svoboda považuje takové vysvětlení konce ODA ve čtyřkoalici za "nehoráznou lež".
</TEXT>
</DOC>
<DOC>
<DOCID>LN-20020206014</DOCID>
<DOCNO>LN-20020206014</DOCNO>
<DATE>02/06/02</DATE>
<GEOGRAPHY>PRAHA</GEOGRAPHY>
<TEXT>
Před Obvodním soudem pro Prahu 6 včera líčení s exministrem vnitra Jaromírem Obzinou a čtyřmi bývalými náčelníky StB. Řady svědků rozšířil mj. první polistopadový šéf resortu vnitra Richard Sacher. Sacher, který post ministra zastával od prosince 1989 do června 1990, mluvil zejména o skartacích a manipulaci s materiály z archivů ministerstva. "Po listopadu zůstalo vnitro bezprizorní, ovládal je triumvirát Čalfa, Čarnogurský a Komárek. Bylo možné, že se tam se svazky manipulovalo," řekl. Fakt, že v archivech chybí část materiálů související s Chartou 77, exministr vysvětlil tak, že jich celý balík předal v dubnu 1990 zástupcům chartistů. U soudu vypovídal i Obzinův nástupce v křesle ministra Vratislav Vajnar. "Tehdy jsem o tom nevěděl," uvedl.
</TEXT>
</DOC>
<DOC>
<DOCID>LN-20020206015</DOCID>
<DOCNO>LN-20020206015</DOCNO>
<DATE>02/06/02</DATE>
<TEXT>
První polistopadový ministr vnitra Richard Sacher vypovídal včera před soudem v kauze akce Asanace. "Po listopadu zůstalo vnitro bezprizorní, ovládal je triumvirát Čalfa, Čarnogurský a Komárek. Bylo možné, že se tam se svazky manipulovalo," řekl.
</TEXT>
</DOC>
<DOC>
<DOCID>LN-20020206016</DOCID>
<DOCNO>LN-20020206016</DOCNO>
<DATE>02/06/02</DATE>
<TITLE>
PETR PITHART
</TITLE>
<TEXT>
Nynější předseda Senátu a člen KDU-ČSL hovoří o své kandidatuře na prezidenta docela otevřeně. Nedávno v rozhovoru pro LN dokonce vysvětloval, co by dělal v úřadu hlavy státu jinak než Václav Havel. Jeho šance - podobně jako u Klause - závisí na výsledku červnových voleb. Pithart by ovšem (také podobně jako Klaus) měl určitě naději, i kdyby prezidenta volili přímo občané. V průzkumech veřejného mínění na toto téma se zatím Pithart umisťoval vcelku slušně.
</TEXT>
<HEADING>
OTAKAR MOTEJL
</HEADING>
<TEXT>
Typický příklad "ne zcela stranického kandidáta", který by měl velké šance na zvolení, kdyby prezidenta volil parlament a strany by se nedokázaly shodnout na jednoznačně politické osobnosti. Ani Motejl svou kandidaturu na prezidenta nevylučuje. "Netvrdím, že o tom neuvažuji," řekl nedávno ombudsman a bývalý ministrnestraník v Zemanově vládě o svých prezidentských ambicích deníku Právo. Motejl ovšem dodal, že zatím nemá celou věc přesně promyšlenou.
</TEXT>
<HEADING>
VÁCLAV KLAUS
</HEADING>
<TEXT>
Šéf ODS by po volbách nejraději získal funkci premiéra, svou kandidaturu na prezidenta však v žádném případě nevylučuje. Pomineme-li méně pravděpodobnou možnost přímých prezidentských voleb, jeho šance závisejí hlavně na výsledku voleb do sněmovny a následném vytváření kabinetu: pokud by ODS měla na povolební vládu vliv, ale neobsadila by funkci premiéra, výměnou by mohla získat právě podporu dalších stran při prezidentských volbách v parlamentu tedy Klause na Hradě.
Šéf ODS by po volbách nejraději získal funkci premiéra, svou kandidaturu na prezidenta však v žádném případě nevylučuje. Pomineme-li méně pravděpodobnou možnost přímých prezidentských voleb, jeho šance závisejí hlavně na výsledku voleb do sněmovny a následném vytváření kabinetu: pokud by ODS měla na povolební vládu vliv, ale neobsadila by funkci premiéra, výměnou by mohla získat právě podporu dalších stran při prezidentských volbách v parlamentu tedy Klause na Hradě.
</TEXT>
</DOC>
<DOC>
<DOCID>LN-20020206017</DOCID>
<DOCNO>LN-20020206017</DOCNO>
<DATE>02/06/02</DATE>
<GEOGRAPHY>PRAHA</GEOGRAPHY>
<TEXT>
Dva Češi, kteří si v Thajsku odpykávají mnohaleté tresty za pašování drog, by se mohli v brzké době dostat zpět do České republiky. Uvedla to včera TV Prima. Radek Hanykovics a Emil Novotný byli původně odsouzeni na 50 let, nyní jim byl trest snížen na 25 a 42 let. Podle televize by oba muži mohli přijet do České republiky ještě letos, pokud parlament přijme úmluvu, na jejímž základě by si muži mohli odpykat zbytek trestu v Česku. Thajská strana nemá proti jejich vydání žádné námitky, uvedla TV Prima.
</TEXT>
</DOC>
<DOC>
<DOCID>LN-20020206018</DOCID>
<DOCNO>LN-20020206018</DOCNO>
<DATE>02/06/02</DATE>
<GEOGRAPHY>PRAHA</GEOGRAPHY>
<TEXT>
Poslanci uvažují o tom, že zvýší poplatky za Český rozhlas ze současných 37 na 40 korun měsíčně. Zvýšení sazby, které včera za sněmovní mediální komisi a kulturní výbor navrhl poslanec Petr Pleva (ODS), rozhlasu přinese zhruba sto milionů korun ročně. Finance by měl rozhlas využít na vybudování regionálních studií v nově vzniklých krajích.
</TEXT>
</DOC>
<DOC>
<DOCID>LN-20020206019</DOCID>
<DOCNO>LN-20020206019</DOCNO>
<DATE>02/06/02</DATE>
<GEOGRAPHY>PRAHA</GEOGRAPHY>
<TEXT>
Rada pro televizní a rozhlasové vysílání rozhodne o pokutě televizi Nova za vysílání reklamy na erotický pořad v nevhodný čas nejdříve 5. března. Radní vyzvali Novu, aby se ve správní lhůtě vyjádřila. Upoutávku na "nečekané erotické zážitky zařadila Nova do pořadu Chcete být milionářem 16. listopadu. Upoutávku vložila i o deset dní později do pohádky Jezerní královna, kterou vysílala dopoledne.
</TEXT>
</DOC>
<DOC>
<DOCID>LN-20020206020</DOCID>
<DOCNO>LN-20020206020</DOCNO>
<DATE>02/06/02</DATE>
<TITLE>
Mládí vpřed. Po sociálních demokratech přišla s předvolebními sliby pro mladou generaci i Občanská demokratická strana. Na rozdíl od Vladimíra Špidly však Václav Klaus neslibuje štědrý sociální stát.
</TITLE>
<GEOGRAPHY>PRAHA</GEOGRAPHY>
<TEXT>
Šéf Občanské demokratické strany Václav Klaus sliby pro mladé a návrh reformy důchodového systému představil v pondělí na volebním mítinku v Brně. Kromě přičlenění České republiky k Evropské unii jde o druhé hlavní téma předvolební kampaně ODS. Hlavně mladší generace by měla podle této vize, kterou ODS charakterizuje jako "kombinaci solidarity a vlastního starání se", platit méně povinných důchodových odvodů ze mzdy. Klaus slibuje, že sníží částku zhruba o polovinu. Oplátkou za úlevy by pak zase občané ušetřili státní pokladnu tak, že by se o zabezpečení ve stáří postarali sami. Podle Václava Klause by mohli lidé ušetřené peníze investovat například do penzijního spoření. Navrhované změny by ale prý neměly ohrozit současné penzisty. Jejich důchody hodlá ODS "sponzorovat" například z příjmů z privatizace.
</TEXT>
<HEADING>
ČSSD: ODS je příliš radikální
</HEADING>
<TEXT>
"Mladým sdělujeme, že chceme systém, ve kterém se nebudou muset bát, že budou platit hlavně těm, kteří žili celý život ze státu a chtějí tak žít i ve stáří. Těm starším říkáme, že se jich navrhovaná reforma nedotkne negativně," slibuje ODS. ČSSD postavila část předvolební kampaně se staronovým heslem Lidskost proti sobectví na opačných slibech než její smluvně-opoziční partner. Důchody jsou pro ně nedotknutelné a neplánují výdaje na ně snižovat. Předseda strany a současný ministr práce a sociálních věcí Vladimír Špidla už návrhy ODS stačil odmítnout jako "příliš radikální". Podle něj to bude znamenat život v chudobě pro lidi s nižšími příjmy. Podle ODS jsou zase změny navrhované vládní stranou jen "kosmetické". Pro mladé Čechy si sociální demokracie připravila balík lákadel. Ve střednědobém programu schváleném před deseti dny slibuje nové sociální dávky - například příspěvky s dlouhodobou působností z tzv. svěřeneckého fondu nebo novomanželské půjčky. Druhé hlavní téma kampaně má ČSSD s občanskými demokraty totožné - vstup České republiky do Evropské unie.
"Mladým sdělujeme, že chceme systém, ve kterém se nebudou muset bát, že budou platit hlavně těm, kteří žili celý život ze státu a chtějí tak žít i ve stáří. Těm starším říkáme, že se jich navrhovaná reforma nedotkne negativně," slibuje ODS. ČSSD postavila část předvolební kampaně se staronovým heslem Lidskost proti sobectví na opačných slibech než její smluvně-opoziční partner. Důchody jsou pro ně nedotknutelné a neplánují výdaje na ně snižovat. Předseda strany a současný ministr práce a sociálních věcí Vladimír Špidla už návrhy ODS stačil odmítnout jako "příliš radikální". Podle něj to bude znamenat život v chudobě pro lidi s nižšími příjmy. Podle ODS jsou zase změny navrhované vládní stranou jen "kosmetické". Pro mladé Čechy si sociální demokracie připravila balík lákadel. Ve střednědobém programu schváleném před deseti dny slibuje nové sociální dávky - například příspěvky s dlouhodobou působností z tzv. svěřeneckého fondu nebo novomanželské půjčky. Druhé hlavní téma kampaně má ČSSD s občanskými demokraty totožné - vstup České republiky do Evropské unie.
</TEXT>
</DOC>
<DOC>
<DOCID>LN-20020206021</DOCID>
<DOCNO>LN-20020206021</DOCNO>
<DATE>02/06/02</DATE>
<TITLE>
Do 15. února mohou studenti gymnázia v Dubí hlasovat, zda chtějí do školy chodit od půl deváté.
</TITLE>
<GEOGRAPHY>DUBÍ</GEOGRAPHY>
<TEXT>
Souhlasíte s posunutím výuky z 8.00 na 8.30 až 9.00 h? Taková je otázka referenda, které pro studenty a jejich rodiče vyhlásilo vedení soukromého Gymnázia Jana Amose Komenského v Dubí na Teplicku. Ředitelka gymnázia Jaroslava Turková oznámila, že referendum skončí 15. února. Na gymnázium do Dubí dojíždí 80 procent ze 120 studentů. Řada z nich musí využívat velmi časné spoje, které vozí lidi do práce. Posunutím začátku výuky by si studenti mohli podle Turkové zdravě přispat. Neméně závažným argumentem pro stanovení pozdějšího začátku vyučování je podle ředitelky i úspora tepla a elektřiny. "Energie platíme ze školného, které u nás činí 12 000 korun ročně. Proto chceme, aby jejich spotřeba byla co nejnižší," uvedla Turková. Referendum dává podle ní také příležitost každému studentovi, aby se podílel na konečném rozhodnutí. "Bohužel je ještě mnoho mladých lidí, kteří za sebe nechávají rozhodovat a poté jen tato rozhodnutí kritizují," poznamenala ředitelka. Gymnázium Jana Amose Komenského v Dubí bylo založeno v roce 1991. Sedm let udržuje kontakty s privátním gymnáziem v Dánsku a dva roky s odbornou střední školou v italském Turínu.
DUBÍ - Souhlasíte s posunutím výuky z 8.00 na 8.30 až 9.00 h? Taková je otázka referenda, které pro studenty a jejich rodiče vyhlásilo vedení soukromého Gymnázia Jana Amose Komenského v Dubí na Teplicku. Ředitelka gymnázia Jaroslava Turková oznámila, že referendum skončí 15. února. Na gymnázium do Dubí dojíždí 80 procent ze 120 studentů. Řada z nich musí využívat velmi časné spoje, které vozí lidi do práce. Posunutím začátku výuky by si studenti mohli podle Turkové zdravě přispat. Neméně závažným argumentem pro stanovení pozdějšího začátku vyučování je podle ředitelky i úspora tepla a elektřiny. "Energie platíme ze školného, které u nás činí 12 000 korun ročně. Proto chceme, aby jejich spotřeba byla co nejnižší," uvedla Turková. Referendum dává podle ní také příležitost každému studentovi, aby se podílel na konečném rozhodnutí. "Bohužel je ještě mnoho mladých lidí, kteří za sebe nechávají rozhodovat a poté jen tato rozhodnutí kritizují," poznamenala ředitelka. Gymnázium Jana Amose Komenského v Dubí bylo založeno v roce 1991. Sedm let udržuje kontakty s privátním gymnáziem v Dánsku a dva roky s odbornou střední školou v italském Turínu.
</TEXT>
</DOC>
<DOC>
<DOCID>LN-20020206022</DOCID>
<DOCNO>LN-20020206022</DOCNO>
<DATE>02/06/02</DATE>
<TEXT>
Zlínští hasiči včera likvidovali požár v tamní tržnici. Jeho příčinu vyšetřuje policie. Při požáru nebyl nikdo zraněn. V tržnici jsou desítky prodejen a provozovny služeb. V obchodech byly zásoby textilu, obuvi, hraček a dalších hořlavin. Výše škody nebyla včera ještě známa.
</TEXT>
</DOC>
<DOC>
<DOCID>LN-20020206023</DOCID>
<DOCNO>LN-20020206023</DOCNO>
<DATE>02/06/02</DATE>
<TITLE>
Režim zimbabwského prezidenta začal uplatňovat tvrdé zákony, které mají umlčet neposlušná média
</TITLE>
<TEXT>
Vězněním odpůrců reaguje zimbabwský prezident Robert Mugabe na snahy Evropské unie nasměrovat jeho zemi k demokracii.
HARARE - Drakonické bezpečnostní zákony, které minulý týden prosadil režim zimbabwského prezidenta Roberta Mugabeho a jejichž cílem je umlčet opozici a nezávislá média, si našly svou první prominentní oběť. Stal se jí Basildon Peta, dopisovatel britského deníku The Independent a předseda Zimbabwského svazu novinářů, který strávil noc v cele. Peta byl zadržen v pondělí a okamžitě poslán do věznice v hlavním městě Harare. Důvod uvalení vazby: organizování nepovolených protivládních demonstrací. Podle BBC za jeho zatčením stojí sama Mugabeho vláda. Na seznamu státní tajné služby jeho jméno údajně patřilo k těm lidem, kteří mají být "zabiti či zneškodněni", a to ještě před březnovými prezidentskými volbami. Pokud by byl Peta usvědčen, mohl by strávit až dva roky za mřížemi. I když byl hned včera propuštěn, je podle pozorovatelů jeho zadržení důkazem, že si zimbabwský režim z mezinárodního tlaku, vyvíjeného na Mugabeho kvůli obavám z neregulérnosti nadcházejících voleb, příliš nedělá. Naopak - stále více se obrňuje proti nepřátelům. V uplynulých týdnech se přitom politici Evropské unie, jimž sekundovali i představitelé USA, předháněli v návrzích sankcí, které mají přispět k ukončení nedemokratických kroků Mugabeho vlády. Hovořilo se o dvou typech opatření - tvrdších a měkčích. První z nich by představovala drastická snížení dotací Evropské unie řádově o desítky milionů eur a vyloučení Zimbabwe ze Společenství národů. Prosazení těchto sankcí však minulý týden ztroskotalo na postoji rozvojových členů Společenství. Mnozí z nich si jsou totiž sami vědomi, že přísná kritéria demokratičnosti často nesplňují ani jejich režimy a po uvalení tvrdých trestů na Zimbabwe by se pozornost mohla přesunout i na ně.
</TEXT>
<HEADING>
Hrozba sankcí
</HEADING>
<TEXT>
Evropská unie pohrozila Zimbabwe i"měkčími" sankcemi, označovanými také za "cílené". Unie ale prozatím konstatovala, že se Mugabeho režim nepokusil zabránit vyslání evropských pozorovatelů na chystané volby a není třeba sankce přijímat. To se ale může změnit už tento týden, kdy má být do Zimbabwe vyslán šestičlenný tým expertů EU, kteří mají připravit půdu pro dalších nejméně 150 pozorovatelů. Pokud by se zimbabwské úřady pokusily jejich misi narušit, jsou připravena odvetná opatření. Mezi nimi jsou podle deníku The Financial Times zmrazení zahraničních kont patřících Mugabemu a členům jeho vlády či zákaz jejich cest do Evropy. Okolní svět ale zatím postupuje vůči Mugabeho režimu opatrně. Obává se totiž, aby mu nedával záminku k tvrzením, že zahraničí zaujalo k Zimbabwe negativní postoj, což by Mugabe mohl použít jako pilíř své předvolební propagandy.
Evropská unie pohrozila Zimbabwe i"měkčími" sankcemi, označovanými také za "cílené". Unie ale prozatím konstatovala, že se Mugabeho režim nepokusil zabránit vyslání evropských pozorovatelů na chystané volby a není třeba sankce přijímat. To se ale může změnit už tento týden, kdy má být do Zimbabwe vyslán šestičlenný tým expertů EU, kteří mají připravit půdu pro dalších nejméně 150 pozorovatelů. Pokud by se zimbabwské úřady pokusily jejich misi narušit, jsou připravena odvetná opatření. Mezi nimi jsou podle deníku The Financial Times zmrazení zahraničních kont patřících Mugabemu a členům jeho vlády či zákaz jejich cest do Evropy. Okolní svět ale zatím postupuje vůči Mugabeho režimu opatrně. Obává se totiž, aby mu nedával záminku k tvrzením, že zahraničí zaujalo k Zimbabwe negativní postoj, což by Mugabe mohl použít jako pilíř své předvolební propagandy.
</TEXT>
</DOC>
<DOC>
<DOCID>LN-20020206024</DOCID>
<DOCNO>LN-20020206024</DOCNO>
<DATE>02/06/02</DATE>
<TITLE>
Možná to byli přátelé, prohlásil včera na adresu zastřelených Afghánců americký ministr obrany Rumsfeld.
</TITLE>
<GEOGRAPHY>KÁBUL</GEOGRAPHY>
<TEXT>
Americký ministr obrany Donald Rumsfeld v noci na včerejšek připustil, že se vojáci USA mohli v lednu v Afghánistánu dopustit omylu a zaútočit na ozbrojence loajální vůči premiérovi Hamídu Karzáímu. Pentagon původně akci, při níž bylo zabito nejméně patnáct lidí a 27 dalších zajato, obhajoval jako zásah proti militantnímu hnutí Taliban. Rumsfeld na vysvětlenou uvedl, že situace v Afghánistánu je nepřehledná a okolnosti incidentu je nutné dále prošetřit. "Lidé tam mohou být přátelé a pak nepřátelé během relativně krátké doby. Jsou tam i lidé, kteří mohou tvrdit, že jsou přátelé, přitom ve skutečnosti nejsou příliš přátelští a pomáhají Talibanu," řekl. Ministr zároveň odmítl potvrdit informace, podle kterých již armáda USA začala odškodňovat rodiny obětí. Údajně má jít o částku 1000 dolarů.
</TEXT>
<HEADING>
Mírové síly zůstanou jen v Kábulu
</HEADING>
<TEXT>
Karzáí, který si minulý týden na lednové "nedopatření" stěžoval prezidentu Georgi W. Bushovi, včera v Kábulu slavnostně vztyčil po více než 23 letech občanské války a cizí intervence vlajku nezávislého Afghánistánu. Tento akt měl symbolizovat "naději na věčný mír". Ve skutečnosti zůstává hlavním úkolem pacifikace rozličných ozbrojených klanů. Afghánský premiér včera po setkání s britským ministrem obrany Geoffem Hoonem zdůraznil, že je nutné urychleně formovat afghánskou armádu. Karzáí předtím svého hosta bez úspěchu žádal o nasazení vojáků mezinárodních sil (ISAF) pod britským velením i mimo metropoli. Nedávné krvavé boje mezi frakcemi nového režimu ve městech Gardez a Mazáre Šaríf ovšem stále více znepokojují i politiky USA. Předseda senátního zahraničního výboru, demokrat Joseph Biden, vyzval Bushe, aby posílil ISAF americkými jednotkami. Bush ale připouští nasazení vojáků USA jen při pátrání po předácích Talibanu a Al Kajdy. Odpor k ISAF naopak včera vyjádřil proíránský afghánský vůdce Gulbuddín Hekmatjár. "Dáváme přednost domácí válce před okupací cizinci," řekl. S afghánským odporem vůči vlivu cizinců ovšem kalkulují i Američané. Ti včera shazovali z letadel letáky zesměšňující vůdce Al Kajdy Usámu bin Ládina. Ten je na karikatuře zobrazen v arabském úboru při hře v šachy na mapě Afghánistánu. Pěšáky jsou talibové včerných turbanech.
Karzáí, který si minulý týden na lednové "nedopatření" stěžoval prezidentu Georgi W. Bushovi, včera v Kábulu slavnostně vztyčil po více než 23 letech občanské války a cizí intervence vlajku nezávislého Afghánistánu. Tento akt měl symbolizovat "naději na věčný mír". Ve skutečnosti zůstává hlavním úkolem pacifikace rozličných ozbrojených klanů. Afghánský premiér včera po setkání s britským ministrem obrany Geoffem Hoonem zdůraznil, že je nutné urychleně formovat afghánskou armádu. Karzáí předtím svého hosta bez úspěchu žádal o nasazení vojáků mezinárodních sil (ISAF) pod britským velením i mimo metropoli. Nedávné krvavé boje mezi frakcemi nového režimu ve městech Gardez a Mazáre Šaríf ovšem stále více znepokojují i politiky USA. Předseda senátního zahraničního výboru, demokrat Joseph Biden, vyzval Bushe, aby posílil ISAF americkými jednotkami. Bush ale připouští nasazení vojáků USA jen při pátrání po předácích Talibanu a Al Kajdy. Odpor k ISAF naopak včera vyjádřil proíránský afghánský vůdce Gulbuddín Hekmatjár. "Dáváme přednost domácí válce před okupací cizinci," řekl. S afghánským odporem vůči vlivu cizinců ovšem kalkulují i Američané. Ti včera shazovali z letadel letáky zesměšňující vůdce Al Kajdy Usámu bin Ládina. Ten je na karikatuře zobrazen v arabském úboru při hře v šachy na mapě Afghánistánu. Pěšáky jsou talibové včerných turbanech.
</TEXT>
</DOC>
<DOC>
<DOCID>LN-20020206025</DOCID>
<DOCNO>LN-20020206025</DOCNO>
<DATE>02/06/02</DATE>
<GEOGRAPHY>KARÁČÍ</GEOGRAPHY>
<TEXT>
Pákistánská policie údajně ví, kdo unesl reportéra listu Wall Street Daniela Pearla, a předpokládá, že americký novinář bude brzy osvobozen. Bez bližších podrobností to včera uvedl policejní šéf v provincii Sindh Muchtar Ahmad Šajch. Dodal pouze, že Pearl je stále naživu. Podle nejmenovaných policejních zdrojů se podařilo zatknout trojici mužů podezřelých z účasti na únosu. Má se za to, že právě oni rozeslali e-maily s fotografiemi uneseného novináře.
</TEXT>
</DOC>
<DOC>
<DOCID>LN-20020206026</DOCID>
<DOCNO>LN-20020206026</DOCNO>
<DATE>02/06/02</DATE>
<GEOGRAPHY>WASHINGTON</GEOGRAPHY>
<TEXT>
Federální velká porota včera obvinila Johna Walkera Lindha, který bojoval v Afghánistánu po boku Al Kajdy a Talibanu, podle deseti bodů obžaloby, včetně spiknutí se záměrem zabít Američany v zahraničí a podpory teroristické organizace. Velká porota, která v USA posuzuje obvinění a rozhoduje o jejich předložení soudu, potvrdila šest bodů obsažených ve vládní obžalobě a přidala čtyři další.
</TEXT>
</DOC>
<DOC>
<DOCID>LN-20020206027</DOCID>
<DOCNO>LN-20020206027</DOCNO>
<DATE>02/06/02</DATE>
<GEOGRAPHY>TEHERÁN</GEOGRAPHY>
<TEXT>
Íránský ministr zahraničí Kamál Charrazí včera odmítl americké obvinění, že Teherán pomohl uprchnout předákům afghánského hnutí Taliban a teroristické organizace Al Kajda. "Místo vytváření nepřátelské propagandy by Američané udělali lépe, kdyby nám poskytli informace, abychom po nich mohli jít a držet je mimo Írán," uvedl Charrazí. Pozorovatelé jeho prohlášení označili za smířlivé gesto, které následuje po několika ostrých slovních výměnách mezi Teheránem a Washingtonem.
</TEXT>
</DOC>
<DOC>
<DOCID>LN-20020206028</DOCID>
<DOCNO>LN-20020206028</DOCNO>
<DATE>02/06/02</DATE>
<GEOGRAPHY>MOSKVA</GEOGRAPHY>
<TEXT>
Ruská vojenská prokuratura včera oznámila, že se z armádních skladů na Dálném východě koncem loňského roku ztratily tři přísně tajné elektronické bloky letounů Su-27. Tato technika zajišťuje utajenou komunikaci posádky letadla, jež je nejmodernějším strojem ve výzbroji ruské armády. Podle armádního experta citovaného agenturou Interfax by vývoz ukradených součástek do zahraničí znamenal "nenahraditelnou škodu pro obranyschopnost Ruska".
</TEXT>
</DOC>
<DOC>
<DOCID>LN-20020206029</DOCID>
<DOCNO>LN-20020206029</DOCNO>
<DATE>02/06/02</DATE>
<TITLE>
Británie si dnes připomíná půlstoletí vlády své panovnice * Hlavní oslavy vypuknou až v červnu
</TITLE>
<TEXT>
Rodina Simpsonových je u britské mládeže třikrát populárnější než královská dynastie. Organizátoři se proto obávají nezdaru letošních oslav.
LONDÝN/PRAHA - Přesně před 50 lety, 6. února 1952, se britskou královnou stala 25letá princezna Elisabeth Alexandra Mary. Padesáté výročí nástupu královny Alžběty II. na trůn, neboli její zlaté jubileum, budou letos provázet rozsáhlé oslavy. Dnešek však má být ve znamení spíše formálního připomenutí: Alžběta se totiž stala královnou v tentýž den, kdy na rakovinu plic zemřel její otec, král Jiří VI. Z tohoto důvodu a zároveň kvůli počasí přesunul Buckinghamský palác vyvrcholení oslav na začátek června. Poslední podobné výročí v roce 1977 - takzvané stříbrné jubileum neboli pětadvacáté výročí nástupu panovnice na trůn - slavila celá Británie. Názor Britů na královskou rodinu, kterou v posledních letech otřásal jeden skandál za druhým, se ale od sedmdesátých let radikálně změnil. Mnozí se otevřeně vyslovují pro zrušení monarchie: tvrdí, že 75letá Alžběta II. a její rodina ztratily kontakt s moderním životem a jsou přílišnou zátěží pro státní pokladnu. Panovnická dynastie navíc Brity příliš nezajímá. Rodina Simpsonových z amerického kresleného seriálu připadá podle průzkumu ústavu MORI mnohem zajímavější trojnásobnému počtu mladých Britů. Organizátoři mají proto strach, aby oslavy neskončily finanční ztrátou. Místo s miliony nadšených královniných poddaných se během její cesty na slavnostní mši budou muset vypořádat s anarchisty, kteří chtějí katedrálu svatého Pavla obklíčit. Skromnější tón oslavám se proto rozhodla udělit sama panovnice. Ta na jaře podnikne tříměsíční cestu Británií. Tehdy se zřejmě naposledy projede svým královským vlakem, jehož se musí zbavit kvůli přílišným nákladům. S manželem, princem Philipem, navštíví i některé země britského Commonwealthu, kterým stále formálně vládne: Kanadu, Austrálii, Nový Zéland a Jamajku. Nejvýstřednější akcí oslav bude květnová přehlídka zvaná Všichni královnini koně, během níž přes tisíc koní a dvě stě herců zinscenuje korunovační průvod z roku 1953. Nejlepší na oslavách je podle mnohých Britů to, že v červnu budou mít den volna navíc. Královna vyhlásila mimořádný státní svátek, aby hlavní oslavy zlatého jubilea mohly trvat čtyři dny. Součástí oslav má být i večeře, kterou na počest královny uspořádá premiér Tony Blair. Jí se zúčastní i čtyři dosud žijící bývalí expremiéři včetně Margaret Thatcherové, o níž Alžběta II. podle nového neoficiálního životopisu zveřejněného deníkem The Daily Telegraph tvrdila, že jde o "poněkud mrazivou osobu".
Další informace o jubileu Alžběty II. najdete na internetové adrese www.goldenjubilee.gov.uk
</TEXT>
<HEADING>
20 zajímavostí o panování Alžběty II.
</HEADING>
<TEXT>
1. Alžběta II. je čtyřicátým britským panovníkem od dob Viléma Dobyvatele; je pátým monarchou, který vydržel 50 let na trůně.
2. od roku 1952 udělila 380 630 vyznamenání a ocenění
3. obdržela kolem tří milionů poštovních zásilek
4. na zahradní slavnosti, které pořádá v Londýně a Edinburghu, přišlo přes milion hostů
5. podepsala 3135 zákonů předložených parlamentem
6. udělovala pravidelné audience deseti ministerským předsedům
</TEXT>
<HEADING>
7. má patronát nad 620 nevýdělečnými organizacemi
</HEADING>
<TEXT>
8. podnikla 251 státních návštěv do 128 zemí - od Kokosových ostrovů s 650 obyvateli až po Čínu s 1,25 miliardy lidí
9. nejčastěji jezdí do Kanady - letos to bude již podvacáté; Austrálie ji letos přivítá počtrnácté, Nový Zéland podesáté a Jamajka pošesté
10. jako dar obdržela mimo jiné dvě želvy na Seychelách, sedmiletého slona jménem Jumbo v Kamerunu a kanára v Německu
11. poslala téměř 100 000 telegramů obyvatelům Británie a Commonwealthu, kteří se dožili 100 let, 280 000 telegramů manželským párům, které oslavily diamantovou svatbu a 37 500 vánočních přání
12. svůj personál obdarovala více než 75 000 tradičními vánočními pudinky
13. pokřtila 17 lodí
14. je kmotrou 30 dětí
15. byla modelem pro více než 120 portrétů
16. osmačtyřicetkrát zahajovala parlamentní sezonu (v letech 1959 a 1963 očekávala narození synů Andrewa a Edwarda)
17. devětačtyřicetkrát přednesla vánoční projev (v roce 1969 jej vydala písemně)
18. vlastnila více než 30 psů rasy velškorgi pembroke; většinou šlo o potomky fenky Susan, kterou dostala k 18. narozeninám v roce 1944
19. nyní má čtyři psy velškorgi, kteří se jmenují Pharos, Swift, Emma a Linnet
20. zavedla nové psí plemeno zvané dorgi, když jeden z jejích velškorgiů měl štěňata s jezevčíkem její sestry, princezny Margaret
Pramen: Buckinghamský palác
Královna má stamiliony poddaných na celém světě
ZLATÉ JUBILEUM - 50 let vlády Alžběty II.
Republiky
Dominika
Trinidad a Tobago
Guyana
Gambie
Sierra Leone
Malta
Kypr
Ghana
Kamerun
Botswana
Keňa
Malawi
Mosambik
Namibie
Nigérie
JAR
Tanzanie
Uganda
Zambie
Zimbabwe
Mauricius
Seychelly
Bangladéš
Indie
Maledivy
Pákistán
Srí Lanka
Singapur
Kiribati
Nauru
Západní Samoa
Fidži
Vanuatu
Monarchie uznávající britskou královnu za hlavu státu
Kanada
Velká Británie
Antigua a Barbuda
Bahamy
Barbados
Belize
Grenada
Jamajka
Sv. Kryštof a Nevis
Sv. Lucie
Sv. Vincenc a Grenadiny Šalamounovy ostrovy
Tuvalu
Papua
Nová Guinea
Austrálie
Nový Zéland
Korunní kolonie
Anguilla
Bermudy
Britské
Panenské o.
Montserrat
Turks
Calcos
Pitcairn
Falklandy
Gibraltar
Sv. Helena
Britské území v Indickém oceánu
Národní monarchie
Lesotho
Svazijsko
Brunej
Malajsie
Tonga
LEGENDA
Republiky (33)
Monarchie uznávající britskou královnu za hlavu státu (16)
Korunní kolonie (11)
Národní monarchie (5)
Poznámka: Pákistánu bylo pozastaveno členství v roce 1999, Fidži v roce 2000
</TEXT>
</DOC>
<DOC>
<DOCID>LN-20020206030</DOCID>
<DOCNO>LN-20020206030</DOCNO>
<DATE>02/06/02</DATE>
<TITLE>
Benešovy dekrety rozhodně nepatří do současné Evropy
</TITLE>
<TEXT>
Mají pravdu ti, kdo si při aktuálních rakousko-českých diplomatických neshodách povzdechnou: My se snad těch Benešových dekretů nezbavíme - dělají nám další a další problémy. Dovolím si připomenout, že právě toto varování už léta vytrvale opakuje část českých politických komentátorů i občanů. Nejposlednější potíže vyvolala slova českého premiéra Miloše Zemana o sudetských Němcích jako o "vlastizrádcích" a Hitlerově "páté koloně". Zemanova malá diplomatičnost a výrazná schopnost chovat se jako slon v porcelánu jsou známy, nicméně rakouští a němečtí politici se v současných neshodách nesnaží učit českého předsedu vlády slušnému chování. Poukazují na hlubší problém, než je neobratnost jednoho politika. Zemanova slova pouze přilila olej do ohně, který nikdy nepřestal doutnat.
</TEXT>
<HEADING>
Etnická čistka
</HEADING>
<TEXT>
Československé úřady za souhlasu a podpory většiny obyvatelstva po válce zbavily občanství a majetku miliony lidí a vyhnaly je z domova. To je holá skutečnost a těžko ji označit jinak než jako etnickou čistku, založenou na principu kolektivní viny. Zajisté nelze pominout okolnosti, za jakých se to stalo: německá menšina přispěla na konci třicátých let k rozbití československého státu a nacisté připravili obyvatelům protektorátu Böhmen und Mähren obrovské utrpení. Nenávist k německému živlu a snahu o odvetu za předchozí příkoří lze psychologicky pochopit. Pochopit však neznamená ospravedlnit. Pochopit lze i člověka, který ve snaze pomstít křivdu vezme zákon do vlastních rukou. V našich zeměpisných šířkách však není zvykem uchylovat se ke krevní mstě, chceme přece žít v právním státě. V právním státě musí být každá vina doložena a o trestu rozhoduje soud. Němcům a Rakušanům vyhnaným po válce z Československa se žádného soudu nedostalo. Je pozoruhodné, s jakou vytrvalostí se opakuje "lidová moudrost", že si Němci okradení a vyhnání sami zavinili svými předchozími postoji a chováním. Kdybychom se pokusili hledat v dnešní době nějakou analogii, mohli bychom například usoudit, že všichni, kdo byli před listopadem 1989 členy Komunistické strany Československa, mají být zbaveni majetku a vyhnáni na Sibiř. A to, prosím, do politické strany člověk vstupuje dobrovolně, zatímco s národností se rodí. Uvádím tu kulhavou analogii záměrně, aby bylo jasno, jak vypadá "odsun" našich někdejších spoluobčanů německé národnosti z dnešního pohledu. Je jistě stěží představitelné, že by dnes někdo něco podobného mohl schvalovat.
</TEXT>
<HEADING>
Mezinárodní souvislosti
</HEADING>
<TEXT>
Je pochopitelné a legitimní, že se němečtí a rakouští politici i občané k otázce vyhnání vracejí. Rozhodujeme-li se, zda s někým chceme, nebo nechceme žít ve společném domě, obvykle nás zajímá, zda tento člověk alespoň zhruba ctí podobné civilizační hodnoty jako my, zda je schopen být vůči budoucím sousedům ohleduplný. Lze namítnout, že v pozadí dnešního rakouského zájmu o problematiku vyhnanců jsou jiné motivy než snaha posoudit historický problém. Rakušané myslí na to, že rozšíření Evropské unie o postkomunistické státy bude drahé, a tudíž se dotkne jejich kapsy. Proto, říkají někteří, vytahují rakouští politici Temelín nebo odsun. To je docela dobře možné, jsou přece stejně jako všichni politici voleni proto, aby hájili zájmy občanů, jejichž záležitosti spravují. Taková argumentace však nic nemění na skutečnosti, že velká část české společnosti a politické scény nechce změnit svůj postoj k události, na kterou věru nemůžeme být hrdi. Evropská unie není jen ekonomický spolek určený k vzájemnému zajištění blahobytu. Je to politické seskupení, které konsenzuálně hledá společné cíle. K tomu jsou ovšem nezbytná společná politická východiska. Jedním z nezbytných východisek EU je shoda o tom, že nikdo nemůže být zbaven majetku, nemůže být vyhnán z vlasti a nemůže být trestán bez soudu, který zváží jeho konkrétní osobní vinu a vyměří trest. Východisko Benešových dekretů bylo jiné, odvozovalo se od "konečného zúčtování" s problémy česko-německého soužití v jednom státě. Budeme-li na tomto principu trvat, těžko nás mohou členské státy EU pokládat za rovnocenné partnery.
Je pochopitelné a legitimní, že se němečtí a rakouští politici i občané k otázce vyhnání vracejí. Rozhodujeme-li se, zda s někým chceme, nebo nechceme žít ve společném domě, obvykle nás zajímá, zda tento člověk alespoň zhruba ctí podobné civilizační hodnoty jako my, zda je schopen být vůči budoucím sousedům ohleduplný. Lze namítnout, že v pozadí dnešního rakouského zájmu o problematiku vyhnanců jsou jiné motivy než snaha posoudit historický problém. Rakušané myslí na to, že rozšíření Evropské unie o postkomunistické státy bude drahé, a tudíž se dotkne jejich kapsy. Proto, říkají někteří, vytahují rakouští politici Temelín nebo odsun. To je docela dobře možné, jsou přece stejně jako všichni politici voleni proto, aby hájili zájmy občanů, jejichž záležitosti spravují. Taková argumentace však nic nemění na skutečnosti, že velká část české společnosti a politické scény nechce změnit svůj postoj k události, na kterou věru nemůžeme být hrdi. Evropská unie není jen ekonomický spolek určený k vzájemnému zajištění blahobytu. Je to politické seskupení, které konsenzuálně hledá společné cíle. K tomu jsou ovšem nezbytná společná politická východiska. Jedním z nezbytných východisek EU je shoda o tom, že nikdo nemůže být zbaven majetku, nemůže být vyhnán z vlasti a nemůže být trestán bez soudu, který zváží jeho konkrétní osobní vinu a vyměří trest. Východisko Benešových dekretů bylo jiné, odvozovalo se od "konečného zúčtování" s problémy česko-německého soužití v jednom státě. Budeme-li na tomto principu trvat, těžko nás mohou členské státy EU pokládat za rovnocenné partnery.
</TEXT>
</DOC>
<DOC>
<DOCID>LN-20020206031</DOCID>
<DOCNO>LN-20020206031</DOCNO>
<DATE>02/06/02</DATE>
<TEXT>
Rozpad čtyřkoalice zapůsobil na členy Občanské demokratické aliance vskutku destruktivně. Pan Kužílek, místopředseda aliance, včera již druhý den opakoval, že za vyřazením členů ODA z kandidátek čtyřkoalice stojí zákulisní dohoda mezi lidovci a sociálními demokraty. Předseda ODA Michael Žantovský zas velkoryse přenechal čtyřkoalici její logo, i když si při tomto slavnostním aktu spletl čtverec s krychlí: "Pokud naši kolegové budou chtít nadále používat tu kostku, tak my je nebudeme žalovat kvůli jedné čtvrtině z té kostky, vypadali bychom jako pitomci a oni také." Nevím, jestli momentálně vypadají lépe. Návrat ke zdravému rozumu naznačovalo odpolední prohlášení pana Žantovského, v němž sliboval spolupráci s bývalými koaličními partnery na novele ústavy ve věci přímé volby prezidenta. Jestli se naznačeným racionálním směrem vydá i pan Kužílek, možná zjistí, že dluhy Občanské demokratické aliance opravdu nenadělaly konkurenční partaje.
</TEXT>
</DOC>
<DOC>
<DOCID>LN-20020206032</DOCID>
<DOCNO>LN-20020206032</DOCNO>
<DATE>02/06/02</DATE>
<TEXT>
Akce na záchranu Nové huti se české vládě vymkla z rukou. Premiér s ministry totiž vůbec netušili, komu podnik ocelářský prodávají. Ministr financí Jiří Rusnok nejprve tvrdí, že indické firmě ISPAT International. Ta to sice popře, ale mluvčí vlády Libor Rouček Rusnoka podpoří. Ví totiž víc než sami Indové samozřejmě ISPAT, můžete na to vsadit krk. Hloupá sázka, škoda krku. Včera Rusnokovo ministerstvo ohlásilo, že Novou huť chce koupit společnost LNM Holding. A ISPAT? To je pouze obchodní značka, nikoli firma, říká mluvčí ministerstva financí Jana Vargová. Indové se asi nestačí divit, co je ve vyspělé České republice možné. Ministr, který řídí prodej státního majetku, neví, s kým chce vlastně obchodovat, a jeho mluvčí dokonce zcela vážně tvrdí, že indická ocel se nevyrábí v normálních hutích, jak je ve světě zvykem, nýbrž v obchodní značce. Rusnokova mluvčí chtěla nenápadně zakamuflovat hrubé selhání svého šéfa. Místo toho ještě více zpochybnila kompetenci ministerstva financí, ne-li celé Zemanovy vlády. Obchodovat s českými "profesionály" musí být pro Indy skutečná exotika.
</TEXT>
</DOC>
<DOC>
<DOCID>LN-20020206033</DOCID>
<DOCNO>LN-20020206033</DOCNO>
<DATE>02/06/02</DATE>
<TITLE>
Ad LN 30. 1. 2002: Novinářům vstup zakázán! Článek komentuje podmínky pro práci novinářů na setkání u příležitosti 25. výročí Charty 77. Redaktor pod značkou sib zde uvádí: "Novinářům zůstal do hlavního sálu Valdštejnského paláce vstup zakázán, a reportáže z dojemného setkání po letech se tak scvrkly na krátký fototermín a tiskovou konferenci." Je mi velmi líto, že vaše noviny otiskly zjevnou nepravdu. Vedle zmiňovaného fototermínu, který trval po celou dobu úvodní části setkání (cca 30 minut), mohli novináři klást otázky na briefingu, jenž skončil až po vyčerpání všech otázek. Bezprostředně po briefingu obdrželi zájemci z řad novinářů audiokazetu s nahrávkami všech úvodních projevů. Po skončení briefingu měli všichni novináři včetně fotografů volný přístup do všech prostor, kde se setkání konalo. Tato informace jim byla všem sdělována již při příchodu do Valdštejnského paláce. Ke vstupu do sálu byli vyzváni po skončení briefingu a většina z nich toto pozvání využila. Zde mohli se všemi účastníky setkání zcela volně hovořit. Setkání konané u příležitosti 25. výročí Charty 77 v Senátu bylo velmi přátelské a otevřené. Kvůli zmíněnému článku si však čtenáři LN mohou o celém setkání vytvořit zcela zkreslený úsudek.
</TITLE>
<TEXT>
VYJÁDŘENÍ REDAKCE: Lidové noviny se omlouvají za nepřesnosti ve zmíněném článku. LN však trvají na tom, že píšící novináři neměli na hlavní část setkání, kde jeho účastníci přednášeli projevy, přístup. To, že se mohli zúčastnit pozdější recepce a získat audionahrávku, na této skutečnosti nic nemění. Pracovnice tiskového odboru navíc autorku článku, redaktorku LN Silvii Blechovou, o možnosti navštívit recepci neinformovaly ani při telefonickém dotazu, ani při jejím příchodu do Valdštejnského paláce. red
</TEXT>
</DOC>
<DOC>
<DOCID>LN-20020206034</DOCID>
<DOCNO>LN-20020206034</DOCNO>
<DATE>02/06/02</DATE>
<TEXT>
Předvolební kampaň se slibně rozbíhá. Václav Klaus, věren tradici (20 tisíc v roce 2000), slibuje lidem mezi třiceti a čtyřiceti lety, že jim sníží daně, jež jim stát bere z mezd na důchody. A rovnou o polovinu. Za to by si měli "mladí" spořit na stáří, protože až dosáhnou důchodového věku, nemohou čekat tak velkorysé důchody jako dnes. Klausův plán vypadá na první poslech rozumně. Má však jednu velkou slabinu: neříká, jak nahradit výpadek ve výběru peněz na důchody během příštích třiceti let. Místopředseda ODS Petr Nečas sice přispěchal na pomoc s nápadem, že pomohou příjmy z privatizace, nekonkretizoval však, co by chtěla ODS privatizovat. Moc toho na ni po privatizačně aktivní Zemanově vládě nezbude. I kdyby měla příští vláda prodávat ČEZ a Telecom, vystačí to sotva na dvě volební období, protože důchodový účet není jediný, který bude vyžadovat neodkladný přísun prostředků. Jestli to má být první pokus vyrobit z důchodů předvolební téma, nebyl to od Václava Klause optimální postup. Nevěrohodnost návrhu ODS, kterou napadal nejen Vladimír Špidla, ale i nezávislí ekonomové, je zjevná a straně by mohla spíš uškodit. Na demagogii totiž slyší zejména ti, kteří (na důchod) moc nemyslí. Kromě toho "mladí" nerovná se "blbí".
</TEXT>
</DOC>
<DOC>
<DOCID>LN-20020206035</DOCID>
<DOCNO>LN-20020206035</DOCNO>
<DATE>02/06/02</DATE>
<TITLE>
PRO
</TITLE>
<TEXT>
Na málokterou akci platí ono zlidovělé úsloví o tom, že každý dobrý skutek má být po zásluze potrestán, jako na chystaný převoz ostatků velkého českého komika a jeho manželky Niny z nedůstojného společného hrobu z Vinohrad přes Rudolfinum na Vyšehrad. Tuto ideu se léta snažila uskutečnit skupinka pábitelů, která si říká Společnost Vlasty Buriana: nalezli volné místečko na hřbitově, identifikovali urny, získali příslušná povolení a razítka. Pietní akt však ještě ani nezačal, a už se nechaly slyšet různé škodolibé hlasy o nepřípadnosti podobných akcí, o bombastičnosti, o znesvěcení posvátných prostor a podobně. Plivat dopředu na všechny, kdo jakkoli přečnívají z průměru, to snad dovedeme jen my Češi. Když Vlastu Buriana po válce soudili jako toho nejpodlejšího kolaboranta, až se jim to konečně na třetí pokus s přispěním StB podařilo, když ho jako bezúhonného občana honily úřadovny StB doslova po celé republice, když jeho obhájce při posledním procesu vůbec nepustili ke slovu, tehdy byly urážek na Burianovu adresu plné noviny. Palcové titulky na titulní straně hlásaly nedoložené pomluvy, karikatury kreslily kapitalistického vydřiducha a kolaboranta. Komik se tenkrát bránit nemohl, na jeho obranu se odvážili veřejně vystoupit jen někteří stateční lidé, (mj. V. Černý, J. Träger, J. Werich) až po létech. Když po půl století hanebná soudní blamáž praskla a komik byl občansky a právně rehabilitován, vyšla o tom kratičká zprávička Četky - a dva tři článečky. A když se teď pár slušných lidí, jimž držím palce, pokusilo alespoň částečně napravit nenapravitelné, jsou už dopředu "kaceřováni". Některým lidem u nás asi opravdu není pomoci...
</TEXT>
</DOC>
<DOC>
<DOCID>LN-20020206036</DOCID>
<DOCNO>LN-20020206036</DOCNO>
<DATE>02/06/02</DATE>
<TITLE>
Na vyšehradský hřbitov budou v pátek přemístěny ostatky krále komiků
</TITLE>
<TEXT>
Na lepší adresu?
</TEXT>
<HEADING>
PROTI
</HEADING>
<TEXT>
Z rozhodnutí Společnosti Vlasty Buriana byly po čtyřiceti letech vyzdviženy z hrobu urny s popelem manželů Burianových. Vinohradský hřbitov jako místo posledního odpočinku "krále komiků" byl shledán málo "prestižním". Burian bude mít od pátku hrob na Vyšehradě. Bratři Holíkové ze Společnosti Vlasty Buriana soudí, že lidé ani nevěděli, kde Burianův hrob leží. Na Vyšehradě ho nepřehlédnou. To je samozřejmě pravda. Ale... Burianův náhrobek na Vinohradském hřbitově nikdy nebyl, pokud je mi známo, poškozován, ostříkáván idiotysprejery, nebyl hanoben. Byl "standardně" opečováván, zdoben, iluminován. Na exponovaném pohřebišti bude zajisté krášlen častěji. Dobře. "Ač zemřeli - ještě mluví." Tak zní motto Slavína, převzaté z věnovací listiny jeho mecenáše Petra Fischera, koncem 19. století obchodníka dřívím na Smíchově. Vlasta Burian, o tom není pochyb, díky filmům a zvukovým záznamům mluví dodnes. "Důstojnější" hrob k zesílení toho jedinečného a nezapomenutelného hlasu nikterak nepřispěje. Snaha soustředit české velikány na jednu parcelu je obrozensky dojemná a pošetilá. Vždyť mimo Vyšehrad odpočívá tolik velkých osobností, že by se na "národní pohřebiště" ani nevešly. František Ladislav Čelakovský, Karel Havlíček Borovský, Josef Jungmann, Václav Kliment Klicpera či Václav Matěj Kramerius mají hroby, jak dobře vědí členové jejich "fanklubů", na Olšanech, František Xaver Šalda leží v Hostivaři, Josef Kajetán Tyl v Plzni. Atd. Spolek Svatobor chtěl kdysi vykopat z brněnského hrobu ostatky Josefa Dobrovského a dopravit je do Prahy. Naštěstí k tomu nedošlo. František Škroup leží v Rotterdamu a Jan Amos Komenský v Naardenu. Snad nikoho nenapadne jejich těla exhumovat a převézt na Vyšehrad. Asi je marné takto argumentovat, protože lidé, kteří transfer ostatků Vlasty Buriana zorganizovali, to přece mysleli dobře. "Obecně prospěšná společnost", jíž organizovaní ctitelé velkého komika a pečovatelé o jeho památku jsou, samozřejmě neměla dostatek peněz (a pravděpodobně ani žádného sponzora, protože Petrů Fischerů, obchodníků dřívím, citelně ubylo), a tak musela požádat o příspěvek, inu, koho asi, ministerstvo kultury. Tam - naštěstí pro ně - dosud úřaduje Pavel Dostál. Bodrý ministr neváhal a odsypal z prázdné státní kasy částku ve výši 200 tisíc korun českých. V době, kdy by právě tento úřad měl šetřit každý haléř, jde o gesto nepochopitelně marnotratné. I nižší ministerské úřednictvo jistě ví, že za takové peníze by se dala například vydat jedna skvostná kniha, připravit solidní inscenace v repertoárovém divadle či uspořádat odborná konference - a ještě pořídit sborník přednášek na ní proslovených. Zkrátka, někde ty peníze budou chybět. Sociálnědemokratický ministr se pokusil o bonmot: je prý "lepší urnu přenášet než ji vysypávat na silnici". Ano, ano. A taky je moudřejší abdikovat než rozhazovat státní statisíce na akce snad chviličku efektní, ve skutečnosti naprosto zbytečné.
Z rozhodnutí Společnosti Vlasty Buriana byly po čtyřiceti letech vyzdviženy z hrobu urny s popelem manželů Burianových. Vinohradský hřbitov jako místo posledního odpočinku "krále komiků" byl shledán málo "prestižním". Burian bude mít od pátku hrob na Vyšehradě. Bratři Holíkové ze Společnosti Vlasty Buriana soudí, že lidé ani nevěděli, kde Burianův hrob leží. Na Vyšehradě ho nepřehlédnou. To je samozřejmě pravda. Ale... Burianův náhrobek na Vinohradském hřbitově nikdy nebyl, pokud je mi známo, poškozován, ostříkáván idiotysprejery, nebyl hanoben. Byl "standardně" opečováván, zdoben, iluminován. Na exponovaném pohřebišti bude zajisté krášlen častěji. Dobře. "Ač zemřeli - ještě mluví." Tak zní motto Slavína, převzaté z věnovací listiny jeho mecenáše Petra Fischera, koncem 19. století obchodníka dřívím na Smíchově. Vlasta Burian, o tom není pochyb, díky filmům a zvukovým záznamům mluví dodnes. "Důstojnější" hrob k zesílení toho jedinečného a nezapomenutelného hlasu nikterak nepřispěje. Snaha soustředit české velikány na jednu parcelu je obrozensky dojemná a pošetilá. Vždyť mimo Vyšehrad odpočívá tolik velkých osobností, že by se na "národní pohřebiště" ani nevešly. František Ladislav Čelakovský, Karel Havlíček Borovský, Josef Jungmann, Václav Kliment Klicpera či Václav Matěj Kramerius mají hroby, jak dobře vědí členové jejich "fanklubů", na Olšanech, František Xaver Šalda leží v Hostivaři, Josef Kajetán Tyl v Plzni. Atd. Spolek Svatobor chtěl kdysi vykopat z brněnského hrobu ostatky Josefa Dobrovského a dopravit je do Prahy. Naštěstí k tomu nedošlo. František Škroup leží v Rotterdamu a Jan Amos Komenský v Naardenu. Snad nikoho nenapadne jejich těla exhumovat a převézt na Vyšehrad. Asi je marné takto argumentovat, protože lidé, kteří transfer ostatků Vlasty Buriana zorganizovali, to přece mysleli dobře. "Obecně prospěšná společnost", jíž organizovaní ctitelé velkého komika a pečovatelé o jeho památku jsou, samozřejmě neměla dostatek peněz (a pravděpodobně ani žádného sponzora, protože Petrů Fischerů, obchodníků dřívím, citelně ubylo), a tak musela požádat o příspěvek, inu, koho asi, ministerstvo kultury. Tam - naštěstí pro ně - dosud úřaduje Pavel Dostál. Bodrý ministr neváhal a odsypal z prázdné státní kasy částku ve výši 200 tisíc korun českých. V době, kdy by právě tento úřad měl šetřit každý haléř, jde o gesto nepochopitelně marnotratné. I nižší ministerské úřednictvo jistě ví, že za takové peníze by se dala například vydat jedna skvostná kniha, připravit solidní inscenace v repertoárovém divadle či uspořádat odborná konference - a ještě pořídit sborník přednášek na ní proslovených. Zkrátka, někde ty peníze budou chybět. Sociálnědemokratický ministr se pokusil o bonmot: je prý "lepší urnu přenášet než ji vysypávat na silnici". Ano, ano. A taky je moudřejší abdikovat než rozhazovat státní statisíce na akce snad chviličku efektní, ve skutečnosti naprosto zbytečné.
</TEXT>
</DOC>
<DOC>
<DOCID>LN-20020206037</DOCID>
<DOCNO>LN-20020206037</DOCNO>
<DATE>02/06/02</DATE>
<TEXT>
Je rozdíl, jestli v nějaké budově vyhledám sociální, anebo socialistické zařízení. V tom se zajisté snadno shodneme. U dalších aplikací těchto dvou pojmů už mohou vzniknout propletence, z nichž nám ani dobrý slovník nepomůže. Příklad: V úterý 15. 12. mi vyšla v Lidových novinách poznámka Stoiber kontra Schröder. V té jsem bavorského premiéra, předsedu Křesťanskosociální unie (CSU) nazval, myslím, že docela logicky, "křesťanským sociálem". To slovo sociál se ale znelíbilo paní redaktorce, takže sociála opravila na socialistu, korektně přitom vycházejíc ze Slovníku spisovného českého jazyka (Academia, Praha 1989) i ze Slovníku cizích slov (Academia, 1995). Obě díla svorně označují sociála za zastaralou obdobu socialisty. Když mi Lidovky přišly, zhrozil jsem se: Edmund Stoiber, jeden z nejvýraznějších německých antisocialistů vůbec, tam byl v mém textu uváděn coby socialista, byť i křesťanský. Stoiber snad česky nečte, ale to není žádná útěcha, říkal jsem si: postačí, že se najde dosti českých čtenářů, kteří zapochybují o mém duševním zdraví. Strana křesťanskosociální nemá se socialismem pranic společného. V České republice křesťanské sociály nemáme, leč to nás problému nezbavuje: někdejší národní socialisté se vrátili k prapůvodnímu názvu strany národně sociální. Jak tedy pojmenovat jejího člena? Proti názvu národní socialista zřejmě bude protestovat, zbývá tedy pojem národní sociál, název ani zastaralý, natož pejorativní. Nemusím snad nosit sovy do Athén a vykládat významové rozdíly mezi slovy sociální a socialistický; gramotnému člověku jsou jasné. Zdaleka ne každý socialista je sociální demokrat. A nejeden skalní sociální demokrat - plným právem odmítá nálepku socialisty. Považují-li slovníky pojem sociál za zastaralý, slovo asociál se naproti tomu v Pravidlech českého pravopisu Ústavu pro jazyk český Akademie věd České republiky z roku 1993, ještě vyskytuje. V Encyklopedickém slovníku Odeonu z téhož roku ale chybí. Početný autorský kolektiv Encyklopedického domu zřejmě došel k názoru, že v naší společnosti už žádné asociály nemáme. Dojem, myslím, poněkud předčasný. Živý jazyk se vyvíjí neustále. Pokud používaný pojem chybí ve slovníku, je nutno ho zařadit. Což samozřejmě platí i pro pojmenování členů stran, které se deklarují jako sociální. Kodifikovat bude bohužel nutno ještě i další vžívající se význam slova sociál: "být na sociálu" čili žít ze sociální podpory. V každém případě platí, že žádný slovník není ustrnulé a neměnné dogma. Když se dostane lexikon do rozporu s požadavky praxe, nelze očekávat, že život ustoupí mrtvé liteře.
</TEXT>
</DOC>
<DOC>
<DOCID>LN-20020206038</DOCID>
<DOCNO>LN-20020206038</DOCNO>
<DATE>02/06/02</DATE>
<TEXT>
Tomáš Marek (Postmoderní otrokářský otazník, LN 4. 12. 2001) reagoval na Přímý úder Mirka Vodrážky z LN 26. 11. 2001. Všemi blbostmi jeho textu je nechutno se mi zabývat. Nicméně dvě poznámky si neodpustím. Tomáš Marek má za to, že Vodrážkův termín postmoderní otrokyně je nepřípadný k situaci Adriany Sklenaříkové. Marek: Podepsala smlouvu s firmou Wonderbra na propagaci jejích podprsenek. A spolu s tím podepsala i doušku, že se po dobu kontraktu vzdá mateřství. Pan Vodrážka z toho vyvozuje, že se tak zařadila mezi "postmoderní otrokyně", operuje pojmy jako "středověký kněžský antifeminismus", a dokonce tím, že komunistický režim "některé české Romky nelegálně sterilizoval". Vezmu to popořadě: to, k čemu smlouva Wonderbra Adrianu Sklenaříkovou nutí, je postmoderní otrokářství. Je irelevantní, že na to Adriana přistoupila. Ženy, které v časopisech (jimž říkám masturbační materiály a mám jich dvě krabice - jednu na Vysočině a druhou v Praze) odhalují svá intimní místa, jsou postmoderní otrokyně. Romky byly sterilizovány. A nebyly to některé, byly jich tisíce a přál bych Tomáši Markovi, aby se to stalo některé z žen, jež jsou mu blízké. Těm ženám bych to nepřál. Je známo, že někteří z černých otroků propuštěných po válce Severu proti Jihu nevěděli, co si se svojí svobodou počít. Je známo - a vím, o čem mluvím - , že propuštění zločinci neumějí žít na svobodě. Nevím, zda je známo, jak drtivá většina mého národa neumí zacházet se svojí znovu nabytou svobodou. Ty zrůdo, Tomáši Marku, nejsi-li schopen vcítit se do cítění svých bližních, nejseš jejich bližní. Drž hubu. A skoč do zdi!
</TEXT>
</DOC>
<DOC>
<DOCID>LN-20020206039</DOCID>
<DOCNO>LN-20020206039</DOCNO>
<DATE>02/06/02</DATE>
<TITLE>
(31) Bystré oči paní Jirkové
</TITLE>
<TEXT>
On-line román
</TEXT>
<HEADING>
Kniha, o jejímž pokračování rozhodujete sami
</HEADING>
<TEXT>
Pan Rakušan nebyl tak vlídný, jak vypadal na první pohled. Alžbětě a Pepíkovi dal knihu Ostrov pokladů, aby se jich zbavil. Před domem Salač kamarádku opustil a utíkal za Demlem, aby ještě stihl odpálení rakety. Přišel pozdě.
Všichni tři kluci, Deml, Sekera i Janda, byli rudí v tváři - a zároveň nadšení i vyděšení. "Neviděl jsi policajty? Opravdu jsi je neviděl?" naléhal Deml na Salače. Policajti... Salač stěží to slovo chápal. Otec s matkou říkali "esenbé" nebo "příslušníci". Vždyť policajti, to jsou ti zlí, kteří bijí černým pendrekem obránce míru a kteří za starých časů stříleli do hladovějících dělníků. Příslušníci tu jsou proto, aby dohlíželi na pořádek a taky aby chytali špiony a diverzanty a šmelináře. Salače nikdy nenapadlo, že by se mohl setkat s někým, koho pronásledovali příslušníci SNB. A teď stáli tři takoví před ním, jeho spolužáci a kamarádi! "A co se stalo?" "Byli jsme zalezlí v tý velký jámě nahoře v Rajdě." Salač si uvědomil, že Rajda je Rajská zahrada, zpustlá končina přiléhající k Riegrovým sadům. V zimě se tu sáňkovalo, na podzim tu tatínkové pouštěli draky. Teď, na jaře, se tu nedělo dohromady nic, co by stálo za zmínku. Obvykle se tu nedělo nic. "Narvali jsme tu hilznu filmem hořákem. No a pak jsem kladivem ztepal vršek tý patrony. Zůstala tam jen malá díra a tři kormidelní plochy." Kormidelní plochy... Salač nestačil žasnout. "Já udělal rampu! Ze starýho okapu!" hlásil Sekera. "A co ti... policajti?" ptal se Salač. "Hele, ta raketa vyletěla, jenže on tam šel nějakej dědek se psem, a jakmile ta raketa vylítla, začal strašně řvát. A křičel - esenbé, zavolejte esenbé na ty grázly!" Stačili proběhnout škvárou pokryté fotbalové hřiště a přelezli přes pobořenou cihlovou zeď do trosek obecní plynárny. Tady, zalezlí ve skrýši, se cítili bezpečně. "Vo moc jsi přišel, vole," řekl Deml Salačovi. "Já ti říkal, vykašli se na tu blbou krávu a na toho dědka." Měl na mysli Alžbětu Fikáčkovou a pana Rakušana. "Měl aspoň ňáký africký známky?" Rozpomněl se, že Salač s Fikáčkovou šli za tím dědkem Rakušanem s albem. Zamračil se. "Hele, teda, doufám, že jste mu to album nevrátili..." Ne, nevrátili, pomyslel si Salač. Dědek neměl o album ani špetku zájmu. Je mu fuk celé album, stará se jenom o nějaký pitomý cukr a kus droždí... "On nepotřebuje takové album. Má tisíce jiných známek." "Kecáš," ozval se Sekera. "Nekecám! On je totiž... námořník." "To už úplně kecáš." Pepík Salač si uvědomil, že se přestalo mluvit o raketě - a že to úžasné dobrodružství jako by se vypařilo. Všichni tři se dívali na něho. Připadal si najednou větší, důležitý, snad i silnější - a zároveň prapodivně odhalený a zranitelný. "Náhodou vůbec nekecám! Pan Rakušan je opravdový námořník a plavil se po mořích a po oceánech." "Co teda dělá u olšanskýho rybníčku?" "Je tam na odpočinku. Námořní kapitán na odpočinku." "Tak co je, námořník, nebo kapitán?" "Kapitán. Plavil se na své vlastní lodi." "A kde se plavil?" přimhouřil Deml oči. "Na mořích. Tedy... v jižních mořích. Tam, kde jsou ostrovy." "Jaký ostrovy, ty vole?" Salač si vzpomněl na knížku, kterou od pana Rakušana dostali. "Na některých jsou poklady. On se plavil po ostrovech, aby hledal ty poklady." "No a naše hovno," řekl Janda věcně. "Tak to teda náhodou našel poklad, abys věděl. Proto je tady, v Praze. Chápeš to? On nemůže zůstat někde... v přístavu. Tam by se to všechno hned prozradilo. On je v Praze, aby se ukrýval před každým, kdo by mu chtěl ten poklad sebrat." "Kecáš," řekl Janda. "Nemusí úplně kecat," podotkl Sekera. "Kecá. Kdyby to byl námořník a našel poklad, určitě by ho neukazoval nějaký blbý Fikáčkový a nějakýmu Salačovi." "Já si myslím," řekl Deml rozvážně, "že uděláme nejlíp, když si toho slavnýho námořníka sami proklepneme." Dal pokyn k odchodu. Vběhli do domu a chodbou s nápisem PROTILETECKÝ KRYT - LUFTSCHUTZRAUM vyšli na ulici. A na protějším chodníku, před hostincem u Steinerů, si povídala paní Jirková, obtížená síťovkami s nákupem, s výčepákem Rösslerem. Ohlédla se po nich. Moc dobře si jich všimla. Taková čilá paní si vždycky všeho všimne.
Chcete ovlivnit děj románu? Na adrese WWW.LIDOVKY.CZ/NEFF o něm můžete diskutovat s jeho autorem Ondřejem Neffem. Na téže adrese najdete i všechny předchozí díly.
Pokračování zítra
</TEXT>
</DOC>
<DOC>
<DOCID>LN-20020206040</DOCID>
<DOCNO>LN-20020206040</DOCNO>
<DATE>02/06/02</DATE>
<TITLE>
Středem zájmu odborníků z celého světa se nyní stala Sardinie, kde se lidé dožívají velmi vysokého věku
</TITLE>
<TEXT>
Životní styl, strava i stabilita rodinného zázemí patří mezi faktory, které mají bezprostřední vliv na délku lidského života.
ORROLI, Itálie - Vědci zabývající se dlouhověkostí zaměřili v současné době svou pozornost na Sardinii. Její obyvatelé se totiž dožívají v průměru nejvyššího věku na světě. Odborníci zde proto v posledních letech začali pracovat na různých výzkumných programech, především genetických. Vážnost celého výzkumu dosvědčuje fakt, že v únoru má být ve francouzském Lille založen Institut dlouhověkosti. Na Sardinii, kde počátkem ledna zemřel ve věku 113 let nejstarší muž planety Antonio Todde, žije rekordní počet lidí starších sta let: na jeden milion osob připadá 135 stoletých, zatímco jinde ve světě to je v průměru sedmdesátpět osob. Vedoucím projektu AKEA, který zkoumá příčiny dlouhověkosti obyvatel Sardinie, je Luca Deiana, profesor klinické biochemie v Sassari. Jeho tým se nyní snaží prozkoumat genetickou kartu starých lidí. "Již jsme odebrali vzorky DNA z 337 sardinských komunit," říká Deiana. Zároveň odborníci zkoumají i jídelní zvyklosti a způsob života tamních obyvatel. "Podaří-li se nám zjistit, jakým způsobem se člověk může dožít 120 let, bude to znamenat, že dokážeme překonat všechny nemoci," říká nadšeně. Teorii o genech dlouhověkosti podporují i vědci provádějící podobný výzkum na Islandu, kde zkoumají geny Islanďanů, kteří se dožívají průměrného věku devadesáti let. Nedávno určili přesnou polohu tzv. Metuzalémova genu, díky kterému se lidé dožívají vysokého věku.
</TEXT>
<HEADING>
Nadšení nesdílejí všichni vědci
</HEADING>
<TEXT>
"Jednou budeme schopni vyrobit jej uměle a prodloužit tak lidský život. Nevidím žádný důvod, proč bychom toho neměli být schopni," říká o objevu nadšeně Kari Stefansson, šéf islandské biotechnologické společnosti DeCode Genetics, provádějící výzkum. Vědci již odebrali krevní vzorky šedesáti tisíc Islanďanů a zjistili, že lidé dožívající se vysokého věku mají podobné složení genů. "Tyto geny ale neudělají nikoho nesmrtelným," varuje Stefansson. Ne všichni vědci jsou však "genovou teorií" nadšeni. "Tito lidé mají zvláštní genetický fond, ale je také pravda, že se nikdy ani nedotkli nutelly (čokoládový krém). Geny hrají roli v tom smyslu, že tyto rodiny nemají geny, které jsou nositeli nemocí," konstatuje jiný ze sardinských vědců Mario Pirasto. "Obyvatelé Sardinie mají velmi staré kořeny - o čemž svědčí inuraghi, kamenné věžovité stavby pocházející z doby neolitu - a žili poměrně izolováni, nemyslím si, že geny dlouhověkosti existují," dodává. Tajemství dlouhověkosti na Sardinii tedy půjde asi těžko exportovat. Ale i vědci hájící moc genů přiznávají, že na dlouhověkosti má velkou zásluhu skromný životní styl. Mezi faktory, které na ni mají vliv, uvádí životní prostředí, fyzickou aktivitu, čistý vzduch, celoživotní prostou stravu, pití pramenité vody a stabilitu rodinného a citového života. Tuto teorii by mohl potvrdit i život současného nejstaršího Evropana, stojedenáctiletého Giovanna Fraua, který žije také na Sardinii. Narodil se 29. prosince roku 1890, měří jen 150 centimetrů a celý život pracoval na poli. Svůj těžký život si rád zpestřoval mlsáním. "Dědoušek Giovanni jí všechno a rád. Kávu s mlékem a chléb k snídani, potom vepřové nebo jehněčí a vždy trochu vína. Nezříká se sladkostí a mlsá sněhové pečivo, které si namáčí v hruškové šťávě," říká o něm jeho dcera.
"Jednou budeme schopni vyrobit jej uměle a prodloužit tak lidský život. Nevidím žádný důvod, proč bychom toho neměli být schopni," říká o objevu nadšeně Kari Stefansson, šéf islandské biotechnologické společnosti DeCode Genetics, provádějící výzkum. Vědci již odebrali krevní vzorky šedesáti tisíc Islanďanů a zjistili, že lidé dožívající se vysokého věku mají podobné složení genů. "Tyto geny ale neudělají nikoho nesmrtelným," varuje Stefansson. Ne všichni vědci jsou však "genovou teorií" nadšeni. "Tito lidé mají zvláštní genetický fond, ale je také pravda, že se nikdy ani nedotkli nutelly (čokoládový krém). Geny hrají roli v tom smyslu, že tyto rodiny nemají geny, které jsou nositeli nemocí," konstatuje jiný ze sardinských vědců Mario Pirasto. "Obyvatelé Sardinie mají velmi staré kořeny - o čemž svědčí inuraghi, kamenné věžovité stavby pocházející z doby neolitu - a žili poměrně izolováni, nemyslím si, že geny dlouhověkosti existují," dodává. Tajemství dlouhověkosti na Sardinii tedy půjde asi těžko exportovat. Ale i vědci hájící moc genů přiznávají, že na dlouhověkosti má velkou zásluhu skromný životní styl. Mezi faktory, které na ni mají vliv, uvádí životní prostředí, fyzickou aktivitu, čistý vzduch, celoživotní prostou stravu, pití pramenité vody a stabilitu rodinného a citového života. Tuto teorii by mohl potvrdit i život současného nejstaršího Evropana, stojedenáctiletého Giovanna Fraua, který žije také na Sardinii. Narodil se 29. prosince roku 1890, měří jen 150 centimetrů a celý život pracoval na poli. Svůj těžký život si rád zpestřoval mlsáním. "Dědoušek Giovanni jí všechno a rád. Kávu s mlékem a chléb k snídani, potom vepřové nebo jehněčí a vždy trochu vína. Nezříká se sladkostí a mlsá sněhové pečivo, které si namáčí v hruškové šťávě," říká o něm jeho dcera.
</TEXT>
</DOC>
<DOC>
<DOCID>LN-20020206041</DOCID>
<DOCNO>LN-20020206041</DOCNO>
<DATE>02/06/02</DATE>
<TEXT>
NEW YORK - Britská herečka Catherine Zeta-Jonesová, manželka Michaela Douglase, propůjčí na příští čtyři roky svou tvář americké kosmetické společnosti Elizabeth Arden. Následuje tak své jiné slavné kolegyně, jako například modelku a herečku Elizabeth Hurleyovou, která byla tváří kosmetického gigantu Estée Lauder. "O Elizabeth Ardenové jsem toho spoustu přečetla. Jsem hrdá na to, že mohu být součástí společnosti, kterou vytvořila," uvedla pro britskou BBC dvaatřicetiletá filmová hvězda. "Jak kdysi Elizabeth Ardenová prohlásila: být krásná a přirozená je právem každé ženy od narození - a já s ní z celého srdce souhlasím," dodala.
</TEXT>
</DOC>
<DOC>
<DOCID>LN-20020206042</DOCID>
<DOCNO>LN-20020206042</DOCNO>
<DATE>02/06/02</DATE>
<GEOGRAPHY>LONDÝN</GEOGRAPHY>
<TEXT>
Tři obrazy renomovaných autorů, které dali v Londýně do aukce mniši františkáni, vynesly řádu na 11 milionů liber (asi 576 milionů korun). Obrazy od Clauda Moneta, Pierra-Augusta Renoira a Maurice de Vlamincka věnoval řádu svatého Františka jistý věřící, který je koupil v 80. letech. "Mniši byli nadšeni úspěšností prodeje, dosažená suma daleko předčila jejich očekávání," uvedl zaměstnanec aukční síně Christie's. Jméno kupujícího nebylo zveřejněno. Výnos aukce by měl být použit na humanitární projekty v Latinské Americe.
</TEXT>
</DOC>
<DOC>
<DOCID>LN-20020206043</DOCID>
<DOCNO>LN-20020206043</DOCNO>
<DATE>02/06/02</DATE>
<TEXT>
Poslanci česko-moravsko - slezského parlamentu sice přímou volbu hlavy státu odmítli, nicméně jeden z nich, Jiří Payne jménem, přispěchal jako obvykle s neobvyklou myšlenkou, že bychom měli postupovat tak jako "v některých postkomunistických státech" a vrátit se k monarchii. Čím déle o tom uvažuji, tím více se mi ta myšlenka líbí. Parlament na téměř každé ze svých schůzí podává důkaz o tom, že lid, který ho zvolil, jej ke svému rozhodování vůbec nepotřebuje, a potřebuje-li ho vůbec, spokojí se s tím, že bude jednou za čtyři roky hlasovat pro jeho nové zvolení. Proč tedy živit celou sněmovnu, když by stačil jeden král, jenž zemi by moudře řídil? Pokud jde o vhodného kandidáta, jeden je přímo nasnadě. Kdo z obnoveného království by neznal rozšafného pekaře Pecku, který už dlouhý čas bojuje proti tomu, aby se šoupalo hodinovými ručičkami? S Peckou by se našemu království dostalo zpátky ztraceného řádu a také vážnosti. Kolipak hodin asi mají teď v Království českém, Markrabství moravském a Knížectví slezském? Tak by se ptali ve zbytku Evropy. Král Pecka by přijímal státní návštěvy se stylovou vážností, chleba se solí by byl samozřejmostí. A jaký by ten chleba byl? Ne ledajaký, ale královský! Dvůr by zásoboval vlastnoručně pečeným pečivem, zbylé a ztvrdlé bulky by dostal k dispozici ministr obrany, Tvrdík řečený. Těším se na korunovaci. Kardinál by pomazal Peckovo rámě posvátným máslem "od kotníka k lokti", vzápětí by mu týmž tukem namazal plece. Opásal by jej kopistí, již by král vlastnoručně vyňal z díže. Potom by kardinál požehnal královský preclík (preclíček) a navlékl by jej králi na prsteník pravé ruky. Obřad by mohl pokračovat tím, že by mu do téže ruky vložil vyleštěnou královskou lopatu na chleba a do levé ten nejpovedenější a nejkřupavější královský rohlík, bohatě sypaný mákem a blyštící se zrnky hrubé soli. Vrcholem by byla koruna vyvedená z nejjemnějšího mazancového těsta s vybranými mandlemi a rozinkami. Současného prezidenta častují nepřátelé slovem "monarcha" - a zní to opovržlivě. Pekař Pecka je ve věku, kdy už zpychnutí nehrozí. Věřím, že chodil by mezi lid a jím za časté veleben by chudé obdarovával svými chutnými výrobky. Sídlem krále Pecky nebyla by Hradčana, ale královská pekárna v Sobětuchách u Chrudimi. Odtud řídil by stát tak, aby každý se mohl spolehnout na to, že dostane ke dveřím mléko, pečivo a kvas v jistou hodinu. Aniž by se tedy dvakrát ročně po nocích potil mysle na to, že spal o hodinu více nebo méně a něco prošvihl. Po monarchii by ránem jezdily pekařské povozy tažené buď kladrubskými bělouši nebo ještě lépe kozly (což by se mi zvlášť líbilo). Chléb by se zase před nakrojením křižoval a my, královi poddaní, bychom si s láskou vždy znovu přeříkali otčenáš a mysleli při tom na svého chlebodárce. Pecku králem!
</TEXT>
</DOC>
<DOC>
<DOCID>LN-20020206044</DOCID>
<DOCNO>LN-20020206044</DOCNO>
<DATE>02/06/02</DATE>
<TITLE>
OLYMPIÁDA
</TITLE>
<TEXT>
salt lake city
2 dny do zahájení
říká Dominik Hašek o atmosféře, která v NHL panuje před začátkem olympijského turnaje
V nepoměrně těžší situaci než před čtyřmi roky před olympiádou v Naganu se podle brankáře Dominika Haška nyní nachází česká hokejová reprezentace. Největší opora Augustova výběru se ale před cestou do Salt Lake City cítí zdravá a v plné síle. A motivace Dominátorovi také neschází.
Lidé v Česku od vás na olympiádě dost čekají. Jestliže před Naganem se zlatem nikdo nepočítal, teď se to bere skoro jako samozřejmost...
Dobře to vím. Vychází to z toho, že nároďák v poslední době vyhrál všechna mistrovství světa. Na téhle olympiádě ale bude o hodně těžší zlato zopakovat. Američané totiž vždycky, když byla olympiáda u nich, vyhráli, i když třeba nebyli favorité. O Kanaďanech ani nemluvím, ti hrají také skoro doma. Tým dává dohromady Wayne Gretzky a připravují se jako nikdy předtím. Samozřejmě my tam jedeme uspět, uděláme všechno pro to, abychom vyhráli. Ta situace je ale o hodně těžší než před Naganem.
Máte čas sledovat při zápasech NHL formu svých spoluhráčů z olympijského týmu?
Je těžké hodnotit, jak jsou na tom všichni s formou, ale myslím si, že to není špatné. Po drobných výpadcích některých hráčů na začátku sezony to vypadá, že jsou kluci už v dobré formě. Nevím jen, jak to vypadá aktuálně s Romanem Hamrlíkem, ale při Utkání hvězd jsem mluvil s Jardou Jágrem, který je v pořádku. Jirka Dopita se dal také po tom zranění z úvodu sezony dohromady.
Na koho z jednotlivých hráčů vašich soupeřů si budete muset dát na olympiádě zvlášť pozor?
V NHL hrají nejlepší hráči na světě, takže si musíme dát pozor na každého. Nedá se však říct, že by letos někdo výrazně vynikal nad ostatní. Dříve to byl Jarda Jágr, Joe Sakic nebo Mario Lemieux, letos jsou hráči vyrovnaní. Nikdo neodskočil o deset nebo dvacet bodů.
Jestliže v Naganu vám záda kryli NHL nevyzkoušení gólmani, teď to bude jiné. Turek i Čechmánek patří v NHL mezi velké osobnosti. Co se tím změnilo pro vás?
Ta situace je samozřejmě jiná. Je však důležité, aby se nedělala změna, když se daří brankáři, který začne chytat. Pokud to jemu nebo mužstvu naopak nepůjde, může dojít i ke zranění, tak je dobře, že tam jsou další zkušení brankáři.
Olympiáda začíná už v pátek, ale NHL se přeruší až necelý týden poté. Cítíte už ale i v Detroitu, že se hry blíží?
Samozřejmě vnímám, že se olympiáda blíží. Například i při víkendovém All Star Game bylo na programu hodně rozhovorů o olympijských hrách. Cítím tu atmosféru nejen při styku s novináři, ale i od dalších lidí kolem sebe.
Z Detroitu pojede do Salt Lake City deset hráčů. Probíráte už spolu olympijský turnaj?
Bavíme se o olympiádě, ale jen o tom, jak tam kdo pojede a podobně. Pokud se jedná o hokej, třeba kdo by měl jít na penalty, jakým budeme hrát systémem, kdo stráví kolik času na ledě, tak na to řeč nepřichází. Každý to drží v tajnosti.
</TEXT>
<HEADING>
Špičkujete se mezi sebou?
</HEADING>
<TEXT>
Ze začátku kolem olympiády byla v kabině legrace, dost jsme se špičkovali. Teď vtípků ubylo, spíš je vidět, že to každý bere více vážně a soustředí se.
Uspět na olympiádě pro vás letos není jediný cíl. Chcete získat i Stanley Cup. Co by pro vás znamenalo víc?
Ptá se mě na to tady hodně lidí. Nemohu říct, že by pro mě jedno znamenalo více než druhé. Já se budu snažit udělat všechno pro to, abychom uspěli teď v únoru, kdy reprezentuji Česko. A je dobře, že Stanleyův pohár začíná potom až za dva měsíce a člověk se může psychicky zotavit, ať to dopadne tak, či onak. Pak se mohu soustředit na playoff.
V minulých sezonách jste trochu zápasil i se zdravím. Jak to vypadá nyní?
Je potřeba to zaklepat, žádné problémy nemám. Je důležité, abychom byli tak jako v Naganu všichni zdraví. V tréninku se neomezuji, snažím se připravovat, dá se říct, normálně, ne-li víc. Máme do olympiády pět zápasů, tak doufám, že ještě tři z nich budu chytat, abych byl v co největší formě. Žádné úlevy nepřicházejí v úvahu.
</TEXT>
</DOC>
<DOC>
<DOCID>LN-20020206045</DOCID>
<DOCNO>LN-20020206045</DOCNO>
<DATE>02/06/02</DATE>
<TITLE>
NEW YORK - Dominik Hašek v dresu Detroitu Red Wings a Roman Čechmánek v dresu Philadelphie Flyers přispěli velkou měrou k vítězství svých klubů v NHL. Osm dnů před začátkem olympijského hokejového turnaje je to pro trenéra Josefa Augustu dobrá zpráva. Hašek podržel svůj tým v zápase na ledě Colorada, posledních vítězů Stanley Cupu. Celkově kryl 23 střel, za svá záda pustil jedinou a Detroit prestižní souboj vyhrál 3:1. Dominátor se činil především v poslední třetině, kdy zlikvidoval několik gólových šancí. "V závěru jsem měl co dělat. Je to velké vítězství," radoval se Hašek: "V prvních dvou třetinách ale Colorado hrálo dost mdle." Velkou chybu v zápase předvedl při přesilovce český obránce Škoula, rovněž člen olympijského týmu. Po jeho špatné rozehrávce padl vítězný gól Detroitu. Hašek naopak potvrdil, že se před olympiádou dostává do skvělé formy. V posledních šesti zápasech, kdy nastoupil v dresu Red Wings, totiž tým ani jednou neprohrál a dostal pouhých devět gólů. Roman Čechmánek v brance Philadelphie, která porazila Los Angeles 3:1, chytil 20 střel. Překonal ho pouze Adam Deadmarsh v přesilovce. Čechmánkovi pomohla obrana, která soupeři v úvodních deseti minutách vůbec nedovolila vystřelit na branku. "Kluci přede mnou odehráli skvělou partii. Soupeře vůbec nepouštěli k dorážkám, střely, které na mě šly, jsem viděl," pochvaloval si.
</TITLE>
<TEXT>
Výsledky NHL
</TEXT>
</DOC>
<DOC>
<DOCID>LN-20020206046</DOCID>
<DOCNO>LN-20020206046</DOCNO>
<DATE>02/06/02</DATE>
<TITLE>
Anonymní český hokejista sedí u stolu, proti němu doktor v bílém plášti. Doktor je Kanaďan a v ruce drží kartičku s černým bodem uprostřed. "Co vidíte?" otáže se svého pacienta. "Vidím zářící slunce," odpoví hokejista lámanou angličtinou. "A nyní?" ukáže mu další kartičku. "To jsou zpívající ptáci," zní odpověď. Poté doktor vytáhne ještě jednu s bodem ve tvaru javorového listu. Hráč se vyděsí. "Co vidíte?" naléhá na něj doktor. "Bolest!" zaúpí hokejista. Před očima se mu objeví postava protihráče v kanadském dresu, načež se rozpláče. "Prohra," šeptá mezi vzlyky.
</TITLE>
<HEADING>
Není to arogance, ale projev nejistoty
</HEADING>
<TEXT>
Tato reklama na pivo běží v kanadské televizi už několik týdnů a těží zejména z rostoucího zájmu veřejnosti o nadcházející olympiádu. Je jen jednou ze série dalších dílek, ve kterých si autoři dělají legraci z týmů Ruska, Švédska a Spojených států. Pokaždé mi běhá mráz po zádech, když ty reklamy vidím. Představím si své přátele a bývalé kolegy v Praze, jak rozpačitě pokyvují hlavami nad tou arogancí Kanaďanů. Vzpomínám si na člena ochranky Rádia Svobodná Evropa, který mi při vstupu do budovy kontroloval tašku den poté, co Česká republika porazila v Naganu Kanadu. Ukázal na slovo KANADA na mém pase a potřásl hlavou. "To je škoda!" řekl mi se smíchem. Jsem si jistá, že i on by byl z těchto reklam znechucen. Samozřejmě musím vysvětlit všem Čechům, které znám, a raději i všem ostatním, že zmíněné reklamy nejsou známkou arogance. Jsou známkou velké kanadské nejistoty. Kanaďané si dělají legraci ze svých největších soupeřů, protože se bojí, že s nimi na olympijském turnaji prohrají. Kanada žije ve stínu svého mocného souseda, Spojených států. Kanaďané koukají na americké televizní pořady, k snídani jedí americké cereálie a smějí se vtipům, kterými srší moderátoři amerických talk show. Kanaďané dokonce dýchají americký vzduch. Pro mnohé z nás se tak jedinou věcí, která nás ještě od Ameriky odlišuje, stal právě hokej.
</TEXT>
<HEADING>
Kanadský pád
</HEADING>
<TEXT>
Po mnoho desetiletí byla Kanada světovou hokejovou velmocí. Překypujíce hrdostí a sebevědomím jsme si mohli dovolit tvářit se skromně. Neměli jsme zapotřebí bušit se do prsou a chvástat se naší silou na ledě. Ta přece byla samozřejmostí. To se však v posledních letech změnilo, kanadský hokej spadl ze svých výšin. Proboha! V Naganu se kanadský hokejový tým nabitý hvězdami z NHL musel sklonit před neznámými českými hráči s nevyslovitelnými jmény! Kanada musí na nastávajících olympijských hrách získat zlato, aby dokázala, že na světě neexistuje lepší hokejový národ, a jednou provždy dokázat, že Kanaďané jsou prostě někdo. Bojíme se prohry, tak se bijeme do prsou a zesměšňujeme své soupeře v reklamách na pivo. Cítíme se tak velcí a sebevědomí. Já jako občanka Kanady, která žila pět let v České republice, jsem rozpolcená. Kterému týmu budu fandit? Kanadě. Ale ne proto, že jsem se tam narodila a nyní žiju v Torontu. Ale proto, že když vyhrají Češi, přijdu o tu obrovskou párty, kterou Praha nezažila od roku 1998.
Po mnoho desetiletí byla Kanada světovou hokejovou velmocí. Překypujíce hrdostí a sebevědomím jsme si mohli dovolit tvářit se skromně. Neměli jsme zapotřebí bušit se do prsou a chvástat se naší silou na ledě. Ta přece byla samozřejmostí. To se však v posledních letech změnilo, kanadský hokej spadl ze svých výšin. Proboha! V Naganu se kanadský hokejový tým nabitý hvězdami z NHL musel sklonit před neznámými českými hráči s nevyslovitelnými jmény! Kanada musí na nastávajících olympijských hrách získat zlato, aby dokázala, že na světě neexistuje lepší hokejový národ, a jednou provždy dokázat, že Kanaďané jsou prostě někdo. Bojíme se prohry, tak se bijeme do prsou a zesměšňujeme své soupeře v reklamách na pivo. Cítíme se tak velcí a sebevědomí. Já jako občanka Kanady, která žila pět let v České republice, jsem rozpolcená. Kterému týmu budu fandit? Kanadě. Ale ne proto, že jsem se tam narodila a nyní žiju v Torontu. Ale proto, že když vyhrají Češi, přijdu o tu obrovskou párty, kterou Praha nezažila od roku 1998.
</TEXT>
</DOC>
<DOC>
<DOCID>LN-20020206047</DOCID>
<DOCNO>LN-20020206047</DOCNO>
<DATE>02/06/02</DATE>
<TITLE>
ZÁPAS KOLA: Pardubice - Sparta 5:5 pp
</TITLE>
<TEXT>
Střelecké dostihy přinesl včerejší tahák 47. extraligového kola, utkání mezi Pardubicemi a vedoucí Spartou. Remíza znamená, že Pražané dosáhli v tabulce rovného sta bodů.
PARDUBICE - Než se zvedla opona pardubického hokejového představení, uvedli domácí zbrusu nový úvodní ceremoniál. Ten doprovází titulní melodie ze slavného hollywoodského trháku Terminátor. Na ledě to byl vskutku "den zúčtování". Ve vynikající divácké kulise vyprodané pardubické Arény se rozpoutala nefalšovaná hokejová bitva. Zbraně Pardubických: individuální technické finesy, nadšený projev a nasazení. Hostující sparťany, kteří přijeli s vizitkou 15 kol neporaženého týmu, zase zdobil smysl pro šachové kombinace a přehled. Už úvodní dějství napovědělo, proč se utkala dvě vedoucí mužstva extraligy. Šťastnou trefu Kašpaříka přebily dvě brilantní pardubické akce s neomylnou koncovkou. Druhá třetina byla oslavou útočné hry. Ambice obou skvělých brankářů Salfického a Břízy - se skryly v pětigólové přestřelce. Znamenitý hokej, hraný nahoru - dolů, završila Hlinkova trefa na 4:4. V poslední části se na rozhodnutí čekalo marně. Smrtící projektil vypálil pardubický obránce Michal Sýkora od červené čáry. Navázal tím na předchozí zásahy svého mladšího bratra Petra, který sparťanského gólmana Břízu zostudil dvakrát. Kratěna však dokázal stejně rychle vyrovnat na konečných 5:5. Pražané si remízou v prodloužení zajistili pokračování úctyhodné série. "Jeli jsme do Pardubic s cílem neprohrát," přiznal sparťanský trenér Václav Sýkora. "Domácí prokázali velkou sílu v útoku. My jsme využili jejich chyb v obranné činnosti," dodal. "Měli jsme více ze hry. Mrzí mě, že jsme nevyhráli," řekl pardubický kouč Petr Hemský.
* Kladno stále klesá. Ani vlastní stadion nepomáhá Středočechům k tomu, aby se odpoutali z posledního místa tabulky a postoupili alespoň o příčku. Tři body si včera odvezla Plzeň.
* Fotbalová remíza. První extraligový zápas v novém roce skončil bezbrankovou remízou. Hráčům Litvínova a Karlových Varů ke gólu nepomohlo ani prodloužení.
</TEXT>
<HEADING>
HVĚZDY KOLA
</HEADING>
<TEXT>
1. Lukáš Valko (Vsetín). Jako náhradník naskočil až do závěrečné třetiny utkání s Havířovem a byl pravým žolíkem. Dvěma góly rozhodl o výhře 4:3.
2 a 3. Marek Pinc a Marcel Kučera. Jak brankář Litvínova, tak gólman Karlových Varů se předháněli v pohotových zásazích a udrželi ve vzájemném souboji čisté konto.
</TEXT>
</DOC>
<DOC>
<DOCID>LN-20020206048</DOCID>
<DOCNO>LN-20020206048</DOCNO>
<DATE>02/06/02</DATE>
<TITLE>
Č. Buděj. - Třinec 3:0
</TITLE>
<TEXT>
Jaroslav Liška, trenér Č. Budějovic: "Třinec má vynikající centry a smrtící přechod do protiútoku. Na naší straně byla vůle, nastartoval nás první gól. Za naší výhrou stál vynikající Hudáček." Antonín Stavjaňa, trenér Třince: "V poslední době dáváme málo gólů, jestli nás něco trápí, je to proměňování šancí. Kdyby však nestál v brance Budějovic Hudáček, asi bychom vyhráli."
</TEXT>
<HEADING>
Vsetín - Havířov 4:3
</HEADING>
<TEXT>
Jan Neliba, trenér Vsetína: "Zápas jsme si nesmírně zkomplikovali vlastními chybami. Závěr byl z naší strany hodně křečovitý. Hráči se dopouštěli řady osobních chyb." Ivo Peštuka, trenér Havířova: "Utkání jsme nezvládli především po taktické stránce. Naši hokejisté přistoupili k utkání hodně vlažně a lehkovážně."
</TEXT>
<HEADING>
Kladno - Plzeň 2:3
</HEADING>
<TEXT>
Jaromír Šindel, trenér Kladna: "Proti nepropustné obraně hostů předvedli naši hráči menší odhodlání, než jsem očekával." Milan Razým, asistent Plzně: "Působili jsme klidnějším a bojovnějším dojmem. Navíc hráči do puntíku splnili stanovené taktické záměry."
Litvínov - K. Vary 0:0
Rozhodčí: Husička - Čížek, Padevět. Vyloučení: 5:6. Diváci: 5685.
Josef Beránek, trenér Litvínova: "Můžu hráče pochválit za bojovnost, ne však za produktivitu." Marek Sýkora, trenér K. Varů: "Vytáhli jsme žolíka v podobě brankáře Kučery. Ten zachytal výborně, a tak odjíždíme spokojeni."
</TEXT>
<HEADING>
Slavia - Znojmo 4:2
</HEADING>
<TEXT>
Ondřej Weissmann, asistent Slavie: "Začali jsme vlažně, ale ve druhé části jsme se zlepšili. Soustředili jsme se na to, abychom vedení udrželi do konce." Pavel Pazourek, trenér Znojma: "O osudu zápasu rozhodla druhá třetina, ve které jsme inkasovali čtyři laciné branky. Body nás stálo neproměňování šancí."
</TEXT>
<HEADING>
Tabulka extraligy
</HEADING>
<TEXT>
Pozn.: Za názvem klubu jsou počet utkání, vítězství, remízy, porážky (vše v normální hrací době), skóre, počet bodů a v závorce počet vítězných prodloužení.
Pozn.: Za názvem klubu jsou počet utkání, vítězství, remízy, porážky (vše v normální hrací době), skóre, počet bodů a v závorce počet vítězných prodloužení.
</TEXT>
</DOC>
<DOC>
<DOCID>LN-20020206049</DOCID>
<DOCNO>LN-20020206049</DOCNO>
<DATE>02/06/02</DATE>
<GEOGRAPHY>BRNO</GEOGRAPHY>
<TEXT>
Vrcholem sezony dvou českých profesionálních cyklistů Jána Svorada ze stáje Lampre Daikin a Pavla Padrnose z týmu US Postal Service by měl být nejslavnější etapový závod Tour de France. Vítěz poslední loňské etapy Svorada má účast na Tour jistou, zatímco Padrnos po přestupu do nového působiště se o svém případném startu dozví až tři týdny před závodem. "V americké stáji je zcela jiný způsob závodění. Máme 21 jezdců, ovšem pouze osm až devět absolvuje závod, a tak je potřeba se do vybrané devítky probít," vysvětlil Padrnos. Pokud pojede Tour, zúčastní se i českého mistrovství. Stáj US Postal zaměřuje úsilí jen na dva velké etapové závody a Světový pohár. V úvodu sezony by měl Padrnos absolvovat od 8. do 14. února závod ve Phoenixu a potom ho čeká soustředění ve Španělsku a tradiční podnik Paříž Nice. Svorada začne závodit na Tour de Mediterrano. "Tento závod je vhodný na úvod hlavně v tom, že na trati nejsou extrémně velké kopce. Své úsilí zaměřuji na Tour de France, proto také vypustím Giro d'Italia. Pochopitelně se může můj program lišit v případě, že by nastaly nějaké zdravotní problémy," poznamenal Svorada. Na rozdíl od loňska uvažuje i o startu na MS, neboť trať by neměla být extrémně náročná. "Nejlepší přípravou na šampionát bude Vuelta a potom Paříž Tours," tvrdí Svorada. V přípravě Svorada už najezdil 4500 km, z toho tři tisícovky v lednu. Padrnos má zatím v tréninkovém deníku zapsáno 3000 km. "Loni jsem sice najezdil v tomto období o pět stovek kilometrů více, letošní lednové počasí ale nebylo příliš příznivé," posteskl si Svorada.
</TEXT>
</DOC>
<DOC>
<DOCID>LN-20020206050</DOCID>
<DOCNO>LN-20020206050</DOCNO>
<DATE>02/06/02</DATE>
<TITLE>
Moravčík opustí Celtic. Slovenský fotbalista Ľubomír Moravčík (36) po sezoně opustí Celtic Glasgow a možná se vydá za trenérem Jozefem Venglošem do japonské Ičihary. "Snad bych tam mohl ještě pár měsíců hrát," řekl bývalý čs. reprezentant, účastník MS v roce 1990.
</TITLE>
<TEXT>
Ferguson zůstane. Skot Alex Ferguson (60) změnil názor a chce pokračovat v práci trenéra fotbalistů Manchesteru United. Kouč, který za 16 let získal s týmem sedm ligových titulů a triumf v Lize mistrů, loni oznámil, že po sezoně složí funkci.
Roberto Baggio končí? Ital Roberto Baggio (34), někdejší nejlepší fotbalista Evropy, se v pondělí podrobil operaci vážně zraněného kolena a uvažuje o ukončení kariéry. Hráč Brescie měl dobrý start do sezony a hovořilo se o jeho zařazení do týmu pro letošní MS.
Trenérovo jubileum. Cyklistický trenér Pavel Vršecký, který vychoval v Dukle Praha mj. mistry světa v bodovačce Igora Slámu a Martina Pence a kvarteto šampionů Teodor Černý, Aleš Trčka, Svatopluk Buchta, Pavel Soukup, oslavil 60. narozeniny.
Pražská tyčka se Šebrlem. Šestého ročníku populární zimní Pražské tyčky se ve čtvrtek 14. února v hale ve Stromovce kromě českého rekordmana Štěpána Janáčka či mistra světa v desetiboji Romana Šebrleho zúčastní také plejáda cizinců. V jejich čele mají být Polák Kolasa, osmý z MS v Edmontonu, a Rus Jurčenko s osobním rekordem 581 cm.
Pohár UEFA čekají změny. Představitelé předních evropských fotbalových klubů podpořili návrh na změnu herního systému Poháru UEFA. Hlavní fáze soutěže by se podle nich měla hrát ve skupinách a bez zapojení neúspěšných mužstev z Ligy mistrů. Počet účastníků by se měl snížit ze současných 96 na čtyřiašedesát. Definitivní rozhodnutí by mělo padnout letos v létě.
</TEXT>
</DOC>
<DOC>
<DOCID>LN-20020206051</DOCID>
<DOCNO>LN-20020206051</DOCNO>
<DATE>02/06/02</DATE>
<TITLE>
Zónová obrana ovládla zimní přípravu prvoligových fotbalových týmů. Před pátečním startem jarní sezony k ní sáhli v Brně a v Teplicích.
</TITLE>
<HEADING>
Teplice: bez Verbíře a Rady
</HEADING>
<TEXT>
Nečekanou ztrátu utrpěly Teplice. Po útočníkovi Verbířovi, který si při autonehodě zlomil klíční kost, si na pondělním tréninku zranil koleno M. Rada a do konce sezony si kvůli přetrženému křížovému vazu nezahraje. Trenér František Cipro tak musí narychlo zacelit mezeru v obraně, která bude nově nastupovat ve čtyřčlenném složení. Právě nový herní styl by mohl hru Teplic oživit, hlavním úkolem ovšem zůstane přebudování mužstva pro nadcházející roky. Největším esem je záložník Horváth, který byl zvolen novým kapitánem týmu. Jasněji už začíná být kolem odchodů. Frýdek bude hostovat v Xaverově, Semeník asi odejde do Maďarska.
</TEXT>
<HEADING>
Brno: změny stylu Kadlece nezaskočila
</HEADING>
<TEXT>
Ekonomická stabilizace a udržení sedmého místa v tabulce, na to pomýšlejí v Brně. "V budoucnu uvažujeme o útoku na pohárové příčky," uvedl také předseda klubového představenstva Jaroslav Bubla. V přípravě se trenér Večeřa zaměřil na změnu herního stylu se čtyřmi obránci v řadě. Zvyká si na ní hlavně kapitán Miroslav Kadlec. "Změna mi takový problém nedělá, na podzim jsme měli potíže s osobním bráněním," řekl. Konkurenci zvýšili uzdravení Polák, Návrat a Krško, novými hráči jsou slovenský brankář Brezovan a středopolař Drga. Do juniorky naopak zamířili Baštař a Vlasák, na hostování odešli Patrik Holomek, Kroupa a Palinek.
</TEXT>
<HEADING>
Liberec: bude pokračovat velká jízda?
</HEADING>
<TEXT>
Ambice rozhodně neztrácejí fotbalisté Liberce, kteří příjemně překvapili na podzim. Vedle domácí ligy a poháru sehrají přinejmenším i osmifinále Poháru UEFA. "Ve finále bych se rád utkal s AC Milán," plánuje s úsměvem asistent Josef Csaplár. "Naším úkolem je dostat se znovu do pohárové Evropy," dodává. Příprava proběhla bez sebemenších potíží. Nováčkem v kádru je krajní záložník Martin Zbončák z Brna, jenž se okamžitě prosadil do základní sestavy. "Byl pro nás posilou číslo jedna. Vede si dobře," libuje si Csaplár.
</TEXT>
<HEADING>
Bohemians: Mareš zmizel, optimismus zůstal
</HEADING>
<TEXT>
O obránce Mareše, po Labantově odchodu narychlo povolaného do Sparty, zchudli fotbalisté Bohemians, po podzimu třetí tým tabulky, ale jejich kouzelná forma by tím vyprchat neměla. "Na levé straně obrany bude hrát Kulig," nedělá si těžkou hlavu trenér Vlastimil Petržela. Optimisticky vyhlížela i příprava, zvláště herní soustředění ve Francii. "Na tak kvalitních terénech jsme v zimě ještě nehráli," upozornil Petržela. Radost mu udělaly výsledky, především výhra nad Cannes je příjemným znamením, stejně jako blesková rekonvalescence stopera Horáka, jenž byl na turnaji v Karlíně v ohrožení života.
O obránce Mareše, po Labantově odchodu narychlo povolaného do Sparty, zchudli fotbalisté Bohemians, po podzimu třetí tým tabulky, ale jejich kouzelná forma by tím vyprchat neměla. "Na levé straně obrany bude hrát Kulig," nedělá si těžkou hlavu trenér Vlastimil Petržela. Optimisticky vyhlížela i příprava, zvláště herní soustředění ve Francii. "Na tak kvalitních terénech jsme v zimě ještě nehráli," upozornil Petržela. Radost mu udělaly výsledky, především výhra nad Cannes je příjemným znamením, stejně jako blesková rekonvalescence stopera Horáka, jenž byl na turnaji v Karlíně v ohrožení života.
</TEXT>
</DOC>
<DOC>
<DOCID>LN-20020206052</DOCID>
<DOCNO>LN-20020206052</DOCNO>
<DATE>02/06/02</DATE>
<TEXT>
Bezpečnostní složky zodpovědné za bezpečnost olympijských her se soustředily zejména na prevenci teroristických útoků. Na snímku voják se psem cvičeným na vyhledávání výbušnin odpočívá v rychlobruslařském areálu.
</TEXT>
</DOC>
<DOC>
<DOCID>LN-20020206053</DOCID>
<DOCNO>LN-20020206053</DOCNO>
<DATE>02/06/02</DATE>
<TITLE>
Do fotbalové reprezentace pronikla skupina hráčů ze severních Čech
</TITLE>
<TEXT>
Jako velká voda vtrhli fotbalisté Liberce do národního týmu. V mužstvu, které bude hrát turnaj na Kypru, jsou hned čtyři. To je po sparťanech nejvíc.
LIBEREC - Záložník Václav Koloušek čekal v kabině, když za ním přišel nový liberecký asistent Josef Csaplár. "Ty jsi pro nás Zidane. Zinedine Zidane. Chceme od tebe, abys hrál to, co on," řekl kouč. To bylo v polovině podzimu. Nyní je únor nového roku, Liberec je ve čtvrtfinále Poháru UEFA a Koloušek v reprezentaci. A s ním další tři jeho spoluhráči. Podobá se to náletu. Ale čekalo se, že něco takového přijde. Po mátožném začátku sezony se Liberec postavil na nohy a začal připomínat utržený vagon. V poháru UEFA smetl vše, co mu stálo v cestě. I pyšné Španěly z Mallorky a Viga. V národním výběru se dosud objevoval jen obránce Petr Johana. Po krachu v kvalifikaci mistrovství světa a rezignaci trenéra Chovance má začít nová éra. Liberečtí by tomu mohli napomoci. "Třeba by naši hráči rozhodli baráž s Belgií," zamyslí se Csaplár. "Ale dřív než teď těžko mohli do mužstva naskočit. Nyní je ta správná chvíle."
</TEXT>
<HEADING>
První vlaštovka
</HEADING>
<TEXT>
V pondělí se po republice rozletěla nominace reprezentace pro dvě přípravná utkání na Kypru. V Liberci zrovna měli hodinu do začátku tréninku, když se rozkřiklo, že v ní nechybí čtveřice Severočechů. Vedle Johany, který má na svém kontě pět startů, a Kolouška se radovali brankář Antonín Kinský a útočník Jiří Štajner. "Čau, reprezentante," přivítali hráči posledně jmenovaného. Sparta dodala trenéru Karlu Brücknerovi sedm hráčů, Liberec jen o tři méně. Že by se ale pod Ještědem strhla nějaká mela, která by zbořila stadion, to se říct nedá. "Rozruch v kabině? Vůbec ne. Kluci mi jen pogratulovali a šlo se na trénink," popsal atmosféru záložník Koloušek. "Převládlo očekávání, jak to dopadne," dodává Johana. Všichni zůstávají na zemi, i když se v Liberci střídá jeden štáb za druhým a kolem hřiště se ježí televizní kamery a mikrofony. Kdyby náhodou někdo propadl bezbřehému nadšení, zchladí ho asistent Csaplár. "Je to jen první vlaštovka. Dobrá zpráva. Ale já se držím toho, že pravda se ukáže až na hřišti," tvrdí Csaplár. To je jeho krédo. V Liberci vědí, že zatím jen vykročili na cestu, která je zavedla hodně vysoko. "Překonali jsme spoustu překážek a další nás čekají," upozorňuje Csaplár. Jako by se to všechno odráželo v osudech libereckých reprezentantů. Co hráč, to nevšední příběh. Kinského před půldruhým rokem srazila mononukleóza a najednou se mu zhroutil svět. Štajner zmizel ze Slavie do Louňovic, které hrály I. A třídu a dopřával si alkoholu. Koloušek se ve zlém rozešel se Spartou a dodnes to dostává najevo. Johanu málem odrovnal nevydařený reprezentační debut v Dánsku. Jeden jako druhý se ale chytili šance, kterou v Liberci dostali. Csaplár je vyburcoval, Štajnerovi i Kolouškovi vysvětlil, co po nich trenéři chtějí a že je v jejich silách to splnit, dal jim důvěru. Zavazující. "Baví mě v hráčích hledat zlato a diamanty. Pokud je ale v sobě nemají, nevykouzlím je," tvrdí Csaplár. "Příprava v Liberci, to je Itálie se vším všudy," říká Koloušek. Csaplár spolu s hlavním trenérem Ladislavem Škorpilem napumpoval fotbalistům do žil sebedůvěru, kterou sám oplývá. "Nemůžeme konkurovat pražským klubům zázemím nebo penězi. Proto hráči musí odkrýt srdce - pro Liberec," říká Csaplár. Podařilo se to. Odměna je sladká. V neděli se kvarteto ze severu sejde na reprezentačním srazu. Zbylí spoluhráči už vědí, že do "nároďáku" začíná být z Liberce hodně blízko, motivace stoupá jako rtuť v teploměru. Všem ale zní hlavou jedna věta: "Pravda se ukáže na hřišti."
V pondělí se po republice rozletěla nominace reprezentace pro dvě přípravná utkání na Kypru. V Liberci zrovna měli hodinu do začátku tréninku, když se rozkřiklo, že v ní nechybí čtveřice Severočechů. Vedle Johany, který má na svém kontě pět startů, a Kolouška se radovali brankář Antonín Kinský a útočník Jiří Štajner. "Čau, reprezentante," přivítali hráči posledně jmenovaného. Sparta dodala trenéru Karlu Brücknerovi sedm hráčů, Liberec jen o tři méně. Že by se ale pod Ještědem strhla nějaká mela, která by zbořila stadion, to se říct nedá. "Rozruch v kabině? Vůbec ne. Kluci mi jen pogratulovali a šlo se na trénink," popsal atmosféru záložník Koloušek. "Převládlo očekávání, jak to dopadne," dodává Johana. Všichni zůstávají na zemi, i když se v Liberci střídá jeden štáb za druhým a kolem hřiště se ježí televizní kamery a mikrofony. Kdyby náhodou někdo propadl bezbřehému nadšení, zchladí ho asistent Csaplár. "Je to jen první vlaštovka. Dobrá zpráva. Ale já se držím toho, že pravda se ukáže až na hřišti," tvrdí Csaplár. To je jeho krédo. V Liberci vědí, že zatím jen vykročili na cestu, která je zavedla hodně vysoko. "Překonali jsme spoustu překážek a další nás čekají," upozorňuje Csaplár. Jako by se to všechno odráželo v osudech libereckých reprezentantů. Co hráč, to nevšední příběh. Kinského před půldruhým rokem srazila mononukleóza a najednou se mu zhroutil svět. Štajner zmizel ze Slavie do Louňovic, které hrály I. A třídu a dopřával si alkoholu. Koloušek se ve zlém rozešel se Spartou a dodnes to dostává najevo. Johanu málem odrovnal nevydařený reprezentační debut v Dánsku. Jeden jako druhý se ale chytili šance, kterou v Liberci dostali. Csaplár je vyburcoval, Štajnerovi i Kolouškovi vysvětlil, co po nich trenéři chtějí a že je v jejich silách to splnit, dal jim důvěru. Zavazující. "Baví mě v hráčích hledat zlato a diamanty. Pokud je ale v sobě nemají, nevykouzlím je," tvrdí Csaplár. "Příprava v Liberci, to je Itálie se vším všudy," říká Koloušek. Csaplár spolu s hlavním trenérem Ladislavem Škorpilem napumpoval fotbalistům do žil sebedůvěru, kterou sám oplývá. "Nemůžeme konkurovat pražským klubům zázemím nebo penězi. Proto hráči musí odkrýt srdce - pro Liberec," říká Csaplár. Podařilo se to. Odměna je sladká. V neděli se kvarteto ze severu sejde na reprezentačním srazu. Zbylí spoluhráči už vědí, že do "nároďáku" začíná být z Liberce hodně blízko, motivace stoupá jako rtuť v teploměru. Všem ale zní hlavou jedna věta: "Pravda se ukáže na hřišti."
</TEXT>
</DOC>
<DOC>
<DOCID>LN-20020206054</DOCID>
<DOCNO>LN-20020206054</DOCNO>
<DATE>02/06/02</DATE>
<TITLE>
V pětadvaceti se dočkali pozvánky do reprezentace. "Kdyby si to Koloušek se Štajnerem srovnali v hlavě dříve, mohli tam být už dávno," dodávají odborníci.
</TITLE>
<GEOGRAPHY>LIBEREC</GEOGRAPHY>
<TEXT>
Jeden řekl letenskému vedení, že nikde, tedy ani na pražské Spartě, která je pro fotbalisty nejvyšší českou metou, nebude dělat blbce. Druhý zase o trenérovi Škorpilovi po ligovém utkání bezelstně prohlásil, že na lavici seděl jako pecka. Václav Koloušek, záložník s mimořádným citem v levé noze a geniálními ofenzivními nápady, a Jiří Štajner, útočník s šibalskými kličkami, nikdy nestáli v řadě. Na hřišti, ani mimo trávník. "Hráč s hrozně širokým srdcem a přirozenou autoritou v mužstvu," charakterizoval Štajnerovu osobnost liberecký kouč Josef Csaplár. "Řekli jsme mu, že jsme s ním ochotni pracovat od rána do večera." "Vašek Koloušek? Beran, takže tvrdá hlava, která všechny věci říká na rovinu. Potíž je ale v tom, že ne každý to pochopí," vykreslil Kolouškovu duši bývalý trenér prvoligové Plzně Milan Šíp, který talent subtilního záložníka rozvíjel v mladoboleslavském dorostu a dodnes se těší u současné liberecké hvězdy velké důvěře. Kariéra obou nadějí, to je krkolomná jízda na horské dráze. Mladíček Štajner vyrazil dech zaplněnému Olympijskému stadionu v Římě, když gólovou přihrávkou postrčil Slavii do semifinále Poháru UEFA. Jenže rok nato už hrál "za párek a pivo" A - třídu v Louňovicích. Koloušek zase nasbíral za italskou Salernitanu pár startů ve slavné Serii A, ovšem pak seděl na lavičce nebo na tribuně, a tak se s mezizastávkou v druholigové Fermaně vrátil na rodnou hroudu. Ve Spartě však o něj brzy ztratili zájem. Teď už jsou však oba opět nahoře, na Kypru nakouknou do národního týmu. Proč? Pracují na sobě. "Byl jako loď na rozbouřeném moři, které chyběl kapitán," popsal Csaplár první dojem ze Štajnera. Dnes ho nutí do cizích jazyků a připomíná mu, že ho čeká velký přestup. Samozřejmě, pokud půjde po správné cestě, k níž patří i dobrá životospráva. "Udělali jsme dohodu. Když se něco doslechnu, zeptám se ho - je to pravda? Pokud řekne ne, odpovím: "Dobře, věřím ti. A dál neřeším, co se povídá," zdůraznil Csaplár. I Kolouška se snaží častými debatami "zbláznit". "Buď s tebou vyhraju, nebo umřu," opakuje mu. Výsledek? Mladoboleslavský rodák chvátal do Prahy pro posilovací stroj, k trenéru Šípovi pro cviky a k fyzioterapeutovi pro čaje. I na kondičním soustředění v Bedřichově vstával Koloušek o půl hodiny dříve než spoluhráči, jen aby stihl správně vylouhovat léčivé byliny. Režim mu však pomohl srovnat i čtyřnohý přítel, šestnáctiměsíční baset. "Bart nemůže být sám, to by vytím zboural barák," konstatoval Koloušek. "Jen když jdu na trénink, tak mi ho hlídá hodná důchodkyně, co bydlí v patře pode mnou." Jinak jsou oba spolu. Tak tomu bylo i na pondělní večeři, kterou oslavili pánovu reprezentační premiéru.
Co také prožili
VÁCLAV KOLOUŠEK
* Zápasy v Serii A * Odchod ze Sparty se slovy "blbce nikomu dělat nebudu"
JIŘÍ ŠTAJNER
* Čvrtfinále Poháru UEFA 1996 * Rok v I. A třídě 1996 - 97
</TEXT>
</DOC>
<DOC>
<DOCID>LN-20020206055</DOCID>
<DOCNO>LN-20020206055</DOCNO>
<DATE>02/06/02</DATE>
<TITLE>
Zámořští hokejisté prahnou po odvetě za Nagano, z Haška však mají velký respekt
</TITLE>
<TEXT>
Jako černá můra se vrací do myslí kanadských a amerických hokejistů potupa z olympiády v Naganu. Šokující prohra od české reprezentace a především skvělé výkony brankáře Dominika Haška znovu ožívají v jejich vzpomínkách. Jsou ale prý také největší motivací před blížícím se olympijským turnajem.
PRAHA/DETROIT - "Češi měli víc štěstí. Byl to velmi vyrovnaný zápas. Příště může být všechno jinak," těmito stručnými větami odbývala v poslední době většina kanadských hokejistů otázky typu: jak vzpomínáte na Nagano. Výraz ve tváři přitom ani v nejmenším nenaznačoval, že by čtyři roky stará porážka na nejslavnějším turnaji všech dob velké hvězdy zámořské NHL nějak zvlášť mrzela. Až poslední výpovědi některých kanadských hokejistů naznačují, že zdaleka všechno není takové, jak na první pohled vypadá. "Pamatuji si na ten zápas s Českem jako by to bylo včera," přiznává útočník Brendan Shanahan, který v naganském semifinále jel proti Haškovi poslední trestný nájezd. Česko v té chvíli vedlo díky Reichlovi 1:0 a na Shanahanovi bylo, zda udrží Kanadu při životě. "Takový tlak jsem při hokeji snad nikdy nezažil. Vzpomínám si, jak ke mně tehdy přijel Steve Yzerman a říkal mi: 'Zhluboka se nadechni, určitě to dáš," vybavuje si. Okamžik, kdy se na Haška rozjížděl, má prý stále před očima do nejmenšího detailu. "Pamatuji se, jak mi bušilo srdce a sám pro sebe jsem si říkal: 'Naznač blafák, vytáhni ho z branky a šoupni mu puk nahoru pod víko," popisuje Kanaďan, hned však smutně dodává: "Jenomže Hašek věděl, co udělám, snad ještě dřív než já. Nedal mi vůbec šanci." Zklamání, které pak cítil on i jeho spoluhráči, prý bylo obrovské. "A není pravda, že by už zmizelo. Stále je tady. Jsem rád, že budeme mít šanci ho odčinit," řekl Shanahan pro The Sporting News. Ironií osudu je skutečnost, že v současné době obléká Hašek v NHL dres Detroitu stejně jako Shanahan, Yzerman, Hull nebo Fjodorov. Všechny tyto věhlasné kanonýry Hašek v Naganu postupně pokořil, nyní s nimi však bojuje o Stanley Cup, který jako jediný z nich zatím nezískal.
</TEXT>
<HEADING>
V Detroitu si s Haškem hrají na Nagano
</HEADING>
<TEXT>
S blížící se olympiádou staré vzpomínky ožívají a občas na ně prý v kabině přijde řeč. Po většině tréninků je pak na ledě k vidění i docela zajímavá podívaná. Dominik Hašek čelí stejně jako v Naganu nájezdům kanadských es v čele se Shanahanem. "Pokoušejí se mně tvrdit, že jsme zase v Naganu a bojujeme o zlato. Ale já vím, že v téhle chvíli ještě o žádné medaile nejde. Vychytám je ale tak jako tak," říká Hašek s trošku škodolibým úsměvem na tváři. V posledních dnech však prý jasně cítí, že vtípků ohledně olympiády ubývá. Spoluhráči a mnohdy i velcí kamarádi v klubech NHL jsou si stále víc vědomi toho, že za pár dnů se z nich stanou nesmlouvaví soci. Detroit je pak klubem, z něhož do Salt Lake City pojede nejvíc hokejistů. Deset. Vedle Haška a Kanaďanů Shanahana a Yzermana ještě Američané Chelios s Hullem, Rusové Fjodorov s Larionovem a Švédové Lidström, Olausson a Holmström. "Bude zvláštní cítit je najednou jako nepřátele, ale nemějte obavy, že bychom se nějak šetřili. Když Dominik vyjede mimo brankoviště, pište si, že do něj narazím plnou silou," usmívá se Chris Chelios, který se v NHL naopak stará o Haškovo bezpečí.
</TEXT>
<HEADING>
Gretzky: Tentokrát jsme fakt silní
</HEADING>
<TEXT>
Jiná kanadská modla Al MacInnis ze St. Louis pak upozorňuje, že i když Nagano pro mnohé zůstává dodnes traumatem, je na druhé straně i velkou motivací a poučením. "Neberu Nagano jen jako propadák. Byla to dobrá lekce o tom, jak hrát na širším kluzišti, jak hrát proti evropským mužstvům a jak být lepší tým." Legendární Wayne Gretzky, který kanadský tým pro Salt Lake City vybral, navíc prohlašuje: "Tentokrát jsme opravdu silní, z Nagana jsme se opravdu poučili. Naše mužstvo mi připomíná Edmonton Oilers v dobách, kdy vládl NHL. Je to tým plný talentu, rychlosti a zdravých emocí. Jestli nás někdo bude chtít porazit, čeká ho tuhý boj s nejistým koncem."
Jiná kanadská modla Al MacInnis ze St. Louis pak upozorňuje, že i když Nagano pro mnohé zůstává dodnes traumatem, je na druhé straně i velkou motivací a poučením. "Neberu Nagano jen jako propadák. Byla to dobrá lekce o tom, jak hrát na širším kluzišti, jak hrát proti evropským mužstvům a jak být lepší tým." Legendární Wayne Gretzky, který kanadský tým pro Salt Lake City vybral, navíc prohlašuje: "Tentokrát jsme opravdu silní, z Nagana jsme se opravdu poučili. Naše mužstvo mi připomíná Edmonton Oilers v dobách, kdy vládl NHL. Je to tým plný talentu, rychlosti a zdravých emocí. Jestli nás někdo bude chtít porazit, čeká ho tuhý boj s nejistým koncem."
</TEXT>
</DOC>
<DOC>
<DOCID>LN-20020206056</DOCID>
<DOCNO>LN-20020206056</DOCNO>
<DATE>02/06/02</DATE>
<TITLE>
Již v sobotu čeká české reprezentanty v běhu na lyžích první závod na olympijských tratích v USA, kde se již dva týdny připravují.
</TITLE>
<TEXT>
SALT LAKE CITY - Čeští běžci na lyžích už vědí, na co musí být také připraveni. Ve dvou kontrolních závodech se přesvědčili, jak těžké bude vyrovnat se s velkou nadmořskou výškou i s měnící se kvalitou sněhu. V testech byl nejrychlejší Lukáš Bauer, ale v klasickém běhu na 8,5 kilometru se ve stoupání dost trápil a Jiřího Magála porazil o pouhých osm sekund. V bruslení se už všem vzdálil výrazněji a Magála nechal za sebou o tři čtvrtě minuty. "Ukázalo se, že Lukáš nemůže mít namazáno tak nahladko. I za cenu toho, že mu to z kopce tolik nepojede," řekl po testu trenér Miroslav Petrásek. Bauer přiznal, že nadmořská výška je hodně nepříjemná, i když si na ni zvyká už dva týdny. "Na druhém kilometru už člověk nemůže dýchat a pak se to jenom zhoršuje," povzdechl si Bauer. Areál v Soldier Hollow leží ve výšce přes 1700 m a je nejvyšším místem, kde se podle pravidel mohou pořádat běžecké závody.
</TEXT>
<HEADING>
Nástrahou jsou měnící se teploty
</HEADING>
<TEXT>
Druhou nástrahou je proměnlivá kvalita sněhu. V minulých dnech se teplota pohybovala od minus třiceti do plus deseti stupňů. Teplý vítr z Nevadské pouště a silné sluneční záření rychle měnily podmínky. Pořadatelé nastříkali jako podklad půldruhého metru umělého sněhu, ten se teď mísí s přírodním, a to vytváří nevypočitatelnou kombinaci. Jinak si kvalitu tratí všichni pochvalují. "Jsou to takové hladké široké dálnice, nikde ani boulička. I když jsou tam stoupání, dají se při dobrém namazání celé zajet bez stromečku," konstatoval spokojeně trenér. "Američani nasadí padesát děl tam, kde by jich stačilo deset. Stejné to je s rolbami nebo skútry. Dokonce i buňky pro servismany mají klimatizaci," žasl šéf běžeckého úseku Čestmír Skrbek.
</TEXT>
<HEADING>
Závodníci nezmizí publiku z očí
</HEADING>
<TEXT>
Soldier Hollow připomíná motokrosový areál a běžci prakticky nezmizí publiku z očí. "S dalekohledem a stopkami by se dal průběh závodu kontrolovat z jediného místa," potvrdil trenér. Přesto bude mít kolem trati "svoje lidi" s vysílačkami, dokonce dal vedle stopy postavit stan, aby servismani mohli do poslední chvíle reagovat na měnící se podmínky. Po testech má trenér Miroslav Petrásek více méně jasno, kdo poběží kterou trať. Váhá jen nad tím, jestli pošle Bauera do úvodní třicítky s hromadným startem. Na rozhodování mu už moc času nezbývá. První závod se pojede už v sobotu.
Soldier Hollow připomíná motokrosový areál a běžci prakticky nezmizí publiku z očí. "S dalekohledem a stopkami by se dal průběh závodu kontrolovat z jediného místa," potvrdil trenér. Přesto bude mít kolem trati "svoje lidi" s vysílačkami, dokonce dal vedle stopy postavit stan, aby servismani mohli do poslední chvíle reagovat na měnící se podmínky. Po testech má trenér Miroslav Petrásek více méně jasno, kdo poběží kterou trať. Váhá jen nad tím, jestli pošle Bauera do úvodní třicítky s hromadným startem. Na rozhodování mu už moc času nezbývá. První závod se pojede už v sobotu.
</TEXT>
</DOC>
<DOC>
<DOCID>LN-20020206057</DOCID>
<DOCNO>LN-20020206057</DOCNO>
<DATE>02/06/02</DATE>
<TITLE>
Zkušenou olympioničkou už je česká sjezdařka Lucie Hrstková. Ačkoli je jí dvacet, chystá se startovat na své druhé olympiádě.
</TITLE>
<GEOGRAPHY>PRAHA</GEOGRAPHY>
<TEXT>
Hned ve čtyřech disciplínách se chce představit na olympijských sjezdovkách v Salt Lake City Lucie Hrstková. Za převeliké sousto to však nepovažuje. "Může to vypadat hrozivě, ale dá se to zvládnout. Jsem zvyklá, takhle jsem závodila už v Naganu," vysvětlovala před pondělním odletem dvojnásobná medailistka z juniorského světového šampionátu, která se nyní hodlá postavit na start kombinace, super-G, obřího slalomu a slalomu. V duši má ještě vzpomínku na pád na mistrovství světa v americkém Vailu v roce 1999. Nebo všechno vyléčil čas? "No - rychlosti se nebojím," zapřemítala. "Bojím se spíš skoků, anebo - mám z nich respekt. Ty dva pocity se ve mně nějak prolínají. Ale před závody teď budeme mít pět tréninků, takže to zvládnu." Ve které z disciplín si věří nejvíc? "Vím, že nejlepší výsledek se dá udělat v kombinaci, protože tam není tak velká konkurence. Pro mě by však bylo cennější i třeba dvacáté místo v obřáku," přiznala se ke své lásce závodnice, která v Naganu obsadila v kombinaci patnácté místo. "Jenom je škoda, že jsem obří slalom v posledních dnech, které jsem trávila doma v Dolní Bečvě, nemohla trénovat. Vyjížděli jsme ke slovenským hranicím na Bílou, kde se dá jezdit spíš jenom slalom."
</TEXT>
<HEADING>
Karty vyloží soupeřkám
</HEADING>
<TEXT>
Vedle Stanleyho Hayera a Petry Zakouřilové se v dosavadní sezoně podařilo získat body do Světového poháru právě Hrstkové. Začátkem ledna to bylo v její oblíbené disciplíně v Berchtesgadenu. "Třiadvacáté místo, to byla paráda a ohromné povzbuzení, vždyť se o body snažím už tři roky. Škoda jen, že se mi to nepovedlo potvrdit ještě alespoň jednou," zalitovala. Formu prý ale sjezdařka, kterou na závody doprovází její otec a trenér Ivan Hrstka, má. "Cítím ji, a jde to nahoru. Ještě bych potřebovala kapku štěstíčka." Je snad pověrčivá? Anebo dá na talismany? "Moc ne. Od mamky jsem sice dostala plyšového slona a od sestry berušku, prý mi přinesou štěstí, ale já tomu moc nevěřím. Aspoň je postavím na stolek a budou mi připomínat domov," těšila se. O Hrstkové je však známo, že si občas vyloží karty. "Ještě je na to čas, uvidíme, ale - asi k tomu nedojde. Co kdybych tam našla něco špatného?" zamítla vykladačskou variantu. "To je radši vyložím soupeřkám, ať jsou z toho špatné ony!" smála se.
Vedle Stanleyho Hayera a Petry Zakouřilové se v dosavadní sezoně podařilo získat body do Světového poháru právě Hrstkové. Začátkem ledna to bylo v její oblíbené disciplíně v Berchtesgadenu. "Třiadvacáté místo, to byla paráda a ohromné povzbuzení, vždyť se o body snažím už tři roky. Škoda jen, že se mi to nepovedlo potvrdit ještě alespoň jednou," zalitovala. Formu prý ale sjezdařka, kterou na závody doprovází její otec a trenér Ivan Hrstka, má. "Cítím ji, a jde to nahoru. Ještě bych potřebovala kapku štěstíčka." Je snad pověrčivá? Anebo dá na talismany? "Moc ne. Od mamky jsem sice dostala plyšového slona a od sestry berušku, prý mi přinesou štěstí, ale já tomu moc nevěřím. Aspoň je postavím na stolek a budou mi připomínat domov," těšila se. O Hrstkové je však známo, že si občas vyloží karty. "Ještě je na to čas, uvidíme, ale - asi k tomu nedojde. Co kdybych tam našla něco špatného?" zamítla vykladačskou variantu. "To je radši vyložím soupeřkám, ať jsou z toho špatné ony!" smála se.
</TEXT>
</DOC>
<DOC>
<DOCID>LN-20020206058</DOCID>
<DOCNO>LN-20020206058</DOCNO>
<DATE>02/06/02</DATE>
<TITLE>
Kosteličová v čele Chorvatů. Vlajku chorvatské olympijské výpravy na pátečním slavnostním zahájení her ponese, stejně jako před čtyřmi lety v Naganu, lyžařka Janica Kosteličová. Dvacetiletá závodnice, pro níž se letošní sezona po podzimní druhé operaci kolena nevyvíjí příliš dobře, povede čtrnáct sportovců, o jednoho víc než mělo Chortvatsko na předchozích hrách v Naganu, Lillehammeru i v Albertville.
</TITLE>
<TEXT>
Jari Kurri do komise sportovců? Během olympijských her budou zvoleni čtyři noví členové komise sportovců Mezinárodního olympijského výboru (MOV), v níž do loňského podzimu působil český oštěpař Jan Železný. Volba, z níž vzejdou čtyři zástupci zimních sportů, se uskuteční v olympijské vesnici. Dvěma sportovcům s nejvyšším počtem hlasů připadne osmiletý mandát, druzí dva budou členy komise čtyři roky. Kandidáty jsou mimo jiné italská běžkyně na lyžích Manuela di Centaová, finský hokejista Jari Kurri, sdruženář Kenži Ogiwara z Japonska, švédská lyžařka Pernilla Wibergová nebo čínská rychlobruslařka Jang Jang. Komise sportovců má devatenáct členů, osm zástupců letních sportů a čtyři reprezentanty zimních odvětví.
</TEXT>
</DOC>
<DOC>
<DOCID>LN-20020206059</DOCID>
<DOCNO>LN-20020206059</DOCNO>
<DATE>02/06/02</DATE>
<TEXT>
Poslední desítky kilometrů čekají běžce s olympijskou pochodní na cestě do dějiště nastávajících zimních olympijských her v Salt Lake City. O blížícím se začátku nejlépe svědčí fakt, že posvátný oheň už překročil hranice pořádajícího státu Utah.
</TEXT>
</DOC>
<DOC>
<DOCID>LN-20020206060</DOCID>
<DOCNO>LN-20020206060</DOCNO>
<DATE>02/06/02</DATE>
<TEXT>
SALT LAKE CITY - Některé rekordy unikly Nikole Sudové v Salt Lake City jen těsně. Reprezentantka v jízdě na boulích není nejmladší členkou výpravy, přestože je jí teprve devatenáct. Není ani nejlehčí, i když váží pouhých 51 kilogramů. Ale kdyby se volil nejveselejší olympionik, sotva by ji někdo předstihl. Smát se začíná už u snídaně a dobrá nálada jí vydrží až do večera. "Dvakrát jsem spadla na tlamu," hlásí po tréninku, při němž náhodným divákům tuhla krev v žilách při pohledu na hrůzostrašně vypadající pády. To, co by jiného rozladilo, je pro ni historka k popukání. Jako když ji řidič přes všechny protesty místo do "boulařského" areálu odvezl na biatlon, úplně na druhou stranu od Salt Lake City. Nezlomilo ji ani to, že nedostala státní dotaci, přestože na ni za stříbrnou medaili z loňského mistrovství světa juniorů měla nárok. "Na svazu lyžařů se prý naše výsledky někde ztratily. Na olympiádě si musím schovat jednu kopii," žertuje, ale je to černý humor. "Pro lyžařský svaz jako by akrobacie ani nebyla, všechno si platíme sami. Kdybychom chtěli absolvovat sezonu jako světová špička, přišlo by to tak na milion korun a na to nemáme," posteskne si její trenér Radek Herot. Zatímco jiné závodnice opečovává celý tým, v české "výpravě" musí na všechno stačit jediný člověk. "Při Světovém poháru jsem řidič, kuchař, masér, manažer... Stavím můstky, měřím časy, točím jízdu na kameru," popisuje svou roli Herot. Sudová přes všechny nesnáze v této sezoně dokázala, že už patří mezi špičku. Deváté místo ve Světovém poháru ve francouzském Tignes a šesté v předolympijské generálce v kanadském Blackcombu přinutilo i nejlepší světové "boulařky" vzít na vědomí, že jim vyrostla soupeřka v zemi, kde tenhle sport nemá skoro žádné podmínky.
</TEXT>
</DOC>
<DOC>
<DOCID>LN-20020206061</DOCID>
<DOCNO>LN-20020206061</DOCNO>
<DATE>02/06/02</DATE>
<TITLE>
Tanex Plasty, výrobce automobilových opěrek a výplní z pěnových plastů, zahájila sériovou výrobu hlavových opěrek pro nové modely vozů Opel Vectra a Saab. Pětiletý kontrakt, jehož roční hodnota může podle situace na automobilovém trhu přesáhnout deset procent ročního obratu firmy, patří k největším v historii podniku. Letos firma v tržbách plánuje překročení půlmiliardové hranice.
</TITLE>
<TEXT>
Platan, protivínský městský pivovar, zvýšil prodej sudového piva a podíl vícestupňových piv na výstavu. Meziroční pokles výstavu ovšem dosáhl 4000 hektolitrů. Tržby ale vzrostly o pět procent a podle předběžných výsledků převýší 100 milionů korun. Přestože kapacita pivovaru je kolem 300 tisíc hektolitrů, cílem nových vlastníků je stabilizovat výstav zhruba na 150 tisících hektolitrů a získat zpět hostince, z nichž protivínský Platan vytlačily kvůli předchozím hospodářským problémům jiné značky.
Mölnlycke Health Care AB, továrna na výrobu zdravotnických potřeb, kterou v Karviné buduje švédská firma, by měla začít vyrábět na přelomu července a srpna. Do stavby výrobního závodu v karvinské průmyslové zóně Nové Pole se Švédové rozhodli investovat asi 400 milionů korun. Během čtyř let zaměstnají 250 až 400 lidí.
Metalimex, významný český obchodník surovinami, dosáhl v loňském roce hrubého zisku 205,7 milionu korun. To představuje meziroční zvýšení o 33 procent. Tržby z prodeje zboží za rok 2001 činily 16,881 miliardy korun a proti předchozímu roku vzrostly o 13 procent.
Velký převrat v podmínkách prodeje aut chystá Evropská komise. Ta schválila změnu v prodeji a servisu aut v zemích Evropské unie. Předseda komise Romano Prodi zdůraznil, že nové nařízení přinese výrazné výhody spotřebitelům při koupi auta i jeho opravě. Jedná se o zásadní změnu, která umožní postupné snižování cen automobilů na trhu. Cílem změn je zvýšit konkurenci mezi prodejci aut a snížit ceny automobilů pro spotřebitele. Zároveň se otevírá možnost, aby auta prodával téměř kdokoli, například velkoprodejny typu Tesco nebo Carrefour.
EMI, britská mediální společnost, již podruhé za posledních šest měsíců varovala investory před horšími hospodářskými výsledky. Firma doplácí na špatné podmínky v odvětví. Vloni v září firma varovala, že celoroční zisk jí klesne asi o 20 procent a před zdaněním a odpisy se bude pohybovat kolem 150 milionů liber. To je v zásadním rozporu se současnými odhady analytiků, kteří předpokládají, že celoroční zisk EMI bude v rozmezí 160 až 207 milionů liber.
Hyundai Motor, největší jihokorejská automobilka, bude investovat asi čtvrt miliardy dolarů do výstavby nového výrobního závodu v Číně. Projektu se zúčastní také čínská společnost Beijing Automotive Industry Holding. Továrna bude vyrábět asi 200 000 automobilů ročně, především modely Hyundai Sonata a Avante XD. Hyundai už dříve založila v Číně společné podniky, které vyrábějí hlavně terénní a užitkové vozy.
Ryanair, irská letecká společnost, vytvořila ve třetím čtvrtletí svého fiskálního roku čistý zisk 28,8 milionu eur. To je proti stejnému období předchozího roku nárůst o 35 procent. Největší diskontní aerolinky v Evropě v tomto období, které skončilo 31. prosince, přepravily 2,7 milionu cestujících, což je meziroční nárůst o 30 procent. Průměrný výtěžek na cestujícího se však o deset procent snížil, což firma dává do souvislosti s řadou pobídek a slev.
České radiokom. 404,53 4,31
Český Telecom 349,02 -1,49
Česká spořitelna 339,16 0,97
</TEXT>
</DOC>
<DOC>
<DOCID>LN-20020206062</DOCID>
<DOCNO>LN-20020206062</DOCNO>
<DATE>02/06/02</DATE>
<TEXT>
Poslanci v opakovaném hlasování schválili vládní návrh zákona o transformaci Českých drah. Vláda prosadila, aby se dráhy rozdělily na státem vlastněnou akciovou společnost, která bude provozovat železniční dopravu, a na státní organizaci pod názvem Správa železniční dopravní cesty. Ta bude vlastnit železniční infrastrukturu. Proti přijetí předlohy hlasovali poslanci pravicových stran a KDU-ČSL. Zákon již při předchozích jednáních označovali za nadbytečný. Poukazovali na to, že zákon nezajistí skutečné tržní prostředí na železnici. Předloha, kterou ještě musí podepsat prezident republiky, by měla nabýt účinnosti dnem vyhlášení.
</TEXT>
</DOC>
<DOC>
<DOCID>LN-20020206063</DOCID>
<DOCNO>LN-20020206063</DOCNO>
<DATE>02/06/02</DATE>
<TITLE>
WinRoute od společnosti Tiny Software se stal jedním z nejprodávanějších českých výrobků. Zakladatel firmy Roman Kasan teď zkusí udělat díru do světa i s jinými produkty.
</TITLE>
<GEOGRAPHY>PRAHA</GEOGRAPHY>
<TEXT>
Jedna z nejúspěšnějších česko-amerických softwarových firem Tiny Software vstupuje do nové etapy. Její zakladatel Roman Kasan se rozhodl prodat její nejprodávanější aplikaci pro zabezpečení sítí malých a středních podniků WinRoute společnosti Kerio Technologies. Tu založili jeho kolegové z Tiny Software. Roman Kasan si ponechá vývoj a prodej produktů pro ochranu samostatných počítačů. Jejich obdobu pro velké korporace, včetně zakázky pro americké vojenské letectvo (U.S. Air Force), převezme další nově zakládaná společnost Securitae Corp. "Tiny Software se za tři roky působení na světovém trhu podařilo udělat pěkný kus práce," říká Kasan. "Přišel ale čas vše zvážit a rozhodnout se o dalším vývoji firmy i jejích produktů. Prostě ohlédnout se zpátky a jít dál," vysvětluje své poslední kroky. Roman Kasan se se svým klíčovým programem WinRoute setkal v roce 1998, kdy začal spolupracovat s jeho vývojáři. O úspěchu projektu nepochyboval, věděl však, že mu něco schází. Aby se dostal na světový trh, musel založit firmu v USA. "Spojené státy jsou největším počítačovým trhem. Aby někdo mohl proniknout do světa, musí mít svou základnu právě tam," podotkl Kasan. V roce 1999 odjel do kalifornské Santa Clary, kde za dva dolary založil novou společnost Tiny Software Inc. V Americe umístil prodejní centrum a zákaznickou podporu. Vlastní vývoj produktů však dál pokračoval v Plzni. Jistou dobu dokonce uvažoval, že by se vydal i směrem na východ a najal si levné indické programátory. Ti jej však nakonec nepřesvědčili. "Indové řeší problémy kvantitativně: Vznikne problém? Tak najmeme další lidi...," vzpomíná. "Češi, Rusové nebo třeba Rumuni mají daleko větší invenci, jsou tvůrčí," vysvětluje, proč stále využívá služeb českých programátorů. Během tří let Tiny Software prodala software za 8 milionů dolarů pro 40 tisíc počítačových sítí. Nejúspěšnější byly samozřejmě různé verze WinRoute. Přibližně 150 tisíc správců sítí prý tento program používá načerno. Firma se podle Kasana bez problémů pohybuje v černých číslech. O jejích úspěších svědčí i zakázka od amerického vojenského letectva. Nové společnosti si přesně rozdělí produkty původní Tiny Software. Kerio Technologies bude zvýhodněna tím, že převezme už vybudované distribuční kanály a zavedený vývojářský tým. Tiny Software zbyla jen malá část produktů. Roman Kasan tak začíná v podstatě znovu od začátku.
PRAHA - Jedna z nejúspěšnějších česko-amerických softwarových firem Tiny Software vstupuje do nové etapy. Její zakladatel Roman Kasan se rozhodl prodat její nejprodávanější aplikaci pro zabezpečení sítí malých a středních podniků WinRoute společnosti Kerio Technologies. Tu založili jeho kolegové z Tiny Software. Roman Kasan si ponechá vývoj a prodej produktů pro ochranu samostatných počítačů. Jejich obdobu pro velké korporace, včetně zakázky pro americké vojenské letectvo (U.S. Air Force), převezme další nově zakládaná společnost Securitae Corp. "Tiny Software se za tři roky působení na světovém trhu podařilo udělat pěkný kus práce," říká Kasan. "Přišel ale čas vše zvážit a rozhodnout se o dalším vývoji firmy i jejích produktů. Prostě ohlédnout se zpátky a jít dál," vysvětluje své poslední kroky. Roman Kasan se se svým klíčovým programem WinRoute setkal v roce 1998, kdy začal spolupracovat s jeho vývojáři. O úspěchu projektu nepochyboval, věděl však, že mu něco schází. Aby se dostal na světový trh, musel založit firmu v USA. "Spojené státy jsou největším počítačovým trhem. Aby někdo mohl proniknout do světa, musí mít svou základnu právě tam," podotkl Kasan. V roce 1999 odjel do kalifornské Santa Clary, kde za dva dolary založil novou společnost Tiny Software Inc. V Americe umístil prodejní centrum a zákaznickou podporu. Vlastní vývoj produktů však dál pokračoval v Plzni. Jistou dobu dokonce uvažoval, že by se vydal i směrem na východ a najal si levné indické programátory. Ti jej však nakonec nepřesvědčili. "Indové řeší problémy kvantitativně: Vznikne problém? Tak najmeme další lidi...," vzpomíná. "Češi, Rusové nebo třeba Rumuni mají daleko větší invenci, jsou tvůrčí," vysvětluje, proč stále využívá služeb českých programátorů. Během tří let Tiny Software prodala software za 8 milionů dolarů pro 40 tisíc počítačových sítí. Nejúspěšnější byly samozřejmě různé verze WinRoute. Přibližně 150 tisíc správců sítí prý tento program používá načerno. Firma se podle Kasana bez problémů pohybuje v černých číslech. O jejích úspěších svědčí i zakázka od amerického vojenského letectva. Nové společnosti si přesně rozdělí produkty původní Tiny Software. Kerio Technologies bude zvýhodněna tím, že převezme už vybudované distribuční kanály a zavedený vývojářský tým. Tiny Software zbyla jen malá část produktů. Roman Kasan tak začíná v podstatě znovu od začátku.
</TEXT>
</DOC>
<DOC>
<DOCID>LN-20020206064</DOCID>
<DOCNO>LN-20020206064</DOCNO>
<DATE>02/06/02</DATE>
<TITLE>
Stát chce koupit prostřednictvím společnosti Osinek hutní divizi Vítkovic.
</TITLE>
<GEOGRAPHY>PRAHA</GEOGRAPHY>
<TEXT>
Kromě Nové huti se letos má prodat i další hutní společnost Vítkovice Steel, což je dceřiná firma společnosti Vítkovice. V nejbližších týdnech bude podle mluvčí Vítkovic Lenky Hatlapatkové vyhlášeno výběrové řízení na prodej Vítkovice Steel (VS). "Do konce května bychom chtěli udělat zásadní kroky. Mělo se rozhodnout o prodeji společnosti Vítkovice Steel," dodává Hatlapatková. Výběrového řízení se přitom pravděpodobně zúčastní i společnost Osinek, což je "dcera" Fondu národního majetku. Záměr získat společnost Vítkovice Steel do rukou státu potvrdil redakci LN Václav Srba z ministerstva financí, který je odpovědný za privatizaci a restrukturalizaci.
</TEXT>
<HEADING>
Z výnosu vyplatí věřitele
</HEADING>
<TEXT>
Stát už ostatně podnikl první kroky, aby se soutěže mohl zúčastnit. Vláda totiž ve středu rozhodla, že zvýší základní jmění společnosti Osinek až o sedm miliard korun. "Zvýšení základního kapitálu společnosti Osinek bude použito na financování Nové huti a případně k získání společnosti Vítkovice Steel," říká Srba. Možnost, že se stát zúčastní privatizace VS, vítá generální ředitel Vítkovic Vladimír Bail. "Je tady minimálně jeden partner, který peníze na koupi Vítkovice Steel v danou chvíli má," uvedl pro agenturu ČTK Bail. Květen tak může být měsícem, který rozhodne o budoucí podobě tuzemského hutnictví. Do konce května mají být rovněž uzavřena exkluzivní jednání vlády se společností LNM Holdings N.V. o vstupu do Nové huti. Stále je tak možné, že se státu podaří sloučit Novou huť, VS a Vysoké pece Ostrava. Se sloučením těchto tří společností počítaly již předchozí plány na restrukturalizaci hutnictví. Podle ministra financí Jiřího Rusnoka je budoucnost restrukturalizovaného hutnictví právě ve sloučení uvedených hutních firem, které ovládá stát. Kromě účasti Osinku v soutěži ale nebude mít vládou schválený plán na restrukturalizaci tuzemského hutnictví další dopad na výběrové řízení. "Bez ohledu na to, co se děje, děláme kroky k prodeji společnosti Vítkovice Steel," říká Hatlapatková. Prodej společnosti má zároveň dopad na vyrovnání Vítkovic s věřiteli. "Vítkovice jsou v procesu vyrovnání. Součástí vyrovnání je prodej dcery Vítkovice Steel. Je to jedna z podmínek," uvedl odborový předák Vítkovic Pavel Folta. Podle mluvčí Vítkovic by měl prodej VS proces vyrovnání s věřiteli ukončit. Z výnosu prodeje by se mělo věřitelům vyplatit 2,25 miliardy korun.
Stát už ostatně podnikl první kroky, aby se soutěže mohl zúčastnit. Vláda totiž ve středu rozhodla, že zvýší základní jmění společnosti Osinek až o sedm miliard korun. "Zvýšení základního kapitálu společnosti Osinek bude použito na financování Nové huti a případně k získání společnosti Vítkovice Steel," říká Srba. Možnost, že se stát zúčastní privatizace VS, vítá generální ředitel Vítkovic Vladimír Bail. "Je tady minimálně jeden partner, který peníze na koupi Vítkovice Steel v danou chvíli má," uvedl pro agenturu ČTK Bail. Květen tak může být měsícem, který rozhodne o budoucí podobě tuzemského hutnictví. Do konce května mají být rovněž uzavřena exkluzivní jednání vlády se společností LNM Holdings N.V. o vstupu do Nové huti. Stále je tak možné, že se státu podaří sloučit Novou huť, VS a Vysoké pece Ostrava. Se sloučením těchto tří společností počítaly již předchozí plány na restrukturalizaci hutnictví. Podle ministra financí Jiřího Rusnoka je budoucnost restrukturalizovaného hutnictví právě ve sloučení uvedených hutních firem, které ovládá stát. Kromě účasti Osinku v soutěži ale nebude mít vládou schválený plán na restrukturalizaci tuzemského hutnictví další dopad na výběrové řízení. "Bez ohledu na to, co se děje, děláme kroky k prodeji společnosti Vítkovice Steel," říká Hatlapatková. Prodej společnosti má zároveň dopad na vyrovnání Vítkovic s věřiteli. "Vítkovice jsou v procesu vyrovnání. Součástí vyrovnání je prodej dcery Vítkovice Steel. Je to jedna z podmínek," uvedl odborový předák Vítkovic Pavel Folta. Podle mluvčí Vítkovic by měl prodej VS proces vyrovnání s věřiteli ukončit. Z výnosu prodeje by se mělo věřitelům vyplatit 2,25 miliardy korun.
</TEXT>
</DOC>
<DOC>
<DOCID>LN-20020206065</DOCID>
<DOCNO>LN-20020206065</DOCNO>
<DATE>02/06/02</DATE>
<TITLE>
Boom kasin nastal na internetu. Komu se nechce do herny, má možnost hrát v klidu z domova na svém počítači.
</TITLE>
<GEOGRAPHY>PRAHA</GEOGRAPHY>
<TEXT>
Reklamy na internetová kasina se dnes objevují i na stránkách listů jako The New York Times. Pokud si spustíte třeba Casino on Net, zbavíte se ho už jen velmi těžko. Skoro při každém spuštění internetu se vás program bude ptát, jestli náhodou nechcete hrát. Internetová kasina velmi často fungují jako pračky špinavých peněz a z valné většiny sídlí v daňových rájích. Boj proti nim je složitý, protože v této oblasti neexistuje prakticky žádná mezinárodní legislativa. Po vzoru miamibeachcasino.com nebo goldenplace.com vznikají v posledních letech nové "kasinové stránky" neuvěřitelným tempem. Dnes lze na síti najít kolem dvanácti set stránek, což je dvojnásobek toho, co bylo možné před dvěma lety. Obrat těchto internetových společností loni dosáhl minimálně dvou a půl miliardy dolarů a příští rok by to mělo být už plných pět miliard.
</TEXT>
<HEADING>
Bez webu se nedá konkurovat
</HEADING>
<TEXT>
Klasická "kamenná" kasina se nyní také chtějí zapojit do tohoto výnosného byznysu. Neváhají obejít národní zákony a o licenci na provozování virtuálního kasina klidně zažádají v některém daňovém ráji. Ty jim ji samozřejmě s radostí udělí. Jedná se například o Antily. Minulý měsíc francouzská skupina Partouche, která je hráčem číslo jedna na francouzském trhu, podepsala licenční smlouvu s offshorovou společností, s níž se bude dělit o zisky z provozu kasina casino-partouche.com. "Rozhodl jsem se tak proto, že už mám dost té nerovné situace na francouzském trhu," uvedl pro deník Le Monde generální ředitel skupiny Partouche Patrick Partouche. "Podívejte se na ty stovky webových stránek s offshorovými kasiny, které se dnes Francouzům vnucují ze všech stran. Je naprosto bez diskuse, že si nesmíme nechat tenhle internetový vlak ujet." Podobně reagoval i MGM Mirage, jeden z předních provozovatelů kasin v Las Vegas. Nedávno získal licenci k provozování internetového kasina na ostrově Man. Získat licenci na provoz kasina je dnes v západních zemích velmi složité a státní orgány je udělují jen výjimečně. Existuje však řada států, hlavně daňových rájů, kde se dnes dají licence na provoz internetových kasin získat, Tyto země navíc nevyžadují prakticky žádné záruky, že nepůjde o nezákonnou činnost.
</TEXT>
<HEADING>
Hrát se bude vždycky
</HEADING>
<TEXT>
Provoz kasina na internetu je skutečně velmi lukrativní byznys. Cassava Enterprises Ltd., která provozuje Casino on Net, platí pouhých 75 tisíc dolarů ročně jako poplatek ostrovu Antigua, kde je registrovaná. To odpovídá maximálně šedesáti procentům průměrné výše poplatku za provoz klasického kasina, který se běžně odvádí státu nebo regionům v evropských zemích. "Marže internetových kasin běžně dosahují čtyřiceti až padesáti procent. To je mnohonásobně víc než u jejich konkurentů v kamenných podnicích. Ty totiž musejí platit personál a také prostory," říká Marc Falcone, analytik investiční banky Bear Stearns. Internetové stránky mají své mutace v mnoha jazycích, což pro klasická kasina znamená tvrdou konkurenci. Stránky Casino on Net navštívilo před pěti lety 1,5 milionu hráčů. Falcone odhaduje, že v roce 2000 jich musely být alespoň čtyři miliony, většinou z anglosaských zemí. "Internetová kasina určitě nezmizí. Vedle sexu je to snad jediná věc, za kterou lidi budou přes síť vždycky ochotni platit," říká Falcone. Toho se obávají i banky. Platí se jako při normálním obchodu přes síť. Pokud však klient prohraje horentní sumy, je možné, že se na banku obrátí a celou transakci zpochybní. Je složité zpětně ověřit, kam přesně platba odešla. Prohrané sumy často putují k organizátorovi přes několik účtů, což je ideální pro praní špinavých peněz.
Provoz kasina na internetu je skutečně velmi lukrativní byznys. Cassava Enterprises Ltd., která provozuje Casino on Net, platí pouhých 75 tisíc dolarů ročně jako poplatek ostrovu Antigua, kde je registrovaná. To odpovídá maximálně šedesáti procentům průměrné výše poplatku za provoz klasického kasina, který se běžně odvádí státu nebo regionům v evropských zemích. "Marže internetových kasin běžně dosahují čtyřiceti až padesáti procent. To je mnohonásobně víc než u jejich konkurentů v kamenných podnicích. Ty totiž musejí platit personál a také prostory," říká Marc Falcone, analytik investiční banky Bear Stearns. Internetové stránky mají své mutace v mnoha jazycích, což pro klasická kasina znamená tvrdou konkurenci. Stránky Casino on Net navštívilo před pěti lety 1,5 milionu hráčů. Falcone odhaduje, že v roce 2000 jich musely být alespoň čtyři miliony, většinou z anglosaských zemí. "Internetová kasina určitě nezmizí. Vedle sexu je to snad jediná věc, za kterou lidi budou přes síť vždycky ochotni platit," říká Falcone. Toho se obávají i banky. Platí se jako při normálním obchodu přes síť. Pokud však klient prohraje horentní sumy, je možné, že se na banku obrátí a celou transakci zpochybní. Je složité zpětně ověřit, kam přesně platba odešla. Prohrané sumy často putují k organizátorovi přes několik účtů, což je ideální pro praní špinavých peněz.
</TEXT>
</DOC>
<DOC>
<DOCID>LN-20020206066</DOCID>
<DOCNO>LN-20020206066</DOCNO>
<DATE>02/06/02</DATE>
<GEOGRAPHY>BOSTON</GEOGRAPHY>
<TEXT>
Americká společnost Tyco International v uplynulých třech letech neohlásila přes sedm set akvizic v celkové hodnotě zhruba osmi miliard dolarů. Tyto informace vyšly najevo poté, co společnost minulý týden zaslala analytikům e-mail. V něm sdělila, že více než třetina z 11,3 miliardy dolarů vynaložených loni na akvizice byla použita na neoznámená převzetí. Zároveň ujistila, že její finanční stabilita není nijak ohrožena. Společnost podle informací deníku Wall Street Journal za neoznámené akvizice loni utratila 4,19 miliardy dolarů. Tyco čelila řadě dotazů ohledně své finanční situace od chvíle, kdy oznámilo rozdělení na čtyři samostatné společnosti. Akcie Tyco, významného průmyslového holdingu, spadly o dalších devatenáct procent. Od začátku roku akcie firmy oslabily celkově o 40 procent na necelých 30 dolarů. Mluvčí Tyco Maryanne Kaneová tvrdí, že čísla byla vždy v pořádku a že firma nikdy neporušila účetní pravidla. Podle analytiků jsou odhalení ohledně nezveřejněných akvizic důsledkem kauzy Enron.
</TEXT>
</DOC>
<DOC>
<DOCID>LN-20020206067</DOCID>
<DOCNO>LN-20020206067</DOCNO>
<DATE>02/06/02</DATE>
<TEXT>
ČESKÉ BUDĚJOVICE - Budějovický Budvar uhájil v Dánsku a ve Švédsku svá práva v soudních sporech se společností Anheuser-Busch (AB). Ve prospěch Budějovického Budvaru rozhodly krátce po sobě Námořní a obchodní soud v Kodani a patentový soud ve Švédsku. Uvedl to obchodní manažer pivovaru Robert Chrt. Mediální zástupce amerického pivovaru se zatím k výsledkům sporů nevyjádřil. Na dánský trh vstoupil Budějovický Budvar v roce 1997 s obchodní značkou Budějovický Budvar. Ve Švédsku, kde začal Budvar obchodovat v roce 1982, prodává své pivo prostřednictvím státní monopolní distribuční sítě.
</TEXT>
</DOC>
<DOC>
<DOCID>LN-20020206068</DOCID>
<DOCNO>LN-20020206068</DOCNO>
<DATE>02/06/02</DATE>
<TITLE>
Tradiční německá mediální firma ode dneška zavádí funkci operačního ředitele
</TITLE>
<TEXT>
166 let trvalo německé firmě Bertelsmann, než přejala americký model řízení.
PRAHA - "Býval jsem typický německý manažer, ale teď už jsem jiný: nejdřív Američan, potom teprve Evropan," prohlašuje o sobě Thomas Middelhoff, šéfmanažer společnosti Bertelsmann. "Američan s německým pasem," jak Middelhoff sám sebe nazývá, změnil nejen sebe, ale amerikanizuje i firmu, kterou řídí. Od dnešního dne zavádí funkci operačního ředitele, což je pro německé podniky dosud relativně neznámý pojem. Naopak ve Spojených státech je to tradiční manažerská funkce. Své uhranutí Amerikou datuje Middelhoff od 2. listopadu 1994, kdy se poprvé setkal se Stevem Casem, zakladatelem tehdy ještě neznámé internetové firmy America Online (AOL). Case nabízel Bertelsmannu 50 procent akcií v evropské divizi své AOL. Za to chtěl 150 milionů na rozjezd podniku. Middelhoff přišel s vlastním návrhem: 20 procent v americké AOL za 200 milionů dolarů v investicích. Toho se však lekla konzervativní správní rada Bertelsmannu a donutila Middelhoffa nabídku snížit. Za 50 milionů dolarů získal pět procent v americké AOL. Když v roce 1999 Bertelsmann prodával podíl v AOL, zhodnotil původní investici 50 milionů dolarů 28krát na 1,4 miliardy dolarů. Steve Case je sice o pět let mladší než Thomas Middelhoff (48), ale o svém manažerovi mluví jako o mladším bratrovi. "Ze zkušeností z AOL si odnesl ponaučení, že je dobré držet se vlastního úsudku, i když ho všichni kritizují, "tvrdí Case. Někdy však amerikanizace Bertelsmannu nabývá absurdních rozměrů. Třeba když si v roce 2000 Middelhoff pronajal slavnou Radio Music Hall v New Yorku, aby se představil svým severoamerickým zaměstnancům. Na pódiu se Middelhoff postavil mezi dvě obří obrazovky se svým portrétem, strhl ze sebe kabát, hodil jej do šokovaného publika a začal na lidi křičet: "Miluji Bertelsmann! Zemřel bych pro svou firmu!" Dobová zpráva dnes už neexistujícího mediálního časopisu Brill's Content hodnotila tehdejší Middelhoffovo vystoupení značně rozpačitě. Americký model řízení je mnohem lineárnější, než je v Německu zvykem. V Bertelsmannu má změnu přinést nově jmenovaný operační ředitel Ewald Walgenbach (42), dosavadní výkonný šéf televizní skupiny RTL, kterou z 89 procent ovládá právě Bertelsmann.
</TEXT>
</DOC>
<DOC>
<DOCID>LN-20020206069</DOCID>
<DOCNO>LN-20020206069</DOCNO>
<DATE>02/06/02</DATE>
<TEXT>
NEW YORK - Prezident Světové banky James Wolfensohn ocenil argentinskou vládu za to, že přijala odpovídající kroky k obnovení hospodářského růstu v zemi, stižené dlouhou recesí a finanční krizí. "Myslím, že dělají přesně tu správnou věc. Rozpoznávají problémy a snaží se dostat ekonomiku znovu do pohybu," řekl Wolfensohn ke snahám vlády prezidenta Eduarda Duhaldeho o nastolení nové hospodářské politiky. Argentinská vláda v neděli představila nový plán řešení ekonomické a finanční krize, který počítá s odstraněním dolaru z oběhu, sjednocením kursu pesa při jeho plném uvolnění a s částečným zrušením bankovních restrikcí.
</TEXT>
</DOC>
<DOC>
<DOCID>LN-20020206070</DOCID>
<DOCNO>LN-20020206070</DOCNO>
<DATE>02/06/02</DATE>
<GEOGRAPHY>PARDUBICE</GEOGRAPHY>
<TEXT>
Pardubický úřad práce radí žákům posledních ročníků základních škol a jejich rodičům, aby při rozhodování o dalším studiu počítali i s perspektivou pracovních míst v plánované kolínské automobilce mezinárodního konsorcia Toyota a PSA. Úřad totiž předpokládá, že by automobilka mohla zaměstnat i část lidí z pardubického okresu. Podle zástupce ředitele Úřadu práce v Pardubicích Petra Klimpla v souvislosti s kolínským závodem určitě vzroste poptávka po strojírenských profesích a absolventech škol a učilišť se zaměřením na automobily.
</TEXT>
</DOC>
<DOC>
<DOCID>LN-20020206071</DOCID>
<DOCNO>LN-20020206071</DOCNO>
<DATE>02/06/02</DATE>
<GEOGRAPHY>PRAHA</GEOGRAPHY>
<TEXT>
Prezident George W. Bush v pondělí zaslal americkému kongresu návrh státního rozpočtu pro příští rozpočtový rok, který začne 1. října. Vláda se chystá navýšit výdaje o 3,7 procenta na 2,13 bilionu dolarů. Nejvíce si mají polepšit silová ministerstva. Jenom Pentagon dostane o 48 miliard dolarů více než nyní. Naopak šetřit se bude například na investicích do dopravní infrastruktury a ochrany životního prostředí. Schodek rozpočtu má dosáhnout 80 miliard dolarů.
</TEXT>
</DOC>
<DOC>
<DOCID>LN-20020206072</DOCID>
<DOCNO>LN-20020206072</DOCNO>
<DATE>02/06/02</DATE>
<TITLE>
WASHINGTON - U Enronu se vždy poznalo, kdy se berou prémie, podle toho, že do firemních garáží zajížděl zbrusu nový stříbrný porsche. Tato sportovní auta za 100 000 dolarů byla oblíbeným symbolem postavení mezi vládci vesmíru, kteří pracovali v této světové obchodní společnosti. Ctižádostivci v Enronu totiž byli známí určitou chvástavostí, ba arogancí. Tedy s výjimkou dlouholetého prezidenta společnosti Kennetha Laye, který byl mimořádně bohatý, ale nedával to příliš najevo. Napsal to americký týdeník Newsweek v portrétu šéfa společnosti, jejíž prosincový krach byl největším v americké historii. Lay donedávna jezdil ve starém kadilaku, nesnášel limuzíny, držel se v pozadí a zdálo se, že má pro každého přátelské slovo a úsměv. Pokud jde o krach této společnosti, jeho přátelé tvrdí, že Lay je stoický a celým popraskem mírně zaražený. Podle reverenda Jesse Jacksona, který se s ním sešel, vypadá jako "omámený". Když se ho novináři zeptali na složité obchodní propletence Enronu, odpověděl: "To na mně chcete moc."
</TITLE>
<HEADING>
Naivka? To sotva
</HEADING>
<TEXT>
Byl Ken Lay opravdu naivka, který mírumilovně plul, zatímco kolem kroužili žraloci? To sotva. Koneckonců on celou firmu stvořil a on pro ni najal největší žraloky. Jako prezident věděl - nebo měl vědět - o kejklích Enronu a o machinacích, které měly skrýt ztráty a dluhy a předstírat zdravý zevnějšek firmy. Layova konkrétní úloha v tom všem zůstává nejasná, ale přinejmenším trpěl dávným hříchem pýchy. Soudě podle jeho prohlášení i činů se Lay domníval, že se na něj běžná obchodní pravidla jaksi nevztahují. Jeho dobromyslný úsměv skrýval nekonečnou aroganci. Měl doktorát z ekonomiky a sklon k mesianismu: "Věřím v Boha a věřím ve volný trh," prohlašoval. Zjevně sám sebe viděl jako zosobnění mýtu americké výjimečnosti - že s trochou odvahy a neposkvrněným životem se může i nejchudší chlapec stát bohatým a slavným. Nyní se zdá, že tento syn nezámožného baptistického kazatele a prodavače traktorů lépe zapadá do jiného archetypu - archetypu marnotratného magnáta, který začíná věřit svým tiskovým prohlášením. V Enronu Lay vytvořil prostředí, které se tvrdě řídilo darwinovskými principy. "Bylo to opravdu nebezpečné místo, kde si šli lidé po krku," řekl jeden znalec firemních poměrů. Lidé s nejlepšími výsledky dostávali prémie, ti s nejhoršími padáka. Půlroční bilanční schůze připomínaly vojenské nástupy. Na tabuli se objevovala jména zaměstnanců a šéfové je hodnotili známkou od jedné do pěti. Pětky byly na místě propuštěny. Zaměstnanci byli také přemlouváni, aby dávali peníze na politický výbor Enronu, z něhož se platily příspěvky pro politiky. Někteří bývalí zaměstnanci hovoří o atmosféře "Velkého bratra" ve firmě, která měla velkou bezpečnostní službu tvořenou bývalými policisty a agenty FBI. Zdálo se, že Lay se nevinně vznáší nad tímto paranoidním světem. Byl součástí houstonské společenské scény, kde ho každý považoval za přítele. Před rokem předal ředitelské místo Jeffu Skillingovi, který v srpnu náhle podal demisi, údajně z rodinných důvodů. Nyní je jasné, že tehdy se Enron začal hroutit. Lay ještě v září vyzýval zaměstnance, aby mluvili pozitivně o Enronu a pomohli tak jeho akciím. Když pak v prosinci Enron překvapivě vyhlásil bankrot, zaměstnanci, kteří přišli o úspory v penzijních fondech, byli vzteky bez sebe i proto, že vedoucí představitelé podniku jako Lay se léta systematicky zbavovali akcií Enronu.
Byl Ken Lay opravdu naivka, který mírumilovně plul, zatímco kolem kroužili žraloci? To sotva. Koneckonců on celou firmu stvořil a on pro ni najal největší žraloky. Jako prezident věděl - nebo měl vědět - o kejklích Enronu a o machinacích, které měly skrýt ztráty a dluhy a předstírat zdravý zevnějšek firmy. Layova konkrétní úloha v tom všem zůstává nejasná, ale přinejmenším trpěl dávným hříchem pýchy. Soudě podle jeho prohlášení i činů se Lay domníval, že se na něj běžná obchodní pravidla jaksi nevztahují. Jeho dobromyslný úsměv skrýval nekonečnou aroganci. Měl doktorát z ekonomiky a sklon k mesianismu: "Věřím v Boha a věřím ve volný trh," prohlašoval. Zjevně sám sebe viděl jako zosobnění mýtu americké výjimečnosti - že s trochou odvahy a neposkvrněným životem se může i nejchudší chlapec stát bohatým a slavným. Nyní se zdá, že tento syn nezámožného baptistického kazatele a prodavače traktorů lépe zapadá do jiného archetypu - archetypu marnotratného magnáta, který začíná věřit svým tiskovým prohlášením. V Enronu Lay vytvořil prostředí, které se tvrdě řídilo darwinovskými principy. "Bylo to opravdu nebezpečné místo, kde si šli lidé po krku," řekl jeden znalec firemních poměrů. Lidé s nejlepšími výsledky dostávali prémie, ti s nejhoršími padáka. Půlroční bilanční schůze připomínaly vojenské nástupy. Na tabuli se objevovala jména zaměstnanců a šéfové je hodnotili známkou od jedné do pěti. Pětky byly na místě propuštěny. Zaměstnanci byli také přemlouváni, aby dávali peníze na politický výbor Enronu, z něhož se platily příspěvky pro politiky. Někteří bývalí zaměstnanci hovoří o atmosféře "Velkého bratra" ve firmě, která měla velkou bezpečnostní službu tvořenou bývalými policisty a agenty FBI. Zdálo se, že Lay se nevinně vznáší nad tímto paranoidním světem. Byl součástí houstonské společenské scény, kde ho každý považoval za přítele. Před rokem předal ředitelské místo Jeffu Skillingovi, který v srpnu náhle podal demisi, údajně z rodinných důvodů. Nyní je jasné, že tehdy se Enron začal hroutit. Lay ještě v září vyzýval zaměstnance, aby mluvili pozitivně o Enronu a pomohli tak jeho akciím. Když pak v prosinci Enron překvapivě vyhlásil bankrot, zaměstnanci, kteří přišli o úspory v penzijních fondech, byli vzteky bez sebe i proto, že vedoucí představitelé podniku jako Lay se léta systematicky zbavovali akcií Enronu.
</TEXT>
</DOC>
<DOC>
<DOCID>LN-20020206073</DOCID>
<DOCNO>LN-20020206073</DOCNO>
<DATE>02/06/02</DATE>
<TITLE>
Nejdřív vyplatit Laudera. Tak nějak možná probíhají "námluvy" mezi Němci a Vladimírem Železným.
</TITLE>
<GEOGRAPHY>PRAHA</GEOGRAPHY>
<TEXT>
Mediální koncern Bertelsmann hraje významnou roli v plánech Vladimíra Železného. Bertelsmann drží 89 procent televizní společnosti RTL, kterou lidé okolo Železného označují za vážného zájemce o TV Nova. Jiří Šmejc ze společnosti MEF Holding, která v Nově drží zhruba čtvrtinový podíl, zájem RTL o majetkový vstup do TV Nova potvrdil v lednovém rozhovoru pro Hospodářské noviny. "Mohu říci, že se dostala již daleko," řekl Šmejc o jednáních se skupinou RTL.
</TEXT>
<HEADING>
Duchem Američan
</HEADING>
<TEXT>
Němci však Novu nekoupí, dokud Železný neurovná svůj spor s americkým investorem Ronaldem Lauderem, protože šéf Bertelsmannu Thomas Middelhoff si nikdy nedovolí vystoupit proti zájmům newyorských financiérů. Sám se totiž považuje duchem spíš za Američana a firmu řídí hlavně z New Yorku. To může být hlavním důvodem, proč chce najednou Železný Lauderovi splatit zhruba miliardu korun, kterou mu rozhodnutím amsterdamské arbitráže už rok dluží jako odškodné za porušenou smlouvu. Pokud lidé z Bertelsmannu skutečně podmiňují koupi TV Nova urovnáním sporu s Lauderem, dostal se Železný do složité situace. Chce-li svou televizi prodat, musí se nejprve dohodnout s nenáviděným Američanem. A Novu prodat musí, neboť se mu už zcela zjevně nedostává peněz ani k rozvoji v Česku (kabelová a satelitní televize), ani v zahraničí (na Slovensku, možná v Bulharsku). Klíč k prodeji úspěšné české televize drží Lauder tím, že nechal vydat exekuční příkaz na Železného obchodní podíl v TV Nova, aby získal alespoň část z dlužné miliardy. Američané však neuznávají ani vstup Šmejcova MEF Holdingu do TV Nova a brání se mu soudní cestou. Dokud se s Železným nějak nedohodnou, je Nova fakticky neprodejná.
Němci však Novu nekoupí, dokud Železný neurovná svůj spor s americkým investorem Ronaldem Lauderem, protože šéf Bertelsmannu Thomas Middelhoff si nikdy nedovolí vystoupit proti zájmům newyorských financiérů. Sám se totiž považuje duchem spíš za Američana a firmu řídí hlavně z New Yorku. To může být hlavním důvodem, proč chce najednou Železný Lauderovi splatit zhruba miliardu korun, kterou mu rozhodnutím amsterdamské arbitráže už rok dluží jako odškodné za porušenou smlouvu. Pokud lidé z Bertelsmannu skutečně podmiňují koupi TV Nova urovnáním sporu s Lauderem, dostal se Železný do složité situace. Chce-li svou televizi prodat, musí se nejprve dohodnout s nenáviděným Američanem. A Novu prodat musí, neboť se mu už zcela zjevně nedostává peněz ani k rozvoji v Česku (kabelová a satelitní televize), ani v zahraničí (na Slovensku, možná v Bulharsku). Klíč k prodeji úspěšné české televize drží Lauder tím, že nechal vydat exekuční příkaz na Železného obchodní podíl v TV Nova, aby získal alespoň část z dlužné miliardy. Američané však neuznávají ani vstup Šmejcova MEF Holdingu do TV Nova a brání se mu soudní cestou. Dokud se s Železným nějak nedohodnou, je Nova fakticky neprodejná.
</TEXT>
</DOC>
<DOC>
<DOCID>LN-20020206074</DOCID>
<DOCNO>LN-20020206074</DOCNO>
<DATE>02/06/02</DATE>
<TITLE>
31. díl Kurs osobních financí
</TITLE>
<TEXT>
Kurs osobních financí pro čtenáře LN připravila Eva Martínková
Řada žen zjistila, že nelze být perfektní v zaměstnání a zároveň mít domácnost jako ze škatulky. Najmout si pomoc není slabost, ale rozumná prevence před vyčerpáním. Kolik takový krok stojí, vám poradí další díl kursu o osobních financích.
Moji rodiče mívali hospodyni Mařenku. Já už ji příliš neužila, ale pro moje starší sourozence stále patří k nejhezčím vzpomínkám na domov a dětství. Laskavá, trpělivá, z každé nemoci je vypiplala, dobře vařila a doma se prý všechno lesklo. Po třicítce se vdala, ale s rodinou byla stále ve styku. S maminkou se přátelily po celý život. Když v osmaosmdesáti Mařenka zemřela, bylo nám smutno. Naše generace si musela se zaměstnáním, dětmi i domácností poradit sama, a pokud nebyly po ruce ochotné babičky, moc nám občas do smíchu nebylo. Dnes potkávám na nejrůznějších pracovních i společenských akcích mladé ženy zcela pohlcené profesí, o nichž se pak s překvapením dozvídám, že mají doma docela maličké děti. Nedá mi to a pokouším se zjistit, jak to všechno zvládají. Na babičky prý obvykle spoléhat nelze, ty se často ještě věnují vlastní kariéře. Dítě je samozřejmě možné dát do jeslí. I tato zařízení dnes ještě existují, i když ne všude. Děti je nutné dovážet často na větší vzdálenost. Znám mladou kolegyni, novinářku, jejíž dvě děti mezi jedním a třetím rokem jesle navštěvovaly a rodina byla velmi spokojená. Poplatek za jesle nepřesahuje 1000 korun měsíčně včetně stravy.
</TEXT>
<HEADING>
Hlídání dětí není levné
</HEADING>
<TEXT>
Ne každé dítě by však jesle dobře snášelo, a navíc ho tam nevezmou dříve, než dosáhne jednoho roku. Takže přichází na řadu paní k dětem. Kde ji hledat? Kdo má štěstí, najde ji v sousedství nebo mu ji doporučí známí. Tady jsou totiž reference obzvlášť důležité. Přijde-li vám na úklid nějaký nešika, nejvýš rozbije vázu. Ale svěřit dítě zcela neznámé osobě by bylo riskantní a nezodpovědné. Paní k dítěti můžete samozřejmě sehnat i na inzerát. V takovém případě však trvejte na tom, aby vám uvedla své předchozí působení a ověřte si je. Osvědčuje se i varianta, kdy si matka na mateřské dovolené přibere k péči o vlastní dítě jedno nebo dvě další. Je také možné obrátit se na některou z agentur, které hlídaní dětí zprostředkovávají. Spolehlivá agentura má ručit za příslušné vzdělání a praxi pracovnic, které vám k dítěti pošle. Často tuto práci zastávají studentky, které mají k dětem dobrý vztah, a zhostí se hlídání lehce a vesele. Avšak nevýhodou je, že agentura nemůže zajistit, že k vám bude chodit stále jedna a táž tvář. Pokud někdo shání paní k miminku, protože maminka se potřebuje co nejrychleji vrátit do zaměstnání, pak je ideální variantou "paní ze sousedství", která se bude vašemu dítěti na celodenní nebo poloviční úvazek plně věnovat. Je-li dítě větší a potřebujete jenom nárazové hlídání, pak stačí dívky z agentury. Jedna z mých redakčních kolegyň využívá služeb agentury především k tomu, aby dívky její Aničku vyzvedly z družiny a dovedly na kroužky. Platí za to kolem 2000 korun měsíčně. Často se na agentury obracejí rodiče v případě nemoci dítěte. Tady ovšem platí, že v prvních dnech, kdy je dítěti opravdu špatně, by o něj měl pečovat někdo z rodiny. Rozptýlení s novou tetou je vhodné až v rekonvalescenci. Za hodinu hlídání nemocného dítěte si některé agentury říkají 100 korun, jiné o něco méně. Obvyklé je i večerní hlídání dětí, aby si rodiče mohli občas společně vyrazit. Pamatujte však na to, že po ukončení hlídání po 22. hodině musíte slečnu dopravit domů, nebo ji nechat přespat v bytě. Vyrazíte-li v osm večer a vrátíte se nad ránem, bude vás to stát asi 800 korun. Hlídání dětí není levná služba. Z čistě finančních důvodů se to vyplácí málokdy. Matka si musí uvědomit, že celodenní hlídání ji přijde na 10 - 12 tisíc korun měsíčně. Pokud by tedy vydělala méně než 20 tisíc korun čistého, zaměstnání se jí prodraží. Přijde o 2500 korun rodičovského příspěvku, stravuje se mimo domov, obléká se, začne chodit na aerobic a angličtinu a to vše stojí peníze. Mám známého, který po každé mateřské dovolené své ženy prohlašoval: "Blíží se finanční katastrofa. Naše máma jde zase do práce." Fakt totiž je, že maminky na mateřské dovedou žít velmi šetrně. V západní Evropě a USA jsou rodiny zvyklé využívat služeb dívek k dětem, zvaných au-pair. Většinou jsou to studentky, které si vyjely do světa na zkušenou. Někde dívky vykořisťují, jinde si od nich uchovávají odstup, a ještě jinde, například v USA, je berou jako člena rodiny. Americkou rodinu stojí au-pair asi 160 dolarů týdně na kapesném, ovšem s tím, že má zdarma veškeré jídlo, ubytování ve zvláštním pokojíku, který musí mít standard ostatních místností, platí jí pojištění a zpáteční letenku. Je-li to akce v rámci kulturní výměny, dostává taková dívka ještě 500 dolarů měsíčně na kursy podle vlastního výběru. Dívky musí být samozřejmě pečlivě prověřeny. Stejně však obdivuji rodiče, kteří své ratolesti těmto poměrně nezkušeným děvčatům svěří. "Kim vyhodila Ryanovi medvídka z okna. Ryan dostal hysterický záchvat. Skopnul televizi ze stolku. Televize hrála do podlahy. Chris se smál a Tomy začal ječet. Jak je mám zpacifikovat? Plácnout je v žádném případě nesmím," tolik z dopisu mé tehdy 21leté dcery, které rodina filadelfského právníka bez okolků svěřila do péče čtyři děti. Druhá dcera si jako au-pair v Izraeli také užila své. Ani ne tak s dětmi, jako s rodiči. Spala v předsíni na matraci, žádné volno, žádné kapesné, a ještě musela vařit košer jídlo, ačkoli o tom ve smlouvě nebylo ani slovo.
</TEXT>
<HEADING>
I prádlo vám vyžehlí
</HEADING>
<TEXT>
U nás se soužití "dívky k dětem" s rodinou zatím nevžilo, právě tak jako není běžná hospodyně, která s rodinou bydlí nebo denně dochází a obstarává celou domácnost. Hojně jsou však v poslední době využívány úklidové služby. Dlouho jsem si povídala s majitelkou rodinné úklidové firmy Hospodyňka. Zaměstnává jen pracovnice, které zná, většinou studentky, důchodkyně, ženy na mateřské. Zákazníci si obvykle objednávají úklid domácnosti jedenkrát za týden. Po objednávce následuje informativní schůzka, kdy majitelka firmy určí cenu podle velikosti a stavu bytu. On totiž i nepořádek je pojem relativní. Někde je úklid snazší, jinde skutečně dá zabrat. Jeden úklid stojí v průměru asi pětistovku, takže za měsíc dva tisíce korun. Za to vám paní vytře, vyluxuje, utře prach, vycídí koupelnu a WC a kuchyňskou linku včetně špinavého nádobí uvede do původního stavu. Za malý příplatek skočí do čistírny, na poštu nebo na malý nákup. Také je možné objednat si úklid generální, kdy se umyjí i okna a dveře - ten může přijít tak na 2000 Kč. Je samozřejmě možné připlatit si za žehlení, a to 140 Kč za hodinu práce, pro stálé zákazníky o něco méně. Vůbec platí, že stálí zákazníci mají postupně všechny sazby nižší. Čisticí prostředky musí dodat zákazník vlastní. Případné škody způsobené pracovníkem firma hradí, neboť je pojištěná. Dva tisíce korun měsíčně není tak málo. Tady platí úsloví, že čas jsou peníze. Nevíte-li, jak s volným časem naložit, pak si v pohodě uklidíte sami. Drobný úklid považuji za výbornou relaxaci a nerada bych se ho vzdávala. Ovšem takové žehlení nebo mytí oken klidně přenechám někomu jinému. Prostě v okamžiku, kdy máte pocit, že domácí práce nejsou radostí, ale ztrátou času, nadešel okamžik poohlédnout se po úklidových službách. Na internetu jich naleznete dostatečné množství.
Kurs najdete také na internetové adrese www.lidovky.cz/finance
</TEXT>
<HEADING>
Kolik stojí úklid v domácnosti
</HEADING>
<TEXT>
úklid třípokojového bytu 1x za týden 500 Kč úklid spojený s drobnými pochůzkami 600 Kč generální úklid včetně dveří a oken 2000 Kč žehlení 140 Kč za hodinu mytí oken 12 Kč za m2 mytí dveří 50 Kč za hodinu čištění koberců 12 Kč za m2 čištění čalounění (gauč) 300 Kč
Ceny jsou orientační, záleží na rozměru a stavu bytu
Lidové noviny Vám na tomto místě každý den nabízejí dva praktické kursy. Seznámíme Vás se základy používání internetu. Staneme se Vašimi pomocníky i ve světě domácích financí.
</TEXT>
</DOC>
<DOC>
<DOCID>LN-20020206075</DOCID>
<DOCNO>LN-20020206075</DOCNO>
<DATE>02/06/02</DATE>
<TITLE>
31. lekce: Dokumenty na internetu
</TITLE>
<TEXT>
Internetový kurs LN pro začátečníky
Internet je často nazýván informační dálnicí. Informace dnes již nemají jen textovou podobu. Často jsou doprovázeny zvukem a obrazem.
Na počátku své historie bylo webové prostředí tvořeno jen hypertextem - textovými informacemi opatřenými aktivními odkazy na jiné části textu nebo jiné stránky. Záhy to však přestalo stačit a internetové stránky začaly obsahovat také obrázky. Nejprve to byla obrazová dokumentace doplňující textové informace. Posléze pak grafické prvky zlepšující orientaci na stránce a zvyšující její čtenářskou atraktivnost. Ani textové dokumenty nejsou již dávno jen holým textem. Pro větší přehlednost se používá různá velikost písma, různé druhy a typy písma, různé barvy. Není výjimkou, že obsah stránky bývá k dispozici ke zkopírování (download) v jiném než internetovém formátu (například jako dokument textového editoru Word, tabulkového procesoru Excel ap.) který umožňuje lepší grafické povedení, dodatečnou úpravu a tisk. Celou dobu bylo třeba mít v patrnosti, že internetové připojení nebývá u všech uživatelů nejrychlejší (obzvlášť u těch, kteří se připojují pomocí telefonu). Proto se začaly používat takové typy obrazových souborů, které při maximální informační hodnotě dokážou být co nejmenší. Tyto formáty pracují buďto s omezeným počtem barev, nebo provádějí tzv. komprimaci dat. Oboje je zpravidla vykoupeno částečnou ztrátou kvality. Programy, které takto obrazové soubory upravují, jsou však dnes natolik "chytré", že ztráta kvality není často okem postřehnutelná, zato zmenšení souboru je více než desetinásobné.
</TEXT>
<HEADING>
Úsporný přenos dat
</HEADING>
<TEXT>
Požadavku na co nejmenší rozměry se na internetu podřizuje téměř vše. Pokud se na některé stránce nabízejí soubory ke zkopírování, bývá slušným zvykem "zapakovat" je vhodným komprimačním programem. Ten zmenší jejich velikost (tentokrát bez ztráty informace) a zkrátí tak dobu jejich kopírování z internetu. Po stažení takovéhoto souboru je ho potřeba nejdřív opět "rozpakovat" do původní podoby. Rozhodně se to vyplatí. Doba kopírování z internetu se zkrátí i několikanásobně, vlastní "pakování a rozpakování" je otázkou pár vteřin. Programy k rozbalování komprimovaných dat jsou většinou zdarma (freeware) a je dobré mít je na svém počítači nainstalované, nejlépe v co nejnovější verzi. Stále častěji se na internetu objevují zvukové a obrazové nahrávky. Používají se u nich speciální formáty, které jsou velmi úsporné. Šetří tak přenosovou kapacitu internetových linek. Pokud chceme maximálně využít všech audiovizuálních možností, které sdílení informací po internetu nabízejí, musíme mít přinejmenším základní znalosti o typech dat, se kterými pracujeme a odpovídající programové vybavení, které nám práci s nimi umožní. Tomu se budeme věnovat v následujících lekcích.
Příště: Grafické formáty na internetu
Internetovou verzi kurzu najdete na adrese www.lidovky.cz/ikurs
Internetový kurs pro Vás připravuje Martin Michek, vedoucí výroby LN
NĚKTERÉ KOMPRIMAČNÍ PROGRAMY
</TEXT>
<HEADING>
WinZIP, RAR, ACE
</HEADING>
<TEXT>
Nejběžnější datové kompresory. Jsou shareware, tj. po několika dnech zkušebního provozu je máte buď smazat, nebo za ně zaplatit. Funkce mají velmi podobné. WinRAR existuje i v české verzi. www.winzip.com www.rar.cz www.winace.com
</TEXT>
<HEADING>
Enzip
</HEADING>
<TEXT>
Komprimovat data můžete ale i zcela zadarmo. Příkladem freewarového programu je enzip. Funkce má prakticky shodné s aplikacemi placenými. Stáhnout jej můžete na adrese: www.cpam.freeserve.co.uk
</TEXT>
<HEADING>
StuffIt
</HEADING>
<TEXT>
Uživatelé počítačů firmy Apple již léta znají tento produkt firmy Aladdin. StuffIt Expander vám zdarma rozbalí soubory komprimované jakýmkoliv známým programem. S plnou verzí můžete komprimovat do formátů .sit, .zip a .tgz. www.aladdinsys.com
JAK SE SPOŘÍ MÍSTO
Zmenšení velikosti souborů
Uveďme si několik příkladů, jak se úsporně zapisují data:
* Představte si fotografii od moře, kde horní třetinu zabírá jednolitá plocha modré oblohy. V elektronické podobě takový obrázek obsahuje obrovské množství bodů, které mají stejnou barevnou hodnotu. Velmi úsporný je formát, který umí místo toho zapsat informaci: od místa A do místa B je všude barva číslo x. (teoreticky 3 údaje).
* Zvukový signál je ze své podstaty spojitý (nenastávají u něj skokové změny z minima na maximum a zpět). Úsporný formát vyhodnocuje jenom relativní změnu proti předchozímu okamžiku místo jeho absolutní hodnoty. Stačí na to daleko méně bitů.
* V textovém dokumentu vytvoříte linku řadou podtržítek. Úsporný formát nenapíše 60 znaků podtržítka ale "podtržítko, opakovat 60x" (což teoreticky mohou být 2-3 znaky)
</TEXT>
<HEADING>
O kolik se zmenší
</HEADING>
<TEXT>
Sháníte nějaký formulář a nechce se vám kvůli tomu běhat na příslušný úřad? Na adrese www.form.cz naleznete rozsáhlou databázi formulářů z celé škály úřadů v České republice. Uloženy jsou ve formátech pdf a ffw.
</TEXT>
<HEADING>
Web slovníček pro dnešní den
</HEADING>
<GEOGRAPHY>Download</GEOGRAPHY>
<TEXT>
Kopírování ("stahování") souborů směrem z internetu na váš počítač. Rychlost takovéhoto přenosu je omezena především rychlostí vaší linky. V případě, že nekopírujete z velkého serveru na internetové páteři, ale z nějakého "domácího", pak samozřejmě záleží i na kapacitě jeho připojení, případně na tom, kolik dalších uživatelů z něj chce kopírovat souběžně s vámi.
Upload - přenos dat směrem z vašeho počítače na internetový server. Protože přenosová kapacita internetových připojení bývá nesymetrická, bývá upload pomalejší než download.
Freeware - Počítačové programy, které jsou volně šiřitelné. Můžete je používat a nemusíte nic platit. Často bývá zdarma jen program s omezenými možnostmi a jeho plnou verzi si již musíte koupit.
</TEXT>
</DOC>
<DOC>
<DOCID>LN-20020206076</DOCID>
<DOCNO>LN-20020206076</DOCNO>
<DATE>02/06/02</DATE>
<TITLE>
Na tomto místě přílohy Zaměstnání naleznete význam pracovních pozic ve firmách. Jde o obecný výklad, v jednotlivých firmách zaměstnanci na stejných pozicích mohou mít odlišnou odpovědnost. Jde však o drobnosti, slovníček vám pomůže orientovat se v personální inzerci.
</TITLE>
<HEADING>
Data Communications Manager - manažer datové komunikace
</HEADING>
<TEXT>
Pracovník na této pozici je odpovědný za návrhy a provádění komplexních technických řešení a celkové koordinace projektů. Na starosti má kromě jiného i finanční řízení rozpočtu, dále operativní i strategické plánování. Dále prezentuje produkty a návrhy řešení.
Pracovník na této pozici je odpovědný za návrhy a provádění komplexních technických řešení a celkové koordinace projektů. Na starosti má kromě jiného i finanční řízení rozpočtu, dále operativní i strategické plánování. Dále prezentuje produkty a návrhy řešení.
</TEXT>
</DOC>
<DOC>
<DOCID>LN-20020206077</DOCID>
<DOCNO>LN-20020206077</DOCNO>
<DATE>02/06/02</DATE>
<TITLE>
Pracuji v hlavním pracovním poměru, ale naskytla se mi příležitost k práci i mimo toto hlavní zaměstnání. Zajímalo by mne, jaké mám možnosti spolupráce s jinými subjekty, jaký typ smlouvy by pro mne byl nejvýhodnější, co jsem povinna z těchto subjektů odvádět státu, a která varianta by mi přinesla největší úspory.
</TITLE>
<TEXT>
Paragraf 75 zákoníku práce zakotvuje možnost vykonávat i další výdělečnou činnost (např. podnikat). Pokud chce zaměstnanec vykonávat výdělečnou činnost v oboru, který je shodný s předmětem činnosti zaměstnavatele, musí mu ten dát písemný souhlas. Pokud váš zaměstnavatel poskytuje např. účetní služby a vy u něj pracujete jako účetní, je v rozporu s tímto ustanovením, abyste si přivydělávala jako OSVČ s předmětem podnikání účetní služby. V rozporu však není to, abyste na dohodu o pracovní činnosti pracovala jako účetní pro výrobce obuvi. Máte zejména tyto možnosti: 1. Začít samostatně podnikat (na živnostenský list). Pak jste povinna platit daň z příjmů a odvádět pojistné na důchod, můžete být dobrovolně účastna nemocenského pojištění. 2. Být zaměstnána ve vedlejším poměru. V takovém případě odvádíte státu stejné poplatky jako z hlavního pracovního poměru a na pojistném se spolupodílí zaměstnavatel. 3. Uzavřít dohodu o prac. činnosti. Platíte jak daň z příjmu, tak i pojistné na důchod a nemocenské pojištění. 4. Uzavřít dohodu o provedení práce. Platíte daň z příjmu, nezakládá se však účast na důchodovém a nemocenském pojištění. Rozsah práce však nesmí přesáhnout v průběhu roku u jednoho zaměstnavatele dobu 100 hodin. Při výběru vhodné formy uvažujte nejen nad náklady, ale i nad starostmi, které budete mít např. vedení účetnictví v případě, že byste se rozhodla sama podnikat.
</TEXT>
</DOC>
<DOC>
<DOCID>LN-20020206078</DOCID>
<DOCNO>LN-20020206078</DOCNO>
<DATE>02/06/02</DATE>
<TITLE>
Studuji třetím rokem Právnickou fakultu UK, a chtěla bych pracovat v zahraničí. Není pro mně rozhodující výdělek, ale jde mi o praxi, zkušenosti a zdokonalení se v cizím jazyce. Ráda bych věděla, která organizace kromě AEISEC se soustřeďuje na výměnné programy v právní oblasti, případně ve sféře humanitárních činností.
</TITLE>
<TEXT>
U studentů právnické fakulty je skloubení praxe a zdokonalení se v cizím jazyce složitější - vyžaduje již jistou odbornou jazykovou způsobilost. Doporučil bych využít probíhající spolupráci PF UK s řadou zahraničních univerzit, např. program Socrates/Erasmus, který zahrnuje výměnné pobyty studentů. Koordinátorem programů je Evropská kancelář UK, která uzavřela smlouvu s Komisí Evropské unie. Veškeré informace naleznete na www.prf.cuni.cz/zahranicni/Erasmusmain.htm. Můžete se obrátit i na Evropské sdružení studentů práv - European Law Student's Association. Jedním z cílů ELSA je přispívat ke zvyšování odborných znalostí budoucích právníků. Nabídne vám také program studií v zahraničí a kromě jiného i Program výměnných studentských pracovních stáží se zaměřením na jedno - až tříměsíční zahraniční praxe v advokátních kancelářích, bankách, na univerzitách či jiných, s právem úzce spjatých organizacích v zemích sdružených v ELSA. Více informací naleznete na www.elsa.cz. V případě, že se chcete stát dobrovolníkem na poli humanitární nebo obecně prospěšné činnosti, doporučuji nabídnout své služby takovým organizacím, jako je třeba obecně prospěšná organizace Člověk v tísni při České televizi nebo občanské sdružení ADRA. Z mezinárodních organizací třeba Mezinárodní výbor Červeného kříže, UNICEF či UNESCO. Každopádně volte společnost obecně známou a věrohodnou.
</TEXT>
</DOC>
<DOC>
<DOCID>LN-20020206079</DOCID>
<DOCNO>LN-20020206079</DOCNO>
<DATE>02/06/02</DATE>
<TITLE>
Odborníci se shodují, že na trhu práce uspějí hlavně flexibilní lidi s odbornou kvalifikací, kteří jsou ochotni dále se vzdělávat
</TITLE>
<TEXT>
Co je pro absolventa jakéhokoli typu školy důležitější? Mít všeobecné teoretické znalosti, nebo naopak znalosti odborné? Ideální je kombinace obou. Experti se navíc shodují: aby mohli mladí lidé uspět na trhu práce, nesmějí se soustředit na úzce profilovanou přípravu pro určité povolání.
Kdo chce najít dobré místo, musí být především flexibilní - tedy schopný přizpůsobovat se rozličným požadavkům a nárokům svého budoucího zaměstnavatele. Takový je názor Heleny Úlovcové a Jiřího Vojtěcha z Národního ústavu odborného zaměstnání, kteří se (a mnouzí další) podíleli na projektu Absolvent. Všechny součásti projektu, který probíhal v letech 1999 až 2000, jsou k dispozici na internetové adrese Ústavu pro informace ve vzdělávání www.uiv.cz (odkaz Absolvent). Autoři projektu Absolvent se (kromě detailní analýzy požadavků a vývojových trendů trhu práce) v jedné části zaměřili i na to, jakým způsobem hodnotí sami mladí lidé úroveň vzdělání, které jim škola poskytuje. Čeští vysokoškoláci jsou podle tohoto průzkumu nejlépe vybaveni právě v oblasti teoretických odborných znalostí (podle vlastního hodnocení respondentů). Naopak nejhůře podle svého mínění obstojí v praktických odborných dovednostech.
</TEXT>
<HEADING>
Gymnazisté: Jazyky umíme dobře
</HEADING>
<TEXT>
Příliš pozitivně nehodnotí vysokoškoláci ani své znalosti cizích jazyků. Naopak studenti gymnázií a vyšších odborných škol pokládají právě znalost cizích jazyků za oblast, kterou ve škole nejvíce rozvinuli. Proti výzkumům prováděných v předešlých letech se hodnocení jazykové průpravy zlepšilo právě především u gymnazistů. Jako velmi špatné hodnotí své znalosti jazyků (respektive jak je škola v tomto směru vybavila) naopak žáci - učni. Zajímavé také je, jaké dovednosti sami absolventi pokládají za důležité. Studenti vyšších typů škol jednoznačně zdůrazňují a preferují schopnost samostatného rozhodování, komunikační dovednosti a znalost práce s výpočetní technikou. Znalosti z ekonomiky, managementu však absolventi kupodivu nepovažují za příliš důležité. Autoři projektu ze získaných údajů vyvodili, že mezi hodnocením připravenosti v určité oblasti a hodnocením důležitosti pro budoucí zaměstnání existuje nesoulad. Vysokoškoláci tak mají slabinu především ve vlastní připravenosti v praktických odborných znalostech. Studentům vyšších odborných škol chybí schopnost samostatného rozhodování. Achillova pata gymnazistů je v ovládnutí komunikačních dovedností, zatímco absolventi středních odborných škol narážejí na problémy při práci s výpočetní technikou. Vyučení postrádají organizační a řídící schopnosti.
</TEXT>
<HEADING>
Příkaz doby: Buď flexibilní a uč se!
</HEADING>
<TEXT>
Podle poznatků mnohých personalistů mají čeští absolventi spoustu teoretických dovedností, ale chybí jim praktické zkušenosti. Přechod do prvního zaměstnání jim proto přináší problémy. Paradoxně je nedostatek praktických dovedností problémem především učňovského školství. Podle Úlovcové a Vojtěcha je totiž značná část škol dosud uzavřena do svých zdí. "Podle zjišťování prováděných v letech 2000 a 2001 více než polovina žáků v učebních oborech během učení vůbec nepřijde do styku s reálným pracovním prostředím," uvádí. Překvapivě lepší je však situace v maturitních oborech - praxi neabsolvuje v podnicích a firmách jen asi jeden z deseti studentů. Nejlépe jsou z tohoto pohledu koncipovány obory vyšších škol, kde je praxe dlouhodobá a žáci jsou do činnosti firem přímo zapojeni. Přímo v praxi se tak učí aplikovat své školní teoretické poznatky. Oba odborníci z Národního ústavu odborného vzdělávání se shodují, že školy by měly klást důraz především na flexibilitu, ochotu přizpůsobovat se změnám a v neposlední řadě i ochotu dále se vzdělávat. Tyto takzvané klíčové dovednosti přinášejí větší šance na celoživotní zaměstnanost. Důležité je také zaměření na moderní technologie. Spoluautoři studie upozorňují na dvojí přístup zaměstnavatelů. Ti na jedné straně pochopitelně uvažují z hlediska svých okamžitých potřeb požadují připravenost absolventa na plné pracovní nasazení v co nejkratší době. Velký počet zaměstnavatelů na druhé straně sice nepodceňuje tyto okamžité profesní dovednosti, ale přikládá velký význam zejména schopnosti dále se vzdělávat. Pro každého zaměstnavatele je přínosem, pokud si nového zaměstnance může "dovychovat podle svých potřeb". Dobrou investicí do vlastního vzděláni proto je pracovat již během studia třeba na poloviční úvazek (pokud to je jen trochu možné). Budoucí absolvent získá nejenom přehled o situaci na reálném trhu práce, ale zároveň i žádoucí praktické dovednosti. A právě v této oblasti je slabina českého vzdělávacího systému v rámci Standardu středoškolského odborného vzdělávání je vyzdvižena nutnost klást důraz na klíčové dovednosti - přesto Úlovcová a Vojtěch upozorňují na tendenci upřednostňovat manuální připravenost pro výkon určitého povolání. Učitelé na gymnáziích zase mají tendenci zaměřovat se na přípravu přijímacích zkoušek na vysokou školu. Důraz přitom kladou na verbální dovednosti. Studenti pak s oblibou hovoří o "okecávání". Představy absolventů často tvrdě narazí při první zkušenosti s reálným světem práce. Mají přemrštěné nároky, odmítají nastoupit na místa, která neodpovídají jejich kvalifikaci a navíc mají zkreslenou představu o situaci na trhu práce. Podle Úlovcové a Vojtěcha očekávají, že dostanou vyšší plat, než odpovídá realitě, ale na druhé straně jim chybí flexibilita. Vyplývá to ze zjištění úřadů práce. Snad absolventům pomůže reálně hodnotit jejich šance na trhu práce nový předmět - úvod do světa práce, který byl zařazen do vzdělávacích programů středních škol.
Jaké profese budou na trhu práce žádané?
ROSTOUCÍ ZÁJEM PO PRACOVNÍCÍCH S NÍZKOU I VYSOKOU KVALIFIKACÍ
vodohospodářství (dodávka vody, čištění, údržba vodních toků) místní železniční doprava pronájem vozidel, strojů a zařízení pronájem pozemků a budov místní správa sběr odpadu, recyklace, hygienická zařízení péče o staré a postižené občany osobní služby a služby v domácnosti kultura a zábavní průmysl
</TEXT>
<HEADING>
ROSTOUCÍ ZÁJEM PO PRACOVNÍCÍCH S VYSOKOU KVALIFIKACÍ
</HEADING>
<TEXT>
energetika lehké strojírenství (výroba optických nástrojů, mikrosystémové inženýrství apod.) inženýrské stavby instalace plynu, vody a topení velkoobchod a zahraniční obchod objednávkový obchod specializovaní pracovníci v letectví činnost v oblasti nemovitostí veřejná bezpečnost a pořádek sociální zabezpečení, podpora v nezaměstnanosti úklidové služby, péče o děti vzdělávání výzkum a vývoj, sociální práce sportovní organizace a profesionální sportovci diplomatické služby a mezinárodní organizace
</TEXT>
<HEADING>
KLESAJÍCÍ POPTÁVKA, ALE S POTŘEBOU VYSOCE KVALIFIKOVANÝCH ODBORNÍKŮ
</HEADING>
<TEXT>
zemědělství hutnictví kovů dobývaní nerostných surovin farmaceutický, ropný a chemický průmysl výroba strojů a zařízení stavba lodí výroba jednostopých vozidel a letadel počítače a hardware potravinářský průmysl textilní výroba dřevozpracující, papírenský a polygrafický průmysl obchodní agentury opravy dálková železniční doprava vnitrozemská lodní doprava a námořní doprava cestovní kanceláře telekomunikace logistika a skladiště bankovnictví, pojišťovnictví veřejná správa a národní obrana knihovny, archivy výtvarné a literární činnosti
</TEXT>
<HEADING>
KLESAJÍCÍ ZÁJEM POSTIHUJE HLAVNĚ PRACOVNÍKY S NÍZKOU KVALIFIKACÍ
</HEADING>
<TEXT>
lovectví a rybářství energetika hutnictví polotovarů (zájem klesá obecně) textilní průmysl stavebnictví (hrubé stavby) maloobchod silniční osobní doprava (zájem klesá obecně) letecká doprava
Poznámka: v žádném oboru neroste poptávka pouze po pracovnících s nízkou kvalifikací.
Pramen: Podle Burkarta Sellina, autora publikace Evropské trendy ve vývoji povolání a kvalifikace, z níž vycházeli autoři studie Trendy nároků profesí a odvětví, součásti projektu Absolvent (Výzkumný ústav informací ve vzdělávání).
CHCETE DOSÁHNOUT ÚSPĚCHU? PAK MUSÍTE SPLŇOVAT TYTO BODY:
1. být zdravě sebevědomí
2. dokázat se sami prosadit
3. musíte respektovat zákony a morální zásady
4. být odolní vůči zátěži
5. mít emocionální stabilitu
6. být spolehliví
7. být loajální vůči podniku
8. mít schopnost řídit a vést
9. podnikat s etikou
10. identifikovat se s firmou
Pramen: Uplatnění absolventů škol: analýza a výhled
</TEXT>
</DOC>
<DOC>
<DOCID>LN-20020206080</DOCID>
<DOCNO>LN-20020206080</DOCNO>
<DATE>02/06/02</DATE>
<TITLE>
Včera večer byly vyhlášeny nominace na prestižní filmové ceny Český lev 2001
</TITLE>
<TEXT>
Pouze sedm filmů z šestnácti loni natočených se bude ucházet o křišťálovou sošku Českého lva. Tmavomodrý svět si na své konto připsal dvanáct nominací, následuje ho Babí léto s devíti a Otesánek s osmi.
PRAHA - Kteří tvůrci si trofeje skutečně odnesou, uvidíme na slavnostním večeru 2. března, který bude tradičně z pražské Lucerny přenášet ČT 1. Ještě v loňském ročníku Českých lvů by bylo v tuto chvíli o všem rozhodnuto: obálky s počty hlasů na prvních třech místech by byly uschovány v trezoru u notáře a čekalo by se jen na jejich oficiální zveřejnění. Podle letošních pravidel začíná zveřejněním nominací vše znova. Více než stočlenná obec akademiků bude podruhé vybírat své favority v jednotlivých kategoriích, tentokrát ale už jen z trojice finalistů.
</TEXT>
<HEADING>
Devátý ročník má tři novinky
</HEADING>
<TEXT>
Další letošní novinkou je vedle dvoukolového hlasování také rozdělení ceny za výtvarný počin na kategorie: Kostýmy a výtvarné řešení. A konečně poslední změnou je skutečnost, že ocenění budou nad hlavu zvedat opět trochu vylepšeného a dokonalejšího křišťálového Českého lva. Ačkoli bylo loni natočeno šestnáct celovečerních filmů, členové České filmové a televizní akademie věnovali pozornost jen sedmi z nich. Vedle Tmavomodrého světa (12 nominací), Babího léta (9) a Otesánka (8) mezi favority postoupily filmy Rebelové (4), Divoké včely (3), Paralelní světy (2) a Cabriolet (1). Filmy 24, Karu Süda Medvědí srdce, Královský slib, Kruh, Mach, Šebestová a kouzelné sluchátko, Podzimní návrat, Vyhnání z ráje, Z pekla štěstí 2 a Jak ukrást Dagmaru zůstaly bez nadějí na cenu. Poslední jmenovaný film ovšem "ocenili" novináři, kteří mu přidělili Plyšového lva tradičně udíleného nejméně oblíbenému filmu. Tmavomodrý svět, který posbíral dvanáct ze třinácti nominací, bodoval i u filmových kritiků. Dali mu přednost před Otesánkem a Divokými včelami. Minulý týden ovšem udělili "titíž" filmoví kritici cenu Kristián Otesánkovi a Tmavomodrý svět odsunuli až na třetí místo za Divoké včely. Další trofejí pro Svěrákův film byla divácká Cena čtenářů časopisu Cinema, kterým se Tmavomodrý svět líbil o něco více než Amélie z Montmartru a Moulin Rouge. První ocenění si na své konto připsal i Otesánek, odnesl si plaketu za nejlepší plakát, následovaly ho tituly Rebelové a Tmavomodrý svět. Udílela se také cena pro nejlepší zahraniční film, stala se jím Amélie z Montmartru před Billy Elliotem a Deníkem Bridget Jonesové. U těchto kategorií akademie pořadí na druhém a třetím místě nesdělila. Nominační večer proběhl stejně jako loni v režii moderátorské a improvizátorské hvězdy Jaroslava Duška. Jeho humor se před rokem osvědčil i při slavnostním předávání Českých lvů, oceněné tvůrce bude tedy jeho zničující humor uvádět do úzkých i letos.
NOMINACE NA CENY ČESKÉ FILMOVÉ A TELEVIZNÍ AKADEMIE ČESKÝ LEV 2001
Babí léto
Otesánek
Tmavomodrý svět
REŽIE
Vladimír Michálek (Babí léto)
Jan Svěrák (Tmavomodrý svět)
Jan Švankmajer (Otesánek)
SCÉNÁŘ
Jiří Hubač (Babí léto)
Jan Švankmajer (Otesánek)
Zdeněk Svěrák (Tmavomodrý svět)
KAMERA
Štěpán Kučera (Paralelní světy)
Vladimír Smutný (Tmavomodrý svět)
Martin Štrba (Babí léto)
STŘIH
Jiří Brožek (Babí léto)
Alois Fišárek (Tmavomodrý svět)
Jan Mattlach (Rebelové)
ZVUK
Otto Chlpek, Radim Hladík jr. (Rebelové)
Zbyněk Mikulík (Tmavomodrý svět)
Ivo Špalj (Otesánek)
Ivan Král (Cabriolet)
Michal Lorenc (Babí léto)
Ondřej Soukup (Tmavomodrý svět)
KOSTÝMY
Kateřina Mírová (Rebelové)
Věra Mírová (Tmavomodrý svět)
Eva Švankmajerová (Otesánek)
VÝTVARNÉ ŘEŠENÍ
Daniel Dvořák, Filip Renč (Rebelové)
Jan a Eva Švankmajerovi (Otesánek)
Jan Vlasák (Tmavomodrý svět)
HLAVNÍ ŽENSKÝ HERECKÝ VÝKON
Tatiana Vilhelmová (Divoké včely)
Stella Zázvorková (Babí léto)
Veronika Žilková (Otesánek)
VEDLEJŠÍ ŽENSKÝ HERECKÝ VÝKON
Jaroslava Kretchmerová (Otesánek)
Zuzana Kronerová (Divoké včely)
Linda Rybová (Tmavomodrý svět)
HLAVNÍ MUŽSKÝ HERECKÝ VÝKON
Vlastimil Brodský (Babí léto)
Karel Roden (Paralelní světy)
Ondřej Vetchý (Tmavomodrý svět)
VEDLEJŠÍ MUŽSKÝ HERECKÝ VÝKON
Kryštof Hádek (Tmavomodrý svět)
Pavel Liška (Divoké včely)
Stanislav Zindulka (Babí léto)
NEJLEPŠÍ ZAHRANIČNÍ FILM
Amélie z Montmartru
NEJLEPŠÍ FILMOVÝ PLAKÁT
Otesánek - Eva Švankmajerová
CENA FILMOVÝCH KRITIKŮ
Tmavomodrý svět
PLYŠOVÝ LEV
Jak ukrást Dagmaru
CENA ČTENÁŘŮ ČASOPISU CINEMA
Tmavomodrý svět
</TEXT>
</DOC>
<DOC>
<DOCID>LN-20020206081</DOCID>
<DOCNO>LN-20020206081</DOCNO>
<DATE>02/06/02</DATE>
<GEOGRAPHY>PRAHA</GEOGRAPHY>
<TEXT>
Se symfonickým orchestrem hl. m. Prahy FOK vystoupí dnes od 19.30 ve Smetanově síni Obecního domu litevský violoncellista David Geringas, žák Mstislava Rostropoviče a uznávaný interpret především ruské a baltské soudobé hudby. Pod vedením Leoše Svárovského představí v české premiéře Koncert pro violoncello a orchestr lotyšského skladatele Péterise Vaskse.
</TEXT>
</DOC>
<DOC>
<DOCID>LN-20020206082</DOCID>
<DOCNO>LN-20020206082</DOCNO>
<DATE>02/06/02</DATE>
<TITLE>
Kandidáti prestižních divadelních cen za rok 2001 se představili veřejnosti
</TITLE>
<TEXT>
Herecká asociace včera zveřejnila nominace na Ceny Thálie 2001. Slavnostní udílení cen se bude konat 16. března v Národním divadle a v přímém přenosu jej bude vysílat první program Česká televize.
PRAHA - Ceny budou vyhlášeny ve čtyřech kategoriích, zvlášť za ženský a mužský jevištní výkon. V nominacích opět převažují pražská divadla, za nimi stojí brněnské scény a dvě regionální divadla (Liberec a Plzeň).
</TEXT>
<HEADING>
Činohra: Palmovka a Viola
</HEADING>
<TEXT>
Tradičně největší pozornost poutá činohra, v níž se za sledované období odehraje přibližně tři sta premiér. Předseda činoherní komise Zdeněk Urbánek, zdůraznil, že komise se snaží pravidelně zajíždět do mimopražských divadel. Celkově v činohře nejvíc "bodů" posbíraly Divadlo pod Palmovkou a překvapivě Viola. Jiří Langmajer je nominovaný za roli Kerženceva v inscenaci Petra Kracika Ubohý vrah a v širších nominacích se objevily další čtyři herecké výkony z inscenací divadla. Viola slavila dvojitý úspěch s inscenací Lídy Engelové The Gin Game, za roli Fonsie je zde nominovaná Blanka Bohdanová a za roli jejího partnera Wellera Josef Somr. V širších nominacích činohry jsou například Simona Babčáková, Jaroslava Zimová, Daniela Kolářová, Jaromír Dulava, Miroslav Mejzlík, David Prachař. Eva Herrmannová, která stojí v čele operní komise, připomněla, že i když operních premiér je přibližně čtyřicet, často jsou role alternované: "Snažíme se, hlavně pokud jde o mladé zpěváky, vidět i druhé obsazení, což je někdy obtížné." V nominacích z oblasti baletu a tanečního umění jsou tři výkony z inscenace Divadla F.X. Šaldy v Liberci. Jde o inscenaci Respighiho Podzimního karnevalu v choreografii a režii Gustava Skály. Za roli Fiony jsou nominovány obě alternantky - Ljubov Dančenko a Taťána Juřicová a za ztvárnění postavy Smrti Jiří Pokorný. Předseda taneční komise Vladimír Nečas podtrhnul, že pozornost je upřena především na dramatické ztvárnění rolí. Nominace za výkony v oblasti operety, muzikálu a jiných hudebně-dramatických žánrů podle předsedy komise Zdeňka A. Tichého svědčí o současné pestrosti forem a různorodosti scén, které tento žánr pěstují: "Vedle Hudebního divadla Karlín, který zde představuje jakousi 'vlajkovou loď' se do hlavních i širších nominací zařadilo například Divadlo Ungelt či studiová scéna Národního divadla." Po Danu Bártovi a Lucii Bílé pronikla do nominací Thálie další zpěvačka - Marta Kubišová, která je nominovaná za výkon v komorním muzikálu Líp se loučí v neděli. V Ungeltu jej nastudoval Zdeněk Kaloč. Kromě ocenění v jednotlivých kategorie budou opět uděleny další zvláštní ceny. Jednak je to cena mladému umělci nebo umělkyni do 33 let, dále Zvláštní cena Kolegia za mimořádný umělecký přínos českému divadelnímu umění a tři Ceny Thálie za celoživotní jevištní mistrovství v oblasti dramatických umění. Také letos přijme nominované a členy Kolegia zámku v Lánech prezidentova choť Dagmar Havlová, která nad cenami tradičně převzala záštitu.
CENY THÁLIE 2001 - NOMINACE
ČINOHRA
Blanka Bohdanová * role Fonsie, The Gin Game, Viola
Lenka Skopalová * role Kath Jak se bavil pan Sloane, Činoherní klub
Nina Divíšková * role Matka Příběhy obyčejného šílenství, Dejvické divadlo
Vladimír Dlouhý * role Larry Na dotek, Divadlo Rokoko
Jiří Langmajer * role Keržencev Ubohý vrah, Divadlo pod Palmovkou
Josef Somr * role Weller The Gin Game, Viola
BALET, PANTOMIMA A JINÝ TANEČNĚ-DRAMATICKÝ ŽÁNR
Ljubov Dančenko * role Fiona Podzimní karneval, DFXŠ Liberec
Taťána Juřicová * role Fiona Podzimní karneval, DFXŠ Liberec
Jana Kosíková-Přibylová * role Klára Louskáček, ND Brno
Jiří Jelínek * role Jean de Brienne Raymonda, ND Praha
Lubor Kvaček * role Rabín Golem, Pražský komorní balet
Jiří Pokorný * role Smrt Podzimní karneval, DFXŠ Liberec
OPERA
Simona Houda-Šaturová * role Julie Kapuleti a Montekové, DJKT Plzeň
Ivetta Tannenbergová * role Violetta La Traviata, ND Brno
Jan Hladík * role Dr. Kolenatý Věc Makropulos, ND Brno
Ivan Kusnjer * role Petr Vok Čertova stěna, ND Praha
OPERETA, MUZIKÁL A JINÝ HUDEBNĚ-DRAMATICKÝ ŽÁNR
Marta Kubišová * role Ona Líp se loučí v neděli, Divadlo Ungelt
Tereza Duchková * role Kathy Seldenová Zpívání v dešti, HDK Praha
Lumír Olšovský * role Cosmo Brown Zpívání v dešti, HDK Praha
Zdeněk Junák * role Abram Beer Koločava, MD Brno
</TEXT>
</DOC>
<DOC>
<DOCID>LN-20020206083</DOCID>
<DOCNO>LN-20020206083</DOCNO>
<DATE>02/06/02</DATE>
<TITLE>
Atmosféru tradiční čínské novoroční oslavy chce přiblížit páteční akce pořádaná Divadlem Archa.
</TITLE>
<GEOGRAPHY>PRAHA</GEOGRAPHY>
<TEXT>
Hudebním průvodcem bude čínská zpěvačka Feng-Jün Song za doprovodu Heleny a Jiřího Vedralových a Martina Smolky. Jako host vystoupí Oldřich Janota. Podle čínského lunárního kalendáře, který pracuje se šedesátiletými cykly, vystřídá v noci z 11. na 12. února rok Hada nový rok ve znamení Koně. "V Číně znamenají novoroční oslavy shromáždění celé rozvětvené rodiny, dveře domů se zdobí znaky pro štěstí, všude jsou ohňostroje a jedí se tradiční pokrmy," přiblížil podobnost čínských svátků s českým silvestrem sinolog Vít Vojta. Ochutnávka vzácných čínských čajů, rýžových a skořicových vín bude také součástí programu v Divadle Archa. Hlavní náplní ale budou tradiční čínské, tibetské, mongolské i korejské písně. Feng-Jün Song je nahrála na CD Horská karavana, které bude mít na koncertě svůj křest.
</TEXT>
<HEADING>
Krystalicky čisté melodie
</HEADING>
<TEXT>
Spoluautorem aranží a doprovodu byl skladatel Martin Smolka. "Nejprve jsme se navzájem učili: Feng-Jün mi zpívala tradiční melodie a já ji zasvěcoval do evropského hudebního myšlení. Jdeme proti trendu současné takzvané world music předvádět hudbu v syrové, živelné podobě. Čínské písně jsou tak krystalicky čisté, že je velmi choulostivé k nim cokoli dodávat," domnívá se Smolka. Na CD Horská karavana, vydaném za podpory Ascam, s. r. o., a Pavla Hurdy vydavatelstvím Black Point, se podíleli i Helena a Jiří Vedralovi, kteří podobným způsobem zpracovávají valašský folklor. "Nesnažili jsme se napodobovat Číňany," tvrdí Jiří Vedral, hráč na kytaru a flétny. "Některé aranže vznikly spontánně přímo ve studiu," podotkl. Feng-Jün Song pochází ze severní Číny a vystudovala pekingskou operu. Pražští diváci ji měli možnost poznat v barokní činérii Marné tázání nebes režiséra Pitínského, ale také na koncertech s Alanem Vitoušem či Slunečním orchestrem.
Spoluautorem aranží a doprovodu byl skladatel Martin Smolka. "Nejprve jsme se navzájem učili: Feng-Jün mi zpívala tradiční melodie a já ji zasvěcoval do evropského hudebního myšlení. Jdeme proti trendu současné takzvané world music předvádět hudbu v syrové, živelné podobě. Čínské písně jsou tak krystalicky čisté, že je velmi choulostivé k nim cokoli dodávat," domnívá se Smolka. Na CD Horská karavana, vydaném za podpory Ascam, s. r. o., a Pavla Hurdy vydavatelstvím Black Point, se podíleli i Helena a Jiří Vedralovi, kteří podobným způsobem zpracovávají valašský folklor. "Nesnažili jsme se napodobovat Číňany," tvrdí Jiří Vedral, hráč na kytaru a flétny. "Některé aranže vznikly spontánně přímo ve studiu," podotkl. Feng-Jün Song pochází ze severní Číny a vystudovala pekingskou operu. Pražští diváci ji měli možnost poznat v barokní činérii Marné tázání nebes režiséra Pitínského, ale také na koncertech s Alanem Vitoušem či Slunečním orchestrem.
</TEXT>
</DOC>
<DOC>
<DOCID>LN-20020206084</DOCID>
<DOCNO>LN-20020206084</DOCNO>
<DATE>02/06/02</DATE>
<GEOGRAPHY>BERLÍN</GEOGRAPHY>
<TEXT>
Až do neděle 17. února bude Berlín patřit jedné z největších filmových přehlídek na světě. Dvaapadesátý mezinárodní filmový festival dnes večer zahájí světová premiéra filmu Nebe (Heaven), který v americké produkci natočil největší objev německého filmu posledních let, Tom Tykwer. Představitelka hlavní role Cate Blanchettová bude vedle Russella Crowea a Catherine Deneuveové jednou z hvězd festivalu. O Zlatého medvěda se uchází 23 snímků, z nichž 18 si tady odbude světovou premiéru. O držitelích cen rozhodne porota, jíž letos předsedá indická režisérka Mira Nairová. K vrcholům přehlídky, která nabídne přes 400 filmů, bude patřit také promítání režisérského sestřihu Formanova opusu Amadeus. Celý festival zakončí galapředstavení restaurované podoby Chaplinova Diktátora.
</TEXT>
</DOC>
<DOC>
<DOCID>LN-20020206085</DOCID>
<DOCNO>LN-20020206085</DOCNO>
<DATE>02/06/02</DATE>
<TEXT>
PRAHA .Nezvykle pojatý díl nazvaný Tmavomodré blues nabídne dnes večer od 21.30 hodin cyklus Diagnóza na druhém programu České televize. Portrét jazzového hudebníka Vladimíra Kerndla by se mohl stejně dobře vysílat i v jiném čase a jiném cyklu, je totiž zajímavý sám o sobě. Ukazuje vynikajícího muzikanta, který prožil čtvrt století na amerických výletních lodích a dnes znovu žije a pracuje doma v Brně. Do seriálu věnovaného medicíně je tento dokument zařazen kvůli rakovině mandle, kterou Vladimír Kerndl prodělal v druhé polovině 90. let. Byl operován, navzdory těžkému průběhu léčby přežil a dnes opět zpívá. Odborné informace tentokrát nejsou tím hlavním, co pořad Diagnóza přináší. Důležitější je svědectví o tom, jak se lze i s takto těžkou zkouškou vyrovnat. A pochopení, proč zní píseň Wonderful World v Kerndlově podání tak procítěně.
</TEXT>
</DOC>
<DOC>
<DOCID>LN-20020206086</DOCID>
<DOCNO>LN-20020206086</DOCNO>
<DATE>02/06/02</DATE>
<GEOGRAPHY>PRAHA</GEOGRAPHY>
<TEXT>
V pondělí zemřela zcela nečekaně herečka Helena Friedrichová. V červnu by jí bylo 46 let. Hned po absolutoriu pražské konzervatoře nastoupila angažmá v Městských divadlech pražských (dnes Divadlo ABC, Rokoko, Divadlo Komedie), kde odehrála desítky rolí. Z hlavních připomeňme Claru Pekacciovou ze hry Summit Conference, Jean Perkinsonovou z komedie Prachy? Prachy!, nebo Nevěstu z Krvavé svatby. K nejznámějším televizním úspěchům Heleny Friedrichové patřila Denisa v Mamzelle Nitouche. Z dabingových prací byl její hlas znám z řady seriálů, například Krok za krokem či Santa Barbara, v rozhlase si ji připomenete jako Markétku v Bulgakovově Mistru a Markétce, Věru v Havlově Vernisáži nebo carevnu Alexandru v Radzinského Poslední noci posledního cara. Na premiéru čeká rozhlasové zpracování Shakespearova Macbetha, ve kterém Friedrichová vytvořila jednu z čarodějnic. Pro ty, kdo mají rádi divadelní lahůdky, hrála Helena naposled v Divadle Viola v Camiho minikomediích Noc orgií v Nesleské věži. Repríza byla nedávno a herečka s rozsahem možností od klasického baletu až po činoherní grotesku v ní přímo zářila. Všichni, kdo jsme měli Helenu Friedrichovou rádi, budeme vzpomínat na jemného, slunného člověka a umělkyni, která ve své kariéře neuměla být prostřední. České divadlo, rozhlas, televize i dabing přišly o výrazný a nezastupitelný talent.
</TEXT>
</DOC>
<DOC>
<DOCID>LN-20020206087</DOCID>
<DOCNO>LN-20020206087</DOCNO>
<DATE>02/06/02</DATE>
<TITLE>
Lidové noviny zjišťovaly ceny náhradních dílů na jednotlivá auta
</TITLE>
<TEXT>
Pravidelné servisní prohlídky, přezouvání pneumatik, výměna oleje, výměna opotřebovaných dílů, nejrůznější opravy - to vše jsou položky, se kterými majitelé auta musejí počítat ve svém rozpočtu.
A nejsou to položky zrovna zanedbatelné, i běžná garanční prohlídka v servisu přijde majitele vozu na několik tisíc korun. Pokud se k tomu přidá ještě nějaká oprava či výměna některého dílu, rázem se cena promění v pětimístné číslo. Lidové noviny proto v autorizovaných servisech jednotlivých značek zjišťovaly, na kolik přijde výměna vybraných dílů a kolik si servisy naúčtují za práci. Výsledek je ovšem třeba brát pouze jako orientační, protože ceny jak za práci, tak za náhradní díly si stanovují jednotlivé autoservisy, a značně se proto liší. Servisy ve větších městech si většinou účtují vyšší hodinové sazby, ceny se mohou lišit i mezi servisy jedné značky, například podle velikosti autoservisu. Rozdíly se většinou pohybují i v řádech stovek korun. Mezi vybrané náhradní díly jsme zařadili přední světlomet a přední blatník, které často utrpí při lehčích haváriích. Do běžné údržby automobilu patří výměna brzdových destiček, do tabulek jsme zařadili i výměnu brzdových kotoučů, obě položky se týkají pouze přední nápravy. U motorové části jsme pak zjišťovali, na kolik přijde výměna vodního čerpadla. V kolonce sazba je uvedena částka, kterou si servis účtuje za hodinu práce. V posledním sloupečku je pak uvedena celková suma, kterou by majitel daného vozu zaplatil za výměnu všech dílů - tj. předního světlometu, předního blatníku, brzdových kotoučů a brzdových destiček na přední nápravě a vodního čerpadla. Částka u jednotlivých dílů zahrnuje cenu nového náhradního dílu a cenu za práci potřebnou na jeho výměnu podle příslušné časové normy a hodinové sazby.
</TEXT>
</DOC>
<DOC>
<DOCID>LN-20020206088</DOCID>
<DOCNO>LN-20020206088</DOCNO>
<DATE>02/06/02</DATE>
<TITLE>
Vážení čtenáři, v minulé příloze Auto, která se věnovala krádežím automobilů v ČR, jsme uveřejnili přehled "Nejkradenější vozy v ČR". V přehledu se bohužel technickým nedopatřením objevil údaj, podle něhož bylo v loňském roce v České republice odcizeno 428 vozů značky Subaru. Ve skutečnosti jich však bylo odcizeno pouze 23. Značka Subaru tak tímto nedopatřením byla uvedena podle indexu LN (počet odcizených aut na 1000 registrovaných) jako nejkradenější. S indexem 3,68 (z 1000 registrovaných vozů Subaru se ztratily v roce 2001 přibližně 4) však Subaru patřilo naopak mezi nejméně kradené. Čtenářům, majitelům i zástupcům značky se tímto za vzniklé problémy omlouváme a opravený přehled uvádíme znovu.
</TITLE>
<TEXT>
Nejkradenější auta v České republice v roce 2001 podle indexu LN*
Značka Počet Počet Počet ukradených aut registrovaných ukradených na 1000 registrovaných aut aut
"Nejbezpečnější" byly v roce 2001 značky Ferrari, Kia, Land Rover, Lexus, Maserati, MG, MTX, Rolls Royce a Ssang Yong. Ani jeden vůz těchto značek nebyl loni odcizen.
* Index LN udává, kolik aut se v roce 2001 ztratilo v přepočtu na 1000 registrovaných vozů konkrétní značky. Index LN dosáhl například u značky Subaru čísla 3,68. To znamená, že z tisíce registrovaných vozů Subaru se loni ztratily přibližně čtyři.
Pramen: MVCR a LN
</TEXT>
</DOC>
<DOC>
<DOCID>LN-20020206089</DOCID>
<DOCNO>LN-20020206089</DOCNO>
<DATE>02/06/02</DATE>
<TITLE>
Dynamické motory a nadměrný prostor ocenili novináři z celého světa na Škodě Superb při prvních testech na jihu Španělska.
</TITLE>
<TEXT>
SEVILLA (od zvláštního zpravodaje LN ve Španělsku) - Škodu Superb podrobily Lidové noviny prvním zkouškám již na začátku prosince, kdy měly jako jedny z mála možnost v předstihu vyzkoušet novou limuzínu v okolí Mladé Boleslavi. Další kilometry za volantem největší škodovky jsme před čtrnácti dny urazili na jihu Španělska v okolí Sevilly, kterou si mladoboleslavská automobilka vybrala k oficiální prezentaci nového modelu pro novináře z celého světa. Téměř pětimetrová luxusní škodovka potvrdila, že bude směle bojovat o zákazníky ze dvou segmentů. Svými rozměry se totiž řadí mezi čtyřdveřové sedany vyšší střední třídy, jako jsou Peugeot 607 či Opel Omega. Výhodou superbu oproti konkurentům z tohoto segmentu je především nižší cena, která začíná již na 689 900 Kč za verzi s motorem 2,0. Cenou však bude superb konkurovat i menším automobilům střední třídy, jakými jsou např. Ford Mondeo či Renault Laguna. Ty superb svými parametry převyšuje, představitelé automobilky si od superbu slibují především zvýšení prestiže a image značky Škoda ve světě. Testovací jízdy ukázaly, že všechny nabízené pohonné jednotky dávají superbu dostatečnou dynamiku, a to včetně papírově nejslabšího dvoulitrového motoru s výkonem 85 kW (116 k). Jízdní vlastnosti superbu jsme vyzkoušeli jak v dálničním provozu, tak na klikatých silničkách andaluských kopců. Zde jsme ocenili dobrý podvozek, díky němuž vůz bez problémů drží řidičem zvolenou stopu. Škoda Superb se nabízí ve třech úrovních výbavy. Podle odhadů automobilky bude největší zájem o střední úroveň Comfort, jíž by měla zvolit téměř polovina zákazníků. Při volbě motorů se zákazníci rozdělí na dvě téměř stejné poloviny, 51% jich bude volit benzinové agregáty, 49 % jich pak dá přednost dieselovým motorům. V březnu podrobíme Škodu Superb klasickému redakčnímu testu, o jehož výsledcích vás samozřejmě budeme informovat.
</TEXT>
</DOC>
<DOC>
<DOCID>LN-20020206090</DOCID>
<DOCNO>LN-20020206090</DOCNO>
<DATE>02/06/02</DATE>
<TEXT>
Ační pakety pro Audi A3 a A6. Cenové zvýhodnění 48 až 75 tisíc korun přinášejí zájemcům o vozy Audi A3 a Audi A6 akční pakety komfortních a funkčních prvků. Až do poloviny roku si mohou zájemci o modely Audi A3 objednat akční paket, který obsahuje za 24 100 Kč aut. klimatizaci a metalický lak, úspora činí asi 48 000 Kč. Za tzv. interiérový paket pro Audi A6, který obsahuje autorádio Symphony, střední loketní opěrku, tempomat, informační systém řidiče, praktický vak na lyže a automaticky zaclonitelné vnitřní zpětné zrcátko, zaplatí zákazník v případě šestiválcových modelů pouhých 32 600 Kč a 37 700 Kč v případě modelů čtyřválcových. To oproti běžným cenám představuje zvýhodnění přes 65 000 Kč, resp. 75 000 Kč. Exteriérový paket A6 nabízí metalické nebo perleťové laky a šest atraktivních šestnácti či sedmnáctipalcových kol z lehkých slitin. Exteriérový paket stojí 35 000 Kč, cenové zvýhodnění představuje asi 70 tisíc korun.
</TEXT>
</DOC>
<DOC>
<DOCID>LN-20020206091</DOCID>
<DOCNO>LN-20020206091</DOCNO>
<DATE>02/06/02</DATE>
<TITLE>
Alfa Romeo
</TITLE>
<TEXT>
Typ Světlomet Blatník Brzdové Brzdové Vodní Sazba/ Celkem kotouče destičky čerpadlo hod.
Ceny jsou uvedené v Kč, včetně DPH a práce nutné na výměnu dílu. Lze je brát pouze jako orientační, protože se v jednotlivých autoservisech mohou výrazně lišit.
</TEXT>
</DOC>
<DOC>
<DOCID>LN-20020206092</DOCID>
<DOCNO>LN-20020206092</DOCNO>
<DATE>02/06/02</DATE>
<TITLE>
Trafic a vivaro vanem roku. Nový Renault Trafic zcela jednoznačně zvítězil v mezinárodní soutěži Van of the Year 2002. Na základě hlasování odborných novinářů z dvaceti evropských zemí obsadil společný projekt Renaultu a General Motors, známý také pod jménem Opel Vivaro, první místo v renomované soutěži, když získal 115 bodů. Renault Trafic zaujme především neotřelým designem, velkou praktičností a nízkými provozními náklady. Velmi lákavá je i cena - ta za dodávku s motorem 1,9 dCi činí jen 459 900 Kč. Od března nabídku rozšíří i verze kombi se dvěma řadami sedadel a v červnu minibus.
</TITLE>
<TEXT>
Diesely pro mondeo a focus. Nové vznětové motory se vstřikováním systémem Common Rail představil Ford na našem trhu. První čtyřválec s objemem 1,8 litru 85 kW se objeví pod kapotou focusu. Zákazníkům bude nabízen u verze kombi ( 680 000 Kč) a dále v kombinaci se čtyř-(660 000 Kč) nebo pětidveřovou ( 645 000 Kč) karoserií výhradně ve výbavě Ghia. Další novinkou je dvoulitr identické koncepce ( 2,0 l 96 kW) určený pro Ford Mondeo. Ford nyní přichází s časově limitovanou nabídkou mondeo TDCi totiž dočasně nabízí za cenu mondea TDDi. Cenový rozdíl mezi "commonrailovým" motorem TDCi (130 k) a původním turbodieselem TDDi (115 k) s přímým vstřikováním dosud činil 30 000 Kč. Nyní ovšem časově omezená nabídka uvedený rozdíl smazává, a mondeo s novým motorem TDCi je tak k mání za 729 900 Kč. Mondeo vybavené původním turbodieselem TDDi se nyní prodává o 30 000 Kč levněji, což u čtyřdveřové varianty ve výbavě Core znamená cenu 674 900 Kč.
Sportovní verze civicu. Civic Type-R, který byl v Evropě poprvé představen na loňském ženevském autosalonu a jehož sériová výroba začala na podzim loňského roku, přichází na tuzemský trh. O pohon se stará nový dvoulitrový motor DOHC i-VTEC. Výkon motoru je 200 k (147 kW) při 7400 ot/min., s maximálním kroutícím momentem 196 N.m při 5900 ot/min. Litrový výkon 100 koňských sil umožňuje dosažení maximální rychlosti 235 km/h a zrychlení z 0 na 100 km/h za 6,8 sekundy. Spotřeba paliva při tom zůstává v kombinovaném provozu na hodnotě 8,9 lna 100 km.
</TEXT>
</DOC>
<DOC>
<DOCID>LN-20020206093</DOCID>
<DOCNO>LN-20020206093</DOCNO>
<DATE>02/06/02</DATE>
<TEXT>
V minulé příloze Auto jsme nesprávně napsali, že Lidové noviny nedostaly pozvánku k prohlídce autobazaru AAA v Praze. Lidové noviny však pozvánku obdržely a akce se zúčastnil reportér David Garkisch. Autobazaru i čtenářům se omlouváme.
</TEXT>
</DOC>
<DOC>
<DOCID>LN-20020206094</DOCID>
<DOCNO>LN-20020206094</DOCNO>
<DATE>02/06/02</DATE>
<TITLE>
test auta
</TITLE>
<TEXT>
Praktický kufr, výborné zpracování karoserie i interiéru a vyvážené jízdní vlastnosti si přináší třetí karosářská varianta Škody Fabia provedení sedan.
Škoda Fabia má za sebou již dva úspěšné roky na trhu, během nichž přesvědčila více než 400 tisíc zákazníků. Krátce po svém uvedení získala několik ocenění, titul domácího Auta roku 2001 si pak vysloužilo její provedení kombi o rok později. Škodovka jasně avizovala, že s ukončením výroby felicií opouští image výrobce levných automobilů. Potenciálním zákazníkům se však zavázala slibem, že i nadále bude nabízet auta s příznivým poměrem ceny a užitné hodnoty. To byl také jeden z důvodů, proč loni v květnu uvedla na trh další karosářskou variantu - Fabii sedan. Ve třídě malých automobilů toto provedení není příliš běžné, alespoň co se Evropy týká. Pro řadu českých motoristů však právě klasické tříprostorové uspořádání karoserie s odděleným zavazadlovým prostorem představuje ideální řešení, protože spojuje cenovou výhodu malého vozu s možností přepravy zavazadel většího objemu. Navíc má obliba sedanů u nás kořeny i v dobách nedávno minulých, kdy ruské "žigulíky" právě díky velkému kufru porážely škodovky. To, že se po dlouhých 43 letech na trhu objevil opět sedan s okřídleným šípem ve znaku, jistě ulehčila i skutečnost, že se v této oblasti dá konkurence spočítat na prstech jedné ruky: Renault Thalia, Seat Cordoba a v roce 2003 by měl přibýt nový Volkswagen Polo.
</TEXT>
<HEADING>
Vyvážené tvary karoserie
</HEADING>
<TEXT>
I když je design sedanu podřízen především funkčnosti a nenajdeme na něm žádné módní výstřelky, tvarově působí velice vyváženě. Záď nenarušuje celkový kompaktní dojem, naopak plynule navazuje na ostatní křivky karoserie. Z návaznosti jednotlivých dílů je patrné precizní zpracování. Stejnými slovy lze popsat i interiér, který se neliší od vnitřku hatchbacku a kombi, opět zvítězila strohá jednoduchost a přehlednost nad tvůrčí invencí. Pohodlná sedadla, plasty špičkové kvality, volant seřiditelný ve dvou osách, ostré rohy přístrojové desky omezující kolena řidiče a spolujezdce. Objem zavazadlového prostoru sedanu činí velice slušných 438 litrů, čímž o 12 l převyšuje i verzi kombi. Rovněž sedan nabízí možnost sklopení zadních dělených opěradel, čímž vznikne prostor až 789 l. Vzniklým otvorem lze do kabiny protáhnout i objemnější předměty a i velikost vstupního otvoru je poměrně slušná. Nakládací hrana se nachází příjemně nízko. Praktickým řešením jsou v zavazadelníku sklopné háčky na zavěšení tašek či umístění výstražného trojúhelníku na vnitřní straně víka, které otevírají luxusní hydraulické vzpěry. Pod kapotu testované škodovky jsme tentokrát zvolili asi to nejlepší, co fabia v současné době nabízí. Jak červená písmena D a I v označení 1.9 TDI napovídají, jde o nejvýkonnější vznětový přeplňovaný čtyřválec s přímým vstřikováním paliva systémem čerpadlo-tryska. Sto koní dokáže rodinný sedan přeměnit na sportovní vůz. Razantní zátah motoru začíná již nad hranicí 1500 l/min a vydrží až do maximálních otáček. Fabii s tímto agregátem nedělá problémy pokořit rychlost 200 km/h, a i pokud autu "šlapete pořádně na krk", průměrná spotřeba nepřekročí 8 litrů na 100 km. Za klidnou jízdu se vám naopak odvděčí spotřebou hluboko pod 5 litry. Tvrdší podvozek k razantnější jízdě přímo svádí. Vůz se v zatáčce nakloní, bezpečně ale drží zvolenou stopu. Díky měkčímu odpružení posádka nerovnosti příliš nepocítí. Pochválit je třeba přesné řazení pomocí pětistupňové manuální převodovky. Mimořádnou stabilitu si sedan zachovává i při vysokých rychlostech, zde by bylo možná namístě poněkud omezit účinnost posilovače. Výtku si vysloužila brzdová soustava, která zvláště při plném zatížení nepůsobila příliš přesvědčivě. Kotoučové brzdy i na zadní nápravě místo bubnových by zde našly jistě své opodstatnění, zvláště přihlédneme-li ke skutečnosti, že se základní cena sedanu s nejvýkonnějším turbodieselem výrazně blíží hranici půl milionu korun. Nejlevnější sedan s motorem 1,4 l pak přijde na 309 900 Kč.
Fabia Sedan 1,9 TDI
Rozměry: 4222x1646x1449 mm
Hmotnost: 1175/515 kg (pohotovostní/užitečná)
Motor: vznětový přeplňovaný čtyřválec o objemu 1896 cm 3
Maximální výkon: 74 kW (101 k) při 4000 1/min
Největší točivý moment: 240 Nm při 1800 1/min
Nejvyšší rychlost: 185 km/h
Zrychlení 0 - 100 km/h: 11,6 s
Spotřeba paliva (město/mimo město/kombinace): 6,4/ 4,0/ 4,9 l/100 km
Objem zavazadlového prostoru: 438 l
Objem palivové nádrže: 45 l
Základní cena v ČR: 468 900 Kč
</TEXT>
</DOC>
<DOC>
<DOCID>LN-20020206095</DOCID>
<DOCNO>LN-20020206095</DOCNO>
<DATE>02/06/02</DATE>
<GEOGRAPHY>PRAHA</GEOGRAPHY>
<TEXT>
Ministr Karel Březina se stal otcem. V pondělí se jeho bývalé přítelkyni a zároveň asistentce premiéra Markétě Jedličkové narodila dcera Karolína. Protože ministr Březina je od loňska ženatý se šéfredaktorkou časopisu Playboy, je jeho první dítě nemanželské. Podle deníku Super ale Markéta Jedličková odmítla Březinu uvést do matriky jako otce. O ministrově otcovství se ale nepochybuje a sám Březina tyto informace ani nevyvrací.
</TEXT>
</DOC>
<DOC>
<DOCID>LN-20020206096</DOCID>
<DOCNO>LN-20020206096</DOCNO>
<DATE>02/06/02</DATE>
<GEOGRAPHY>LAGOS</GEOGRAPHY>
<TEXT>
Nejméně 100 obětí a dalších více než 430 zraněných si vyžádaly třídenní etnické střety mezi militantními členy kmenů Joruba a Hausa v ulicích nigerijské hospodářské metropole Lagosu. Informoval o tom včera Červený kříž. Z epicentra násilí ve čtvrtích Mushin a Idi Araba uprchly před mačetami, noži a šípy tisíce lidí. Včera se policistům za podpory vojáků podařilo zjednat klid.
</TEXT>
</DOC>
<DOC>
<DOCID>LN-20020206097</DOCID>
<DOCNO>LN-20020206097</DOCNO>
<DATE>02/06/02</DATE>
<GEOGRAPHY>WASHINGTON</GEOGRAPHY>
<TEXT>
Americká FBI požádala všech 30 000 mikrobiologů, kteří pracují ve Spojených státech, aby pomohli odhalit autora antraxových zásilek. Podle FBI je totiž pravděpodobné, že za útoky stojí jeden člověk, který má zkušenost s prací v laboratoři. Podle televizní stanice CNN zaslal dopis s žádostí o pomoc členům Americké společnosti pro mikrobiologii ředitel washingtonské pobočky FBI Van Harp v půli ledna.
</TEXT>
</DOC>
<DOC>
<DOCID>LN-20020206098</DOCID>
<DOCNO>LN-20020206098</DOCNO>
<DATE>02/06/02</DATE>
<TEXT>
Moody's, jedna z předních světových ratingových agentur, zvýšila v posledním čtvrtletí minulého roku čistý zisk o 45 procent na 58,8 milionu dolarů. Výsledek byl lepší, než analytici očekávali. Podle zástupců firmy se na příznivých číslech odrazily klesající úrokové sazby a pokračující boom ve vydávání obligací. V letošním roce by měly tržby společnosti vzrůst o pět až deset procent. Agentura také očekává, že díky nižším sazbám a zpětným odkupům akcií dosáhne i dvouciferného nárůstu zisku.
</TEXT>
</DOC>
<DOC>
<DOCID>LN-20020206099</DOCID>
<DOCNO>LN-20020206099</DOCNO>
<DATE>02/06/02</DATE>
<TITLE>
Režisér Peter Gábor uvedl v Olomouci nové pojetí juvenilie A. P. Čechova
</TITLE>
<TEXT>
Čechovovu hru Platonov uvedlo Moravské divadlo Olomouc. Inscenátoři změnili zavedený titul a dramatikovu prvotinu nastudovali jako Hru bez názvu.
Odmítnutí běžně užívaného titulu (podle hlavního hrdiny Platonov či Darebák Platonov) je nejen důsledným připomenutím faktu, že text byl nalezen bez titulní strany a autorem zamýšlený název neznáme, ale předznamenává i přístup inscenátorů, kteří se nechtěli soustředit na dominantní postavu, ale na traumatizující obraz ruské společnosti v širších souvislostech. Text bývá označován za nevyzrálý pokus mladičkého autora, za neuspořádaný sled dramatických výstupů, v nichž se banální motivy míchají s nadčasovými tématy. Jako by Čechova více než kresba charakterů fascinoval prostor pro satirické komentování poměrů i lidského jednání a pro hrubý náčrt situací s potenciální hloubkou. Nelze totiž přehlédnout, že text představuje esenci, k níž se autor vrací ve svých dalších dramatech. Neúspěšný venkovský učitel Platonov je nejen juanovským ničitelem ženských osudů a sympaticky bezostyšným společenským kritikem a cynikem, ale je i předobrazem ztroskotanců s promarněnými sny (Tři sestry, Ivanov).
</TEXT>
<HEADING>
Postmoderní scénická koláž
</HEADING>
<TEXT>
Výchozí text dostal v dramaturgické úpravě Věry Maškové a v režijní interpretaci Petra Gábora podobu ambiciózní jevištní fresky (inscenace trvá téměř tři hodiny), v níž víc než o jednotlivce jde o zástupce společenských vrstev, o panoráma názorů a životních postojů, z něhož postupně vyrůstá nadčasové téma smyslu života i otázka víry. Roztříštěnost dějové kompozice využívá režisér k budování scénické koláže s postmoderně nesourodými prvky. Osudy jednotlivých postav, které se vylupují v kratičkých dialozích a ostře pointovaných výstupech, se odvíjejí ve zhuštěném časovém oblouku a v symbolech historických proměn - od úvodní náladové scény příjezdu panstva, v níž v rytmu taneční melodie a s komediální lehkostí pobíhají sluhové s kufry a krabicemi, až po ponuře arogantní scénu vyhnání téhož panstva týmiž sloužícími, s hrozivým seskupením revolucionářů v pozadí. Zřetelná snaha režiséra nepodlehnout tradiční psychologické interpretaci a čechovovské náladovosti se odráží ve střihovém sledu scén, v typově přesné vymezenosti postav a v důrazu na obraznost. Akcentování se však často mění jen ve vnější a očekávatelný efekt nebo naopak v nesnadno dešifrovatelné asociace. Takový je například závěrečný sestup postav s kufry do "propadliště dějin", který může působit ve spojení s nehybnou postavou židovského obchodníka Vengeroviče jako předobraz válečných transportů, ale i jako obžaloba přizpůsobivosti a kompromisu. Symbolická rovina je budována se zjednodušující přímočarostí i ve výtvarném plánu - první polovina odehraná ve stylových kostýmech a parukách (Dana Hávová), na scéně s nezbytnými přehozy přes nábytek (Jozef Ciller), druhá demonstruje společenskou i osobnostní devalvaci roztrhanými kostýmy a civilní maskou a končí na vyprázdněné scéně s jednoznačně dopovězeným znakem (kožené kabáty bolševiků na barikádě dějin).
</TEXT>
<HEADING>
Od tradičních konvencí k expresivitě
</HEADING>
<TEXT>
Obdobnou nesourodostí se vyznačuje i interpretační styl - od převládajících prvků tradiční konvence v hereckém výrazu (nechtěně komicky do něj zapadá i markýrovaná hra na klavír) k expresivitě konfliktů stupňovaných až k absurdní grotesknosti. Hranice mezi tragédií a fraškou je pohyblivá, jako by se režisér v záplavě nápadů a významových interpretací přesně nerozhodl, a tak nakonec z celku inscenace vystupuje nejzřetelněji princip demonstrování, doprovázený jistou povrchností. Skutečně věrohodné situace se daří v této koncepci vybudovat jen sporadicky, nejčastěji tam, kde herci překročí hranice jednostranně vymezené postavy. Platonov Adriana Jastrabana jedná s důslednou ironií a arogancí, s potměšilostí ješitného cynika, kam ho ovšem již od počátku zařazuje i maska nezodpovědného, nudícího se floutka. Teprve v druhé části máme možnost sledovat detailně rozehraný rozpad osobnosti. Vykročení z typového klišé nabídla Evellyn Čapková-Pacoláková, která představuje Vojnicevovou jako zralou ženu, obdařenou noblesou i provokativní skepsí a sebeironií, v mnohých situacích jí však na jevišti chybí rovnocenný partner. Potřebnou přesvědčivost a pevnější uchopení postavy postrádá především Petr Franěk (Trileckij), v nevýrazné rovině zůstává Dušan Urban (Vojnicev). Naopak osvěžením jsou výkony v ženských rolích - Vladimíra Včelná, která postavu naivní Platonovovy ženy Saši obohatila od počátku tušenou emotivní silou a morální vyzrálostí, nebo přesně vystavěná postava vysmívané Grekové, jak ji s citem pro groteskní gradaci představila Tereza Mikšíková. K výrazným postavám patří i Sofie Lenky Kalousové, pohybující se mezi silným patetickým gestem a okamžiky stylizované nadsázky, nebo výrazově proměnlivý Glagoljev Václava Bahníka. Gáborovu inscenaci lze ocenit jako osobitý pokus o "jiného Čechova". Nezastírejme však, že jakýkoliv další přístup k tomuto klasikovi světové dramatiky představuje po Léblových postmoderně překypujících kolážích i velké riziko nezdaru. V tomto smyslu zůstává Hra bez názvu jen nesourodou scénickou mozaikou.
Anton Pavlovič Čechov: Hra bez názvu (Platonov)
Překlad: Věra Kubíčková
Režie: Peter Gábor
Scéna: Jozef Ciller
Kostýmy: Dana Hávová
Moravské divadlo Olomouc
</TEXT>
</DOC>
<DOC>
<DOCID>LN-20020206100</DOCID>
<DOCNO>LN-20020206100</DOCNO>
<DATE>02/06/02</DATE>
<TITLE>
V německém Duisburgu představili velkou výstavou českého výtvarníka
</TITLE>
<TEXT>
V Centru mezinárodní sochy v německém Duisburgu je otevřena souborná výstava díla českého výtvarníka Vladimíra Holuba nazvaná Holub ludens, objekty, koláže, texty. Autora řadí do kontextu poválečné evropské avantgardy. Výstava bude mít letos reprízu v Muzeu v Jindřichově Hradci, jež vlastní reprezentativní soubor Holubových objektů. K oběma výstavám byl vydán dvojjazyčný česko-německý katalog. Vladimír Holub zemřel v roce 1995, většinu svého života strávil v Jindřichově Hradci. Tam za ním jezdili jeho moravští přátelé a souputníci Ladislav Novák z Třebíče, J. H. Kocman z Brna, českobudějovický tapiserijní výtvarník Jiří Tichý a dále Jiří Valoch a z Pražáků v 6O. letech třeba Josef a Zdena Škvorečtí. Zde jej také koncem 60. let navštívil pozdější německý nositel Nobelovy ceny za literaturu Günter Grass. Ale v 70. letech, kdy Holubova kolážová a objektová tvorba dosáhla vrcholu, se na něj v Praze jednoduše zapomnělo... Nejinak tomu bylo i v porevoluční době, kdy Vladimír Holub, postižený mozkovou mrtvicí, už nepracoval. V roce 1992 darovala Holubova přítelkyně paní Olga Teinitzerová pražské strahovské knihovně asi 300 koláží a kreseb, které by tam ležely netknuty asi na věky věků, kdyby se Holubova odkazu neujal - upozorněn Jiřím Tichým - Christoph Brockhaus, spolukurátor bonnské supervýstavy Evropa-Evropa: Století avantgardy ve střední a východní Evropě, nyní ředitel Nadace muzea Wilhelma Lehmbrucka, Centra mezinárodní sochy v Duisburgu. Již jen letmé setkání s Holubovou tvorbou - bez ohledu na to, jde-li o koláže, objekty ze svařovaného ocelového odpadu nebo krátké aforistické literární texty, očarovává mimořádnou hravostí a vtipem. Holub byl od roku 1969 archivářem jindřichohradeckého muzea a až do svých sedmdesátin všestranně otevřenou osobností, která systematicky sbírala informace o světové avantgardě - v letech 1930 - 1960 byl ve středu jeho zájmu dadaismus a surrealismus, v 60. letech hnutí Fluxus a později si zcela samozřejmě osvojil pozice konceptualismu. V jeho archivu se nachází množství dokladů takřka nevyčerpatelné kreativity. V roce 1932 si devatenáctiletý mladík objednává u Jindřicha Štyrského Erotickou revui a Životopis markýze de Sada. V letech 1939 - 47 shání horečně Work in Progress, předstupeň pro Finnegans Wake, jako by neomylně cítil absolutní důležitost Joyceova literárního experimentu pro vlastní literární vývoj. Ano, literární vývoj. Vladimír Holub se přes mimořádné výtvarné nadání cítil být až do své padesátky spisovatelem.
</TEXT>
<HEADING>
Odmítl emigrovat
</HEADING>
<TEXT>
Rozhodující roli pro Holubův umělecký vývoj měl pobyt v Paříži v letech 1935 - 38, kde se několikrát setkal s Andrém Bretonem, Yvesem Tanguym a dalšími členy surrealistické skupiny. Koncem 30. let se rozhodoval mezi emigrací do USA a návratem domů. Čechy zvítězily, a tak si Holub vlastně podepsal svůj rozsudek. V roce 1945 je archivářem Karáska ze Lvovic, v roce 1947 odešel do břevnovského kláštera, kde chtěl meditovat. Po "Vítězném únoru" je odsouzen ke dvěma rokům vězení a po propuštění je mu uloženo stát se nočním hlídačem v jednom JZD poblíž Jindřichova Hradce. Teprve až po roce 1968 dostává již zmíněné místo archiváře. Holubova tvorba, jeho objekty a koláže, mají zcela nevšední inspiraci. Více než surrealismu se cítí být poplatný dadaismu. Nikoli ve smyslu permanentní provokace, nýbrž hravosti. Ne náhodou nese duisburská výstava název Holub ludens (Holub hravý). Hra s pojmy, se slovy, s kontrasty mezi realitou oficiální a skrytou jej v kontextu avantgardy 30. let stavějí do blízkosti Maxe Ernsta, jehož dílo poskytuje ještě dnes mnohem více impulsů než práce Dalího, Tanguyho či Hanse Arpa. Podobně jako Ernst, který těsně po první světové válce odešel z bigotního katolického Kolína do Paříže, utíká Holub ze zatuchlé rodiny konzervativního otce, soudního úředníka, putuje pěšky po Evropě, jako 23letý odešel do Paříže. Podobně jako Ernst píše, dělá koláže a maluje.
</TEXT>
<HEADING>
Holubovo bestiárium
</HEADING>
<TEXT>
Neznáme jeho tvorbu let 1940 - 49, která byla zničena StB po jeho zatčení, ale dochované kresby z 50. let a první koláže z let 1962 - 65 naznačují, že výtvarný nápad u něho pramení z literárního zázemí. Odpor proti autoritě a totalitě vede Holuba k "přímé koláži", kdy vystřihne fotografii z novin a bez jakéhokoli zásahu ji nalepí na papír. Tak třeba vytrhne z oficiálního časopisu sovětskou fotografii, na níž v nadhledu nákladní auta divoce klopí písek do řeky pro budoucí přehradu ve zcela devastované krajině. Titul Pokoření řeky... ze soutěže za socialistické fotografické umění prostě ponechá a nepřidá ani čárku. Nebo vezme známý záběr Churchilla, Roosevelta a Stalina z jaltské konference a provede jen jediný zásah - Stalinovu postavu oddělí ohnutím fotografie tak, že mezi ním a Rooseveltem vznikne bílá linie, a vystaví vše na podlepený papír. Někdo by to mohl nazvat Malá korektura nebo Stalin k odtrhnutí, ale Holub tuto přímou koláž ponechá bez komentáře. Jeho oblíbeným terčem je proti bezduchému uctívání autorit nejrůznější provenience: z kalendářového svatého z levočského oltáře udělá lehkým domalováním chlípníka nebo prezentuje Komenského, s maskou na očích, jako tajného alkoholika. Holubovy objekty jsou vlastně bestiáriem. Důvěrný vztah ke zvířatům jej vede k tomu, aby si z ocelového odpadu bez předběžných skic nechával svařovat nejrůznější tvory - ptáky, ještěry, koníky nebo i hmyz a stále znovu svého milované kočky. Jeho objekty balancují na hranici karikatury - podtrhuje totiž svébytnost původního materiálu a spojením zcela netypických předmětů a nástrojů vyvolává surrealistická krátká spojení. A navíc - každý z objektů je zcela individualizován a mohou se mu s nádechem ironie přisoudit nejrůznější lidské vlastnosti.
Neznáme jeho tvorbu let 1940 - 49, která byla zničena StB po jeho zatčení, ale dochované kresby z 50. let a první koláže z let 1962 - 65 naznačují, že výtvarný nápad u něho pramení z literárního zázemí. Odpor proti autoritě a totalitě vede Holuba k "přímé koláži", kdy vystřihne fotografii z novin a bez jakéhokoli zásahu ji nalepí na papír. Tak třeba vytrhne z oficiálního časopisu sovětskou fotografii, na níž v nadhledu nákladní auta divoce klopí písek do řeky pro budoucí přehradu ve zcela devastované krajině. Titul Pokoření řeky... ze soutěže za socialistické fotografické umění prostě ponechá a nepřidá ani čárku. Nebo vezme známý záběr Churchilla, Roosevelta a Stalina z jaltské konference a provede jen jediný zásah - Stalinovu postavu oddělí ohnutím fotografie tak, že mezi ním a Rooseveltem vznikne bílá linie, a vystaví vše na podlepený papír. Někdo by to mohl nazvat Malá korektura nebo Stalin k odtrhnutí, ale Holub tuto přímou koláž ponechá bez komentáře. Jeho oblíbeným terčem je proti bezduchému uctívání autorit nejrůznější provenience: z kalendářového svatého z levočského oltáře udělá lehkým domalováním chlípníka nebo prezentuje Komenského, s maskou na očích, jako tajného alkoholika. Holubovy objekty jsou vlastně bestiáriem. Důvěrný vztah ke zvířatům jej vede k tomu, aby si z ocelového odpadu bez předběžných skic nechával svařovat nejrůznější tvory - ptáky, ještěry, koníky nebo i hmyz a stále znovu svého milované kočky. Jeho objekty balancují na hranici karikatury - podtrhuje totiž svébytnost původního materiálu a spojením zcela netypických předmětů a nástrojů vyvolává surrealistická krátká spojení. A navíc - každý z objektů je zcela individualizován a mohou se mu s nádechem ironie přisoudit nejrůznější lidské vlastnosti.
</TEXT>
</DOC>
<DOC>
<DOCID>LN-20020206101</DOCID>
<DOCNO>LN-20020206101</DOCNO>
<DATE>02/06/02</DATE>
<TEXT>
VÍDEŇ (od dopisovatele LN v Rakousku) - Letošní plesová sezona ve Vídni vyvrcholí zítra tradičním, již 51. plesem v opeře a neméně tradiční demonstrací proti této události, na kterou slíbily přijet stovky stejně smýšlejících mladých lidí z Německa. Mezi diváky budou i finský a slovenský prezident s manželkami a řada dalších politických a kulturních prominentů z celého světa. Sejdou se tam s 5000 dalšími majetnými hosty, kteří jsou ochotni a schopni zaplatit 210 eur za vstupenku plus 145 eur za sedadlo u stolu nebo 15 990 eur za dvojlóži pro sebe a své soukromé hosty. Přičemž jen část přítomných bude mít ze svého místa výhled na 168 předtančících párů či scény tanečníků operního baletu. Třpytný večer, začínající ve 22 hodin večer a trvající do 5 hodin ráno, bude na parketu vybudovaném v hledišti a na jevišti opery, vyzdobeném 60 000 rudými růžemi, zahájen fanfárami Janáčkovy Symfonietty. Českému skladateli se dostalo této cti na znamení, že slavnostní premiérové uvedení Janáčkovy opery Její pastorkyňa 27. února bude velkou událostí letošní vídeňské operní sezony. Symfonietta tedy zazní po více než třičtvrtěstoletí na úvod letošního "Plesu plesů" ve Vídeňské státní opeře, který bude vysílán přímým přenosem do půlnoci mnoha televizními stanicemi. První část této vrcholné události letošní plesové sezony spatří i čeští diváci, kteří mohou sledovat na svých obrazovkách rakouskou televizi.
</TEXT>
</DOC>
<DOC>
<DOCID>LN-20020206102</DOCID>
<DOCNO>LN-20020206102</DOCNO>
<DATE>02/06/02</DATE>
<TITLE>
Hra o Škodu Octavii Combi + 1000 dalších cen
</TITLE>
<TEXT>
Hrajte s Lidovými novinami!
* Chcete novou Škodu Octavii Combi se špičkovou výbavou a benzinem na celý rok?
* Zajímají Vás další výhry, jako je 30 000 a 50 000 v hotovosti, letecký zájezd pro dvě osoby za 50 000, nová videa, pračky nebo počítač Siemens?
* Chcete být mezi více než 1000 čtenáři, kteří v nové soutěži LN vyhrají?
SMS hra o nejlepší mobily a 2x100 000 Kč
DNEŠNÍ OTÁZKY:
Otázka č. 67 (za 10 bodů) Co je to PR
a) počítačový program b) SPZ Pardubic c) obor, který se zabývá komunikací s veřejností d) vládnoucí strana v Mexiku
Otázka č. 68 (za 20 bodů) Co to je Woodstock?
a) hudební festival v USA, který zažil svou největší slávu v 60. letech b) lesní moudrost - způsob chování v přírodě prosazovaný spisovatelem Ernestem Thompsonem Setonem c) rozemleté dřevo, které se používá při výrobě papíru d) nejslavnější aféra v historii USA - kvůli ní musel odstoupit prezident Richard Nixon
Otázka č. 69 (za 30 bodů) Co je to Wastelands?
a) dlouhá báseň amerického v Británii žijícího básníka T. S. Eliota b) karetní hra v žánru fantasy c) kraj ve Skotsku d) počítačová hra
Odpovědi posílejte ve formátu: HLA LN CISLOOTAZKY ODPOVED tedy například HLA LN01 B
Soutěžní kupon: Vlepte do políčka číslo 23!
Nesehnali jste některé číslo Lidových novin? Nevadí! Libovolný výherní kupon můžete nahradit dnešním žolíkem hry LN.
Potřebujete další informace o čtenářské Hře LN? Volejte na soutěžní linku: 02/96 36 35 00 Linka je v provozu ve všední dny od 8 do 12 hodin
Pondělí 4. února (sada s mobilním telefonem Nokia 3310) Ivona Závodská Týn nad Vltavou Blahopřejeme!
</TEXT>
<HEADING>
Pozor!
</HEADING>
<TEXT>
Zaškrtali jste na své hrací kartě celý první řádek označený "Hlavní výhra Škoda Octavia Combi"? Blahopřejeme! V takovém případě totiž postupujete do finále. Nevolejte, prosím, na soutěžní linku, ale postupujte podle pokynů na hrací kartě. Počkejte do zítra, kdy v LN vyjdou poslední výherní čísla a soutěžní kupon. Navíc si v zítřejších novinách přečtete podrobné informace k soutěžní otázce a dozvíte se, jak postupovat ve finálovém souboji o novou Škodu Octavii Combi.
DNEŠNÍ VÝHERCI:
Encyklopedie za 1500 Jitka PAZDERNÍKOVÁ z Plzně, Antonín STACH z Olomouce
100 Kč Štefan Ježko z Prahy 5, Marie Koutná z Čechovic
</TEXT>
</DOC>
</CZE>