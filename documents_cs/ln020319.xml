<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020319001</DOCID>
<DOCNO>LN-20020319001</DOCNO>
<DATE>03/19/02</DATE>
<TITLE>
Liberečtí chemici mají střežit základnu USA * Češi se připojí k Američanům a Němcům * Těžká vojenská technika se dopravuje lodí
</TITLE>
<GEOGRAPHY>PRAHA</GEOGRAPHY>
<TEXT>
Další čeští vojáci se počínaje dneškem zapojili do mezinárodní protiteroristické operace Trvalá svoboda. V noci odletělo ze starého ruzyňského letiště do Zálivu 226 libereckých chemiků. Ještě před tím se s nimi rozloučil vrchní velitel ozbrojených sil prezident Václav Havel. "Pevně věřím, že půjdete ve šlépějích vašich předchůdců z Perského zálivu a posloužíte reputaci České republiky," řekl krátce po osmé hodině večer nastoupeným vojákům. Po prezidentovi promluvil k chemikům oblečeným do béžových "pouštních" uniforem a kanad v barvě písku také ministr obrany Jaroslav Tvrdík. Stejně jako Havel jim popřál: "Vraťte se zdraví." O čtyři hodiny později už více než dvě stovky členů liberecké jednotky seděly v letadle, které nabralo směr Kuvajt. Před odletem se ještě stačili posilnit na připraveném rautu. "Teď si jdu dát pivečko. Tam už nebudu moci," prohodil s úsměvem jeden z vojáků při odchodu z letištní plochy. Rota protichemické obrany z Liberce je nyní zřejmě již na místě svého určení: na americké vojenské základně Doha poblíž města Kuvajt. Čekal je tam už dvacetičlenný předvoj. S technikou cestuje po moři dalších šest jejich kolegů. V táboře běžně pobývá na čtyři tisíce amerických vojáků. Převážně jde o členy elitních oddílů. Úkolem Čechů má být podle ministra obrany pouze ostraha základny. Informace o možném zapojení do spojeneckého tažení proti nepříliš vzdálenému Iráku označil ministr za spekulace. Těžká vojenská technika, kterou budou vojáci při svém působení v Zálivu potřebovat, se nyní přepravuje lodí z jednoho středomořského přístavu. Jeho jméno armáda tají. Vojáci z Liberce budou v Kuvajtu působit šest měsíců. Pak je v případě potřeby vystřídají jejich kolegové z Bechyně. Půlroční mise má podle předběžných odhadů stát Českou republiku zhruba 560 milionů korun.
Liberečtí chemici v Kuvajtu
Počet: 252 vojáků, z toho 245 mužů a 7 žen
Proč: budou hlídat americkou vojenskou základnu Camp Doha
Na jak dlouho: na půl roku, pak libereckou rotu zřejmě vystřídá jednotka z Bechyně
Za kolik: mise má stát 560 milionů korun
</TEXT>
</DOC>
<DOC>
<DOCID>LN-20020319002</DOCID>
<DOCNO>LN-20020319002</DOCNO>
<DATE>03/19/02</DATE>
<TITLE>
PRAHA - Ministr školství Eduard Zeman si chce stěžovat. Koncem února jako šéf vládní delegace navštívil zimní olympijské hry v Salt Lake City. A Američané s ním prý špatně zacházeli. Ministru Zemanovi se nelíbí, že ho američtí úředníci kontrolovali jako ostatní cestující. Ministr si musel při prohlídkách v letištních halách několikrát zout boty a svléknout kabát. Jednou byl nucen do letadla nastoupit v ponožkách. Američané mu rovněž několikrát prohledali osobní kufřík. Musel také procházet bezpečnostním rámem, který má odhalit zbraň. Zemanovi přitom před kontrolami, zpřísněnými kvůli nebezpečí teroristických útoků, nepomohl ani jeho diplomatický pas. Ten by ho přitom měl z podobných procedur vyloučit. Český ministr školství se proto rozhodl, že pošle dopisem stížnost velvyslanci USA v Praze Craigu Stapletonovi. "Posílám panu velvyslanci dopis s obsahem, že i Spojené státy podepsaly vídeňskou konvenci. Jinými slovy: i ve Spojených státech by měli vědět, co je diplomatický pas," řekl včera LN ministr školství Eduard Zeman.
</TITLE>
<TEXT>
Členové oficiální výpravy do Salt Lake City se museli na místě her podrobit přísným kontrolám. Na letišti v pořádajícím městě jim například potírali ruce a zavazadla tekutinou, která by měla odhalit přítomnost antraxu. "Nejvíce mi vadilo, že mi několikrát prohledali osobní kufřík, ačkoli mám diplomatický pas. Cítím se jménem tohoto státu povinen na to upozornit. Nic víc. Není to stížnost, je to zdvořilý dopis. Domnívám se, že jménem tohoto státu, ne svým, se musím ohradit," řekl včera LN ministr školství Zeman. Delegace si stěžovala i na americkou leteckou společnost Delta Air Lines. Během mezipřistání ve městě Denver se totiž porouchalo letadlo a delegace včetně českého ministra musela sedm hodin čekat v letištní hale. Zaměstnanci společnosti Delta odmítli reagovat na protesty ministra i tří náměstků, kteří s ohledem na diplomatické postavení požadovali informace, rychlé odbavení a případně zajištění hotelu a občerstvení. Podle informací LN kontaktoval jeden z náměstků federální policii USA FBI a pak byla vládní mise převezena do místního hotelu. "Neumím si představit, že by něco podobného prošlo na pražském letišti v Ruzyni. Okamžitě by tam přijel americký velvyslanec a byl by z toho ohromný skandál," řekl LN jeden z účastníků cesty, který si nepřál zveřejnit jméno. "Ministerstvo školství a my jako organizátor cesty jsme minulý týden zaslali dopis letecké společnosti České aerolinie, protože ty byly odpovědny za cestu a ve Spojených státech jsou partnerem společnosti Delta. V dopise jsou shrnuty všechny problémy, které se objevily na území USA. Očekáváme odpověď a nápravu," uvedla Alena Kindová ze společnosti Česká olympijská, která cestu ministra organizovala.
</TEXT>
</DOC>
<DOC>
<DOCID>LN-20020319003</DOCID>
<DOCNO>LN-20020319003</DOCNO>
<DATE>03/19/02</DATE>
<GEOGRAPHY>PRAHA</GEOGRAPHY>
<TEXT>
Zadlužení českého státu zlomilo loni rekord. Státní dluh se ke konci roku vyšplhal na 345 miliard korun. Proti prosinci 2000 vzrostl o 55,7 miliardy. Vlády tak doposud zadlužily každého Čecha - včetně kojenců a důchodců bezmála 35 tisíci. Státní dluh tvoří spolu s dluhy zdravotních pojišťoven, schodky mimorozpočtových fondů a komunálních rozpočtů veřejný dluh. Ten ke konci loňského roku dosáhl v Česku zhruba 20 procent HDP. Pro vstup do eurozóny - tedy mezi země, kde se platí eurem - nesmí přesáhnout 60 procent HDP. "V současné chvíli se tato čísla na životě běžného občana nijak neprojeví. Ovšem každý dluh se musí splácet. Zatím ale systém fungování státního rozpočtu vede k hlubším a hlubším schodkům. Je to časovaná bomba. A provedení změn - zvláště ve struktuře výdajů - bude hodně politicky nepopulární opatření," řekl analytik PPF Pavel Kohout.
</TEXT>
</DOC>
<DOC>
<DOCID>LN-20020319004</DOCID>
<DOCNO>LN-20020319004</DOCNO>
<DATE>03/19/02</DATE>
<TEXT>
Boj proti terorismu vstoupil do další fáze. Po úspěšném afghánském tažení se Američané chystají - už podruhé - pacifikovat svého dlouholetého nepřítele Saddáma Husajna. A i tentokrát budou na americké straně čeští vojáci. Situace je ale jiná než před jedenácti lety. Čeští chemici tehdy vstupovali do otevřeného konfliktu. Dnes nastupují do dlouhé strategické bitvy. V ní budou velkou roli hrát politická jednání a demonstrace síly. Ale nemylme se. Nepůjde o příjemný výlet. Kuvajtská mise českých chemiků bude vyžadovat pekelnou trpělivost, která pobyt v týlu snadno promění ve vysilující cvičení v krutých klimatických podmínkách. V něm si i zkušení profesionálové sáhnou na dno. Zvláště pak, když bude na jejich psychiku celé měsíce útočit otázka: Když už to všechno začne naostro - a skončí? Českým vojákům, kteří včera odletěli do Kuvajtu, není co závidět. Až na to, že se díky nim ve světě opět dozvědí, že Česká republika skutečně existuje a že stojí na protiteroristické straně, jejich mise žádná osobní plus nemá. Proto je zcela na místě sedmi ženám a 245 mužům z české protichemické jednotky popřát hodně zdraví, sil a pevných nervů. A hlavně: vraťte se po splnění úkolu v pořádku domů!
</TEXT>
</DOC>
<DOC>
<DOCID>LN-20020319005</DOCID>
<DOCNO>LN-20020319005</DOCNO>
<DATE>03/19/02</DATE>
<TITLE>
"Kartágo musí být zničeno," uzavíral své proslovy Marcus Porcius Cato bez ohledu na to, o čem zrovna byla řeč. I jeho přičiněním nakonec 'římský lid' rozhodl o srovnání výstavného afrického města se zemí - v době, kdy byl již kdysi nevyzpytatelný nepřítel na kolenou a pro Řím nepředstavoval žádné aktuální nebezpečí. Dnes v Evropě říkáme podobným projevům umanutosti jako "Saddám musí být zničen" - chorobná obsese a ordinujeme ústavní léčbu. Pokud nás ovšem neposlouchají američtí autoři těchto výroků. V takovém případě dáváme často přednost jinému hodnocení - jde o projev vůdcovství (leadership) a jasné vize. Jakmile se zachováme jinak, dostane se nám zpoza oceánu studené sprchy.
</TITLE>
<TEXT>
"Jsem opravdu zklamán mnohými našimi přáteli v Evropě, kteří věnují značnou pozornost ohrožení vlastní bezpečnosti, ale když jde o americkou bezpečnost, nejsou k nalezení," cedil minulý týden mezi zuby Richard Perle, blízký našeptávač George W. Bushe. Ze svého úhlu pohledu měl Richard Perle pravdu. Bushovy plány se setkaly s ostrou kritikou jednoho z vyhlášených antiamerikanistů, francouzského ministra zahraničí Huberta Védrina. Ale i s poněkud překvapivým atakem evropského "ministra zahraničí" Chrise Pattena. "Žádný stát nemůže připustit, aby o jeho bezpečnosti rozhodovaly preference někoho jiného - bez ohledu, nakolik jsou přátelské a dobře míněné," odpovídají z Washingtonu. USA přitom může jejich bývalý protežé Saddám bezprostředně ohrozit ještě méně než Evropu. Tam by mohly jeho rakety s hlavicemi naplněnými jedy opravdu dolétnout - snad za pět let, kdy je prý může mít.
</TEXT>
<HEADING>
Konec amerických obsesí?
</HEADING>
<TEXT>
Jsou to ale všechno plané řeči. Stejně jako pokusy zjistit, proč je vlastně irácký diktátor takový "problém", se závěrem, že je nutný okamžitý chirurgický zásah. A po něm, zdá se, přijdou na řadu íránští ajatolláhové a léčba protiamerických metastáz v polovině muslimského světa. "Nevyřízli jsme to bohužel čistě, ale to se stává," budou konstatovat na konciliu ve Washingtonu v duchu nedávných prohlášení o nezamýšlených obětech náletů v Afghánistánu. A pak budou hledat příčinu třeba u čínských komunistů. Američané si prostě mohou dělat, co se jim zamane, a nikoho nepotřebují. Sami to dobře vědí. Pokud by ale měl podobnou moc Řím Marka Porcia, byl by se Saddámem konec již dávno. A bez zbytečných slov. Že se to zatím nestalo, je snad nejzajímavější aspekt celé věci. Americká veřejnost, zpracovávaná i v době demokratické administrativy Billa Clintona oficiálními zkazkami o Saddámově vražedném maniakovi přezdívaném komiksově Chemik Alí, je ve své většině pro válku. Zakopaný pes je mimo jiné v tom, že Washington trpí kromě saddámovské idalšími obsesemi - hrou na demokracii či věčně zklamávanou touhou po lásce světa. Jeho spojenci proto sice byly a jsou diktátorské režimy, ale s výjimkou megalomana Douglase MacArthura, poválečného správce Japonska, diktátora přímo nedosadil. Tragédie 11. září konečně dala oligarchovi Bushovi do rukou skvělý propagandistický nástroj, jak se této obsese zbavit. Veškeré řeči o odporu k "budování států" za hranicemi USA vzaly za své. Irák je ale větší sousto než Afghánistán. Žádná kompromisní figura jako Hamíd Karzáí není v dohledu. Výplod CIA, exilový Irácký národní kongres je dobrý leda tak k šíření dezinformací a k osobní potěše Perleho, viceprezidenta Dicka Cheneyho či prezidenta Václava Havla. Bez silného vůdce podepřeného navíc americkými zbraněmi se nový režim prosadí jen sotva.
</TEXT>
<HEADING>
Dolarové anestetikum
</HEADING>
<TEXT>
Ke skoku přes svůj Rhodos jsou nicméně veteráni studené války, jak tisk přezdívá Bushovu kádrovému dědictví po tatínkovi, již dávno připraveni. Nynější cesta Cheneyho po Blízkém východě zavání alibismem nehodným skutečného Římana. Proklamovaným cílem jeho mise bylo zajistit podporu Arabů pro akci v Iráku. Ve skutečnosti ale viceprezident již předem věděl, že si vyslechne samá varování, jejichž hlasitost bude odstupňována podle počtu nul v dolarovém anestetiku dávkovaném Washingtonem.
</TEXT>
<HEADING>
Bezbřehá evropská naivita
</HEADING>
<TEXT>
Viceprezident si absolvovaným spektáklem jen zajišťoval alibi. Nejspíš tak uspokojí i část amerických intelektuálů, kteří nacházejí hlásné trouby v médiích. "Pokud se vojenská akce stane nutnou, nesmíme být sami. Potřebujeme, aby s námi byly muslimské a arabské státy. A především roztržka s Evropou by byla osudová," ozývala se varování i z lokálního tisku v tomto případě z listu Denver Post. Jsou to zbytečné obavy. Evropský vzdor spolehlivěji vyprovokuje spor o obchod s ocelí než obavy z blízkovýchodní bouře. Dokonce ani Rusko, jehož emisar Jevgenij Primakov hrdinně navštěvoval Husajna za sovětské éry i v době náletů na Bagdád, řízených mimochodem tehdejším ministrem obrany USA Dickem Cheneyem, nebude kvůli Saddámovi riskovat. Vládnoucí kremelská elita se nyní spíše než na politickou mapu světa dívá do státní pokladnice. Pokušení hrát si na "třetí Řím", které Moskvu neopouštělo od středověku, teď klidně přenechává "čtvrtému Římu" za oceánem. Zasvěcenci tvrdí, že Rusové se přes jisté sympatie k bagdádskému vyzyvateli světové mocnosti proti Bushově akci nepostaví. Vědí, že šanci na splátky asi dvacetimiliardové pohledávky u Saddáma mají po jeho pádu jen v případě dobrých vztahů s Američany. Podobný pragmatický postup je možné nazvat vypočítavostí. Nespěchejme s tím však. Upřímně míněné varovné vzkazy evropských spojenců do Washingtonu jsou totiž zase jen bezbřehou naivitou. "K ničemu nám nejste, starejte se o sebe. A mějte nás rádi - my vás máme rádi taky," ozývá se mechanická odpověď. Co je pak lepší? Stejně jako se Američané učí zacházet se svou silou poté, co rozbořili dosavadní bariéry svého rozmachu v podobě ohledů na spojence a mezinárodní konvence, měla by se poučit i Evropa. Pokud americký meč neotupí nadcházející boje a nakonec prosadí svou, nemusí to být špatné - alespoň ne pro obchod. Jedna říše, jeden lid, stejná pravidla. I kdyby se unavil na půli cesty, není stejně důvod k evropskému zoufání. Nebude to sice tak přehledné, ale o to víc prostoru zůstane pro nás samé. A navíc se nemusíme bát, že císař propadne šílenství. S Římany bylo vždy moudré být zadobře. Ještě lepší ale bylo, držet si od nich odstup. Ne všude totiž bylo putování v jejich karavaně nejbezpečnější. Omnia mors aequat, říkali si pak s posledním dechem oběti nájezdů barbarů. Pozdě litovali, že tam lezli. A to je nikdo nezval.
Viceprezident si absolvovaným spektáklem jen zajišťoval alibi. Nejspíš tak uspokojí i část amerických intelektuálů, kteří nacházejí hlásné trouby v médiích. "Pokud se vojenská akce stane nutnou, nesmíme být sami. Potřebujeme, aby s námi byly muslimské a arabské státy. A především roztržka s Evropou by byla osudová," ozývala se varování i z lokálního tisku v tomto případě z listu Denver Post. Jsou to zbytečné obavy. Evropský vzdor spolehlivěji vyprovokuje spor o obchod s ocelí než obavy z blízkovýchodní bouře. Dokonce ani Rusko, jehož emisar Jevgenij Primakov hrdinně navštěvoval Husajna za sovětské éry i v době náletů na Bagdád, řízených mimochodem tehdejším ministrem obrany USA Dickem Cheneyem, nebude kvůli Saddámovi riskovat. Vládnoucí kremelská elita se nyní spíše než na politickou mapu světa dívá do státní pokladnice. Pokušení hrát si na "třetí Řím", které Moskvu neopouštělo od středověku, teď klidně přenechává "čtvrtému Římu" za oceánem. Zasvěcenci tvrdí, že Rusové se přes jisté sympatie k bagdádskému vyzyvateli světové mocnosti proti Bushově akci nepostaví. Vědí, že šanci na splátky asi dvacetimiliardové pohledávky u Saddáma mají po jeho pádu jen v případě dobrých vztahů s Američany. Podobný pragmatický postup je možné nazvat vypočítavostí. Nespěchejme s tím však. Upřímně míněné varovné vzkazy evropských spojenců do Washingtonu jsou totiž zase jen bezbřehou naivitou. "K ničemu nám nejste, starejte se o sebe. A mějte nás rádi - my vás máme rádi taky," ozývá se mechanická odpověď. Co je pak lepší? Stejně jako se Američané učí zacházet se svou silou poté, co rozbořili dosavadní bariéry svého rozmachu v podobě ohledů na spojence a mezinárodní konvence, měla by se poučit i Evropa. Pokud americký meč neotupí nadcházející boje a nakonec prosadí svou, nemusí to být špatné - alespoň ne pro obchod. Jedna říše, jeden lid, stejná pravidla. I kdyby se unavil na půli cesty, není stejně důvod k evropskému zoufání. Nebude to sice tak přehledné, ale o to víc prostoru zůstane pro nás samé. A navíc se nemusíme bát, že císař propadne šílenství. S Římany bylo vždy moudré být zadobře. Ještě lepší ale bylo, držet si od nich odstup. Ne všude totiž bylo putování v jejich karavaně nejbezpečnější. Omnia mors aequat, říkali si pak s posledním dechem oběti nájezdů barbarů. Pozdě litovali, že tam lezli. A to je nikdo nezval.
</TEXT>
</DOC>
<DOC>
<DOCID>LN-20020319006</DOCID>
<DOCNO>LN-20020319006</DOCNO>
<DATE>03/19/02</DATE>
<GEOGRAPHY>BUDAPEŠŤ/PRAHA</GEOGRAPHY>
<TEXT>
Maďarský prezident Ferenc Mádl včera vyzval Česko a Slovensko, aby zrušily Benešovy dekrety. Podle Mádla dekrety, které po druhé světové válce postihly většinu příslušníků německé a maďarské menšiny v Československu, odporují evropským hodnotám. Maďarský prezident nicméně prohlásil, že jeho země nepoužije této otázky k zablokování chystaného rozšíření Evropské unie. Podobně jako Mádl se již 25. února vyjádřil maďarský premiér Viktor Orbán. V reakci na jeho tehdejší prohlášení český a slovenský premiér zrušili svou účast na summitu visegrádské čtyřky. Na základě Benešových dekretů měla být po roce 1945 zbavena majetku a občanství převážná většina příslušníků maďarské menšiny žijící v tehdejším Československu. Český premiér Miloš Zeman již několikrát připustil, že dekrety jsou již "vyhaslé". Jejich úplné zrušení nicméně odmítá s tím, že by to znamenalo revizi výsledků druhé světové války. Hlavní vyjednavač s EU Pavel Telička navíc včera oznámil, že podle analýz vypracovaných pro české ministerstvo zahraničí nejsou Benešovy dekrety v rozporu s právem Evropské unie.
</TEXT>
</DOC>
<DOC>
<DOCID>LN-20020319007</DOCID>
<DOCNO>LN-20020319007</DOCNO>
<DATE>03/19/02</DATE>
<TITLE>
Trestní stíhání v kauze tunelu, kterým zmizelo 1,23 miliardy, bylo zastaveno
</TITLE>
<TEXT>
Kdo stojí za vytunelováním 1,23 miliardy korun z C.S. fondů? Na tuto otázku policie odpověď nezná. Velké ryby zřejmě definitivně uplavaly.
PRAHA - Organizátory vytunelování C.S. fondů se ani po pěti letech nepodařilo dopadnout. Policie po necelém roce vyšetřování zastavila trestní stíhání podnikatelů Josefa Vostárka a Pavla Satoranského, známých také z kauzy kladenské Poldovky. Oba vyšetřovatel začátkem loňského roku obvinil z podvodu za přípravu operace, při níž byly C.S. fondy, tedy jejich podílníci, připraveny o 1,23 miliardy korun. "V přípravném řízení se neprokázalo, že by se této trestné činnosti dopustili," sdělil tiskový mluvčí Městského státního zastupitelství v Praze Martin Omelka. Trestní stíhání bylo pro nedostatek důkazů policejními orgány zastaveno. Státní zastupitelství tento návrh akceptovalo. "Zastavení stíhání je již pravomocné," upřesnil Omelka.
</TEXT>
<HEADING>
Šéfy poznal předseda představenstva C.S. fondů
</HEADING>
<TEXT>
V kauze C.S. fondů byly usvědčeny a před soud postaveny jen menší ryby. Senát Městského soudu v Praze začátkem loňského ledna uložil čtveřici obžalovaných nepodmíněné tresty. Nejvyšší, v délce deseti let, dostal někdejší sponzor pražské ČSSD Josef Matoulek. Mezi odsouzenými je i Václav Franta, předseda představenstva společnosti C.S.Fond, která fondy spravovala. Jeho poslal senát za mříže na pět let. Právě na základě výpovědí Franty se policie domnívala, že se jí podaří usvědčit mozky vytunelování fondů. Franta u soudu Vostárka a Satoranského označil za dvojici, která byla v Plzeňské bance přítomna podpisu platebních příkazů a změn účtů, jež vedly k vytunelování fondů. C.S. fondy od února 1997 ovládala prostřednictvím správcovské společnosti C.S. Fond finanční skupina Motoinvest. V březnu téhož roku získala C.S. Fond ruská firma Kos-Mos. Záhy poté z účtů C.S. fondů u Plzeňské banky zmizelo 1,23 miliardy korun. Transakce spočívala v nákupu bezcenných akcií od firmy Swirglen. Ta sumu převedla do zahraničí. Případem čtveřice odsouzených se bude zabývat Vrchní soud v Praze. Termín jednání podle mluvčího soudu Jana Fořta nebyl stanoven. "Došlo ke změně obhajoby, která si musí prostudovat rozsáhlý spis," vysvětlil. Satoranský a Vostárek jsou nadále stíháni v kauze Poldovky. Již v červnu 1998 je vyšetřovatel obvinil ze zneužívání informací v obchodním styku. Oba byli společníky ve firmě ProWin, která v roce 1996 koupila většinový balík akcií Poldi Steel od Bohemia Art Vladimíra Stehlíka. Vostárek se poté stal předsedou představenstva Poldi Steel a Satoranský byl zmocněn výkonem funkce jednatele v dceřiné společnosti Huť Poldi Ušlechtilé oceli. Mezi těmito firmami proběhly majetkové přesuny. Podle obvinění se Vostárek a Satoranský podíleli na převodu akcií Poldi Steel na lichtenštejnskou společnost Blax Corporation. "Návrh na podání obžaloby jsme zatím nedostali. Případ je stále ve stadiu vyšetřování," uvedl šéf Krajského státního zastupitelství v Praze Martin Staněk.
</TEXT>
<HEADING>
Kdo fondy vytuneloval?
</HEADING>
<TEXT>
Z C.S. fondů zmizelo 1,23 miliardy korun na jaře 1997. Městský soud v Praze loni v lednu zatím nepravomocně odsoudil čtyři malé ryby za vytunelování C.S. fondů k nepodmíněným trestům. Jeden z odsouzených označil jako mozky operace podnikatele Josefa Vostárka a Pavla Satoranského, známé z kauzy kladenské Poldovky. Vyšetřovatel oba obvinil z podvodu. Po necelém roce trestní stíhání pro nedostatek důkazů zastavil.
Z C.S. fondů zmizelo 1,23 miliardy korun na jaře 1997. Městský soud v Praze loni v lednu zatím nepravomocně odsoudil čtyři malé ryby za vytunelování C.S. fondů k nepodmíněným trestům. Jeden z odsouzených označil jako mozky operace podnikatele Josefa Vostárka a Pavla Satoranského, známé z kauzy kladenské Poldovky. Vyšetřovatel oba obvinil z podvodu. Po necelém roce trestní stíhání pro nedostatek důkazů zastavil.
</TEXT>
</DOC>
<DOC>
<DOCID>LN-20020319008</DOCID>
<DOCNO>LN-20020319008</DOCNO>
<DATE>03/19/02</DATE>
<TEXT>
KARLOVA STUDÁNKA - Za předvolební a teatrální gesto označil předseda ODS Václav Klaus víkendové prohlášení vedení ČSSD, které chce v den voleb ukončit opoziční smlouvu. "Nepřijímáme je (gesta) a nezúčastníme se jich," řekl včera Klaus novinářům po zasedání výkonné rady strany v Karlově Studánce na Bruntálsku. Podle Klause neexistuje jediný důvod, proč oficiálně ukončit platnost opoziční smlouvy. "Byla vytvořena na jedno volební období a skončí automaticky jeho uplynutím," doplnil předseda ODS s tím, že se na tomto stanovisku shodla celá výkonná rada. Ukončení opoziční smlouvy, která ČSSD umožnila sestavit vládu, navrhlo po sobotním jednání předsednictvo vládní strany.
</TEXT>
</DOC>
<DOC>
<DOCID>LN-20020319009</DOCID>
<DOCNO>LN-20020319009</DOCNO>
<DATE>03/19/02</DATE>
<GEOGRAPHY>PRAHA</GEOGRAPHY>
<TEXT>
Ministr životního prostředí Miloš Kužvart zítra odjede do maďarské Ostřihomi na dvoudenní jednání se svými resortními kolegy z visegrádské čtyřky. Tolik zpráva z agenturního přehledu, nebylo by na ní nic až tak zajímavého, kdyby vlastně neznamenala, že se visegrádský projekt opět potichu rozjíždí. Vztahy zemí ve visegrádské čtyřce středoevropském uskupení sdružujícím Česko, Slovensko, Polsko a Maďarsko se dostaly na bod mrazu před měsícem. Postaral se o to maďarský premiér Viktor Orbán, který v Evropském parlamentu vyzval ke zrušení Benešových dekretů. Zkrachovala kvůli tomu i dlouho chystaná schůzka premiérů - účast na ní postupně odřekli Mikuláš Dzurinda, Miloš Zeman i Leszek Miller. O pár dní později ze stejného důvodu odmítl Pavel Dostál odjet na setkání ministrů kultury, stejně reagoval i jeho slovenský protějšek Milan Kňažko. Teď to vypadá, že se spolupráce obnovuje. "Existuje to ještě pod tím názvem, ale budou tam i další kandidátské země," říká Jarmila Krebsová z ministerstva životního prostředí. Visegrádská čtyřka vznikla proto, aby Česko, Polsko, Slovensko a Maďarsko koordinovaly svoje začleňování do EU. "Tohle nikdy nefungovalo," tvrdí stínový ministr zahraničních věcí Jan Zahradil z ODS. Proti schůzce nic nenamítá. "Spolupráce v oblasti životního prostředí není na škodu. To je zrovna oblast, která překračuje hranice," říká. A že Zeman před měsícem visegrádskou schůzku bojkotoval? "Něco jiného je setkání premiérů a něco jiného ministrů," dodává Zahradil, který tehdejší Zemanovo rozhodnutí podporoval.
</TEXT>
</DOC>
<DOC>
<DOCID>LN-20020319010</DOCID>
<DOCNO>LN-20020319010</DOCNO>
<DATE>03/19/02</DATE>
<TEXT>
O zbytek nemovitostí někdejšího Socialistického svazu mládeže se mohou nově ucházet i tělovýchovné a sportovní organizace. Vyplývá to z podmínek účasti ve druhém kole bezúplatných převodů někdejších nemovitostí SSM, které včera schválila vláda. Na snímku před zasedáním kabinetu diskutuje Jiří Rusnok se Stanislavem Grossem.
</TEXT>
</DOC>
<DOC>
<DOCID>LN-20020319011</DOCID>
<DOCNO>LN-20020319011</DOCNO>
<DATE>03/19/02</DATE>
<GEOGRAPHY>PRAHA</GEOGRAPHY>
<TEXT>
Hana Marvanová nabízí Václavu Klausovi, aby společně sledovali případy, v nichž se lidem děje bezpráví. Předsedkyně Unie svobody-DEU tak v dopise, který mají LN k dispozici, reaguje na Klausův postoj k převozu podnikatele a bývalého sponzora ODS Milana Šrejbra z plzeňské nemocnice do pražské věznice. Klaus tento postup označil za "praktiky hlubokého komunismu". "V České republice takových kauz není málo, a proto se ptám: Když jako člověk nemůžete přijmout to, co se stalo Milanu Šrejbrovi, proč se lidsky nestavíte také za jiné občany?" píše Klausovi Marvanová a vyzývá ho ke schůzce, "na níž bychom hovořili o takovýchto případech a o tom, jak lze pomoci obětem trestných činů a všem, kterým se děje bezpráví". Ve svém dopise připomíná šéfka unie i další kauzy, které vzbudily pochybnost, zda v nich nebyly zneužity kompetence orgánů činných v trestním řízení. Podle jejího názoru jde mj. o případy bývalého důstojníka BIS Vladimíra Hučína, faráře-antikomunisty Vojtěcha Protivínského či podvedených klientů H-Systému. Právě klienty zkrachovalé stavební společnosti Marvanová jako advokátka obhajuje před soudem. Na dopis, odeslaný v pátek, předseda ODS zatím nereagoval. "Pan Klaus je dnes celý den na Ostravsku," sdělil včera LN jeho poradce Ladislav Jakl. Klausův postoj ke kauze Šrejber včera kritizovali i další politici. Podle šéfa poslanců ČSSD Bohuslava Sobotky Klaus jasně naznačil, jak by země vypadala po vítězství ODS ve volbách: "Byl by to svět, kde není rovnost před zákonem, svět, kde jsou si někteří lidé rovnější, protože jsou přátelé Klause nebo mají velký majetek." Lidovecký poslanec Jan Grůza označil Klausův postoj za hysterii.
</TEXT>
</DOC>
<DOC>
<DOCID>LN-20020319012</DOCID>
<DOCNO>LN-20020319012</DOCNO>
<DATE>03/19/02</DATE>
<GEOGRAPHY>PRAHA</GEOGRAPHY>
<TEXT>
Předsedkyně unionistů Hana Marvanová často a ráda obesílá politiky i média dopisy a stanovisky. Ne vždy se jí ale při jejich psaní daří udržet v mezích spisovné češtiny. V posledním dopise, adresovaném Václavu Klausovi, šéfce unie utekly hned tři chyby. Jednou neoddělila čárkou hlavní větu od vedlejší, na čárku zapomněla i před titulem CSc. ve jméně předsedy ODS a v příjmení faráře Protivínského přehlédla překlep (Protivínksého). Není to ale první případ, kdy si adresát oficiálního dopisu předsedkyně US-DEU pomyslel, že pozdější právničce Marvanové ve škole asi šla občanská nauka, s gramatikou že to už ale bylo horší. "Pane ministře, dovoluji si vás vyzvat, aby jste veřejnost informoval o tom, v jakém stádiu je vyšetřování špatného hospodaření českých bank," oslovila Marvanová loni ministra spravedlnosti Jaroslava Bureše. V čárce nad "a" ve slově stadium by se snad mohl utnout i mistr tesař, obrat "aby jste" je ale považován za hrubku i na 1. stupni základní školy. Hrubka se vloudila i do společného prohlášení Marvanové s Cyrilem Svobodou k nedávným výrokům Miloše Zemana. "Jeho snahy o vysvětlení svých výroků působí účelově," stojí v něm. Pravidla o používání zájmena "svůj" jsou zase látkou probíranou na 2. stupni základních škol. "Slibujeme, že se polepšíme," komentuje gramatické výkony své nadřízené mluvčí US-DEU Simona Cigánková. Hned ale dodává: "Je-li to však cesta, jak se dostat na stránky LN, pak budeme v hrubkách pokračovat."
</TEXT>
</DOC>
<DOC>
<DOCID>LN-20020319013</DOCID>
<DOCNO>LN-20020319013</DOCNO>
<DATE>03/19/02</DATE>
<TEXT>
KARLOVA STUDÁNKA - Výkonná rada ODS není spokojena s prohlášením premiéra Miloše Zemana na barcelonském summitu EU, že vstup Česka do unie nebude v žádném případě souviset s Benešovými dekrety. "Nezazněla odpověď na hlavní otázku, zda v budoucnu po vstupu do EU nebudou ohrožena vlastnická práva občanů ČR," řekl včera předseda ODS Václav Klaus novinářům po zasedání výkonné rady strany v Karlově Studánce na Bruntálsku.
</TEXT>
</DOC>
<DOC>
<DOCID>LN-20020319014</DOCID>
<DOCNO>LN-20020319014</DOCNO>
<DATE>03/19/02</DATE>
<GEOGRAPHY>PRAHA</GEOGRAPHY>
<TEXT>
Statistici při loňském sčítání lidu zjistili, že v ČR vzniklo od roku 1991 až o 149 tisíc bytů více, než kolik uvádějí jiné statistiky. Důvodem tohoto rozdílu je ale zejména skutečnost, že při sčítání před 11 lety obecní úřady mnohé domy a byty zahrnuly mezi objekty individuální rekreace, i když nebyly vyčleněny z bytového fondu. Oznámila to včera mluvčí Českého statistického úřadu (ČSÚ) Vladimíra Pavlíčková. Statistici podle ní odhadli na základě průzkumu, který provedli ve 193 obcích, že chybně bylo mezi objekty rekreace zařazeno až 65 tisíc bytů.
</TEXT>
</DOC>
<DOC>
<DOCID>LN-20020319015</DOCID>
<DOCNO>LN-20020319015</DOCNO>
<DATE>03/19/02</DATE>
<GEOGRAPHY>PRAHA</GEOGRAPHY>
<TEXT>
Justiční stráž, která zajišťovala pořádek u kladenského soudu při přelíčení s Helenou Čermákovou, neudělala podle kontroly generálního ředitelství věznic žádnou chybu. Se závěrem kontrolní zprávy souhlasí i advokát Čermákové Ladislav Šustr. Na lidi, kteří po vynesení rozsudku napadli jeho klientku před budovou soudu, hodlá podat trestní oznámení. Helena Čermáková byla ve čtvrtek odsouzena za smrt pětileté dcery Terezky k tříletému vězení. Po vynesení rozsudku hrozilo Čermákové lynčování od davu lidí shromážděných před soudem.
</TEXT>
</DOC>
<DOC>
<DOCID>LN-20020319016</DOCID>
<DOCNO>LN-20020319016</DOCNO>
<DATE>03/19/02</DATE>
<TITLE>
PRAHA - Tvrdý muž, paragán a průzkumník. Takový je dvaačtyřicetiletý plukovník Josef Prokš, velitel roty chemické obrany, jejíž poslední část včera večer odletěla do Kuvajtu. Na americké vojenské základně Doha v Kuvajtu hodlá Prokš nastolit tvrdý režim. "Podřizuji vše tomu, že jde o bojovou misi se vším všudy. Žádné dovolené, žádná relaxace, jen tvrdá dřina. Půl roku to musíme vydržet," uvedl nedávno. Čeští vojáci budou hlídat celou základnu Doha a navíc dvě další velitelská místa. Měli by být rozděleni do tří skupin, které se budou v plnění stanovených úkolů nepřetržitě střídat. Stanou se - společně s dalšími 72 tisíci vojáky a bezpečnostními specialisty přímými účastníky mezinárodní protiteroristické operace Trvalá svoboda, která byla odstartována po zářijových útocích na New York a Washington. Budou ve válce. A to i přes to, že oficiálně budou "jen" hlídat relativně poklidnou základnu. Irák leží jen asi 70 kilometrů severně od neklimatizovaného hangáru, v němž na základně žijí a spí. Plukovník Prokš - podle mluvčího ministerstva obrany "jeden z nejlepších českých vojáků" - už válku zažil. Před pár lety velel 6. mechanizovanému praporu české armády v misi Severoatlantické aliance SFOR na území Bosny a Hercegoviny. "Voják, který nikdy nebyl ve skutečné válce, si tam uvědomí, co to obnáší. Vylidněná města v troskách, nástrahy a nebezpečí doslova na každém kroku," vzpomínal letos při přebírání vyznamenání plukovník Prokš. "Přesto jsem nikdy ani na vteřinu nelitoval, že jsem do mise odjel, byla to obrovská zkušenost," dodává. V Bosně Prokš a jeho muži chránili civilní obyvatelstvo a konfiskovali zbraně. V Kuvajtu má i jejich přítomnost odstrašit diktátora Husajna a další podobné od nějakých "nebezpečných kousků". Bojovat snad nebudou.
</TITLE>
<HEADING>
Čeští vojáci míří do Kuvajtu
</HEADING>
<TEXT>
251 vojáků z liberecké roty chemické obrany, včetně sedmi žen, budou v Kuvajtu hlídat strategickou americkou vojenskou základnu Camp Doha. Rota bude v Kuvajtu působit půl roku. Vojáci si s sebou vezou veškeré vybavení - laboratoř, obrněné transportéry, nákladní auta, štábní vozidla, pojízdnou dílnu, zdravotní materiál a osobní věci. Armáda je vybavila i novými pouštními uniformami v pískové barvě. Základna Camp Doha vznikla počátkem 90. let v době spojenecké protiakce proti Iráku. Základna spadá pod velení 3. americké armády, slouží zde na 4000 vojáků s elitním výcvikem a nejmodernější výzbrojí. Mají k dispozici šest restaurací, velký venkovní plavecký bazén, obří posilovnu, knihovnu s 36 tisíci knihami, videopůjčovnu, holiče a prádelnu (zdarma).
Rozloha tábora přesahuje 20 km2, pozemky Američanům pronajímá kuvajtské ministerstvo obrany
www.globalsecurity.org/military/facility/cam-doha-imagery.htm
</TEXT>
</DOC>
<DOC>
<DOCID>LN-20020319017</DOCID>
<DOCNO>LN-20020319017</DOCNO>
<DATE>03/19/02</DATE>
<GEOGRAPHY>BRNO/VYŠKOV</GEOGRAPHY>
<TEXT>
Společně s českými vojáky odjel včera do Kuvajtu také vojenský kaplan Miroslav Kloubek. "Je to historicky první český armádní kaplan, který se dostane do arabského světa," řekl vedoucí armádní duchovní služby Tomáš Holub. Doplnil, že dosud se vojenští duchovní účastnili jen operací na Balkáně. Kaplan musí počítat s tím, že bude působit v prostředí, které je zcela muslimské a kde se mnohem obtížněji navazuje kontakt s obyvatelstvem než například v Bosně, uvedl Holub. Zdůraznil, že situaci bude ztěžovat také velká vzdálenost, která se u některých vojáků může projevit steskem po domově. "Nepříjemné je, že se neví, do jakých situací se vojáci v Kuvajtu dostanou. Tentokrát nejedou na mírovou misi a i v těžkých chvílích musejí mít vojáci kaplana k dispozici," uvedl Holub. Chemici jsou kromě hlídání štábu připraveni zapojit se i do bojů proti zbraním hromadného ničení. Spolupracovat budou s německými chemiky. V české armádě pracuje 13 kaplanů. Do roku 2008 se jejich počet zvýší na pětadvacet. Duchovní, kteří nejsou v zahraničních misích, se účastní třídenního setkání, které včera začalo ve Vyškově.
</TEXT>
</DOC>
<DOC>
<DOCID>LN-20020319018</DOCID>
<DOCNO>LN-20020319018</DOCNO>
<DATE>03/19/02</DATE>
<TITLE>
Čeští vojáci odjeli na další mezinárodní misi - do Kuvajtu
</TITLE>
<TEXT>
Směr Kuvajt. Liberečtí vojáci z protichemické roty zasalutovali prezidentovi a dali si před cestou poslední pivo.
PRAHA - "Vojáci, nazdar!" velí vrchní velitel ozbrojených sil. Z desítek hrdel se ozve sborové: "Zdar!" Je deset minut před osmou večer a na starém ruzyňském letišti se prezident Václav Havel loučí s členy 9.roty protichemické obrany. Přesně o čtyři hodiny později už 226 vojenských chemiků, zdravotníků a logistů sedí v letadle, které nabírá směr Kuvajt. "Já vám hlavně přeji, abyste se všichni ve zdraví vrátili," uzavírá vrchní velitel krátkou řeč, v níž mluví také o tom, že účastí české armády na misi Trvalá svoboda se Česko postavilo "na stranu svobody". Zdraví a štěstí přeje vojákům také ministr obrany Tvrdík. Po dvaceti minutách je po formalitách a muži a ženy v pouštních uniformách, kšiltovkách a světle béžových kanadách míří do letištní haly, kde je pro ně přichystán raut. "Teď si jdu dát pivečko, tam už nebudu moci," usmívá se jeden z vojáků při odchodu z letištní plochy. Ani na nadporučíkovi a náčelníkovi logistiky pětatřicetiletému Petrovi Réthyovi není znát ani stopa nervozity. "Nelze říct, že bych se dvakrát těšil," shrnuje Réthy lakonicky své pocity před odjezdem na misi Trvalá svoboda a dodává: "Dnes jsem odešel do práce a vrátím se za půl roku!" Za šest měsíců se důstojník vrátí domů do Liberce k manželce Daniele a čtrnáctiměsíčnímu synovi Ondřejovi. V Kuvajtu čeká nadporučíka post náčelníka služby a odpovědnost za provoz a opravy vozidel a veškeré další techniky.
</TEXT>
<HEADING>
Nejde o nováčky
</HEADING>
<TEXT>
Réthy ostatně není, co se týče zahraničních misí českých vojáků, v armádě "bažantem". Premiéru si odbyl na přelomu let 1999 a 2000 v Bosně v misi SFOR, v níž se postupně vystřídalo šest tisíc českých vojáků. Na Balkáně strávil se třemi krátkými přestávkami půl roku. "Bylo to trochu něco jiného. Z Bosny jsem byl dvakrát na dovolené a jednou jsem byl doma služebně. Tady budu pryč v kuse," srovnává Réthy. Nejen za odloučení od blízkých, třicetistupňová vedra a "odstrašující úlohu" dostanou vojáci, kteří odletěli před půlnocí z Ruzyně, slušně zaplaceno. Podle mluvčího libereckých chemiků Radka Hampla se průměrný plat člena mise pohybuje kolem 1800 amerických dolarů měsíčně (zhruba 65 tisíc korun). Minimum je 1200 dolarů, nejvyšší plat, 3000 dolarů, pak pobírají velitelé.
Réthy ostatně není, co se týče zahraničních misí českých vojáků, v armádě "bažantem". Premiéru si odbyl na přelomu let 1999 a 2000 v Bosně v misi SFOR, v níž se postupně vystřídalo šest tisíc českých vojáků. Na Balkáně strávil se třemi krátkými přestávkami půl roku. "Bylo to trochu něco jiného. Z Bosny jsem byl dvakrát na dovolené a jednou jsem byl doma služebně. Tady budu pryč v kuse," srovnává Réthy. Nejen za odloučení od blízkých, třicetistupňová vedra a "odstrašující úlohu" dostanou vojáci, kteří odletěli před půlnocí z Ruzyně, slušně zaplaceno. Podle mluvčího libereckých chemiků Radka Hampla se průměrný plat člena mise pohybuje kolem 1800 amerických dolarů měsíčně (zhruba 65 tisíc korun). Minimum je 1200 dolarů, nejvyšší plat, 3000 dolarů, pak pobírají velitelé.
</TEXT>
</DOC>
<DOC>
<DOCID>LN-20020319019</DOCID>
<DOCNO>LN-20020319019</DOCNO>
<DATE>03/19/02</DATE>
<TITLE>
Zaměstnanci Ústavu hematologie a krevní transfuze se obávají, že přijdou o samostatnost
</TITLE>
<TEXT>
Velké pobouření mezi pracovníky špičkového hematologického pracoviště vyvolala personální obměna na postu ředitele. Domnívají se, že rozhodnutí ministra Bohumila Fišera je jen dalším tahem v zákulisních bojích o úspěšný ústav.
PRAHA - Působení v USA stálo Petra Jarolíma ředitelský post špičkového českého ústavu. Alespoň tak vysvětluje odvolání světově uznávaného českého odborníka z funkce šéfa pražského Ústavu hematologie a krevní transfuze ministr zdravotnictví Bohumil Fišer. Jarolíma ministrovo rozhodnutí zaskočilo. Vedení resortu prý v minulosti nemělo žádné výhrady k jeho práci. Jarolím se proto obrátil dopisem na Fišera, aby mu svůj krok zdůvodnil. Úspěchy pracoviště, které vede od září 1996, považuje Jarolím za nezpochybnitelné. "Vyrovnané hospodaření, přestavba lůžkového oddělení, vytvoření banky pupečníkové krve, která patří mezi významná zařízení tohoto druhu ve světě," vypočítává Jarolím. Ústav pod jeho vedením získal několik prestižních mezinárodních vědeckých grantů a ocenění ministerstva. "Loni mi ministr udělil odměnu a krátce předtím, než jsem byl odvolán, mi navíc významně zvýšil mé osobní ohodnocení. Považoval jsem to za výraz spokojenosti s pracovními výkony," podotýká Jarolím.
</TEXT>
<HEADING>
Terčem kritiky byl pobyt v USA
</HEADING>
<TEXT>
Podle mluvčího ministerstva zdravotnictví Otakara Černého bylo však zvýšení odměn ředitelům ministerstvem řízených organizací plošné. "Pan ministr neodvolal Petra Jarolíma kvůli špatnému výkonu funkce. Velmi si váží jeho vědecké práce. Terčem oprávněné kritiky, které musel ministr zdravotnictví čelit, byl častý pobyt MUDr. Jarolíma v zahraničí," vysvětluje Černý. Jarolím působí už od roku 1989 v USA. Momentálně působí v prestižních ústavech Brigman and Women's Hospital a Harvard Medical School. Do Prahy přijížděl podle svých vlastních slov asi devětkrát do roka minimálně na deset dnů. Jinak řídil pražský ústav pomocí korespondence prostřednictvím sekretářky a svého zástupce Petra Turka. Letos v létě se hodlal do Prahy natrvalo vrátit. "O mém působení ve Spojených státech pan ministr od počátku věděl a při osobním setkání prohlásil, že pokud ústav funguje, nebude do ničeho zasahovat," tvrdí Jarolím. Černý ale tvrdí, že odvolaný ředitel nedodržel to, na čem se s ministrem domluvil. Podle informací LN se Fišerovi údajně doneslo, že se Jarolím nemá v úmyslu vrátit. Ten to však rezolutně popírá jako dezinformaci.
</TEXT>
<HEADING>
Nástupce - trojský kůň nemocnice?
</HEADING>
<TEXT>
Většina zaměstnanců ústavu stojí za odvolaným ředitelem. Vadí jim, že ministr zbavil funkce odborníka, který měl prokazatelné úspěchy, prakticky z hodiny na hodinu. Rozpaky také vyvolává jméno jeho nástupce - Pavla Klenera, jehož Fišer dočasně pověřil vedením ústavu. Klener působil na vedlejší pracovní poměr ve funkci přednosty 1. interní kliniky Všeobecné fakultní nemocnice (VFN). Vedení nemocnice se řadu let netají snahou získat ústav, umístěný v areálu VFN, pod svou správu. Současné personální propojení vyvolává obavy, že je to jen další pokus připravit ústav s mnohamilionovými příjmy o samostatnost. To však vedení Všeobecné fakultní nemocnice popírá. "Ano, říkáme veřejně a dlouho, že je neefektivní, když jsou v areálu jedné nemocnice dvě transfuzní stanice prakticky přes ulici a že by bylo lepší oba subjekty s podobnou náplní činnosti spojit. Jmenování profesora Klenera ředitelem ale s tím nijak nesouvisí," dušuje se náměstek ředitele VFN Pavel Horák. Připojení ústavu k nemocnici by podle Horáka bylo ekonomicky výhodné pro obě strany. "Obava, že by ústav připojením k velké nemocnici přišel o své dotace na výzkumné projekty, je lichá," argumentuje Horák a jako důkaz zmiňuje činnost Výzkumného ústavu stomatologického, který nemocnice převzala před několika lety. Jmenování Klenera by ale mohlo také posílit snahy lékařské fakulty Univerzity Karlovy, aby se prestižní ústav stal pracovištěm pro výuku studentů. Pětašedesátiletý Klener je totiž kmenovým zaměstnancem univerzity, jejím prorektorem a přednostou 1. lékařské fakulty.
Většina zaměstnanců ústavu stojí za odvolaným ředitelem. Vadí jim, že ministr zbavil funkce odborníka, který měl prokazatelné úspěchy, prakticky z hodiny na hodinu. Rozpaky také vyvolává jméno jeho nástupce - Pavla Klenera, jehož Fišer dočasně pověřil vedením ústavu. Klener působil na vedlejší pracovní poměr ve funkci přednosty 1. interní kliniky Všeobecné fakultní nemocnice (VFN). Vedení nemocnice se řadu let netají snahou získat ústav, umístěný v areálu VFN, pod svou správu. Současné personální propojení vyvolává obavy, že je to jen další pokus připravit ústav s mnohamilionovými příjmy o samostatnost. To však vedení Všeobecné fakultní nemocnice popírá. "Ano, říkáme veřejně a dlouho, že je neefektivní, když jsou v areálu jedné nemocnice dvě transfuzní stanice prakticky přes ulici a že by bylo lepší oba subjekty s podobnou náplní činnosti spojit. Jmenování profesora Klenera ředitelem ale s tím nijak nesouvisí," dušuje se náměstek ředitele VFN Pavel Horák. Připojení ústavu k nemocnici by podle Horáka bylo ekonomicky výhodné pro obě strany. "Obava, že by ústav připojením k velké nemocnici přišel o své dotace na výzkumné projekty, je lichá," argumentuje Horák a jako důkaz zmiňuje činnost Výzkumného ústavu stomatologického, který nemocnice převzala před několika lety. Jmenování Klenera by ale mohlo také posílit snahy lékařské fakulty Univerzity Karlovy, aby se prestižní ústav stal pracovištěm pro výuku studentů. Pětašedesátiletý Klener je totiž kmenovým zaměstnancem univerzity, jejím prorektorem a přednostou 1. lékařské fakulty.
</TEXT>
</DOC>
<DOC>
<DOCID>LN-20020319020</DOCID>
<DOCNO>LN-20020319020</DOCNO>
<DATE>03/19/02</DATE>
<TITLE>
Zemanova vláda se v předvolebním čase hlasitě chlubí tím, že přiměje výrobce stíhaček Gripen investovat do českého průmyslu 150 procent ceny letounů. Hovoří se o 150 miliardách korun. Skutečnost je ale mnohem střízlivější.
</TITLE>
<GEOGRAPHY>PRAHA</GEOGRAPHY>
<TEXT>
Z prohlášení některých předáků vládních sociálních demokratů by se dalo usuzovat, že koupí nadzvukových letounů Gripen kabinet Miloše Zemana zároveň spasí několik chudších českých a moravských regionů najednou. Britsko-švédské konsorcium BAe/SAAB by totiž mělo na přání předsedy vlády Zemana - oplátkou za nákup letadel - nasměrovat významnou část přislíbených investic do českého průmyslu do oblasti severní Moravy a severních Čech. Kolik by k nám ale vlastně měl výrobce stíhaček Gripen "napumpovat"? Má jít o 150 procent ceny letadel. V tom je ale háček. Jde o cenu "holých" strojů bez raket a další výzbroje? Budou se do této ceny započítávat i úroky z půjček a náklady na provoz? A co náklady na školení pilotů a techniků? Když se sečtou všechny vyjmenované položky, může cena letadel skutečně velice snadno vyskočit na 100 miliard korun. A investice britsko-švédského konsorcia by pak mohla přesáhnout 150 miliard. Sociální demokraté se takovému výpočtu nebrání. Sám premiér Miloš Zeman loni v dubnu tvrdil: "To není tak, že dáte 100 miliard na stíhačky a za to dostanete 150 miliard do státní kasy. Ale dostanete 150 miliard investic na území ČR, které si pak už asi nikdo neodnese...". Číslo 150 miliard prostě již delší dobu létá ve vzduchu a nikdo se nemá k tomu ho rezolutně a jednou provždy popřít.
</TEXT>
<HEADING>
Vláda chce transakci ukončit před volbami
</HEADING>
<TEXT>
Před několika dny tuto cifru během své návštěvy Švédska dokonce použil i ředitel Národního úřadu pro vyzbrojování Jindřich Ploch. "Offsety (investice) překročí hranici 150 procent, tedy 150 miliard korun," řekl doslova přítomným novinářům a švédským průmyslníkům. Jeho nadřízený, ministr obrany Jaroslav Tvrdík, však říká něco zcela jiného. "Hodnota offsetových investic se vypočítává z ceny holých letadel, tedy z 52 miliard korun," uvedl Tvrdík. "V současné době by to mělo být asi 77 miliard korun," dodal ministr obrany. Smlouva na koupi 24 gripenů by měla být podepsána nejpozději do konce letošního června, poté končí nabídce BAe/SAAB platnost a muselo by se jednat o jejím prodloužení. Sociálnědemokratická vláda Miloše Zemana chce ale vyřídit celou transakci ještě před volbami a využít slibovaných miliardových investic jako jednoho ze svých trumfů. Konkurenční Klausova ODS zřejmě tuto taktiku velmi dobře pochopila. Ministr zahraničí Jan Kavan například velice rozčílil místopředsedu ODS Jana Zahradila tím, že mu loni v televizní debatě na otázku, proč ČSSD nepřenechala rozhodování o tendru na stíhačky příští vládě, řekl: "Protože doufáte, že v té vládě budete a že budete moci rozdělovat offsety." Zahradil pak nedávno při projednávání nákupu stíhaček ve sněmovně označil offsety za "určitý druh sociální korupce".
Před několika dny tuto cifru během své návštěvy Švédska dokonce použil i ředitel Národního úřadu pro vyzbrojování Jindřich Ploch. "Offsety (investice) překročí hranici 150 procent, tedy 150 miliard korun," řekl doslova přítomným novinářům a švédským průmyslníkům. Jeho nadřízený, ministr obrany Jaroslav Tvrdík, však říká něco zcela jiného. "Hodnota offsetových investic se vypočítává z ceny holých letadel, tedy z 52 miliard korun," uvedl Tvrdík. "V současné době by to mělo být asi 77 miliard korun," dodal ministr obrany. Smlouva na koupi 24 gripenů by měla být podepsána nejpozději do konce letošního června, poté končí nabídce BAe/SAAB platnost a muselo by se jednat o jejím prodloužení. Sociálnědemokratická vláda Miloše Zemana chce ale vyřídit celou transakci ještě před volbami a využít slibovaných miliardových investic jako jednoho ze svých trumfů. Konkurenční Klausova ODS zřejmě tuto taktiku velmi dobře pochopila. Ministr zahraničí Jan Kavan například velice rozčílil místopředsedu ODS Jana Zahradila tím, že mu loni v televizní debatě na otázku, proč ČSSD nepřenechala rozhodování o tendru na stíhačky příští vládě, řekl: "Protože doufáte, že v té vládě budete a že budete moci rozdělovat offsety." Zahradil pak nedávno při projednávání nákupu stíhaček ve sněmovně označil offsety za "určitý druh sociální korupce".
</TEXT>
</DOC>
<DOC>
<DOCID>LN-20020319021</DOCID>
<DOCNO>LN-20020319021</DOCNO>
<DATE>03/19/02</DATE>
<GEOGRAPHY>PRAHA</GEOGRAPHY>
<TEXT>
Vedoucí domácí rubriky zpravodajství České televize byla dočasně pověřena bývalá mluvčí ministerstva zdravotnictví Markéta Soukupová. Ta pracovala pro ministerstvo zdravotnictví v době, kdy je vedl člen ODS Luděk Rubáš. "Nejmenoval jsem ji, jen pověřil řízením do doby, než naleznu náhradu za Ladislava Doležala," řekl šéfredaktor zpravodajství ČT Karel Novák. Ten původně do funkce šéfa domácí rubriky oslovil Doležala, jenže vedení ČT jeho jmenování zatrhlo kvůli Doležalově dřívějšímu působení v PR agentuře. Soukupová dosud v televizi vedla ekonomickou redakci. Po svém odchodu z ministerstva zdravotnictví v roce 1996 pracovala jako mluvčí podniku Léčiva. Novák nedokáže odhadnout, jak dlouho Soukupová domácí redakci povede.
</TEXT>
</DOC>
<DOC>
<DOCID>LN-20020319022</DOCID>
<DOCNO>LN-20020319022</DOCNO>
<DATE>03/19/02</DATE>
<GEOGRAPHY>VARNSDORF</GEOGRAPHY>
<TEXT>
Rodinní příslušníci a známí se včera ve Varnsdorfu na Děčínsku rozloučili se sedmiletým Filípkem, kterého v Rumburku usmrtil 8. března pes. Bílá rakev byla ve hřbitovní kapli skoro zakryta množstvím věnců, kytic i jednotlivých květin s bílými stuhami. Kytici poslali Filipovi i jeho spolužáci a učitelé ze školy. Mrtvé dítě našli lidé večer nedaleko jeho domova. Policisté zjistili, že chlapce ukousal volně pobíhající německý ovčák. Jeho majitelku policie obvinila z ublížení na zdraví. Hrozí jí až dva roky vězení. Psa si kvůli vyšetřování odvezla policie.
</TEXT>
</DOC>
<DOC>
<DOCID>LN-20020319023</DOCID>
<DOCNO>LN-20020319023</DOCNO>
<DATE>03/19/02</DATE>
<GEOGRAPHY>OSTRAVA</GEOGRAPHY>
<TEXT>
Bruntálští policisté zatím nepotvrdili rasistický motiv incidentu, při němž krnovský místostarosta Jaroslav Vrzal házel na tři Romy kameny. Místostarosta minimálně jednoho z mladíků zasáhl a zranil. Romové tvrdí, že je Vrzal také rasisticky urážel. "Výpovědi obou stran se liší," řekla mluvčí bruntálské policie Lucie Kraštěničová. Policisté z přestupku zatím podezřívají všechny účastníky konfliktu. V případě místostarosty je však možné, že jeho jednání posoudí jako trestný čin s rasovým podtextem. "Záleží na výsledcích výslechů svědků," uvedla mluvčí. Rodiče zraněných Romů chtějí na místostarostu podat trestní oznámení. Podle jednoho z Romů místostarosta mladíky také rasisticky urážel. Vrzal to však popírá. "Chtěl jsem pouze zachránit život vrátného, kterého napadli," řekl. Romové se u brány technických služeb houpali na dopravní značce, což se nelíbilo vrátnému. Jednoho z nich proto udeřil obuškem. Začali se prát. Zbývající se snažili kamarádovi pomoci. Konflikt, ve kterém utrpěli drobná zranění všichni účastníci, uviděl přicházející Vrzal. "Už utíkali. Chtěl jsem však jednoho chytit. Proto jsem hrábl do hromady kamenů a dva po nich hodil," vysvětlil místostarosta.
</TEXT>
</DOC>
<DOC>
<DOCID>LN-20020319024</DOCID>
<DOCNO>LN-20020319024</DOCNO>
<DATE>03/19/02</DATE>
<GEOGRAPHY>LOUNY</GEOGRAPHY>
<TEXT>
Z nedovolené výroby a držení drog, zneužití pravomoci veřejného činitele a přijímání úplatku se včera před lounským okresním soudem zpovídali dva bývalí pracovníci věznice v Novém Sedle na Lounsku. Vychovatel Ladislav Kozák a dozorce Jiří Janovec, který je navíc podezřelý z porušování povinnosti strážní služby, obvinění popřeli. Státní zástupkyně oba muže viní, že vězňům zajišťovali za úhradu drogy, anabolické steroidy, léky, alkohol a poskytovali mobilní telefon. Pokud obžaloba jejich vinu prokáže, hrozí jim až pětileté vězení. Čtyři z pěti včera vyslechnutých svědků, současných i bývalých vězňů, potvrdili verzi obžaloby. Sami nebo zprostředkovaně přes další lidi využili možnosti volat z Janovcova nebo Kozákova mobilního telefonu za úplatu 500 korun a uhrazení provolaného kreditu. Hlavní líčení bude pokračovat výslechem svědků ve středu.
</TEXT>
</DOC>
<DOC>
<DOCID>LN-20020319025</DOCID>
<DOCNO>LN-20020319025</DOCNO>
<DATE>03/19/02</DATE>
<GEOGRAPHY>PRAHA</GEOGRAPHY>
<TEXT>
Novináři si včera museli u vedení Obvodního soudu Prahy 1 vybojovat právo přihlížet veřejnému líčení se dvěma hlídači herny Bingo v Praze. Muži jsou podezřelí z napadení a zranění policejního rady Vladimíra Machaly, který vyšetřuje podezřelé aktivity ředitele TV Nova Vladimíra Železného. Soud začal projednávat případ v nejmenší síni a vstup umožnil jedinému novináři. Prostornější síň zajistilo až vedení soudu. Obžaloba viní Davida Křížka a Tomáše Myslivečka z ublížení na zdraví s pokusem o těžkou újmu a z výtržnictví. Jsou podezřelí, že loni 13. června v noci napadli Machalu, když odcházel z klubu Limonádový Joe, který se nachází nad Bingem vRevoluční ulici v Praze 1. Machala řekl, že byl veselý, ale ne opilý. Obžalovaní a také barman i číšník tvrdili, že Machala přišel do baru opilý. Při odchodu z klubu se podle Křížka a Myslivečka pokusil ukrást židli. Přednesl i nadávky, kterými je údajně Machala častoval. Při handrkování se podle obžalovaných Machala na židli houpal, takže spadl a zranil se. Podle znalce ale nelze poranění připsat pádu ze židle. Proces pokračuje 8. dubna.
</TEXT>
</DOC>
<DOC>
<DOCID>LN-20020319026</DOCID>
<DOCNO>LN-20020319026</DOCNO>
<DATE>03/19/02</DATE>
<GEOGRAPHY>PRAHA</GEOGRAPHY>
<TEXT>
Počet uživatelů drog v České republice stále stoupá. Nyní je v ČR zhruba 100 tisíc uživatelů drog, z toho 35 tisíc lidí užívá drogy trvale a zbytek s nimi experimentuje. V roce 1995 přicházelo do styku s drogou přibližně poloviční množství lidí. Loni léčebná zařízení a kontaktní centra nově registrovala 4233 problémových uživatelů drog, z nich 529 jich užívalo heroin. Nejpostiženější věkovou skupinou byli mladí lidé ve věku od 15 do 19 let, kteří tvořili 42 procent nově evidovaných, informoval včera národní koordinátor drogové epidemiologie Vladimír Polanecký. Narkomané nejčastěji užívají jako základní drogu pervitin a extázi. Nejrozšířenější doplňkovou drogou je marihuana. Dvě drogy užívá polovina nově evidovaných. Téměř dvě třetiny problémových narkomanů žijí ve společné domácnosti s rodiči. Téměř dvě třetiny nově registrovaných uživatelů si aplikují drogy nitrožilně. Od roku 1995 stoupl jejich podíl z 54 na 64 procent. Prakticky každý z těchto narkomanů již prodělal žloutenku typu C, která nevyvolává imunitní reakci, a proto mnozí onemocní opakovaně a poškozují si játra. Více než pětina drogově závislých přiznala, že používá společné injekční stříkačky. Zatímco dříve se uživatelé drog a jejich distributoři koncentrovali do velkých měst, nyní jsou drogy podle Polaneckého k dispozici v každém městě a na každé diskotéce. Celostátně je poměr mužů a žen mezi uživateli drog 2:1. V Praze je však zcela vyrovnaný. V hlavním městě se výrazně více užívá heroin. V Praze je základní drogou pro 53 procent problémových uživatelů, v celostátním poměru pro 29 procent narkomanů. Běla Studničková z pražské hygienické stanice uvedla, že z průzkumu mezi 12 tisíci žáky a studenty v roce 2000 vyplynulo, že 48 procent z nich má nějakou zkušenost s drogou, z toho 15 procent přiznalo pravidelné užívání. Nejčastěji se s drogou setkávají na diskotékách a vandrech.
</TEXT>
</DOC>
<DOC>
<DOCID>LN-20020319027</DOCID>
<DOCNO>LN-20020319027</DOCNO>
<DATE>03/19/02</DATE>
<TEXT>
Zhruba 25 dětí, které mají leukémii, si včera za doprovodu místopředsedkyně Poslanecké sněmovny Petry Buzkové prohlédlo budovy dolní komory. V rámci projektu Společně pro Kapku naděje v parlamentu strávily odpoledne, v jehož závěru dostaly dárkové koše a na terase s výhledem na Pražský hrad se společně vyfotografovaly.
</TEXT>
</DOC>
<DOC>
<DOCID>LN-20020319028</DOCID>
<DOCNO>LN-20020319028</DOCNO>
<DATE>03/19/02</DATE>
<TEXT>
RYCHNOV NAD KNĚŽNOU - Šlechtickému rodu Colloredo-Mansfeld vydal počátkem března rychnovský pozemkový úřad v rámci restitucí téměř 3000 hektarů zemědělské a lesní půdy. Právní nástupkyně majitele někdejšího opočenského panství Kristýna Colloredo-Mansfeldová převzala hlavně lesy v česko-polském pohraničí v Orlických horách. Kristýna Colloredo-Mansfeldová se od počátku 90. let domáhá i navrácení zámku v Opočně. Dosud bylo pouze rozhodnuto o navrácení sbírky šesti desítek obrazů.
</TEXT>
</DOC>
<DOC>
<DOCID>LN-20020319029</DOCID>
<DOCNO>LN-20020319029</DOCNO>
<DATE>03/19/02</DATE>
<GEOGRAPHY>BOROVY</GEOGRAPHY>
<TEXT>
Přímo do obývacího pokoje rodinného domku vjel včera v Borovech na Klatovsku z dosud nezjištěných příčin plně naložený nákladní automobil. Třiapadesátiletý řidič nákladního vozu nehodu nepřežil, nikdo jiný nebyl zraněn, řekl mluvčí krajských hasičů František Vaško. Na místě zasahovali profesionální hasiči, kteří museli mrtvého řidiče z vozidla vyprostit.
</TEXT>
</DOC>
<DOC>
<DOCID>LN-20020319030</DOCID>
<DOCNO>LN-20020319030</DOCNO>
<DATE>03/19/02</DATE>
<GEOGRAPHY>DĚČÍN</GEOGRAPHY>
<TEXT>
Na výzvu policistů, aby jim veřejnost pomohla objasnit případ mrtvého novorozence, se se svým svědectvím přihlásil první občan. Policie v Děčíně očekává informace i od dalších lidí, kteří se v sobotu pohybovali v okolí točny městského autobusu u výjezdu směrem na Ústí nad Labem. V sobotu našla náhodná kolemjdoucí mrtvého novorozeného chlapce v igelitové tašce. V tašce byly i oprané, značně znečištěné modré džíny, bílý froté povlak na polštář a froté závěs oranžové barvy.
</TEXT>
</DOC>
<DOC>
<DOCID>LN-20020319031</DOCID>
<DOCNO>LN-20020319031</DOCNO>
<DATE>03/19/02</DATE>
<TITLE>
Od čtrnácti měsíců do tří a půl roku nepodmíněně. Tyto tresty dostali včera tři muži ze Vsetínska za nelegální těžbu dřeva. Vsetínský okresní soud při svém verdiktu použil poprvé nového zákona o ochraně životního prostředí.
</TITLE>
<GEOGRAPHY>VSETÍN</GEOGRAPHY>
<TEXT>
Nepodmíněné tresty odnětí svobody za nelegální těžbu dřeva uložil včera poprvé v České republice podle nového zákona o ochraně životního prostředí vsetínský okresní soud. Tři muže ze Vsetínska odsoudil na 14 měsíců až na tři a půl roku ve věznici s dozorem. Jejich dvěma společníkům uložil tresty podmíněné s odkladem až na pět let. Obžalovaní podle rozsudku vykáceli v letech 1997 - 1999 dvacet hektarů lesa v jedenácti lokalitách Vsetínska, Opavska, Šumperska a Strakonicka. Měli tím způsobit škodu kolem čtyřiceti milionů korun. Podle žaloby za nimi zůstaly neuklizené holiny a nechráněné sousední porosty, které vážně ohrožuje eroze a silný vítr. Ve zbytcích dřeva po těžbě se navíc množí kůrovec. Soud uložil mužům ve věku kolem třiceti let také zákaz výkonu práce v dřevorubecké profesi a jí příbuzných.
</TEXT>
<HEADING>
Soud: Vedla je zištnost
</HEADING>
<TEXT>
Obžalovaní kupovali lesy od původních majitelů a poté je většinou vykáceli. Podle soudce Radomíra Koudely je nezastavil ani fakt, že některé porosty se nacházely v chráněné krajinné oblasti. "Dobře věděli, že se dopouštějí protizákonné činnosti, ale vedla je zištnost," prohlásil. Při určování výše trestů jednotlivců vzal senát v úvahu spolupráci některých obžalovaných se soudem a jejich snahu zmírnit škody. "Část pozemků vyčistili a osadili stromky," řekl soudce. Dva odsouzení vystupovali v roli "bílých koní", kteří lesy jen kupovali. Jejich zisk byl podle soudu minimální. "Při určování výše škod jsme vycházeli z posudků expertů. Významně nám pomohlo listopadové usnesení Nejvyššího soudu. Podle něj je nutné při výpočtu vycházet i z ekologických, estetických a ostatních úloh lesa," řekl žalobce Petr Bareš. Na Vsetínsku nelegální těžba gradovala zejména v polovině devadesátých let. Podle policistů však není v posledních pěti letech tato trestná činnost již tak častá. "Přesné statistiky nemáme, nelegální těžba je většinou vedena pod paragrafem krádež," řekl včera LN tiskový mluvčí vsetínské policie František Hauk. Policisté uvádějí, že zalesněné pozemky jsou kontrolovány mnohem častější, než jak tomu bylo v minulosti. Stejně tak jsou i důsledněji kontrolována auta s nákladem dřeva. "Domnívám se, že počet obviněných z této trestné činnosti bude na Vsetínsku kolem dvaceti," sdělil policejní mluvčí.
Obžalovaní kupovali lesy od původních majitelů a poté je většinou vykáceli. Podle soudce Radomíra Koudely je nezastavil ani fakt, že některé porosty se nacházely v chráněné krajinné oblasti. "Dobře věděli, že se dopouštějí protizákonné činnosti, ale vedla je zištnost," prohlásil. Při určování výše trestů jednotlivců vzal senát v úvahu spolupráci některých obžalovaných se soudem a jejich snahu zmírnit škody. "Část pozemků vyčistili a osadili stromky," řekl soudce. Dva odsouzení vystupovali v roli "bílých koní", kteří lesy jen kupovali. Jejich zisk byl podle soudu minimální. "Při určování výše škod jsme vycházeli z posudků expertů. Významně nám pomohlo listopadové usnesení Nejvyššího soudu. Podle něj je nutné při výpočtu vycházet i z ekologických, estetických a ostatních úloh lesa," řekl žalobce Petr Bareš. Na Vsetínsku nelegální těžba gradovala zejména v polovině devadesátých let. Podle policistů však není v posledních pěti letech tato trestná činnost již tak častá. "Přesné statistiky nemáme, nelegální těžba je většinou vedena pod paragrafem krádež," řekl včera LN tiskový mluvčí vsetínské policie František Hauk. Policisté uvádějí, že zalesněné pozemky jsou kontrolovány mnohem častější, než jak tomu bylo v minulosti. Stejně tak jsou i důsledněji kontrolována auta s nákladem dřeva. "Domnívám se, že počet obviněných z této trestné činnosti bude na Vsetínsku kolem dvaceti," sdělil policejní mluvčí.
</TEXT>
</DOC>
<DOC>
<DOCID>LN-20020319032</DOCID>
<DOCNO>LN-20020319032</DOCNO>
<DATE>03/19/02</DATE>
<TITLE>
Iráčtí diplomaté přesvědčují arabské země, aby nepodporovaly USA
</TITLE>
<TEXT>
Turecko neposkytne své vojáky pro případný útok na Irák. Včera, den před příjezdem amerického viceprezidenta do země, se na tom shodla turecká vláda. Spojeným státům však zřejmě dá k dispozici letiště.
BAGDÁD/ANKARA - USA se snaží získat v oblasti Perského zálivu podporu arabských zemí pro útok na Irák. Americký viceprezident Dick Cheney včera přijel do Izraele, odkud odjíždí do Turecka, které je důležitým spojencem pro jakýkoli případný útok na Irák. Cheney navštíví celkem 11 zemí, z toho devět arabských. Diplomatická cesta amerického viceprezidenta končí, ale v jeho stopách pokračuje místopředseda jednoho z iráckých vrcholných orgánů Rady revolučního velení Izzat Ibráhím. Ten včera dorazil do Kataru, kde byl Cheney minulý týden. Místopředseda irácké vlády Tárik Azíz je zase na cestě po severní Africe. A nakonec, irácký viceprezident Táhá Jasín Ramadán poprvé po více než třech letech připustil, že by se mohli zbrojní inspektoři OSN vrátit do Iráku. Důvod této protiofenzivy je jasný - odradit arabské země od jakékoli podpory případnému útoku USA na Irák a zároveň se pokusit ukázat vstřícnou tvář a obrousit tak hrany americké kritiky Bagdádu. Iráčané však mají pro návrat zbrojních inspektorů jednu podmínku, která bude podle expertů pro USA těžko přijatelná. "Irák odmítá návrat inspektorů, dokud nebudou definována místa inspekce a přesný harmonogram," řekl pro list Aš-Šark al-Avsat Ramadán. Cheneyho návštěvu a snahy o řešení situace v Iráku po celou dobu zastiňoval palestinsko-izraelský konflikt. Většina arabských vůdců, se kterými se Cheney setkal, navíc veřejně tvrdila, že útok na diktátora Saddáma Husajna nepodpoří. Podle nejmenovaných amerických představitelů však při soukromých debatách tak rezolutní nebyli.
</TEXT>
<HEADING>
Saúdský princ jede do USA
</HEADING>
<TEXT>
Klíčovým spojencem USA pro případný útok na Irák je Saúdská Arábie. Cheney se setkal s korunním princem Abdalláhem, který by měl zanedlouho odjet na návštěvu Spojených států a setkat se s americkým prezidentem Georgem W. Bushem. Abdalláh údajně podle saúdských novin Cheneymu řekl, že jeho země nemůže být nástupištěm útoku na Irák. "Jediní lidé, kteří byli na schůzce, byl korunní princ a já, plus tlumočník. A já mám jeho poznámky," prohlásil Cheney. "Objevuje se mnoho spekulací o mých jednáních a mnoho z nich je založeno na špatných informacích." Cheney dnes přijede do Turecka, které jako jediný člen NATO přímo sousedí s Irákem. Turecká vláda rozhodla o stanovisku k případnému útoku na Saddáma Husajna včera. Turecké jednotky se nebudou podílet na případné vojenské akci proti Iráku. Ankara je ale ochotna jednat o poskytnutí logistické podpory Spojeným státům. To znamená zejména využití tureckých leteckých základen. Turečtí představitelé se podle pozorovatelů obávají zejména dalšího rozkolu s armádou, podobně jako v roce 1991. Tehdy ozbrojené síly nesouhlasily s nasazením tureckých vojáků proti Iráku. A v neposlední řadě se Ankara obává dalších ekonomických ztrát a otřesů. Ztráty spojené s embargem uvaleným na Irák vyčísluje Ankara zhruba na 40 miliard dolarů.
Klíčovým spojencem USA pro případný útok na Irák je Saúdská Arábie. Cheney se setkal s korunním princem Abdalláhem, který by měl zanedlouho odjet na návštěvu Spojených států a setkat se s americkým prezidentem Georgem W. Bushem. Abdalláh údajně podle saúdských novin Cheneymu řekl, že jeho země nemůže být nástupištěm útoku na Irák. "Jediní lidé, kteří byli na schůzce, byl korunní princ a já, plus tlumočník. A já mám jeho poznámky," prohlásil Cheney. "Objevuje se mnoho spekulací o mých jednáních a mnoho z nich je založeno na špatných informacích." Cheney dnes přijede do Turecka, které jako jediný člen NATO přímo sousedí s Irákem. Turecká vláda rozhodla o stanovisku k případnému útoku na Saddáma Husajna včera. Turecké jednotky se nebudou podílet na případné vojenské akci proti Iráku. Ankara je ale ochotna jednat o poskytnutí logistické podpory Spojeným státům. To znamená zejména využití tureckých leteckých základen. Turečtí představitelé se podle pozorovatelů obávají zejména dalšího rozkolu s armádou, podobně jako v roce 1991. Tehdy ozbrojené síly nesouhlasily s nasazením tureckých vojáků proti Iráku. A v neposlední řadě se Ankara obává dalších ekonomických ztrát a otřesů. Ztráty spojené s embargem uvaleným na Irák vyčísluje Ankara zhruba na 40 miliard dolarů.
</TEXT>
</DOC>
<DOC>
<DOCID>LN-20020319033</DOCID>
<DOCNO>LN-20020319033</DOCNO>
<DATE>03/19/02</DATE>
<TITLE>
Vojenské posily o síle až 1700 mužů posílá Británie do kampaně proti teroru. Nasazeni mají být v Afghánistánu, kde podle americké armády včera dospěla do konce operace Anakonda.
</TITLE>
<TEXT>
ADDIS ABEBA/BAGHRÁM - Americké tažení proti terorismu by se brzy mohlo z Afghánistánu, kde už probíhají poslední "dočišťovací" akce, přemístit do Somálska. Tuto možnost v rozhovoru pro britskou BBC potvrdil velitel amerických sil Tommy Franks. Podle něj totiž existují důkazy, že teroristická organizace Al Kajda má v této africké zemi své základny. "Víme o vazbách Al Kajdy na Somálsko už docela dlouho," prohlásil generál Franks během pobytu v Etiopii. Kromě Addis Abeby velitel amerických sil navštívil i další země regionu - Eritreu a Keňu. Pro všechny představuje Somálsko a tamní islámští extremisté, podezřívaní z napojení na teroristickou síť Usámy bin Ládina, velkou hrozbu. Centrální vláda má pod kontrolou jen malou část země. U somálských břehů už jsou rozmístěny americké vojenské lodi a ve vodách u Afrického rohu hlídkují i Němci. Panuje totiž obava, že by do Somálska mohli uprchnout předáci Al Kajdy, kteří se doposud ukrývali v Afghánistánu.
</TEXT>
<HEADING>
16 mrtvých po americkém útoku
</HEADING>
<TEXT>
Tam se včera do své závěrečné fáze dostala zatím nejintenzivnější pozemní ofenziva proti jednotkám Al Kajdy a hnutí Taliban, nazvaná operace Anakonda. Generál Franks, který se už do Afghánistánu ze své africké cesty vrátil, včera ráno prohlásil, že operace skončí během dvanácti hodin. Označil ji zároveň za "naprostý úspěch", a to navzdory tvrzením některých spojeneckých afghánských velitelů, že se většině bojovníků Al Kajdy a Talibanu podařilo uprchnout. Formální ukončení operace Anakonda ale neznamená konec bojů v Afghánistánu. Americká armáda včera například oznámila, že při nedělním útoku příslušníků speciálních sil na kolonu vozidel, v nichž měli prchat bojovníci Al Kajdy, bylo zabito 16 lidí. Do Afghánistánu míří i další vojenské posily. Británie včera oznámila, že na pomoc americkým jednotkám vyšle až 1700 mužů. Jde tak o největší bojovou akci Spojeného království od války v Perském zálivu.
Tam se včera do své závěrečné fáze dostala zatím nejintenzivnější pozemní ofenziva proti jednotkám Al Kajdy a hnutí Taliban, nazvaná operace Anakonda. Generál Franks, který se už do Afghánistánu ze své africké cesty vrátil, včera ráno prohlásil, že operace skončí během dvanácti hodin. Označil ji zároveň za "naprostý úspěch", a to navzdory tvrzením některých spojeneckých afghánských velitelů, že se většině bojovníků Al Kajdy a Talibanu podařilo uprchnout. Formální ukončení operace Anakonda ale neznamená konec bojů v Afghánistánu. Americká armáda včera například oznámila, že při nedělním útoku příslušníků speciálních sil na kolonu vozidel, v nichž měli prchat bojovníci Al Kajdy, bylo zabito 16 lidí. Do Afghánistánu míří i další vojenské posily. Británie včera oznámila, že na pomoc americkým jednotkám vyšle až 1700 mužů. Jde tak o největší bojovou akci Spojeného království od války v Perském zálivu.
</TEXT>
</DOC>
<DOC>
<DOCID>LN-20020319034</DOCID>
<DOCNO>LN-20020319034</DOCNO>
<DATE>03/19/02</DATE>
<GEOGRAPHY>JERUZALÉM</GEOGRAPHY>
<TEXT>
Izrael včera oznámil, že ještě večer stáhne své jednotky z území pod palestinskou samosprávou v pásmu Gazy a na Západním břehu, které okupoval v posledních dvou týdnech. Podle izraelských bezpečnostních zdrojů bylo stažení z oblastí obsazených během čtrnáctidenní ofenzivy dojednáno na setkání bezpečnostních činitelů Izraele a Palestinců pod patronátem amerického zvláštního zmocněnce pro Blízký východ Anthonyho Zinniho. "Izraelské síly dostanou instrukce, aby byly připraveny se dnes večer stáhnout, pokud Palestinci budou ochotni převzít bezpečnostní kontrolu nad těmito územími," prohlásil včera bezpečnostní zdroj. Až do uzávěrky tohoto vydání nebylo však jejich stahování oznámeno. Stažení izraelské armády je pro Palestince podmínkou pro uzavření příměří. K Zinniho úsilí o dojednání příměří se včera připojil i americký viceprezident Dick Cheney, který přijel do Izraele na návštěvu. "Mír je nejenom možný, ale i nutný," prohlásil včera během setkání s izraelským premiérem Arielem Šaronem. "Proto nadále vyzýváme vůdce Palestinců (Jásira) Arafata, aby se jednou provždy zřekl násilí jako politické zbraně a maximálně usiloval o potlačení terorismu," dodal Cheney. Cheney se ovšem odmítl s Arafatem setkat, což pobouřilo Palestince. Proto se podle jednoho z palestinských mluvčích s ním nesetkají ani ostatní palestinští představitelé. K situaci na Blízkém východě se včera vyjádřil i generální tajemník OSN Kofi Annan. Ten v dopise adresovaném Šaronovi napsal, že operace izraelských jednotek proti Palestincům mají všechny charakteristiky konvenční války. Připomněl přitom bombardéry F-16, vrtulníky, bojová plavidla, rakety a silné bomby
</TEXT>
</DOC>
<DOC>
<DOCID>LN-20020319035</DOCID>
<DOCNO>LN-20020319035</DOCNO>
<DATE>03/19/02</DATE>
<GEOGRAPHY>LONDÝN</GEOGRAPHY>
<TEXT>
Baronka Margaret Thatcherová se opět postarala o rozruch. Nadešel čas, aby se Británie začala stahovat z Evropské unie, protože EU je naprosto nereformovatelná, píše bývalá britská premiérka ve své nové knize Státnictví (Statecraft), která je na pokračování otiskována v listu The Times. Podle ní pochází většina světových problémů, včetně marxismu a nacismu, z pevninské Evropy. Vznik EU proto označila za největší hloupost moderní doby. Proto by se Británie měla stáhnout ze společné obranné, zahraniční, zemědělské politiky unie a zajistit si kontrolu nad vlastním obchodem.
</TEXT>
</DOC>
<DOC>
<DOCID>LN-20020319036</DOCID>
<DOCNO>LN-20020319036</DOCNO>
<DATE>03/19/02</DATE>
<GEOGRAPHY>HAAG</GEOGRAPHY>
<TEXT>
Proces se Slobodanem Miloševičem, který se zodpovídá před Mezinárodním trestním tribunálem pro bývalou Jugoslávii (ICTY) z válečných zločinů, byl včera o několik dní odročen. Důvod: Miloševič onemocněl. "Dostal náhle chřipku. Má několik dní na zotavenou," řekl mluvčí ICTY Jim Landale. Chřipku u šedesátiletého Miloševiče diagnostikoval včera ráno lékař, který ho navštívil ve vězeňské cele. Proces byl přerušen nejméně do čtvrtka, kdy se rozhodne, zda se obviněný již dostatečně zotavil, aby mohl opět usednout na lavici obžalovaných. Soud s někdejším nejmocnějším mužem srbsko-černohorské Jugoslávie, který začal 12. února, může podle odborníků trvat až dva roky.
</TEXT>
</DOC>
<DOC>
<DOCID>LN-20020319037</DOCID>
<DOCNO>LN-20020319037</DOCNO>
<DATE>03/19/02</DATE>
<TITLE>
Těsnou většinu získala v parlamentu pravděpodobná koalice konzervativních stran.
</TITLE>
<GEOGRAPHY>LISABON</GEOGRAPHY>
<TEXT>
Nelichotivá ekonomická situace a potřeba změn slibovaných opozicí ukončily v Portugalsku šest a půl roku trvající vládu socialistů. Podle včera zveřejněných výsledků zvítězila v nedělních volbách opoziční sociální demokracie, hlásící se k politice pravého středu, která získala 40,1 procenta hlasů. Doposud vládnoucí socialisté zůstali o více než dva procentní body pozadu, což je však vzhledem k jejich debaklu v prosincových komunálních volbách i tak považováno za relativní úspěch. V tomto duchu výsledky předčasného hlasování zhodnotil i vůdce socialistů Eduardo Ferra Rodrigues: "Prohráli jsme, ale prohráli jsme se ctí." Sociální demokraté v čele s pravděpodobným příštím premiérem Josém Manuelem Duraem Barrosem před volbami slíbili balík záchranných ekonomických opatření. Mezi nimi má být snížení daně pro podniky a výrazné omezení státních výdajů provázené zeštíhlením veřejného sektoru. Ten se během vlády socialistů rozrostl o téměř deset procent na nynějších více než 700 tisíc zaměstnanců. Vítězové voleb také hodlají privatizovat některé státem vlastněné firmy.
</TEXT>
<HEADING>
Nejnižší produktivita práce v EU
</HEADING>
<TEXT>
Cílem těchto opatření je vyvést zemi z ekonomických problémů. Mezinárodní měnový fond odhaduje, že portugalské hospodářství letos vzroste o pouhých 0,8 procenta. Institut pro rozvoj řízení podniků se sídlem v Lausanne zase loni označil Portugalsko za nejméně přitažlivou zemi pro investory v rámci Evropské unie. Agentura AP pak včera podotkla, že produktivita práce je v této zemi nejnižší v celé unii a dokonce i nižší než v některých nečlenských zemích: Slovinsku, Maďarsku a České republice. Doposud opoziční sociální demokraté hodlají tento stav změnit. Ještě než se pustí do ekonomických reforem, musejí ale sestavit stabilní vládu. Jako logický partner se nabízejí podobně politicky orientovaní lidovci, s nimiž by sociální demokraté v 230členném parlamentu měli sice jen těsnou, ale přesto nadpoloviční většinu. Podle pozorovatelů je možné, že výměna levicové vlády za pravicovou v Portugalsku odráží podobný trend, který je možné zaznamenat i v některých dalších členských zemích EU. Podobná změna politických sil totiž v nedávné době nastala i v Itálii a Dánsku.
Výsledky hlasování
sociální demokraté 40,12 % socialisté 37,85 % lidovci 8,75 % komunisté/zelení 6,97 % Levicový blok 2,75 %
Pramen: Reuters
</TEXT>
</DOC>
<DOC>
<DOCID>LN-20020319038</DOCID>
<DOCNO>LN-20020319038</DOCNO>
<DATE>03/19/02</DATE>
<TITLE>
Společnou vládu s poraženým prezidentským protikandidátem Morganem Tsvangiraiem by měl podle názoru afrických států vytvořit znovuzvolený zimbabwský prezident Mugabe.
</TITLE>
<GEOGRAPHY>HARARE</GEOGRAPHY>
<TEXT>
Staronový režim zimbabwského prezidenta Roberta Mugabeho má svou první krvavou oběť. Stal se jí bílý farmář Terry Ford, kterého včera zavraždila skupina asi 20 černošských bezzemků a "válečných veteránů", z doby bojů za nezávislost Zimbabwe. K útoku došlo pouhé dva dny poté, co Mugabe během své inaugurační ceremonie prohlásil, že co nejrychleji přerozdělí půdu bílých farmářů místnímu obyvatelstvu. Podle posledních zpráv z vyšetřování začalo drama, které skončilo farmářovou smrtí, v noci z neděle na včerejšek. Terry Ford, který pracoval na farmě ležící asi 30 kilometrů jihozápadně od Harare, během noci "volal policii a sousedy, aby mu přispěchali na pomoc, protože ho napadli černí osadníci podporovaní vládou," řekla mluvčí Komerční unie farmářů (CFU) Jenni Williamsová. Zoufalý Ford, který byl na farmě úplně sám, se ovšem pomoci nedočkal. Policie nepřijela a farmáři z okolí z obavy o vlastní bezpečnost místo opustili. Fordovi tedy nezbylo nic jiného než se z farmy pokusit ujet autem. Osadníci ale zatarasili výjezdovou bránu. Ford se svým autem pokusil prorazit plot. Neúspěšně. Poté ho útočníci "vytáhli z auta, přivázali ke stromu a prostřelili mu hlavu," prozradil místní představitel CFU Benjamin Freeth. Jen několik hodin po Fordově popravě přijeli do Harare Olusegun Obasanjo a Thabo Mbeki, prezidenti dvou nejvýznamnějších zemí subsaharské Afriky - Nigérie a Jihoafrické republiky. Cíl jejich mise byl jasný: přesvědčit Mugabeho, aby vytvořil vládu národní jednoty s poraženým prezidentským kandidátem a vůdcem opozice Morganem Tsvangiraiem.
HARARE - Staronový režim zimbabwského prezidenta Roberta Mugabeho má svou první krvavou oběť. Stal se jí bílý farmář Terry Ford, kterého včera zavraždila skupina asi 20 černošských bezzemků a "válečných veteránů", z doby bojů za nezávislost Zimbabwe. K útoku došlo pouhé dva dny poté, co Mugabe během své inaugurační ceremonie prohlásil, že co nejrychleji přerozdělí půdu bílých farmářů místnímu obyvatelstvu. Podle posledních zpráv z vyšetřování začalo drama, které skončilo farmářovou smrtí, v noci z neděle na včerejšek. Terry Ford, který pracoval na farmě ležící asi 30 kilometrů jihozápadně od Harare, během noci "volal policii a sousedy, aby mu přispěchali na pomoc, protože ho napadli černí osadníci podporovaní vládou," řekla mluvčí Komerční unie farmářů (CFU) Jenni Williamsová. Zoufalý Ford, který byl na farmě úplně sám, se ovšem pomoci nedočkal. Policie nepřijela a farmáři z okolí z obavy o vlastní bezpečnost místo opustili. Fordovi tedy nezbylo nic jiného než se z farmy pokusit ujet autem. Osadníci ale zatarasili výjezdovou bránu. Ford se svým autem pokusil prorazit plot. Neúspěšně. Poté ho útočníci "vytáhli z auta, přivázali ke stromu a prostřelili mu hlavu," prozradil místní představitel CFU Benjamin Freeth. Jen několik hodin po Fordově popravě přijeli do Harare Olusegun Obasanjo a Thabo Mbeki, prezidenti dvou nejvýznamnějších zemí subsaharské Afriky - Nigérie a Jihoafrické republiky. Cíl jejich mise byl jasný: přesvědčit Mugabeho, aby vytvořil vládu národní jednoty s poraženým prezidentským kandidátem a vůdcem opozice Morganem Tsvangiraiem.
</TEXT>
</DOC>
<DOC>
<DOCID>LN-20020319039</DOCID>
<DOCNO>LN-20020319039</DOCNO>
<DATE>03/19/02</DATE>
<TITLE>
Přistěhovalci z Afriky a Asie budou tvořit podstatnou část obyvatelstva Evropské unie. Francouzi, Němci i Angličané pomalu vymírají.
</TITLE>
<GEOGRAPHY>BARCELONA/BRUSEL</GEOGRAPHY>
<TEXT>
Starší člověk žijící sám bez vážnějších zdravotních potíží. Tak bude podle nejnovějších výzkumů Evropské unie vypadat typický budoucí Evropan. Evropané se podle studie dožívají čím dál vyššího věku, ženy mohou očekávat, že se bez větších zdravotních potíží dožijí 74 let, muži pak 69 roků. Na druhé straně porodnost zůstává nadále velmi nízká. Data studie "Sociální situace v Evropské unii v roce 2002", kterou na summitu v Barceloně prezentovala Evropská komise a o které informovala rakouská stanice ORF, potvrdila trend, který lze sledovat již delší dobu a který se nevyhnul ani České republice. Pokud se tedy potvrdí výsledky prognózy EU, pak už počet Evropanů dále neporoste. O to významnější bude pro demografický vývoj starého kontinentu imigrace. Například v roce 1999 vzrostla populace "patnáctky" o 0,26 procenta, v roce 2000 pak o 0,3 procenta. V obou případech tvořili nárůst ze 70 procent přistěhovalci. Již v roce 1998 žilo průměrně v zemích patnáctky 3,5 procenta lidí z jiných zemí než z EU. To je ovšem průměr, v řadě zemí je toto číslo podstatně vyšší, například v Rakousku dosahuje 9,3 procenta.
</TEXT>
<HEADING>
Lidé peníze hlavně na bydlení
</HEADING>
<TEXT>
Podle studie se také zlepšuje zdravotní stav Evropanů, tady ovšem panují velké sociální rozdíly dané věkem, pohlavím a především příjmem: podle statistik Evropské komise žije přibližně 18 procent obyvatel, tedy 60 milionů lidí, v EU v chudobě. Pokud by ovšem státy nerozdělovaly různé sociální dávky, muselo by s chudobou bojovat až 26 procent obyvatel. V letech 1994 až 1998 došlo k poklesu sociálních výdajů vzhledem k výši HDP. Největší částkou státy přispívají lidem na bydlení, více peněz uvolnily pro invalidy, staré lidi a na nemocenské. Evropané budou také vzdělanější, i když ani tady nepanují stejné podmínky pro všechny. Nadále zůstává 20 procent mladých lidí do věku 24 let bez vyššího vzdělání. Tento demografický vývoj je vedle snahy stát se do roku 2010 nejvýkonnější ekonomikou světa důvodem, proč se představitelé patnáctky rozhodli na summitu EU v Barceloně k řadě kroků. Moc dobře si uvědomují alarmující skutečnost, že totiž ubývá lidí v produktivním věku, a tak penzijní systémy stojí před vážným problémem. Proto se EU rozhodla zvýšit věk odchodu do důchodu v průměru o pět let. Proto se snaží vrátit ženy do práce, a to tak, že by měla vzniknout místa v mateřských školách pro 90 procent dětí starších tří let a pro třicet procent dětí do tří let. Proto se také nezaměstnané ženy mají do roku 2007 naučit pracovat s počítačem.
Obyvatelstvo Evropské unie stárne, přibývá přistěhovalců
</TEXT>
<HEADING>
Evropané budoucnosti
</HEADING>
<TEXT>
* přibývá starých lidí * většinou žijí sami v domácnosti * dožívají se bez větších zdravotních problémů vysokého věku * dosáhnou vyšší vzdělání * řada lidí bude nadále žít pod hranicí chudoby * stále více obyvatel EU bude pocházet z jiné než členské země EU
Pramen: EK
</TEXT>
</DOC>
<DOC>
<DOCID>LN-20020319040</DOCID>
<DOCNO>LN-20020319040</DOCNO>
<DATE>03/19/02</DATE>
<GEOGRAPHY>BERLÍN</GEOGRAPHY>
<TEXT>
V Německu se pomalu začíná v praxi uplatňovat legislativa o prostituci, kterou minulý rok schválil parlament. Felicitas Weigmannová, majitelka berlínského nevěstince "Cafe Pssst!" nabídla svým zaměstnankyním pracovní smlouvy, zaručující jim čtyřicetihodinový pracovní týden a podíly na zisku. Prostitutky zaměstnané v tomto podniku mají podle smlouvy základní mzdu 600 eur ( 19 386 korun) měsíčně plus 40 eur (1292 korun) za každého klienta. Prostitutky však mají možnost na kontrakt nepřistoupit a pracovat dál v podniku za individuálních podmínek. Zákon, podle kterého mají prostitutky nárok na sociální a zdravotní pojištění a penzi, prošel německým zákonodárným sborem minulý rok. Zároveň mohou prostřednictvím soudu vymáhat peníze na klientovi, který odmítl zaplatit. Prostituce je v Německu legální a zisky z této činnosti podléhají zdanění. Předtím než parlament schválil nový zákon, však byly sexuální služby právně "nemorální". V Německu je podle odhadů 400 tisíc prostitutek, jejichž služby jsou využity 1,2milionkrát za den.
</TEXT>
</DOC>
<DOC>
<DOCID>LN-20020319041</DOCID>
<DOCNO>LN-20020319041</DOCNO>
<DATE>03/19/02</DATE>
<GEOGRAPHY>BRUSEL</GEOGRAPHY>
<TEXT>
V Belgii v noci na včerejšek spáchal sebevraždu bývalý ministr Alain van der Biest, který byl obviňován z podílu na dosud neobjasněné vraždě bývalého ministra a předsedy valonské Socialistické strany Andrého Coolse z roku 1991. Podle rozhlasové stanice RTBF se van der Biest otrávil silnou dávkou léků v domě své matky, která nedávno zemřela. Zanechal za sebou dopis určený své ženě, v němž uvedl, že je nevinný. Vyšetřování více než deset let staré vraždy Andrého Coolse - jednoho z nejmocnějších belgických politiků své doby - vedlo k propuknutí skandálů 'Agusta' a 'Dassault', v nichž šlo o nezákonné financování vlámské Socialistické strany z úplatků za kontrakty uzavírané vládou s těmito zbrojařskými firmami. Obě aféry si vyžádaly demise několika belgických ministrů a činitelů. Jedním z nich byl i Willy Claes, jenž musel v roce 1995 odstoupit z úřadu generálního tajemníka Severoatlantické aliance. Cools (63) byl zastřelen časně ráno 18. července 1991 v Lutychu, když opouštěl byt své 32leté přítelkyně. Ta byla při útoku zraněna. Za provedení vraždy byli už před třemi lety odsouzeni dva Tunisané k 25letým trestům. Zatím ale není jasné, kdo si zabití někdejšího šéfa socialistů objednal. V Belgii panuje přesvědčení, že Cools, jenž byl v podstatě na odchodu do penze, hodlal veřejně kritizovat nezákonné praktiky svých kolegů, což ho stálo život. Generální prokurátorka včera připustila, že sebevražda 58letého van der Biesta vážně ztíží další vyšetřování Coolsovy vraždy. Odmítla ale obvinění, že bývalého ministra nyní dohnala k ukončení života justice nějakým nevhodným postupem. Van der Biest si vzal život tři měsíce poté, co byl opět na krátkou dobu zadržen. V cele už pobýval před pěti lety, kvůli nedostatku důkazů byl ale propuštěn.
</TEXT>
</DOC>
<DOC>
<DOCID>LN-20020319042</DOCID>
<DOCNO>LN-20020319042</DOCNO>
<DATE>03/19/02</DATE>
<TITLE>
Rétorika zahraničněpolitických expertů ODS Bednáře a Zahradila Česko poškozuje
</TITLE>
<TEXT>
Minulý týden prohlásil zahraničněpolitický expert ODS, filozof Miloslav Bednář, na zasedání Česko-německého fóra v Berlíně, že ve střední Evropě existuje "osa zla" procházející Mnichovem, Vídní a Budapeští. Německé i české představitele fóra jeho slova velmi pohoršila a pan Bednář se za ně posléze musel omluvit. Tato omluva však zřejmě nic neznamenala pro stínového ministra zahraničí za ODS Jana Zahradila, a tak Bednáře za jeho více než problematický výrok v podstatě pochválil. "Když někdo používá razantní slovník," řekl o něm, "možná to těm druhým otevře oči." V rozhovoru pro LN pak ještě dodal, že Bednářova slova měla na celou diskusi "blahodárný účinek". To je ovšem omyl: hrubé a agresivní výroky nemají na mezinárodní vztahy účinek blahodárný, nýbrž zničující. V dnešním diplomatickém světě se ostrých slov používá pouze vůči státům, které mluvčí pokládá za nepřátelské. Má to snad znamenat, že pan Bednář a potažmo i zahraniční politika ODS pokládá Maďarsko, Rakousko a Bavorsko za nepřátelské státy? To je trochu silná káva... Výroky naznačující, že nám od Němců nebo Rakušanů cosi hrozí a že v České republice jsou politici, kteří chtějí nás, ohrožené české občany, před těmito "nepřáteli" chránit, mají jistě svůj předvolební smysl. Patrně budou mít i kýžený účinek a přinesou do volebních uren nějaký ten hlas. Kdo by nechtěl být chráněn před "kruhy", které údajně požadují restituci majetku poválečných vyhnanců?
</TEXT>
<HEADING>
Opravdu někdo žádá restituci?
</HEADING>
<TEXT>
Problém tkví však v tom, že restituci majetku nepožaduje nikdo, až na pár fanatiků, jací se najdou vždy a na každé straně jakéhokoli veřejného sporu. Nebo si snad někdo představuje, že by Evropská unie vůbec mohla přihlížet tomu, jak se takovou pozdní restitucí páchá další nepromlčitelná křivda na lidech, kteří majetek v dobré víře nabyli? To by přece musela popřít celou svou podstatu a vše, na čem je založena! Případným zrušením Benešových dekretů nikomu žádný restituční nárok vzniknout nemůže, leda že by bylo rozhodnuto zrušit je od samého počátku. To samozřejmě nelze, a proto je zbytečné a podlé něčím podobným české občany strašit a vyvolávat v nich nacionalistické vášně. Je to jinak poválečné vyvlastnění Němců a Maďarů na základě jejich národnostní příslušnosti byla křivda. Tuto křivdu však nelze napravovat jinou křivdou. Pan Zahradil jako by tuto rovinu sporu o Benešovy dekrety vůbec nevnímal. Nemyslím si, že je tak zaslepeně oddán předvolební agitaci pro svou stranu, spíš soudím, že je hluboce - a bohužel zcela mylně přesvědčen o zhoubnosti zrušení dekretů. Zřejmě se opravdu domnívá, že korektní uznání někdejší viny by na český stát přivolalo pohromu. Jinak by nemluvil o Němcích, kteří nás chtějí "silovými prostředky dotlačit k řešení, které je pro nás nepřijatelné". Je to hodně zaslepený pohled. Němečtí politikové zcela jasně řekli, že nehodlají vstup České republiky do EU spojovat s problémem vyhnání či Benešových dekretů (což jsou dvě rozdílné věci!). Naopak: návrh, aby EU nepřímo legitimizovala ony nešťastné dekrety určitou formulací v přístupovém protokolu ČR, vznesla Zahradilova strana. Soukromě jsem přesvědčena, že s takovým nápadem musel přijít šílenec. Vždyť soudný člověk musí chápat, že dnešní Evropa je možná ochotna přihlédnout k poválečné atmosféře i k naší zaostalosti a netlačit české úřady, aby s ostudnými dekrety skoncovaly. Rozhodně však politici EU nemohou přistoupit na to, že dekrety jsou v pořádku a mají být zachovány.
</TEXT>
<HEADING>
Trochu diplomacie!
</HEADING>
<TEXT>
Nejhorší na celém Bednářově vystoupení i na jeho hodnocení stínovým ministrem zahraničí je však naprosté nepochopení toho, jak se v Evropě a ve světě mluví a jedná. Je to prostě třaskavé střetnutí dvou politických kultur. Způsob, jakým se čeští politici často obracejí k občanům-voličům, je ve vyspělých demokraciích nemyslitelný. Český politický projev často vyznává kult hrubosti, agresivity a násilí. A politikům to prochází - občané, zvyklí z komunismu na zacházení ještě horší, trpně mlčí a nechávají si to líbit. Tím ovšem neprospívají svým oblíbeným politikům ani své zemi. Když pak takový hulvát vykročí za hranice české kotliny, začne tropit paseku. Civilizovaní politici, zvyklí na slušné zacházení a korektní vyjadřování, vidí burana, kterému čouhá grobiánská sláma z bot. Pan Zahradil to ovšem pokládá za razanci, která Západu otevře oči.
Nejhorší na celém Bednářově vystoupení i na jeho hodnocení stínovým ministrem zahraničí je však naprosté nepochopení toho, jak se v Evropě a ve světě mluví a jedná. Je to prostě třaskavé střetnutí dvou politických kultur. Způsob, jakým se čeští politici často obracejí k občanům-voličům, je ve vyspělých demokraciích nemyslitelný. Český politický projev často vyznává kult hrubosti, agresivity a násilí. A politikům to prochází - občané, zvyklí z komunismu na zacházení ještě horší, trpně mlčí a nechávají si to líbit. Tím ovšem neprospívají svým oblíbeným politikům ani své zemi. Když pak takový hulvát vykročí za hranice české kotliny, začne tropit paseku. Civilizovaní politici, zvyklí na slušné zacházení a korektní vyjadřování, vidí burana, kterému čouhá grobiánská sláma z bot. Pan Zahradil to ovšem pokládá za razanci, která Západu otevře oči.
</TEXT>
</DOC>
<DOC>
<DOCID>LN-20020319043</DOCID>
<DOCNO>LN-20020319043</DOCNO>
<DATE>03/19/02</DATE>
<TITLE>
Drogová prevence zaostává za represí
</TITLE>
<TEXT>
Počet uživatelů drog v Česku dosáhl 100 tisíc. Z toho je 35 tisíc těch, kteří je užívají pravidelně. Od roku 1995 se počet lidí, kteří se s drogami dostali do kontaktu, zdvojnásobilo. Představa, že represivní politikou zastavíme nárůst počtu uživatelů, se ukázala jako lichá. Vlastnit "větší než malé množství" drogy, které je trestně postihováno, neodradilo ani konzumenty, ani distributory. Možná nastal čas k přehodnocení dosavadní politiky. Neznamená to samozřejmě zcela rezignovat na represi, ale přenést důraz spíše na prevenci. Distribuce drog by přitom měla být napořád trestána velice drakonicky. V situaci, kdy je marihuana společensky nejen tolerována, ale pro část populace je i samozřejmá, jsou hrozby a tresty pro drobné pěstitele konopí spíš povzbuzením. Příchuť zakázaného ovoce, o jehož nebezpečí se lze všude dočíst, a přitom "to už všichni vyzkoušeli a nic se jim nestalo", je neodolatelným lákadlem. Ti, kteří se dostávají poprvé do kontaktu s drogami, tedy především mladiství a bohužel i děti, by měli mít k dispozici co možná největší množství informací. Represí se nikomu chuť k tomu "zkusit to" z hlavy nevyžene. Možná ještě zajímavější by byly statistiky týkající se tabákové a alkoholové závislosti. Ty by ale asi mnoho lidí nepobuřovaly.
</TEXT>
</DOC>
<DOC>
<DOCID>LN-20020319044</DOCID>
<DOCNO>LN-20020319044</DOCNO>
<DATE>03/19/02</DATE>
<TITLE>
Vláda ČSSD moc utrácí a hodně přiznává
</TITLE>
<TEXT>
Státní dluh vzrostl za loňský rok o 55,7 miliardy korun. Vyšplhal se tak na téměř neuvěřitelnou částku 345 miliard korun. Celkový veřejný dluh podle odhadů Rusnokova resortu dosahuje téměř 20 procent HDP. Za poslední tři roky jde o obrovský skok. Jak je to možné? Odpověď je nasnadě: Z cizího sociálnědemokratická krev neteče! Za nárůstem státního dluhu je totiž vedle minulých hříchů - ty souvisejí především se sanací průšvihů v bankovním sektoru - také rozhazování peněz ze státního rozpočtu. A z toho se dá platit snad úplně všechno. Například čtyři roky se mediálně propírá kampeličková bublina. Důvěřivým vkladatelům sice kdekdo vysvětloval, že slibované úroky jsou nesmysl a že sedají na lep - přesto se jim ztráta z jejich rizikové investice zalepí. Z daní nás všech dostanou 5 miliard. Na zemědělce zas přišlo sucho. Smůla! Ovšem ne tak docela, protože i na jejich živobytí se ta troška - konkrétně 4,15 miliardy korun - najde. A vesele se utrácí dál. Případný úvěr na nákup stíhaček by zvýšil státní dluh o dalších 77 miliard korun. Oko ekonoma zapláče. Ale objektivně vzato by se měly vidět i dobré stránky. Pod tlakem nejen zahraničních investorů se totiž za vlády Zemanova kabinetu začalo pořádně gruntovat. A tak se dluhy zveřejňují, sčítají a evidují. A snad se pod koberec už žádné další nezametají. Ratingové agentury, které sledují vládní rizika, by možná mohly zamhouřit oko - nebo lépe obě - a nějak Česko za pravdomluvnost odměnit. Třeba lepším výsledným ratingem.
</TEXT>
</DOC>
<DOC>
<DOCID>LN-20020319045</DOCID>
<DOCNO>LN-20020319045</DOCNO>
<DATE>03/19/02</DATE>
<TITLE>
Volby v Portugalsku potvrzují nový trend
</TITLE>
<TEXT>
Pravicová rétorika začíná v Evropě znovu zabírat: po vítězství v Itálii a Dánsku uspěla i v předčasných volbách v Portugalsku. Volby tu sice vyhráli sociální demokraté (PSD), v portugalských poměrech je to však asi totéž, jako kdyby v ČR vyhrála Unie svobody, případně ODS. Budoucí premiér José Manuel Durao Barroso zapůsobil na voliče především ekonomickými argumenty. Barroso slíbil, že jeho vláda udělá maximum pro to, aby ekonomika znovu začala růst a Portugalci se odrazili z nižších pater žebříčku životní úrovně v EU směrem ke stabilnímu evropskému průměru. Recept budoucího premiéra není nový: Barroso pouze využije zkušeností Irska, sníží daně pro podniky, a tím přiláká zahraniční investory. Ekonomický liberalismus PSD ale není antisociální, a proto nijak neodporuje trendu třetí cesty, kterou razí dosud převládající "nová levice". Barroso se však pravděpodobně spojí s konzervativními portugalskými lidovci, a to už se v Evropě tolik líbit nebude. Ale po volbách ve Francii a Německu může být všechno jinak. Umírněná globální ekonomická otevřenost s výraznými prvky národní nebo konfesní uzavřenosti je zejména v Německu (ale i v Česku) na vzestupu. Že by i dřívější vyhraněná pravice po dlouhém bloudění konečně našla svou "třetí cestu"?
</TEXT>
</DOC>
<DOC>
<DOCID>LN-20020319046</DOCID>
<DOCNO>LN-20020319046</DOCNO>
<DATE>03/19/02</DATE>
<TITLE>
...by nyní měli informovat veřejnost, zda se bezpečnostní situace nezměnila, případně umožnit stažení armády z pražské magistrály.
</TITLE>
<TEXT>
Jak říkal Andy Warhol, každý by měl mít svých pět minut slávy. Česká armáda si je už vybrala velkolepým třídenním přesunem transportérů z Hodonína do Prahy a nyní by svá bojová vozidla, takticky rozmístěná u budovy Svobodné Evropy, mohla zase nechat odtáhnout někam jinam - do sběru, do Technického muzea, případně zpět do Hodonína. Jednou ta chvíle stejně musí nastat. Boj proti mezinárodnímu terorismu se evidentně potáhne dlouho, minimálně do příštích amerických prezidentských voleb. Není také jasné, čím by měl skončit. Primárním smyslem útoku islámských fundamentalistů 11. září nebylo zničení západní civilizace včetně Česka, ale odchod amerických vojsk rozmístěných v Saúdské Arábii. K tomu určitě nedojde, a navíc po úspěšném a obecně prospěšném zásahu v Afghánistánu Bushovi evidentně není po chuti vzdát se role vůdce Říše Dobra. Podle této logiky tedy transportéry u Národního muzea zůstanou do té doby, než padne Irák, Írán a Severní Korea. Další možností je stanici odstěhovat. Ačkoliv vláda už několikrát stylem "o vás bez vás" stěhování oznámila, vedení Svobodné Evropy, která pomáhá šířit demokracii ve 30 zemích světa, se evidentně do role nepohodlných nájemníků vcítit nechce. Nejspíš to bude tím, že mají o pravděpodobnosti teroristického útoku fundovanější informace než jestřáb Zeman. V opačném případě by totiž bylo třeba odstěhovat nejen Svobodnou Evropu, ale i velvyslanectví USA, Izraele a dalších států NATO. A až Jásir "Hitler" Arafat vyjde z domácího vězení, měli bychom pro jistotu postavit i nějaký ten transportér před úřad vlády. Tak jako tak ten, kdo rozhodl o vytvoření bezpečnostního koridoru kolem Svobodné Evropy, by nyní měl informovat veřejnost, zda se podle jeho názoru bezpečnostní situace změnila. Pokud si pamatuji, tak toto bezpečnostní opatření úzce souviselo s informací, kterou Miloš Zeman sdělil našim západním spojencům - totiž že irácká rozvědka operující v Praze se chystá na budovu provést atentát. Později se ukázalo, že to byla kachna. Vzhledem k utajovanému charakteru této zprávy jsme se nikdy nedozvěděli, jestli ji vládě někdo podsunul, nebo jestli si ji Zeman v hluboké konspiraci vymyslel, případně ji jen v návalu náhlé inspirace plácl, aby byl zajímavější. Nyní tedy od premiéra očekáváme, že řekne něco dalšího, co armádě umožní uvolnit magistrálu a zvolit nějaký méně militaristický způsob střežení budovy. Příkladem budiž třeba izraelské velvyslanectví v Praze, které je střeženo už léta, aniž by kolemjdoucí měli pocit, že se ocitli uprostřed natáčení béčkového akčního filmu.
</TEXT>
</DOC>
<DOC>
<DOCID>LN-20020319047</DOCID>
<DOCNO>LN-20020319047</DOCNO>
<DATE>03/19/02</DATE>
<TITLE>
1. Kdo vyhraje volby?
</TITLE>
<TEXT>
2. Kdo bude příštím premiérem?
3. Jaký problém by měla příští vláda vyřešit?
Pavla Jonssonová, překladatelka
1. ČSSD.
2. Vladimír Špidla.
3. Džungli kolem bytů.
Vladimír Just, divadelní historik
1 Doufám, že nevyhraje národovecký a národně frontový hybrid zvaný opoziční smlouva. Navzdory všemu věřím Koalici.
</TEXT>
<HEADING>
2. Hana Marvanová.
</HEADING>
<TEXT>
3. Xenofobii, ekologii a školství: Není udržitelná a vymstí se nám situace, kdy se na VŠ dostane desetina zájemců a pedagogové pobírají plat o 5000 nižší, než je celostátní průměr. Nevzdělaný národ však asi našim politikům vyhovuje.
3. Xenofobii, ekologii a školství: Není udržitelná a vymstí se nám situace, kdy se na VŠ dostane desetina zájemců a pedagogové pobírají plat o 5000 nižší, než je celostátní průměr. Nevzdělaný národ však asi našim politikům vyhovuje.
</TEXT>
</DOC>
<DOC>
<DOCID>LN-20020319048</DOCID>
<DOCNO>LN-20020319048</DOCNO>
<DATE>03/19/02</DATE>
<TITLE>
Ad LN 15. 3.: Co chce Emanuel Mandler
</TITLE>
<TEXT>
Mezi mnou a Jiřím Dienstbierem vznikla zbytečná polemika, na níž uznávám, mám značný díl viny. Podivil jsem se totiž tomu, že Jiří Dienstbier zařazuje tzv. odsun Němců (1945-1946) do druhé světové války. Můj postoj byl nelogický, přiznávám. Když teď Jiří Dienstbier píše "je pošetilé myslet si, že válka skončila 8. května 1945", otevřelo mi to oči. Ovšemže Jiří Dienstbier má pravdu. Uznávám, že druhá světová válka skončila 25. února 1948 mírem vestfálským. Přece se nebudu stavět proti faktům!
</TEXT>
</DOC>
<DOC>
<DOCID>LN-20020319049</DOCID>
<DOCNO>LN-20020319049</DOCNO>
<DATE>03/19/02</DATE>
<TITLE>
Ad LN 15. 3. 2002: I zvíře cítí bolest
</TITLE>
<TEXT>
Souhlasím, zvíře cítí bolest, nemůže se bránit a má právo na život. Stejně tak člověk. Člověk se možná může bránit lépe, ale jinak je to stejné. Je omylem, pokud si někdo myslí, že zvíře a člověk jsou v rozdílné pozici. Většinou jsou v roli napadeného vůči agresorovi - to je stejné. Samozřejmě je nutné zabití zvířete přísně potrestat, ale člověk je pořád člověk. Když chcete udělovat stejně přísné tresty, měl podle vás vrah ježka dostat 10 let, nebo snad doživotí? Nebo by snad zmaření lidského života mělo být ohodnoceno půlrokem?
</TEXT>
</DOC>
<DOC>
<DOCID>LN-20020319050</DOCID>
<DOCNO>LN-20020319050</DOCNO>
<DATE>03/19/02</DATE>
<TITLE>
Ad LN 5. 3. 2002: Škromach navrhl platit lidem na dojíždění za prací"
</TITLE>
<TEXT>
Ze zprávy vyplývá mylný výklad zákonů, uvádí-li, že cílem návrhu je zrovnoprávnit zaměstnance s osobami samostatně výdělečně činnými, které si podle současných zákonů mohou náklady na dojíždění hromadnou dopravou zahrnout do nákladů a tím snížit daň. Naproti tomu zaměstnanci, kteří při cestě do zaměstnání používají hromadnou dopravu, nikoliv. K tomu chci říci, že ani osoba samostatně výdělečně činná, která z místa svého bydliště jede do místa svého podnikání (např. do místa stálé provozovny, obchodu) hromadnou dopravou, si nemůže dle současných zákonů zahrnout jízdné do nákladů. Oba subjekty jsou na tom stejně (bez daňového zvýhodnění). Schválením návrhu pana Škromacha by došlo naopak k znevýhodnění podnikatelů.
</TEXT>
</DOC>
<DOC>
<DOCID>LN-20020319051</DOCID>
<DOCNO>LN-20020319051</DOCNO>
<DATE>03/19/02</DATE>
<TITLE>
Ad LN 18. 3.: Předseda Poslanecké sněmovny Václav Klaus by měl vystřízlivět...
</TITLE>
<TEXT>
Pravdu má pan J. X. Doležal, odsuzuje-li bezohledné praktiky policie a soudů nejen v politicky vděčném případě Milana Šrejbra. Je však zcela vedle, pokud kritizuje Václava Klause za to, že protestuje proti převozu Milana Šrejbra do vězení takřka z operačního sálu, zatímco jiným se daří vyhýbat se soudu či nástupu do vězení po celé roky, což Klaus explicite prohlásil.
</TEXT>
</DOC>
<DOC>
<DOCID>LN-20020319052</DOCID>
<DOCNO>LN-20020319052</DOCNO>
<DATE>03/19/02</DATE>
<TITLE>
Ad LN 18. 3.: Poutníci prošli křížovou cestou v Bílých Karpatech
</TITLE>
<TEXT>
Poslední věta popisky pod obrázkem poutníků v Bílých Karpatech hovoří o Velikonocích, které "křesťanská tradice oslavuje jako nanebevzetí Ježíše Krista". Zde jsou hned dvě nepřesnosti: Za prvé, Velikonoce jsou hlavně svátky utrpení, smrti a především zmrtvýchvstání Ježíše Krista. Slavnost Nanebevstoupení Páně je součástí velikonoční doby a slaví se 40 dnů po Kristově zmrtvýchvstání. A zde je právě druhá chyba. Slaví se jeho Nanebevstoupení, nikoli Nanebevzetí. Kristus na nebe vstoupil, nebyl na nebe vzat, jako tomu bylo u Panny Marie (slavnost Nanebevzetí Panny Marie se slaví 15. srpna).
</TEXT>
</DOC>
<DOC>
<DOCID>LN-20020319053</DOCID>
<DOCNO>LN-20020319053</DOCNO>
<DATE>03/19/02</DATE>
<TITLE>
Ad LN 15. 3.: Když psi, tak i myslivci
</TITLE>
<TEXT>
Z článků reagujících v LN na problematické otázky české myslivosti často čiší zloba, malost, neznalost, neschopnost postihnout skutečnou příčinu jednotlivých trestuhodných případů, při nichž dochází k tragédiím. Každá z těchto událostí však má svého viníka, jehož vina by měla být pojmenována a seriózně popsána nezávislým soudem. Potom ať je viník pojmenován a pranýřován v novinách jako jednotlivec, který selhal. Přístup, který vaše noviny dosud volí - selhal jednotlivec pošpiníme a zesměšníme celý myslivecký a lesnický (autoři to obvykle nerozlišují) stav, mi připadá ubohý a nehodný vašich stránek. Proto vás prosím, abyste svůj přístup k tomuto tématu postavili na solidnější úroveň.
</TEXT>
</DOC>
<DOC>
<DOCID>LN-20020319054</DOCID>
<DOCNO>LN-20020319054</DOCNO>
<DATE>03/19/02</DATE>
<TITLE>
Ad LN 7. 3. 2002: Majitelé bytů nejsou podlidi
</TITLE>
<TEXT>
Komentátor LN Martin Zvěřina tvrdí, že " v oblasti bydlení udělala vláda ČSSD asi tolik, co ty předchozí, tedy nic". Přitom nezazněla základní fakta. V oblasti bydlení bylo za dobu vlády ČSSD připraveno několik desítek právních, koncepčních i analytických materiálů. Přijetím zákona č. 211/2000 Sb. vznikl Státní fond rozvoje bydlení. Z jeho prostředků jsou od konce roku 2000 financovány vybrané podpůrné programy. Autor poznámky zapomíná i na čtyři nařízení vlády ČSSD z let 2000 - 2002, na jejichž základě poskytuje fond prostředky např. na krytí části nákladů spojených s výstavbou bytů; na úhradu části úroků z úvěrů poskytnutých bankami na opravy, modernizaci nebo regeneraci panelových domů; a nově formou úvěru na úhradu části nákladů spojených s výstavbou bytu lidmi mladšími 36 let. Dlouhodobý program podpory oprav panelových domů či program na podporu regenerace panelových sídlišť má význam i pro celkové vnímání našich měst z estetického hlediska. Shrnuto: V období vlády ČSSD došlo ke zvýšení objemu veřejných prostředků na bydlení. Trvale roste počet dokončovaných bytů a počet bytů, které jsou pořizovány za pomoci hypotečních úvěrů. I když to nevidí komentátor LN, resort ministra Lachnita je přesvědčen, že lidé v naší zemi slepí nejsou.
Josef Petrů, ředitel odboru pro styk s veřejností ministerstva pro místní rozvoj
STANOVISKO AUTORA: Od roku 1998 do roku 2001 kontinuálně klesal počet nově zahájených staveb bytů. Pro většinu nebydlících mladých lidí jsou desítky koncepčních a analytických materiálů ministerstva dobré leda tak k tomu, aby si jimi vysušili obuv. Z oken ministerstva vypadá svět jinak než z ulice. Máte pravdu, lidé nejsou slepí, ba ani hloupí.
Martin Zvěřina
</TEXT>
</DOC>
<DOC>
<DOCID>LN-20020319055</DOCID>
<DOCNO>LN-20020319055</DOCNO>
<DATE>03/19/02</DATE>
<TITLE>
Čeští úředníci a policisté ignorují vyhlášení rozhodnutí Ústavního soudu
</TITLE>
<TEXT>
Brněnská bašta spravedlnosti, stojící mimo systém obecných soudů, je pro běžného občana posledním prostředkem, který umožňuje zjednání nápravy tam, kde ve svých sporech nedošel zastání běžnou cestou. Rozhodování o ústavních stížnostech je odrazem fungování výkonu spravedlnosti České republiky. Jako každá soudní instance vrcholného postavení i Ústavní soud řeší věci jen tam, kde zásah do základních lidských práv je vysoce intenzivní a s razantními důsledky pro poškozené. Neuspěje u něj ten, kdo se nepokoušel věc řešit cestou práva u obecných soudů nebo orgánů státu, neuspěje u něj ani ten, jehož práva porušena byla, avšak v míře, která nezakládá porušení ústavních předpisů. Pro představu čtenáře - malým porušením práva je třeba to, čekáte-li na rozhodnutí o dva či tři měsíce déle, než zákon ukládá, pokud vaše dopisy zadržuje vězeňská služba 20 dnů, i když k tomu nemá oprávnění atd.
</TEXT>
<HEADING>
Nepříjemná rozhodnutí
</HEADING>
<TEXT>
Vydaný nález Ústavního soudu vždy svědčí o mimořádně závažném pochybení a nezákonnosti postupu soudů či orgánů státní správy. Rozhodnutí je pramenem práva pro všechny jeho vykonavatele a vztyčeným ukazováčkem - pozor, děláte to špatně, zjednejte nápravu! Rozhodnutí Ústavního soudu je pak pro stěžovatele nejen faktickou, ale imorální satisfakcí. Vlastní okamžik rozhodování má svou vážnost a důstojnost, kterou se jí Ústavní soud snaží dát. Veřejným vyhlášením je deklarována průhlednost rozhodování a kultivace právního prostředí, hlavně je však realizována zásada, že spor dvou sobě rovných účastníků, zejména občana a státu, byl spravedlivě rozhodnut. Jenže takové rozhodnutí bývá pro stát často nepříjemné. Přiznání vlastních chyb patří pro státní správu k okamžikům nejbolestnějším. Ve své praxi jsem se také nikdy nesetkal s tím, že by ten, kdo porušil zákon, tedy dotyčná instituce a její pracovníci, byli za takové porušení zákona potrestáni, poškozenému se omluvili nebo mu poskytli jinou satisfakci.
</TEXT>
<HEADING>
Ústavní soud jako zlobivé dítě
</HEADING>
<TEXT>
Stát se snaží Ústavní soud jako zlobivé dítě ignorovat tím, že splní jen to nejnutnější a respektuje úzký výrok Ústavního soudu. Jenže zlobivé dítě nakrmíme, protože je naše a má hlad, ovšem jeho zlobivost a křik buď nevnímáme nebo mu naplácáme. Český úředník či policista nemůžou Ústavnímu soudu naplácat, tudíž mu zbývá neslyšet a nevidět. A tak se orgány státní správy s oblibou k vyhlášení rozhodnutí Ústavního soudu nedostavují. Považuji to za vrchol neslušnosti, je to však jejich právo. Uvědomují si ale, že tak současně pozbývají zbytky respektu, které u občanů mohou mít? Nebo si vážně myslí, že někdo může brát vážně jejich stesky, že svědci a strany k soudu nechodí a soud či policii ignorují? Jakou důvěryhodnost má pohrůžka udělení pokuty od někoho, kdo nechodí na jednání soudu?
Stát se snaží Ústavní soud jako zlobivé dítě ignorovat tím, že splní jen to nejnutnější a respektuje úzký výrok Ústavního soudu. Jenže zlobivé dítě nakrmíme, protože je naše a má hlad, ovšem jeho zlobivost a křik buď nevnímáme nebo mu naplácáme. Český úředník či policista nemůžou Ústavnímu soudu naplácat, tudíž mu zbývá neslyšet a nevidět. A tak se orgány státní správy s oblibou k vyhlášení rozhodnutí Ústavního soudu nedostavují. Považuji to za vrchol neslušnosti, je to však jejich právo. Uvědomují si ale, že tak současně pozbývají zbytky respektu, které u občanů mohou mít? Nebo si vážně myslí, že někdo může brát vážně jejich stesky, že svědci a strany k soudu nechodí a soud či policii ignorují? Jakou důvěryhodnost má pohrůžka udělení pokuty od někoho, kdo nechodí na jednání soudu?
</TEXT>
</DOC>
<DOC>
<DOCID>LN-20020319056</DOCID>
<DOCNO>LN-20020319056</DOCNO>
<DATE>03/19/02</DATE>
<TITLE>
Téměř 850 dní pracoval italský malíř na freskách v italské Padově, které jsou považovány za jeho nejlepší dílo.
</TITLE>
<GEOGRAPHY>ŘÍM</GEOGRAPHY>
<TEXT>
Návštěvníci padovské kaple Scrovegni mohou od včerejška znovu obdivovat soubor 38 fresek proslulého italského malíře Giotta. Zrestaurování slavných fresek trvalo více než osm měsíců a na jejich obnově se podílela padesátičlenná skupina italských odborníků. V čele restaurátorského projektu stál Giuseppe Basile, který rovněž dohlížel na obnovu další Giottovy práce, fresek v středoitalském městě Assisi, které v roce 1997 poničilo zemětřesení. Giotto pracoval spolu se svými pomocníky na freskách v kapli bohatého bankéře a obchodníka Enrika Scrovegniho 850 dní a dokončil je v roce 1305. Křehké fresky zachycují biblické výjevy z evangelií, život Krista, Panny Marie a úsek Posledního soudu. Giottovy postavy s výrazným obrysem mají antickou uměřenost a vyjadřují citové a morální poselství. Postup italských restaurátorů vyvolal u některých znalců italského umění v zahraničí odpor. Profesor Basile však uvedl, že byl donucen začít pracovat na obnově fresek, protože již bylo poškozeno více než 40 procent jejich plochy.
ŘÍM - Návštěvníci padovské kaple Scrovegni mohou od včerejška znovu obdivovat soubor 38 fresek proslulého italského malíře Giotta. Zrestaurování slavných fresek trvalo více než osm měsíců a na jejich obnově se podílela padesátičlenná skupina italských odborníků. V čele restaurátorského projektu stál Giuseppe Basile, který rovněž dohlížel na obnovu další Giottovy práce, fresek v středoitalském městě Assisi, které v roce 1997 poničilo zemětřesení. Giotto pracoval spolu se svými pomocníky na freskách v kapli bohatého bankéře a obchodníka Enrika Scrovegniho 850 dní a dokončil je v roce 1305. Křehké fresky zachycují biblické výjevy z evangelií, život Krista, Panny Marie a úsek Posledního soudu. Giottovy postavy s výrazným obrysem mají antickou uměřenost a vyjadřují citové a morální poselství. Postup italských restaurátorů vyvolal u některých znalců italského umění v zahraničí odpor. Profesor Basile však uvedl, že byl donucen začít pracovat na obnově fresek, protože již bylo poškozeno více než 40 procent jejich plochy.
</TEXT>
</DOC>
<DOC>
<DOCID>LN-20020319057</DOCID>
<DOCNO>LN-20020319057</DOCNO>
<DATE>03/19/02</DATE>
<TEXT>
Když se člověku daří tak špatně, že si ani nové auto nemůže koupit, přece nezavře bídou oči a nezřekne se dívání: už proto, aby našel cestu z chudoby. Je absurdní, hloupé, ale bohužel zvyklé, že když vládě chybějí peníze, škrtá i v kultuře! Výdaj na kulturu však není jako mnohý jiný; ač stejnou obranu zasluhuje si i vysoké školství - právě v kulturním týdeníku. Kdo v této společnosti plodí a nabízí myšlenky, představy a vize? Továrníci a úředníci ne, dokonce ani učitelé. Nové myšlenky, obrazy a odrazy života a světa nacházejí se v kulturních časopisech. Nad těmi zas, jak je jarním zvykem, visí tužka účetního. Kultura se jeví ve dvou skupenstvích: jako tvorba a přijímání. Kulturou v jistém smyslu je i to, jak se chováme ve své práci, jak udržujeme památky, tradice... Rád bych, kdybych mohl, povzbudil vládu a každého jedince v ní ke vzpomínce či k úvaze, co by on sám i v největší nouzi uchoval, ponechal si a třeba i schoval před revizorem. Tedy v kultuře jsou to časopisy. Když těch nebude, jako bychom už neměli nic, neboť o tom, co přesto zbude, se nedozvíme. Když ony budou, bude to možná jediná dobrá zpráva z celého státního hospodářství, a my můžeme poměry pociťovat jako lepší, s nadějí. I ministr průmyslu kéž by přijal, že toto by měla vláda hájit do poslední kýmsi ukradené miliardy! Vzít ji někomu, zkrátka! Miliarda sem, miliarda tam, stovky miliard se klátí, jejichž díl by stačil i na rozvoj vědy, školství... Nemusím si vymýšlet příklad, jeden je známý: jak v městě obklíčeném za války Němci, v mrazu, bez chleba a uhlí, symfonický orchestr pořádal koncerty, byly plné. Nejen munice, také bojový duch vyhrává! Do záchovné dávky kultury u nás patří časopisy, jež jsou zase ohroženy. A netýká se to jenom Tvaru a Literárních novin, Hosta a Revolver Revue, ale i méně známých, jako je Babylon, Proglas, Weles... Zmiňuju se jen o těch, s nimiž přicházím víc do styku, ale kraje a města mají i jiné: Malovaný kraj, Zvuk... Nepopírám poznávací kulturní význam oborových časopisů, jež čtou lidé zaměřeného zájmu. Časopisy obecné, kulturně politické nebo umělecké povahy však jsou jako čivy a koncové nervy lidského těla. Tělo si uvědomuje svou polohu, prostředí, svůj stav v něm, a podle toho se může chovat. Jejich zánik je vlastně zmrzačení, že, pane ministře zdravotnictví. Proč a kam jezdit, jiný pane ministře, když si nic o možných cílech nepřečteme? Kulturní časopisy nejsou jen zbožím na trhu. Výrobce obyčejného zboží se může chovat líbivě, nabízet se i podbízet, nad konkurencí může vítězit vyšším stupněm nevkusu, drzosti až sprostoty. Což ale je to, proti čemu naše časopisy existují! Je vůbec myslitelné, že bychom takové časopisy neměli? Všude, kde chybějí peníze, je to vinou státní moci, jež byla slabá. I hloupá? Udržet kulturní časopisy je povinnost státu.
</TEXT>
</DOC>
<DOC>
<DOCID>LN-20020319058</DOCID>
<DOCNO>LN-20020319058</DOCNO>
<DATE>03/19/02</DATE>
<TITLE>
RTV Galaxie, společnost Martina Kindernaye, která provozuje pozemní televizní vysílání v Praze a Hradci Králové, prodala dceřinou firmu Galaxie Sport. Ta chce zahájit v dubnu satelitní vysílání sportovního kanálu. "Rozhodl jsem se zcela opustit televizní podnikání," řekl Kindernay s tím, že je zklamán ze situace kolem RTV Galaxie a TV 3. Majitelem 100procentního podílu Galaxie Sport se stal v pátek její dosavadní jednatel Jiří Hojgr.
</TITLE>
<TEXT>
Živnostenská banka měla v minulém roce čistý zisk podle mezinárodních účetních standardů 264,5 milionu korun. V roce 2000 přitom hospodařila se ziskem 245,6 milionu korun. Výsledky ověřené auditorem sdělil mluvčí Živnostenské banky Karel Ježek.
Koruna včera posílila z úvodních 31,50 Kč za euro až na 31,38 za euro, což je její letošní nejsilnější úroveň. Po výrocích ministra financí Jiřího Rusnoka o silné koruně klesla na 31,47 Kč za euro, odpoledne končila na 31,44 za euro, řekl dealer ČSOB Jan Boháč. Domácí měna postupně míří ke svému historickému rekordu 31,28 Kč za euro z loňského prosince, upozornil dealer. V dalších dnech by tedy měla podle něj dále lehce zpevňovat, přičemž trh bude stále po očku sledovat centrální banku.
Železárny Hrádek ze skupiny ZGroup Zdeňka Zemka hodlají během prvního pololetí zrušit 90 pracovních míst. Mluvčí společnosti Tomáš Šmucr řekl, že opatření si ale nevyžádá stejný pokles počtu zaměstnanců. Firma by začátkem července měla zaměstnávat zhruba 800 lidí, což bude asi o 50 lidí méně než nyní.
KPN, nizozemský spolumajitel Českého Telecomu, včera oznámil loňskou rekordní ztrátu v hodnotě 7,5 miliardy eur. Společnost však očekává, že by se její hospodaření mělo letos obrátit k lepšímu. Loňský hospodářský výsledek KPN je největší ztrátou v historii nizozemského podnikání. Na ztrátě se z velké míry podílejí odpisy z investice do německého mobilního operátora E-Plus. Bez mimořádných výdajů by loňská ztráta KPN dosáhla výše 1,41 eura, když v roce 2000 firma prodělala 626 milionů eur.
EBay, americká internetová aukční společnost, vstupuje na čínský trh. Za třicet milionů dolarů odkoupila eBay 33 procent šanghajské firmy EachNet, která provozuje internetové tržiště s 3,5 milionu pravidelných zákazníků. EBay zároveň oznámila nákup tchajwanské společnosti NeoCom za 9,5 milionu dolarů. Zpráva o expanzi do Číny přichází jen necelý měsíc po oznámení, že se eBay rozhodla zavřít své operace v Japonsku. V zemi vycházejícího slunce totiž nedokázala konkurovat úspěšnější internetové aukční síni firmy Yahoo.
Eurozóna, kde platí jednotná evropská měna euro, zažívá ekonomické oživení. Oznámil to prezident Evropské centrální banky Wim Duisenberg. Potenciál letošního růstu HDP v eurozóně odhaduje Duisenberg na 2,5 procenta ke konci roku. V rozhovoru pro španělský list El Mundo Duisenberg dále řekl, že růst v Evropě nemá být pomalejší než hospodářské oživení v USA. "Doufáme také, že evropská i americká ekonomika porostou i v příštím roce," řekl šéf Evropské centrální banky.
Francis Mer, šéf největší evropské ocelárny Arcelor vyzval Evropskou komisi, aby se nesnažila dále vyhrocovat napjatou situaci kolem zavedení cel na dovoz oceli do USA. Podle něj se tím nic nezmění. "Naše problémy nevyřešíte tím, že zavedete odvetná opatření proti americkým počítačům," prohlásil na adresu komise Mer.
České radiokom. 362,04 - 8,62
Český Telecom 339,02 -1,53
Česká spořitelna 389,04 -0,20
</TEXT>
</DOC>
<DOC>
<DOCID>LN-20020319059</DOCID>
<DOCNO>LN-20020319059</DOCNO>
<DATE>03/19/02</DATE>
<TITLE>
Deficit státního rozpočtu a dluhy z minulosti stojí za loňským nárůstem státního dluhu. Celkový veřejný dluh by tak v letošním roce měl dosáhnout bezmála 20 procent HDP.
</TITLE>
<GEOGRAPHY>PRAHA</GEOGRAPHY>
<TEXT>
Státní dluh České republiky se vyšplhal v loňském roce na 345 miliard korun. V roce 2000 byla tato částka o téměř 56 miliard nižší - státní dluh činil jen 289,3 miliard korun. Na nerovnováhu veřejných financí s narůstajícím deficitem opakovaně upozorňují ekonomové i světové instituce jako Mezinárodní měnový fond či Světová banka. "Nárůst je způsobený především rozpočtovým schodkem a novými výpůjčkami, které schválila Poslanecká sněmovna. Například 5 miliard jde na krytí ztráty kampeliček, dále 4,15 miliardy se vyplatí zemědělcům za ztráty způsobené suchem a svou roli hraje i ztráta České konsolidační agentury - v roce 2000 šlo o částku 3,6 miliardy korun," uvedla Vladimíra Říhová z tiskového oddělení ministerstva financí. Vnitřní dluh se loni zvýšil na 336,2 miliardy korun ze 269,6 miliardy korun v roce 2000. Vnější dluh se naopak snížil z 19,7 miliardy korun na 8,8 miliardy korun. Státní dluh tvoří spolu s dluhem zdravotních pojišťoven, mimorozpočtových fondů a místních rozpočtů veřejný dluh. Ten by se měl za loňský rok podle odhadů ministerstva financí zvýšit na 418,3 miliardy korun. V takovém případě by činil 19,6 procenta HDP. Podle maastrichtských kritérií nutných pro budoucí přijetí do eurozóny nesmí překročit 60 procent HDP.
</TEXT>
<HEADING>
Za státním dluhem stojí rozpočet
</HEADING>
<TEXT>
Státní dluh České republiky výrazně roste od roku 1997, kdy stoupl na 173,14 miliardy korun. Podle dřívějšího vyjádření ministra financí Jiřího Rusnoka se státní dluh může v následujících letech zdvojnásobit. Po roce 2007 by měl začít klesat. "Výsledek samozřejmě není dobrý, ale dal se očekávat. Ať už vzhledem ke známému vysokému schodku loňského státního rozpočtu nebo kvůli dodržení kalendáře na emisi dluhopisů," komentoval údaje analytik Patria Finance David Marek. Růst deficitu podle Marka způsobují jednak dluhy z minulosti - především na konsolidaci bankovního sektoru, jednak schodek státního rozpočtu. "To už je vina této vlády, která za celou dobu nedokázala provést restrukturalizaci výdajů," dodal Marek. V loňském roce skončil státní rozpočet schodkem 67,7 miliardy korun. "Za poslední tři roky došlo k obrovské dynamice růstu veřejného dluhu. Na druhou stranu šlo ovšem o sekuritizaci - tedy vytažení toho, co už dávno bylo, zpod koberce. A to hodnotí pozitivně i zahraniční investoři," dodal Miroslav Brabec z Raiffeisenbank.
Státní dluh České republiky výrazně roste od roku 1997, kdy stoupl na 173,14 miliardy korun. Podle dřívějšího vyjádření ministra financí Jiřího Rusnoka se státní dluh může v následujících letech zdvojnásobit. Po roce 2007 by měl začít klesat. "Výsledek samozřejmě není dobrý, ale dal se očekávat. Ať už vzhledem ke známému vysokému schodku loňského státního rozpočtu nebo kvůli dodržení kalendáře na emisi dluhopisů," komentoval údaje analytik Patria Finance David Marek. Růst deficitu podle Marka způsobují jednak dluhy z minulosti - především na konsolidaci bankovního sektoru, jednak schodek státního rozpočtu. "To už je vina této vlády, která za celou dobu nedokázala provést restrukturalizaci výdajů," dodal Marek. V loňském roce skončil státní rozpočet schodkem 67,7 miliardy korun. "Za poslední tři roky došlo k obrovské dynamice růstu veřejného dluhu. Na druhou stranu šlo ovšem o sekuritizaci - tedy vytažení toho, co už dávno bylo, zpod koberce. A to hodnotí pozitivně i zahraniční investoři," dodal Miroslav Brabec z Raiffeisenbank.
</TEXT>
</DOC>
<DOC>
<DOCID>LN-20020319060</DOCID>
<DOCNO>LN-20020319060</DOCNO>
<DATE>03/19/02</DATE>
<TITLE>
O aktiva z České konsolidační agentury se zajímá i slovenská Penta Group ve spolupráci se švýcarskou Credit Suisse First Boston. Stát chce letos prodat pohledávky za 30 miliard korun.
</TITLE>
<GEOGRAPHY>PRAHA</GEOGRAPHY>
<TEXT>
Trh s pohledávkami čeká brzy velká událost. Česká konsolidační agentura (ČKA) chce prodat část spravovaného majetku, přičemž šéf agentury Pavel Řežábek nedávno uvedl, že první balík aktiv bude prodán ještě do voleb. "Teoreticky může být proces kolem prvního balíku spuštěn za několik dní, ale protože ještě není schválen, nechceme vyvolávat předčasnou nervozitu ohledně nějakých konkrétních termínů," doplnil mluvčí ČKA Jiří Pekárek. Zájem o balíky pohledávek již potvrdilo několik významných investorů. Dluhy z českých bank a podniků chce například koupit finanční skupina registrovaná na Slovensku, Penta Group. "Zatím jsme ve fázi schvalovacích procesů, ale o aktiva z ČKA máme vážný zájem. Budeme jedním ze silných hráčů," potvrdil včera LN předseda představenstva a spolumajitel Penta Group Marek Dospiva. Penta se podle něj zúčastní tendrů na všechny balíky, které bude ČKA organizovat, a to v rámci joint venture se švýcarskou Credit Swiss First Boston. Penta loni na Slovensku vyhrála podobný tendr s pohledávkami státu. Podle informací MF Dnes mají o aktiva dále zájem společnosti PPF a EPIC, údajně i banky Blackstone Group, GE Capital a Goldman Sachs. Posledně jmenovaná loni koupila první balík aktiv z ČKA v hodnotě 19 miliard, za 1,3 miliardy korun. Stát tak z prodeje získal sedmiprocentní výnos. Letos to prý podle analytiků nebude o mnoho lepší, ačkoliv agentura doufá ve vyšší výnos. "Pilotní portfolio mělo několik specifik, které cenu srážely (vysoký počet klientů, nelukrativní pohledávky, byl první...)," vysvětluje Pekárek. ČKA letos hodlá prodat aktiva v celkové hodnotě zhruba 32 miliard korun. Prodej se uskuteční v několika balících: největší, v objemu 15 miliard korun, budou tvořit zejména majetky z konkursních řízení. V dalších budou dva bloky sta až 150 větších pohledávek v hodnotě 15 miliard korun a zbytek se rozprodá v rámci menších "balíčků" v hodnotě kolem čtvrt miliardy korun. Těchto balíků má být 6 až 8. "U balíku, kde budou konkursní zůstatky, bude výtěžnost velmi nízká, tak do pěti procent," říká analytik Patria Finance David Marek. U dalších balíků, kde by měla být kvalitnější aktiva, počítá s výnosností od 6 do 8 procent, což bude podle něj záviset na konkrétní struktuře aktiv.
</TEXT>
<HEADING>
Výhodný obchod
</HEADING>
<TEXT>
Fakt, že o balíky z ČKA bude bojovat několik významných hráčů, prý výnos pro stát příliš neovlivní. "Může to ovlivnit maximální výtěžnost tak ze 7 na 8 procent," říká David Marek. ČKA má opačný názor. "Atmosféra spojená s prodejem vede k příležitosti dosáhnout vyšší ceny," říká Pekárek. Dodal, že vzhledem k tomu, že nyní se na trhu hovoří o tom, že prodej prvního balíku byl extrémně vhodným pro nabyvatele, ČKA předpokládá, že zájemci budou mít tendenci nabídnout více, aby se k "tak výhodnému" obchodu dostali. Jan Schiesser z Atlantik FT soudí, že to závisí hlavně na formě prodeje. "Metoda musí vytvořit konkurenci a to splňuje aukce," říká Schiesser. ČKA loni pozastavila prodej aktiv a rozjíždí jej nyní až po roce. Loni v létě dokonce agentura tvrdila, že k prodeji je vhodných maximálně 12 miliard pohledávek. "ČKA deklarovala, že je třeba dát trhu čas, aby vstřebal první blok. Nyní je příznivá atmosféra k tomu, abychom se k myšlence velkých balíků, kterou jsme ostatně nikdy neopustili, opět vrátili," uvedl Pekárek. Podle Pekárka je zájmem agentury, aby bilanční suma ČKA, která se pohybuje kolem 220 miliard, zůstala i po převzetí pohledávek z ČSOB v obdobné výši. ČKA pro letošní rok počítá se ztrátou ve výši 70 miliard korun.
Fakt, že o balíky z ČKA bude bojovat několik významných hráčů, prý výnos pro stát příliš neovlivní. "Může to ovlivnit maximální výtěžnost tak ze 7 na 8 procent," říká David Marek. ČKA má opačný názor. "Atmosféra spojená s prodejem vede k příležitosti dosáhnout vyšší ceny," říká Pekárek. Dodal, že vzhledem k tomu, že nyní se na trhu hovoří o tom, že prodej prvního balíku byl extrémně vhodným pro nabyvatele, ČKA předpokládá, že zájemci budou mít tendenci nabídnout více, aby se k "tak výhodnému" obchodu dostali. Jan Schiesser z Atlantik FT soudí, že to závisí hlavně na formě prodeje. "Metoda musí vytvořit konkurenci a to splňuje aukce," říká Schiesser. ČKA loni pozastavila prodej aktiv a rozjíždí jej nyní až po roce. Loni v létě dokonce agentura tvrdila, že k prodeji je vhodných maximálně 12 miliard pohledávek. "ČKA deklarovala, že je třeba dát trhu čas, aby vstřebal první blok. Nyní je příznivá atmosféra k tomu, abychom se k myšlence velkých balíků, kterou jsme ostatně nikdy neopustili, opět vrátili," uvedl Pekárek. Podle Pekárka je zájmem agentury, aby bilanční suma ČKA, která se pohybuje kolem 220 miliard, zůstala i po převzetí pohledávek z ČSOB v obdobné výši. ČKA pro letošní rok počítá se ztrátou ve výši 70 miliard korun.
</TEXT>
</DOC>
<DOC>
<DOCID>LN-20020319061</DOCID>
<DOCNO>LN-20020319061</DOCNO>
<DATE>03/19/02</DATE>
<GEOGRAPHY>PRAHA</GEOGRAPHY>
<TEXT>
Dotace Státního fondu rozvoje bydlení připadnou i na bytovou výstavbu, která bude zahájena nejpozději do konce letošního roku. Návrh novely, kterou předkládalo ministerstvo pro místní rozvoj, schválila vláda. "Z vyčleněných šesti miliard korun by se letos mohlo postavit okolo 16 000 bytů," řekl na tiskové konferenci po jednání vlády ministr pro místní rozvoj Petr Lachnit. Mění se tak nařízení vlády o použití prostředků fondu, které dosud umožňovalo poskytovat dotace pouze na základě žádostí, které byly uplatněny do konce roku 2000. Fond poskytuje tyto dotace v rámci Programu podpory výstavby nájemních bytů a technické infrastruktury, na který má vyčleněny čtyři miliardy korun, a v rámci Programu podpory výstavby domů s pečovatelskou službou, na který letos připadnou dvě miliardy Kč.
</TEXT>
</DOC>
<DOC>
<DOCID>LN-20020319062</DOCID>
<DOCNO>LN-20020319062</DOCNO>
<DATE>03/19/02</DATE>
<TEXT>
Slovenský premiér Mikuláš Dzurinda (na snímku vlevo) a zástupci plynárenských firem Ruhrgas, Gazprom a Gaz de France podepsali smlouvu o prodeji 49 procent ve společnosti Slovenský plynárenský priemysel (SPP). Konsorcium se zavázalo zaplatit za menšinový podíl v SPP 2,7 miliardy dolarů. "Slovensko si tímto rozhodnutím zvýšilo respekt pro jednání s Evropskou unií," řekl po podpisu smlouvy premiér Mikuláš Dzurinda.
</TEXT>
</DOC>
<DOC>
<DOCID>LN-20020319063</DOCID>
<DOCNO>LN-20020319063</DOCNO>
<DATE>03/19/02</DATE>
<TITLE>
Přes padesát tisíc korun stojí roční pronájem metru čtverečního kancelářské plochy v Londýně. S velkým odstupem za ním následuje Tokio a Paříž.
</TITLE>
<GEOGRAPHY>PRAHA</GEOGRAPHY>
<TEXT>
Téměř dvojnásobný balík peněz si musí připravit ten, kdo si místo v New Yorku chce pronajmout kanceláře v Londýně. Rozdíl v cenách pronájmů kancelářských ploch se zvýšil především v posledním roce. A to navzdory tomu, že celosvětové ekonomické zpomalení zchladilo i zájem firem o pronájem nových kancelářských ploch. "Průměrné ceny za pronájem se zvedly v Londýně za uplynulý rok jen mírně, ale na výsledné výrazně vyšší ceně se podepsal růst daní a poplatků za služby," uvedl pro BBC konzultant v oblasti nemovitostí David Hutchings z Healey &amp;Baker. Londýnská roční cena 1728 eur za pronájem včetně služeb i daní je suverénně nejvyšší v Evropě a i oproti Spojeným státům a Japonsku je nesrovnatelná. Řada firem, které chtějí mít sídlo v Evropské unii, proto přesouvá svá sídla z Londýna do jiných měst. Největší zájem je nyní o Brusel, Lisabon a Vídeň. Některé společnosti směřují také do Helsinek, kde je roční pronájem čtverečního metru kancelářské plochy vyjde jen na 288 eur. Je to jen něco více než dvojnásobek ceny za pronájem v Bangkoku, kde se platí 116 eur. V řadě měst posledního půl roku ceny pronájmů kanceláří klesají. Podepsal se na tom především významný pokles v hi-tech sektoru a v telekomech. Své sehrály i útoky na Spojené státy z loňského září. Podle Hutchingse lze v nejbližších měsících počítat s oslabením i v dalších odvětvích, a tudíž i pohybem cen směrem dolů.
</TEXT>
<HEADING>
Vinohrady už netáhnou
</HEADING>
<TEXT>
V Praze se v poslední době velké firmy stěhují ze starých rekonstruovaných domů na Vinohradech do moderních kanceláří. Ty nabízejí větší flexibilitu, pokud jde o uspořádání, a také lepší technické zázemí - telefonní linky, optokabely. "Rekonstruované prostory v secesních domech si pronajmou konzervativní firmy, třeba advokátní kancelář, která si na něco takového potrpí," říká Tomáš Laštovka z firmy ECM. U mnohých takových kanceláří se počítá i s jejich přeměnou zpátky na rezidenční byty. "Když se dělaly kanceláře, nebyla poptávka po takových bytech. Dnes klesla poptávka po tomto typu kanceláří, tak je výhodné přeměnit plochy zpět na byty," tvrdí Laštovka. Průměrná cena metru čtverečního kvalitní kancelářské plochy v Praze se dnes pohybuje kolem tří set eur na rok. Experti se shodují, že v budoucnu se dá počítat s poklesem na 130 až 160 eur ročně. Každý rok přibývá v Praze zhruba sto tisíc čtverečních metrů kancelářských ploch. Staví se na Smíchově, v Karlíně, na Pankráci vyroste nové administrativně-kulturní centrum. Všude vznikají kancelářské prostory v kvalitě zcela srovnatelné se západními metropolemi. Právě tato vyšší nabídka by ceny ploch mohla postupně tlačit dolů. Po vstupu do EU by se o tyto kanceláře údajně mohly zajímat i firmy, které by přesunuly svá sídla z dražších lokalit, jakými jsou dnes Paříž nebo Londýn. Experti se neobávají, že by v Praze vzniklo příliš mnoho kanceláří, které by nakonec zůstaly prázdné.
Kolik stojí v průměru pronájem kanceláře
cena za čtvereční metr včetně daní a poplatku za služby
1. Londýn 1728 eur
2. Tokio 1213 eur
3. Paříž 991 eur
4. Moskva 985 eur
5. New York 976 eur
6. Hongkong 914 eur
7. Frankfurt 747 eur
9. Bombaj 669 eur
10. Milán 668 eur
</TEXT>
</DOC>
<DOC>
<DOCID>LN-20020319064</DOCID>
<DOCNO>LN-20020319064</DOCNO>
<DATE>03/19/02</DATE>
<GEOGRAPHY>PRAHA</GEOGRAPHY>
<TEXT>
Dramatičtější než volba prezidenta. Tak odborníci hodnotí rozhodování o fúzi počítačových firem Hewlett-Packard (H-P) a Compaq v hodnotě 25 miliard dolarů (přibližně 900 miliard korun). Dnes mají mimořádné valné hromady obou společností přijmout nebo odmítnout návrh svých šéfů na vytvoření světové jedničky na trhu s osobními počítači a jejich příslušenstvím. Akcionáři Compaqu mají většinou jasno. Fúze s H - P má snížit náklady, stabilizovat obě firmy, zajistit vyšší zisk, tak proč hlasovat proti ní. V případě H-P je to mnohem složitější. Od listopadu, kdy syn jednoho ze zakladatelů firmy Walter Hewlett plánovanou fúzi odmítl, začal boj o hlasy akcionářů, ne nepodobný volebním kampaním. Na jedné straně stálo vedení H-P v čele s generální ředitelkou Carly Fiorinovou, podporované šéfy Compaqu, na straně druhé byl tábor vedený potomky zakladatelů (k Walteru Hewlettovi se přidal i David Packard). Hlavně vedení H-P bylo nuceno objíždět jednotlivé akcionáře a přesvědčovat je o výhodách fúze. "Bylo to stejné každý den. Letadlo, auto, výtah, zasedačka, výtah, auto, letadlo, pořád dokola. Od osmi od rána až do noci. A doma čekaly stovky vzkazů na záznamníku," vzpomínal na hektické měsíce před dnešními "volbami" finanční ředitel H-P Bob Wayman. "Volební tým" okolo Carly Fiorinové si neodpustil ani mírně záludné praktiky. V dopise, který v polovině ledna zaslal akcionářům, obvinil Waltera Hewletta z nekompetentnosti. "Je to hudebník a akademik, který v životě nepracoval pro H-P," stálo v dopise. I tak se podařilo přesvědčit jen 8 procent akcionářů. Za Walterem Hewlettem stojí přes 22 procent investorů. Zbylí majitelé akcií H-P svůj postoj do včerejšího dne nezveřejnili. Dnešní volba bude rozhodující i pro další setrvání Carly Fiorinové v čele H-P. Pokud nedojde ke schválení fúze, nejspíš své místo opustí. "Nakonec ztoho udělala referendum o svém dalším působení," řekl Walter Hewlett. "Jestliže ke spojení firem nedojde, myslím že Fiorinová ztratí důvěryhodnost nutnou k vedení společnosti," dodal. Pokud Fiorinová neuspěje, H-P by se s velkou pravděpodobností vrátila ke starému systému a dala by více prostoru potomkům svých zakladatelů.
</TEXT>
</DOC>
<DOC>
<DOCID>LN-20020319065</DOCID>
<DOCNO>LN-20020319065</DOCNO>
<DATE>03/19/02</DATE>
<GEOGRAPHY>PRAHA</GEOGRAPHY>
<TEXT>
Na schodišťovou věž pražských Sovových mlýnů, kde nyní sídlí Muzeum Kampa, byla včera osazena ocelová konstrukce skleněné krychle skláře Mariána Karla. Vrtulník s jednotlivými díly měl odletět z Letenské pláně už ráno, ale kvůli mlze se montáž posunula do odpoledních hodin. Díly byly do Prahy převezeny ve dvou kamionech a po složení konstrukce bude provedeno konečné zaměření rozměrů pro skla. Jejich výroba potrvá asi dva týdny a k definitivnímu usazení artefaktu by mělo dojít asi za tři neděle. Krychle na Sovových mlýnech je dílem významného skláře Mariána Karla, který osazení konstrukce rovněž asistoval. Její umístění na schodišťovou věž nejprve zamítli památkáři. Povolil ji až v polovině loňského roku ministr kultury Pavel Dostál. Mezi největší kritiky krychle patří členové Klubu za starou Prahu. "Nemám dojem, že bychom dnes prožívali nějaký svátek, vztahy s památkáři jsou stále složité, jednou je zataženo, jednou oblačno," řekl včera LN Marián Karel a zdůraznil, že nebýt ministra kultury Dostála, zůstaly by plány oživit zrekonstruované Sovovy mlýny moderními prvky jen na papíře. "Svět by šel dál, ale byla by to škoda. Když uděláme z Prahy skanzen, taky ji umrtvíme. Všude ve světě se památky tímto způsobem oživují." Marián Karel se domnívá, že ani památkáři nemají jasno v tom, jaký styl chtěli při opravě mlýnů zachovat. "Jednou tvrdí to, podruhé ono. Zde byly typické otvory po mlýnských trámech, které vypadaly nádherně - ty se ovšem zazdily. Jinde se zase zbourala renesanční klenba. Nechci však házet všechny památkáře do jednoho pytle. Nestor českých památkářů Dobroslav Líbal byl konzervativní a přesto měl v tomto případě moderní názor odpovídající současným potřebám," vysvětlil Karel. Kontroverzní krychle je podle autora funkční prvek, protože uzavírá schodiště vedoucí do pater. "V původním návrhu byla místo ní stříška s žaluzií. Byla to však taková psí bouda, v níž by se nedalo ani postavit. Šlo mi o to, aby vznikl prostor a zároveň se otevřel i zajímavý pohled na Prahu," zdůraznil sklářský výtvarník. Osazování konstrukce se zúčastnila zakladatelka Muzea Kampa Medy Mládková, která kvůli této akci přiletěla z USA.
</TEXT>
</DOC>
<DOC>
<DOCID>LN-20020319066</DOCID>
<DOCNO>LN-20020319066</DOCNO>
<DATE>03/19/02</DATE>
<GEOGRAPHY>PRAHA</GEOGRAPHY>
<TEXT>
Festival Dny evropského filmu se včera přestěhoval z Prahy do Brna. V jihomoravské metropoli potrvá do 26. března. Desetidenní pražskou část, kterou navštívilo 13 000 diváků, uzavřela v neděli předpremiéra nového filmu Alice Nellis Výlet. "Uvedli jsme 33 celovečerních a 10 krátkých snímků z 19 zemí," připomněla Eva Kačerová z festivalového sekretariátu. Pro příští, desátý ročník počítá s ještě širší nabídkou. "Zařadíme totiž i tvorbu kandidátských zemí EU. I nadále však budeme usilovat o to, aby celkový počet titulů nepřesáhl čtyřicítku. Jde nám o to, aby filmoví fanoušci mohli v deseti festivalových dnech obsáhnout takřka celý program," dodala Kačerová.
</TEXT>
</DOC>
<DOC>
<DOCID>LN-20020319067</DOCID>
<DOCNO>LN-20020319067</DOCNO>
<DATE>03/19/02</DATE>
<TITLE>
I po třiceti letech existence Judas Priest dokazují, že patří mezi rockovou špičku. Dnes se o jejích kvalitách budou již podruhé moci přesvědčit i čeští fanoušci. Koncert v pražské Sportovní hale začíná ve 20 hodin.
</TITLE>
<GEOGRAPHY>PRAHA</GEOGRAPHY>
<TEXT>
U zrodu skupiny Judas Priest stáli v roce 1972 kytarista K. K. Downing a basista Ian Hill. Důležitým datem byl pro kapelu rok 1973, kdy se mikrofonu chopil Rob Halford, jehož hlas se měl do budoucna stát jedním z nejcharakterističtějších znaků této rockové skupiny. První výraznější úspěch přišel až s druhým albem Sad Wings Of Destiny, nesoucím se ještě spíše v duchu hard rocku, stejně tak jako tomu bylo na následující desce Sin After Sin. Vpravdě průlomovými se však staly nahrávky Stained Class, Killing Machine a British Steel, vydané v letech 1978 - 80, které se staly jedním ze základních kamenů stylu, pro nějž se ujal poněkud krkolomný název New Wave Of British Heavy Metal. Následujících pět let patřilo k nejúspěšnějším v kariéře kapely a skupina se stala i vyhlášenou koncertní atrakcí. Když se však zpěvák Rob Halford rozhodl začít "podnikat" na vlastní pěst a vyzkoušet něco jiného, strávil zbytek kapely šest let hledáním vhodné náhrady, kterou našel až v Timu Owensovi. S ním v roce 1997 natočili velmi tvrdě a moderně znějící album Jugulator. Na loňské velmi kvalitní nahrávce Demolition Owens potvrdil, že to s návratem Halforda není tak žhavé, jak se poslední dobou šeptalo v kuloárech, a tak si jeho pěvecké kvality budeme moci poslechnout i na úterním koncertu. Bez zajímavosti nebude ani vystoupení předkapely, kterou se stali čeští Arakain. Díky avizovanému odchodu zpěváka půjde o jednu z posledních možností vidět tuto legendu českého metalu s Alešem Brichtou za mikrofonem.
PRAHA - U zrodu skupiny Judas Priest stáli v roce 1972 kytarista K. K. Downing a basista Ian Hill. Důležitým datem byl pro kapelu rok 1973, kdy se mikrofonu chopil Rob Halford, jehož hlas se měl do budoucna stát jedním z nejcharakterističtějších znaků této rockové skupiny. První výraznější úspěch přišel až s druhým albem Sad Wings Of Destiny, nesoucím se ještě spíše v duchu hard rocku, stejně tak jako tomu bylo na následující desce Sin After Sin. Vpravdě průlomovými se však staly nahrávky Stained Class, Killing Machine a British Steel, vydané v letech 1978 - 80, které se staly jedním ze základních kamenů stylu, pro nějž se ujal poněkud krkolomný název New Wave Of British Heavy Metal. Následujících pět let patřilo k nejúspěšnějším v kariéře kapely a skupina se stala i vyhlášenou koncertní atrakcí. Když se však zpěvák Rob Halford rozhodl začít "podnikat" na vlastní pěst a vyzkoušet něco jiného, strávil zbytek kapely šest let hledáním vhodné náhrady, kterou našel až v Timu Owensovi. S ním v roce 1997 natočili velmi tvrdě a moderně znějící album Jugulator. Na loňské velmi kvalitní nahrávce Demolition Owens potvrdil, že to s návratem Halforda není tak žhavé, jak se poslední dobou šeptalo v kuloárech, a tak si jeho pěvecké kvality budeme moci poslechnout i na úterním koncertu. Bez zajímavosti nebude ani vystoupení předkapely, kterou se stali čeští Arakain. Díky avizovanému odchodu zpěváka půjde o jednu z posledních možností vidět tuto legendu českého metalu s Alešem Brichtou za mikrofonem.
</TEXT>
</DOC>
<DOC>
<DOCID>LN-20020319068</DOCID>
<DOCNO>LN-20020319068</DOCNO>
<DATE>03/19/02</DATE>
<TITLE>
Sedm dosud nezveřejněných dopisů Karla Čapka prezidentu T. G. Masarykovi přináší interní Zpravodaj Společnosti bratří Čapků číslo 40.
</TITLE>
<GEOGRAPHY>PRAHA</GEOGRAPHY>
<TEXT>
V článku Nově objevené dopisy Karla Čapka T. G. Masarykovi uvádí literární historička Marta Dandová z Památníku národního písemnictví v Praze celkem čtrnáct listů z let 1926 1933, z nichž sedm je tu zveřejněno vůbec poprvé. Tato korespondence, připomíná Dandová, je "důkazem Čapkovy angažovanosti v politickém životě 1. republiky" a dokumentuje "jeho úlohu nejen jako Masarykova přítele, ale i jako jeho politického rádce". Listy podle Dandové "zároveň objasňují i politické postoje A. Švehly ke konci jeho funkčního období a jeho zdravotní stav". Některé listy, které jsou s komentářem přetištěny, už vyšly v knize V. Fejlka V hluboké úctě a oddanosti Karel Čapek (1999), "ale bohužel nepřesně", v několika případech "ve zcela kontaminované podobě". Editorka nyní vše uvádí na pravou míru. Čapkův zájem o "hradní" politiku dokumentuje tato důvěrná korespondence přesvědčivě. Spisovatel se angažoval v aféře generála Gajdy, v případě potřeby fungoval dokonce jako "výstřižková služba" pro prezidentskou kancelář ("Přikládám výstřižky, ze kterých je zřejmo, jak ono ústřední dementi poškodilo onu zprávu Lidovek. Pro chytré lidi ono dementi říkalo něco docela jiného, ale bohužel noviny nepíšeme pro chytré lidi a takovou zprávu nepřinášíme, abychom ukojili zvědavost svých čtenářů, nýbrž abychom dali jednu do zubů té druhé straně, která se skloní před faktem jen v krajně nutném a nesporném případě."). Dojemné jsou Čapkovy obavy o zdraví 83letého prezidenta. Jedenáct dní před přehlídkou konanou 28. října 1933 vyjadřoval "strach, aby se 28. říjen nepokazil nějakým malérem. Nebylo by možno, abyste parádu vojska přijal před parlamentem? Bojím se dláždění a hloupých koňských kopyt..." Jak známo, TGM tentokrát spisovatele neposlechl, z Václavského náměstí cválal v sedle až k Rudolfinu a na Smetanově nábřeží dokonce k radosti své i davů pobídl koně do klusu. Čapkův vliv na Masaryka tedy nepřeceňujme. Z dalších příspěvků ve Zpravodaji SBČ č. 40 stojí za čtení mj. brilantní polemika Jiřího Opelíka Jediné pokušení Milana Uhdeho.
PRAHA - V článku Nově objevené dopisy Karla Čapka T. G. Masarykovi uvádí literární historička Marta Dandová z Památníku národního písemnictví v Praze celkem čtrnáct listů z let 1926 1933, z nichž sedm je tu zveřejněno vůbec poprvé. Tato korespondence, připomíná Dandová, je "důkazem Čapkovy angažovanosti v politickém životě 1. republiky" a dokumentuje "jeho úlohu nejen jako Masarykova přítele, ale i jako jeho politického rádce". Listy podle Dandové "zároveň objasňují i politické postoje A. Švehly ke konci jeho funkčního období a jeho zdravotní stav". Některé listy, které jsou s komentářem přetištěny, už vyšly v knize V. Fejlka V hluboké úctě a oddanosti Karel Čapek (1999), "ale bohužel nepřesně", v několika případech "ve zcela kontaminované podobě". Editorka nyní vše uvádí na pravou míru. Čapkův zájem o "hradní" politiku dokumentuje tato důvěrná korespondence přesvědčivě. Spisovatel se angažoval v aféře generála Gajdy, v případě potřeby fungoval dokonce jako "výstřižková služba" pro prezidentskou kancelář ("Přikládám výstřižky, ze kterých je zřejmo, jak ono ústřední dementi poškodilo onu zprávu Lidovek. Pro chytré lidi ono dementi říkalo něco docela jiného, ale bohužel noviny nepíšeme pro chytré lidi a takovou zprávu nepřinášíme, abychom ukojili zvědavost svých čtenářů, nýbrž abychom dali jednu do zubů té druhé straně, která se skloní před faktem jen v krajně nutném a nesporném případě."). Dojemné jsou Čapkovy obavy o zdraví 83letého prezidenta. Jedenáct dní před přehlídkou konanou 28. října 1933 vyjadřoval "strach, aby se 28. říjen nepokazil nějakým malérem. Nebylo by možno, abyste parádu vojska přijal před parlamentem? Bojím se dláždění a hloupých koňských kopyt..." Jak známo, TGM tentokrát spisovatele neposlechl, z Václavského náměstí cválal v sedle až k Rudolfinu a na Smetanově nábřeží dokonce k radosti své i davů pobídl koně do klusu. Čapkův vliv na Masaryka tedy nepřeceňujme. Z dalších příspěvků ve Zpravodaji SBČ č. 40 stojí za čtení mj. brilantní polemika Jiřího Opelíka Jediné pokušení Milana Uhdeho.
</TEXT>
</DOC>
<DOC>
<DOCID>LN-20020319069</DOCID>
<DOCNO>LN-20020319069</DOCNO>
<DATE>03/19/02</DATE>
<TEXT>
Stavovské divadlo uvedlo v jednom večeru dva baletní tituly - Marnou opatrnost a Polovecké tance. Vedle sólistů baletu Národního divadla se ve sborových partech obou baletů představili také posluchači Taneční konzervatoře Praha. Balet Marná opatrnost vstoupil do historie před více než dvěma sty lety. Od té doby se dočkal řady zpracování. Humorný příběh o marném hlídání neposlušné dcery Lisetty zamilované do chudého Colina skýtá množství úsměvných momentů. Ve Stavovském divadle byla uvedena jedna z významných verzí - a to choreografie slavné kubánské tanečnice Alicie Alonso. Dílo je prosyceno lehkostí a svěžestí, ale klade také na interprety značné technické nároky. Ne všem se dařilo rozehrát všechny nuance svých postav. Andrea Kramešová je půvabnou a rozvernou Lisettou, tančila ji se šarmem a téměř stoprocentní jistotou. Její partner Jurij Slipič však postrádal nezbytnou technickou suverenitu a jeho Colin se soustředil spíše na kroky nežli na výraz. Zato Igor Žukov jako přihlouplý, ale bohatý Alan obdařil tuto postavu vším, co jí náleží - fyzickou a hereckou plasticitou; stejně jako Jiří Hejna, který si s chutí zatančil a zahrál travesti roli Mamy Simony. Polovecké tance Alexandra Borodina se staly jednou z velkých senzací tzv. Ruských sezon pořádaných Ďagilevem počátkem 20. století v Paříži. Dynamická Borodinova předloha inspirovala choreografa Fokina k vytvoření obrazu poloveckých válečníků. Pražské nastudování Jaroslava Slavického vychází z této verze. Tance Polovců a lyrické pasáže byly další příležitostí pro tanečníky z konzervatoře. Zdánlivě jednoduché krokové variace vyžadují přesné provedení a v pánských sborech především velké vnitřní napětí, výraz a sílu, ke které musejí studenti ještě dozrát. Spolupráce baletu Národního divadla s pražskou taneční konzervatoří splnila svůj účel, neboť poskytla potřebnou příležitost pro získávání prvních jevištních zkušeností, tak cenných pro mladé tanečníky - budoucí profesionály.
</TEXT>
</DOC>
<DOC>
<DOCID>LN-20020319070</DOCID>
<DOCNO>LN-20020319070</DOCNO>
<DATE>03/19/02</DATE>
<TITLE>
Do pracovny nebo obývacího pokoje dnes už patří i počítač. Je to praktická pomůcka a navíc může vypadat dobře.
</TITLE>
<TEXT>
Na začátku letošního roku představila firma Apple novou řadu počítačů New iMac. Světovými médii proběhly první fotografie moderního počítače, který vypadá jako elegantní stolní lampa. Něco tak dokonalého si přece nemůžete nekoupit. Navíc, když se počítačová technika jako elegantní doplněk interiérů stává trendem současné doby. Domácí počítač současnosti už není jen inteligentním psacím strojem. Je také bránou k internetu. Správcem našich hudebních nahrávek, který je umí přehledně archivovat, přehrávat nebo vypalovat na CD. Je zařízením, pomocí kterého si archivujeme a upravujeme fotografie z dovolené a kdykoliv je můžeme i vytisknout. Lze si na něm také sestříhat domácí video. Takové zařízení si zaslouží být ozdobou pracovny či obývacího pokoje, a ne jen nevzhlednou zaprášenou škatulí schovanou pod stolem. Ale nebylo to tak vždycky.
První PC v domácnosti - hračky pro odrůstající děti
Na začátku počítačového věku si všichni představovali vědecká pracoviště, moderní nemocnice, řízení letového (raketového) provozu, a ne běžné kancelářské vybavení, které ovládá každá sekretářka. Málokoho tehdy asi napadlo, že by se computery mohly dokonce jednou stát běžnou součástí domácnosti. Dokonce šéf společnosti DEC Kenneth F. Olsen v té době prohlásil: "Neexistuje důvod, proč by kdokoli měl mít doma svůj vlastní počítač." Naštěstí se našli vizionáři, kteří to viděli zcela obráceně. Tak se už na počátku 80. let objevily první malé počítače v domácnostech. Byly to ale spíše hračky pro odrostlejší děti. Neměly monitory, ale připojovaly se k televizoru. Neměly hard disky ani disketové mechaniky. Všechna data se nahrávala na běžné magnetofonové kazety. Dnes může mít váš osobní počítač například procesor běžící na frekvenci 1.4 GHz a operační paměť 256 MB, tehdy to byl 1MHz a 16 kB. Byly to malé počítače firem Sinclair, Atari nebo Amiga. Výrazně ovlivnily generaci dnešních třicátníků.
</TEXT>
<HEADING>
Computery, které barevně ladí s nábytkem
</HEADING>
<TEXT>
Začátkem 90. let začaly být i "dospělé" počítače cenově dostupné nejen pro velké firmy, ale i pro normální lidi. Díky tomu se nevzhledné šedé krabice se spoustou kabelů začaly dostávat i do kanceláří malých firem a pronikly do domovů. Počítačové firmy musely začít řešit design počítačů a jejich doplňků. Opravdu elegantní computer zůstával stále vzácností a býval spíše doplňkem dokonale vybavené kanceláře špičkového manažera. S převratnou novinkou přišla v létě 1998 na trh již zmíněná firma Apple. Počítačovým uživatelům přinesla první generaci počítačů iMac. Počítač tvořil oblý poloprůhledný modrozelený monitor, klávesnice a myš. Později se začal vyrábět v dalších pěti barvách. Lidé si mohli vybrat takový, který bude v pokoji či pracovně ladit s nábytkem. Zanedlouho se pro mladé zájemce objevily dokonce květinové vzory nebo iMac s modrobílými skvrnami dalmatina.
Převratný design nového iMacu oslovil spoustu lidí (během prvního roku se jich prodaly 2 miliony, celkem asi 6,5 milionu), a inspiroval také mnoho firem. Začaly vyrábět k iMacu doplňky s podobným designem, poloprůhledné tiskárny a mechaniky. Objevila se ale i kuchyňská elektronika nebo budíky s "designem iMac". A jak tedy vypadá poslední výkřik počítačového designu, New iMac? Má plochý monitor o úhlopříčce 38,1 cm, který je podepřen chromovaným ramenem, které je možno nastavit do mnoha různých poloh. Obrazovka je proto lemována plastikovým rámem, díky němuž lze s monitorem velice dobře manipulovat. Vlastní počítač je vestavěný ve stojánku tvaru polokoule o průměru pouhých 26,4 cm. Firma Apple na myšlence přitažlivého vzhledu svých výrobků hodně vydělala. Hodnota jejich akcií dosáhla díky tomuto nápadu během dvou let čtyřsetprocentního nárůstu. Ostatní firmy tuto poptávku nemohly ignorovat. Začaly se pokoušet vyrábět počítače, které už nejsou jen ohyzdné šedivé krabice. Některým se to daří více, jiným méně. Většina počítačů se sice nikdy nestane elegantním doplňkem interiéru, ale již se na ně dá alespoň dívat.
Originální iMac z roku 1998 (poloprůhledný, modrozelený - Bondi Blue) * Počítač firmy Compaq - iPaq desktop * Nový iMac, model letošního jara
</TEXT>
</DOC>
<DOC>
<DOCID>LN-20020319071</DOCID>
<DOCNO>LN-20020319071</DOCNO>
<DATE>03/19/02</DATE>
<TITLE>
Pro pohodlnou práci s počítačem je důležité, aby byla obrazovka ve výši očí
</TITLE>
<TEXT>
Speciální nábytek k počítači už dávno nepatří pouze do nabídky firem zabývajících se vybavením kanceláří. Při koupi computeru do bytu bychom měli uvážit i prostor, kam počítač, monitor a klávesnici s myší umístíme. Nabídka na trhu je v tomto směru docela bohatá.
Psací stoly přizpůsobené computerům jsou dnes již součástí mnoha běžných nábytkových sestav. Buď můžeme zvolit menší stolek, určený pouze pro práci s počítačem, nebo větší psací stůl s přídavnými moduly pro počítačové komponenty. Jak si tedy vybrat ideální pracovní stůl, na který chci umístit počítač, ale zároveň potřebuji, aby na desce stolu zůstalo i dostatek pracovního prostoru? Důležité je uvědomit si při výběru určitá základní pravidla. Hlavní pracovní deska by měla být ve výšce 70 až 75 centimetrů. Plocha pro umístění klávesnice asi o 15 centimetrů níže. Šířka stolu by se měla pohybovat v rozmezí od 120 do 160 centimetrů, ideální hloubka by měla být až 90 centimetrů. Monitor má být ve výši očí ve vzdálenosti asi 60 centimetrů (nejméně 40 cm, nejvíce 90 cm). Pokud potřebujete ke své práci skutečně větší pracovní plochu, oceníte stůl ve tvaru písmene "L". Pracovní prostor lze rozšířit odkladnými poličkami na stěně. Získat nazpět trochu plochy zabrané počítačem můžeme například podvěšenou klávesnicí na výsuvu nebo soklíkem pod monitor. Pod něj lze umístit diskety nebo CD nosiče, které tak budou zároveň při práci po ruce. Praktickým řešením jsou počítačové stolky na kolečkách. Stůl s počítačem se tak stává mobilním a po práci jej z pokoje můžeme odvézt pryč. Jako všechno, co nám slouží k dennímu používání, je i nyní důležitá volba materiálu. Výhodou laminátu je jeho snadná údržba a docela velká odolnost. Rizikem je ale nadměrná citlivost na teplotu a vlhkost. V případě poškození pak nezbývá nic jiného než pořídit novou pracovní desku nebo dokonce celý nový stůl. Dražší je dřevotříska polepená dýhou. Vyžaduje ale daleko více pozornosti a údržby a opatrného zacházení. Nejdražší jsou samozřejmě stoly z masivu. Kvalitně řemeslně zpracované stoly však mohou člověku vydržet i celý život. Velmi důležité je i umístění pracovního stolu v místnosti. Měl by být čelem nebo bokem k oknu. Obrazovka by však neměla být umístěna proti oknu. Díky odrazu světla byste na monitoru nic neviděli. Světlo by v ideálním případě mělo dopadat na pracovní stůl z levé strany a zepředu. Kromě přirozeného a centrálního stropního rozptýleného světla je ale důležité i bodové osvětlení. Kvůli nedostatku prostoru skončí stoly mnohdy na nejméně vhodných místech. Nedostatek prostoru lze důmyslně vyřešit promyšlenými kombinacemi. Jednu z takových možností nabízí například poschoďová postel. Pod ní vzniká místo pro pracovní koutek, kam se dobře vměstná i pracovní stůl s počítačem. Rozhodně by stůl neměl stát u přímého zdroje tepla. Výrazně se tak snižuje cirkulace teplého vzduchu v místnosti, nehledě na to, že teplý vzduch v těsné blízkosti pracovního koutku unavuje a snižuje soustředění. K dobrému pracovnímu pohodlí je důležitý také výběr správné židle. Ideální židle u pracovního stolu přesně kopíruje každou křivku těla, proměnlivá je výška sedáku, podpěr na ruce a popřípadě i opěry hlavy. Opěradlo by se mělo dokonale přizpůsobit zakřivení páteře, tedy tělu toho, kdo na ní sedí. Především je při výběru nutné soustředit se na výšku sedáku a zakřivení opěradla. Nohy musí v kolenou při sezení svírat úhel devadesát stupňů. Typizovaná výška židle je 43 až 45 centimetrů. Pokud opěradlo židle není nastavitelné, má svírat se sedákem úhel devadesát pět stupňů.
10 rad, jak zařídit ideální domácí pracoviště
</TEXT>
<HEADING>
1. optimální pracovní plocha je 75x100 cm
</HEADING>
<TEXT>
2. zvažte, zda chcete stůl pouze na psaní, nebo i pro umístění počítače. Stoly speciálně vyrobené pro počítačovou techniku jsou totiž podstatně menší a na psaní nevhodné. Dnes již lze zakoupit stoly, které je možné využít pro oba účely.
3. hlavní pracovní plocha by měla být ve výšce 70 až 75 centimetrů, plocha pro umístění klávesnice asi o patnáct centimetrů níže
4. obrazovka monitoru má být umístěna přímo proti uživateli (aby nedocházelo k torzi páteře) ve vzdálenosti 60 centimetrů (minimálně 40 a maximálně 90 centimetrů), horní okraj nejvýše ve výšce očí, aby se díval mírně z nadhledu
5. pokud potřebujete větší pracovní plochu, pořiďte si stůl ve tvaru písmene "L"
6. získat nazpět trochu pracovní plochy zabrané počítačem můžete například podvěšenou klávesnicí na výsuvu nebo soklíkem pod monitor
7. praktickým řešením jsou počítačové stolky na kolečkách. Oceníte je především tehdy, máte-li v pokoji málo prostoru. Po práci můžete stůl z místnosti odvézt pryč, aby nepřekážel.
8. nedostatek místa v pokoji lze také vyřešit tak, že pracovní prostor vytvoříte pod poschoďovou postelí, kam se pohodlně vejde stůl i s počítačem
9. stůl by neměl stát u přímého zdroje tepla. Výrazně se tak snižuje cirkulace teplého vzduchu v místnosti, nehledě na to, že teplý vzduch unavuje a snižuje soustředění.
10. židle u pracovního stolu by měla mít nastavitelnou výšku sedáku, popřípadě podpěr na ruce a opěry hlavy. Opěradlo by mělo kopírovat zakřivení páteře, nohy musí v kolenou při sezení svírat úhel devadesát stupňů. Typizovaná výška židle je 43 až 45 centimetrů. Pokud opěradlo židle není nastavitelné, má svírat se sedákem úhel devadesáti pěti stupňů.
</TEXT>
<HEADING>
Kolik stojí židle k psacímu stolu
</HEADING>
<TEXT>
* psací stůl z dřevotřísky nebo laminátu: cena od 3000 korun * stůl z neupraveného masivu: cena od 4000 korun * stůl z neupraveného masivu s nastavitelnou výškou pracovní plochy: cena od 7000 korun * dřevěný počítačový stolek: cena od 3500 korun * počítačový stolek z dýhy a lakované oceli: cena od 4000 korun * počítačový stolek z překližky a lakované oceli: cena od 1500 korun * sekretář: cena od 7000 korun
</TEXT>
<HEADING>
Kolik stojí pracovní stůl
</HEADING>
<TEXT>
* otočná židle bez područek, kombinace lakované oceli a plastu: cena od 700 korun * otočná židle bez područek plastová: cena od 800 korun * otočná židle s područkami, rám z oceli: cena od 9000 korun, područky okolo 990 korun/pár * otočná židle z lakované dýhy s područkami: cena od 5500 korun
* otočná židle bez područek, kombinace lakované oceli a plastu: cena od 700 korun * otočná židle bez područek plastová: cena od 800 korun * otočná židle s područkami, rám z oceli: cena od 9000 korun, područky okolo 990 korun/pár * otočná židle z lakované dýhy s područkami: cena od 5500 korun
</TEXT>
</DOC>
<DOC>
<DOCID>LN-20020319072</DOCID>
<DOCNO>LN-20020319072</DOCNO>
<DATE>03/19/02</DATE>
<TITLE>
DNEŠNÍ TÉMA: Přehled nejčastěji užívaných léků
</TITLE>
<TEXT>
Stává se vám, že potřebujete nějaké léky a nevíte, jestli je lze volně koupit v lékárně? Máte přehled o tom, kolik který lék stojí? Dokážete si z nabízených výrobků vybrat ten, který je pro vás nejlepší?
Při výběru běžných léků se nelze řídit jen jejich cenou. Pravidlo, že čím je lék dražší, tím je také lepší, neplatí. Některé léky mohou obsahovat stejnou účinnou látku, ale mohou se lišit o desítky korun. Cenu ovlivňuje mimo jiné i forma, ve které je lék podáván. První možností, jak získat radu, je ptát se v lékárně. Lékárník by měl vždy poradit, co je v daném případě nejlepší. "Konzultaci s lékárníkem či farmaceutickou laborantkou já osobně doporučuji," říká doktor Josef Suchopár ze společnosti Infopharm. Ti totiž mohou podle jeho slov podat aktuální informace včetně cen uvažovaných léků. "U osob jinak závažně nemocných lze doporučit konzultaci s lékařem, který dobře zná zdravotní stav pacienta," upozorňuje doktor Suchopár. Další možností je vyhledávat informace na internetu. Internetové stránky jako je například www.lekarna.cz nebo www.medicina.cz poskytují informace o lécích a o jejich cenách. Tam je možné si v klidu přečíst, na co přesně se lék užívá, jakým skupinám a při jakých nemocích se nedoporučuje, jaké může mít vedlejší účinky, kolik stojí a další informace. "Nebo je možné položit na některé internetové stránky svůj dotaz, na který je obvykle rychle odpovězeno," říká doktor Suchopár.
</TEXT>
<HEADING>
Ve spotřebě léků jsou Češi na předním místě
</HEADING>
<TEXT>
Čím dál tím více jsou lidé v České republice ochotni kupovat si léky sami. A to i v případě, že by je mohl předepsat lékař a mohly by být plně hrazeny pojišťovnou. Pro mnohé lidi je výhodnější, vybrat a zaplatit si lék v lékárně než čekat u lékaře. Lékaři proto doporučují, aby měli lidé nějaké léky na běžné zdravotní problémy v zásobě doma. V případě, že se člověk ráno probudí s teplotou, kašlem a bolestmi v krku, je dobré mít potřebné léky na dosah ruky než se vydat do lékárny či sedět v čekárně u lékaře. "Některé léky, jako je třeba Paralen tablety, jsou většinou kupovány v lékárnách bez lékařského předpisu," potvrzuje doktor Suchopár. Průzkumy veřejného mínění podle jeho slov ukazují, že připlácet si za léky či si je plně hradit je ochotno až překvapivě mnoho lidí. "Ceny za léky jsou v České republice ve srovnání s okolními zeměmi velmi nízké," říká doktor Suchopár. To by také mohl být jeden z důvodů, proč se u nás tolik léků spotřebuje. V České republice je poměrně vysoká spotřeba léků. "Nižší než u nás je ve většině zemí Evropské unie a dále v Polsku," říká doktor Suchopár. Naopak větší spotřebu má Francie, Maďarsko a Slovensko. Předepisování léků od lékařů je v Česku regulováno již několik let. U praktických lékařů uplatňuje Všeobecná zdravotní pojišťovna regulace od roku 1998. "Dle mého názoru se jedná o velmi důležitý způsob regulace nákladů na léky a zdravotnictví," říká doktor Suchopár. Praktická realizace tohoto opatření se ale podle jeho slov zatím potýká s řadou problémů a nedostatků. Praktičtí lékaři mají od pojišťoven stanoven limit, který by neměli překračovat. Pokud jej často překračují, ať už tím, že předepisují zbytečně drahé léky, nebo mají více pacientů, stávají se pro pojišťovnu "moc drazí". S těmito lékaři pak pojišťovna může rozvázat smlouvu. Lékaři se tedy snaží mít co nejnižší náklady. Pokud by chtěl lékař pacientovi předepsat hodně drahý nebo neobvyklý lék, měl by to konzultovat s revizním lékařem. Ten může určit, zda je tento lék pro pacienta skutečně nezbytný. Lék pak pojišťovna praktickému lékaři proplatí. Má lékař nabídnout nejdříve lék, za který pacient nezaplatí ani korunu? "Nemyslím si, že by měl lékař vždy předepsat lék plně hrazený z prostředků veřejného zdravotního pojištění," upozorňuje doktor Suchopár. "Jsou k tomu tři důvody. Prvním je fakt, že u řady onemocnění má rozumná výše doplatku přihlížející k ekonomickým možnostem pacienta důležitý výchovný charakter. Druhým důvodem je to, že na léčbu některých onemocnění nejsou z prostředků veřejného zdravotního pojištění plně hrazeny žádné léky. Lékaři tedy nezbývá nic jiného než předepsat lék, na který si pacient částečně přispívá. A poslední důvod: pokud je lékař přesvědčen, že je pro pacienta potřebný nový, vysoce účinný lék, u kterého existuje doplatek ze strany pacienta, měl by jej předepsat a pacientovi vysvětlit, proč je pro něj takový lék potřebný," uzavírá doktor Suchopár.
Další informace na straně 20 až 21
</TEXT>
</DOC>
<DOC>
<DOCID>LN-20020319073</DOCID>
<DOCNO>LN-20020319073</DOCNO>
<DATE>03/19/02</DATE>
<TITLE>
NACHLAZENÍ A CHŘIPKA
</TITLE>
<HEADING>
Paralen 500 - tablety 10 tablet 8,50 Kč
</HEADING>
<TEXT>
Působí proti bolestem svalstva, snižuje zvýšenou teplotu. Užívá se při chřipkových onemocněních, ale i při bolestivé menstruaci. Nežádoucí účinky: mohou se vyskytnout alergické reakce, kožní vyrážka. Může ovlivňovat účinky jiných léků.
</TEXT>
<HEADING>
Panadol 12 tablet 59 Kč
</HEADING>
<TEXT>
Užívá se při bolestech hlavy, migréně, bolestech zad a zubů, revmatických a svalových bolestech, bolestech při menstruaci. Přináší úlevu od příznaků chřipky, nachlazení, bolestí v krku, snižuje horečku. Nežádoucí účinky jsou výjimečné.
</TEXT>
<HEADING>
Coldrex 12 tablet 75 Kč
</HEADING>
<TEXT>
Obsahuje paracetamol, užívá se při bolesti, při horečce, odstraňuje bolesti v krku, bolesti hlavy, svalů i kloubů. Uvolňuje ucpaný nos i vedlejší nosní dutiny. Vhodný i pro děti od 12 let. Přecitlivělost se vyskytuje zřídka. Nesmí ho užívat lidé s vysokým tlakem, cukrovkou, onemocněním jater, štítné žlázy.
</TEXT>
<HEADING>
Nurofen Stopgrip 12 tablet 102 K č
</HEADING>
<TEXT>
Působí proti bolestem, protizánětlivě, snižuje horečku, snižuje otok sliznice horních cest dýchacích. Nesmí být užíván při přecitlivělosti na některou složku, dále při aktivních žaludečních a dvanáctníkových vředech, při srdeční nedostatečnost, vysokém tlaku, cukrovce a dalších. Může se ovlivňovat s jinými léky. U citlivějších jedinců se mohou vyskytnout zažívací potíže.
</TEXT>
<HEADING>
Modafen 10 tablet 39 Kč
</HEADING>
<TEXT>
Kombinovaný přípravek, obsahuje ibuprofen a pseudoefedrin. Tlumí horečku, snižuje překrvení a otok sliznic. Užívá se k potlačení příznaků počátečních stadií akutních infekčních onemocnění horních cest dýchacích, jako jsou rýma, zánět hltanu a další. Užívat ho mohou děti od 12 let. Nesmí se užívat při přecitlivělosti na některou složku, při přecitlivělosti na některé protizánětlivé léky, neužívá se při poruchách krvetvorby, vysokém krevním tlaku, srdečních onemocněních a dalších. Během léčby se mohou u citlivých jedinců objevit zažívací potíže.
KAŠEL
</TEXT>
<HEADING>
Bromhexin kapky 20 ml 44 Kč
</HEADING>
<TEXT>
Užívá se k léčbě všech onemocnění dýchacích cest, provázených tvorbou hustého hlenu, při chřipce, akutním zánětu hrtanu, průdušnice, nachlazení, při dráždivém kašli. Užívat ho mohou i děti od dvou let. Je obvykle dobře snášen. Zřídka se mohou vyskytnout žaludeční a střevní potíže.
</TEXT>
<HEADING>
Ambrobene sirup 100 ml 50 Kč
</HEADING>
<TEXT>
Užívá se při chronických a akutních onemocnění dýchacích cest spojených s obtížným vykašláváním, při infekčních onemocněních dýchacích cest a chronických zánětech nosních dutin. Nesmí se užívat při vředech žaludku a dvanáctníku.
</TEXT>
<HEADING>
Mucosolvan tablety 20 x 30 mg 54 Kč
</HEADING>
<TEXT>
Zvyšuje sekreci hlenu, usnadňuje vykašlávání. Užívá se při léčbě akutních a chronických zánětech horních cest dýchacích, při zánětu průdušek, průdušnice, rýmě. Přípravek mohou užívat i děti. Zřídka se při jeho užívání mohou vyskytnou zažívací potíže. Může ovlivňovat působení jiných léků.
</TEXT>
<HEADING>
Solmucol sirup 180 ml 130 Kč
</HEADING>
<TEXT>
Podporuje vykašlávání, tlumí dráždivý kašel. Užívá se k léčbě onemocnění horních cest dýchacích, která jsou doprovázena tvorbou hustého hlenu. Podává se i při zánětu průdušek, hrtanu, průdušnice, při chřipce a nachlazení. Ojediněle se mohou při jeho užívání vyskytnout problémy s pálením žáhy, nevolnost, průjem, bolesti hlavy, hučení v uších. Může se ovlivňovat s jinými léky.
</TEXT>
<HEADING>
Coldrex Broncho sirup 100 ml 92 Kč
</HEADING>
<TEXT>
Je určen k úlevě při kašli, k usnadnění odkašlávání při akutním zánětu průdušek, při chřipce, nachlazení. Zklidňuje dráždivý pocit v krku. Nesmí se užívat při přecitlivělosti na některou ze složek. Přípravek může ovlivnit činnost vyžadující zvýšenou pozornost.
PÁLENÍ ŽÁHY A PŘEKYSELENÍ ŽALUDKU
</TEXT>
<HEADING>
Gastrogel 50 tablet 40 Kč
</HEADING>
<TEXT>
Snižuje účinek žaludeční kyseliny na sliznici trávicího ústrojí s pomalým nástupem účinku a s prodlouženým působení. Užívá se při léčbě nadměrné tvorby žaludeční kyseliny, vředu trávicí trubice, při změnách žaludeční a dvanáctníkové sliznice, dráždivém žaludku, ipři prevenci žaludečních obtížích. Vhodný pro děti od šesti let. Při dlouhodobém užívání dochází k omezení vstřebávání léků ve střevě. Může se ovlivňovat s jinými léky.
</TEXT>
<HEADING>
Anacid 30 sáčků 57 Kč
</HEADING>
<TEXT>
Pomáhá při pálení žáhy, nadýmání, žaludečních potížích vyvolaných dietní chybou alkoholem či kouřením, léčí vředy. Bez porady s lékařem mohou přípravek užívat dospělí i děti od čtrnácti let. Při vysokých dávkách může dojít k omezení vstřebávání ve střevě. Přípravek zpomaluje vstřebávání různých léčiv.
</TEXT>
<HEADING>
Maalox 30 sáčků 113 Kč
</HEADING>
<TEXT>
Užívá se k léčbě obtíží související s nadbytkem žaludeční kyseliny, jako jsou pálení žáhy, nadměrné říhání, zatékání kyselého žaludečního obsahu do úst. Užívá se ipři zánětech žaludeční sliznice. Užívat ho mohou dospělí i děti od 14 let. Nesmí ho užívat osoby s onemocněním ledvin či s poruchami vyměšování. Může ovlivňovat účinky jiných léků.
</TEXT>
<HEADING>
Antacidum - Rennie, 24 žvýkacích tablet 48 Kč
</HEADING>
<TEXT>
Přináší úlevu při překyselení žaludku, pálení žáhy. Lidé s těžší poruchou funkce ledvin nesmí přípravek užívat. Nežádoucí účinky: zácpa, riziko nadměrného zavápnění organismu.
</TEXT>
<HEADING>
Digestive Rennie 75 tablet 116 Kč
</HEADING>
<TEXT>
Obsahuje látky, které neutralizují přebytek žaludeční kyseliny, a látky, které odstraňují stavy způsobené plyny vznikajícími při kvašení žaludečního obsahu. Potlačuje sklon ke zvýšené tvorbě žaludeční kyseliny, podporuje průběh trávicího procesu. Přípravek lze podávat dětem od šesti let. Při snížené funkci ledvin neužívat déle než sedm až čtrnáct dní.
PRŮJEM
</TEXT>
<HEADING>
Carbosorb 20 tablet 23 Kč
</HEADING>
<TEXT>
Určen k léčbě akutních průjmů způsobených dietní chybou, při výskytu méně závažných střevních infekcí způsobených viry a bakteriemi. Nedoporučuje se užívat bez doporučení lékaře více než dva dny. Vyšší dávky mohou způsobit zácpu nebo zvracení. Přípravek může snižovat vstřebávání jiných léčiv, při jejich užívání musí být dodržen interval dvou hodin.
</TEXT>
<HEADING>
Endiaron 20 tablet 38 Kč
</HEADING>
<TEXT>
Používá se při některých infekčních průjmech, někdy doprovázených teplotou. Je účinný nejen proti bakteriím, ale i proti plísním a kvasinkám. Neovlivňuje organismy žijící běžně ve střevech. Doporučuje se pro osoby vážící více než 40 kilogramů. Během léčby se mohou vyskytnout zažívací obtíže, kožní vyrážky a bolesti hlavy.
</TEXT>
<HEADING>
Imodium 6 tobolek 49 Kč
</HEADING>
<TEXT>
Zahušťuje stolici při průjmu. Užívá se při akutním průjmu, ale po poradě s lékařem ho lze užívat i při chronickém průjmu. Nesmí ho užívat děti mladší šesti let. Neužívá se při průjmech, které jsou infekčního původu. Imodium průjem zastavuje, ale neléčí jeho příčiny. Při užívání je třeba dbát na dostatečný příjem tekutin.
</TEXT>
<HEADING>
Imodium Lingual 10 tablet 98 Kč
</HEADING>
<TEXT>
Doporučuje se při akutním i dlouhotrvajícím průjmu, který není infekčního původu. Přípravek průjem zastavuje, ale neléčí. Přípravek se nesmí užívat při zánětu tlustého střeva, pokud vznikla zácpa a nadýmání, při přecitlivělosti na některou složku léku. Dětem by měl být podáván jen se souhlasem lékaře.
</TEXT>
<HEADING>
Smecta 10 sáčků 70 Kč
</HEADING>
<TEXT>
Užívá se k léčbě akutního a chronického průjmu, při léčbě bolestivých příznaků spojených s onemocněním jícnu, žaludku, dvanáctníku a střeva. Přípravek mohou užívat děti i dospělí včetně kojících a těhotných žen. Přípravek je obvykle dobře snášen. Nedoporučuje se podávat jiné léky ve stejnou dobu.
ALERGIE
</TEXT>
<HEADING>
Zyrtec 7 tablet 115 Kč
</HEADING>
<TEXT>
Užívá se k léčbě celoroční alergické rýmy, alergického zánětu spojivek, svědění, kopřivky. Nežádoucí účinky: zřídka bolesti hlavy, závratě, ospalost, sucho v ústech, zažívací potíže, vzácně kopřivka, otok měkkých tkání, dušnost. Pouze na lékařský předpis.
</TEXT>
<HEADING>
Lotanax 20 tablet 78 Kč
</HEADING>
<TEXT>
Zmírňuje potíže při alergické rýmě, zánětu spojivek, senné rýmě, kožních alergických projevech. Pacienti s těžším jaterním onemocněním jej nesmí užívat. Během léčby se nedoporučuje pít alkoholické nápoje. Nežádoucí účinky: bolest hlavy, sucho v ústech, pocení. Pouze na lékařský předpis.
</TEXT>
<HEADING>
Livostin nosní sprej 10 ml 126 Kč
</HEADING>
<TEXT>
Je určen k rychlému a dlouhodobému zmírnění obtíží, které jsou způsobeny alergií na trávy, plísně, pyl, prach. Účinek se dostaví už do 15 minut a trvá po 12 hodin. Při poruchách činnosti ledvin je třeba dbát rozhodnutí lékaře. Nežádoucí účinky: ojediněle bezprostředně po vstřiku do nosu může se projevit mírně pálivý pocit.
</TEXT>
<HEADING>
Clarinase repetabs 7 tablet 105 Kč
</HEADING>
<TEXT>
Zmírňuje příznaky rýmy alergického původu, nachlazení (kýchání, pálení a ucpání nosu, slzení). Přípravek není vhodný pro nemocné se zeleným očním zákalem, obtížemi s močením, cukrovkou, vysokým krevním tlakem, srdečním a cévním onemocněním, se zvýšenou činností štítné žlázy. Není určen pro děti do 12 let a lidi starší 60 let. Pouze na lékařský předpis.
</TEXT>
<HEADING>
Fenistil retard 20 tablet 114 Kč
</HEADING>
<TEXT>
Užívá se k léčbě alergických reakcí, jako jsou: kopřivka, alergie horních cest dýchacích, alergie na léky a některé složky potravy. Vhodný k léčbě svědění různého původu, po pokousání a poštípání hmyzem. Nežádoucí účinky: ospalost, zažívací potíže, sucho v ústech, závratě, bolest hlavy, vyrážka. Pouze na lékařský předpis.
RÝMA
</TEXT>
<HEADING>
Olynth nosní sprej 10 ml 60 Kč
</HEADING>
<TEXT>
Používá se ke snížení otoku nosní sliznice při akutní nebo alergické rýmě, k uvolnění hlenů při zánětu vedlejších dutin nosních. Nežádoucí účinky: přechodně pálení v nose, zvýšený otok nosní sliznice, vzácně bolesti hlavy, nespavost, únava, bušení srdce, zrychlený tep, zvýšený krevní tlak.
</TEXT>
<HEADING>
Vibrocil nosní kapky 1 ml 97 Kč
</HEADING>
<TEXT>
Používá se při neprůchodnosti nosu v začátcích rýmy, u chronické rýmy, pomocný lék při zánětech vedlejších dutin nosních, u alergické rýmy. Nežádoucí účinky: zřídka se po dlouhodobějším užívání mohou vyskytnout pocity místního štípání nebo suchosti v nose.
</TEXT>
<HEADING>
Sanorin emulze 10 ml 22 Kč
</HEADING>
<TEXT>
Užívá se ke zmírnění příznaků akutní rýmy, zánětu čelistních dutin, zánětu středního ucha. Nežádoucí účinky: výjimečně, u zvlášť citlivých pacientů pálení, suchost nosní sliznice, velmi zřídka zvýšené pocení, nervozita, třes, bušení srdce.
</TEXT>
<HEADING>
Nasivin nosní sprej 10 ml 80 Kč
</HEADING>
<TEXT>
Používá se při akutní rýmě, zánětu středního ucha, zánětu vedlejších nosních dutin. Nežádoucí účinky: ojediněle se může vyskytnout pálení, suchost, kýchání, pocit ucpaného nosu. Zřídka bušení srdce, vzestup krevního tlaku, velice zřídka nespavost.
</TEXT>
<HEADING>
Tyzine kapky 10 ml 60 Kč
</HEADING>
<TEXT>
Užívá se při rýmě, zánětu hltanu, zánětech vedlejších nosních dutin, senné rýmě, k opadnutí otoku sliznice horních cest dýchacích. Nežádoucí účinky: zvýšený průtok krve nosní sliznicí, bušení srdce, bolesti hlavy, třes, slabost, pocení, vzestup krevního tlaku.
BOLEST HLAVY
</TEXT>
<HEADING>
Valetol 10 tablet 33 Kč
</HEADING>
<TEXT>
Léčí krátkodobé bolesti různého původu (hlava, zuby, migréna, bolesti z nachlazení, bolesti při menstruaci). Nežádoucí účinky: kožní vyrážky, nevolnost, zvracení, průjem. Vzácně nespavost, neschopnost koncentrace.
</TEXT>
<HEADING>
Aspirin 10 tablet 33 Kč
</HEADING>
<TEXT>
Užívá se při mírných bolestech hlavy, zubů, svalů, kloubů, při horečce u dospělých. Nežádoucí účinky: častější výskyt žaludečních obtíží, ojediněle krvácení do žaludku, alergická reakce.
</TEXT>
<HEADING>
Acylpyrin 10 tablet 11 Kč
</HEADING>
<TEXT>
Používá se při bolestech hlavy, kloubů, svalů (hlavně revmatického původu,), při bolestech zubů, nervů a páteře. Nežádoucí účinky: poruchy zažívacího ústrojí, zvýšená krvácivost, poškození funkce jater a ledvin, alergické projevy.
</TEXT>
<HEADING>
Tomapyrin 10 tablet 38 Kč
</HEADING>
<TEXT>
Užívá se u lehčích až středně těžkých bolestí (např. bolesti kloubů, hlavy, zubů, menstruační bolesti, migréna, revmatické bolesti), též při teplotě a běžném nachlazení. Nesmí se užívat při akutní vředové chorobě žaludku a dvanáctníku, při poruchách srážení krve, při známé přecitlivělosti na některou složku přípravku, v prvních 6 měsících těhotenství a v období kojení. Nežádoucí účinky: žaludeční potíže, bolesti břicha, zřídka reakce z přecitlivělosti, krvácení z dásní a sliznic.
</TEXT>
<HEADING>
Acylcoffin 10 tablet 12 Kč
</HEADING>
<TEXT>
Užívá se při bolestech hlavy, pohybového ústrojí, zubů, nervů, během chřipky. Nesmí se užívat do 15 let věku, při známé přecitlivělosti na některou složku přípravku, při chorobné krvácivosti, při bronchiálním astmatu, nosních polypech, v posledních třech měsících těhotenství. Nežádoucí účinky: mohou se objevit zažívací obtíže, zvýšená krvácivost, alergické projevy (astmatický záchvat, kožní vyrážky).
ZÁCPA
</TEXT>
<HEADING>
Fenolax 30 tablet 37 Kč
</HEADING>
<TEXT>
Užívá se při akutní funkční zácpě (např. při změně místa pobytu, při změně životosprávy). Při náhlých příhodách břišních, při dehydrataci organismu, v prvním trimestru těhotenství, při kojení, do 6 let věku se nesmí užívat. Nežádoucí účinky: prudké bolesti v břiše a průjem. Při dlouhodobém užívání může dojít ke ztrátě minerálů, důsledkem čehož může být slabost, nechutenství, hubnutí, zhoršení zácpy.
</TEXT>
<HEADING>
Laxygal kapky 10 ml 30 Kč
</HEADING>
<TEXT>
Vhodný pro krátkodobé užití při akutní zácpě nebo při druhotné zácpě provázející jiné choroby. Nesmí se užívat do 4 let věku, u náhlých příhod břišních, při dehydrataci. Nežádoucí účinky: užívání širokospektrých antibiotik snižuje projímavý účinek laxygalu. Při krátkodobém užití nejsou nežádoucí účinky obvyklé.
</TEXT>
<HEADING>
Regulax 6 kostek 36 Kč
</HEADING>
<TEXT>
Je určen ke krátkodobému užívání při zácpě. Nesmí se užívat při neprůchodnosti střev, zánětu pobřišnice nebo slinivky břišní, akutním zánětu střeva, při nadměrné ztrátě tekutin. Nesmí jej užívat rovněž děti do 12 let, těhotné a kojící ženy. Nežádoucí účinky: ojediněle křečovité bolesti žaludku a střev. Při dlouhodobém užívání hrozí snížení hladiny draslíku v krvi hypokalemie.
</TEXT>
<HEADING>
Bisacodyl 15 dražé 37 Kč
</HEADING>
<TEXT>
Užívá se při akutní funkční zácpě, například při změně pobytu při cestování, při změně životosprávy. Dále se užívá k přípravě pacienta na operaci. Při akutní břišní příhodě, zánětu žaludku, v prvním trimestru těhotenství, během kojení, do 6 let věku se nesmí užívat. Nežádoucí účinky: při užití vyšší dávky se mohou vyskytnout bolesti břicha, křeče, kožní vyrážka, svědění.
</TEXT>
<HEADING>
Guttalax kapky 10 ml 48 Kč
</HEADING>
<TEXT>
Užívá se k léčení zácpy. Nesmí jej užívat nemocní se známou přecitlivělostí na kteroukoli složku přípravku, děti do 4 let, nemocní s akutním zánětlivým onemocněním střev, při závažné dehydrataci. Nežádoucí účinky: ojediněle břišní potíže a průjmové stavy.
VYSOKÝ KREVNÍ TLAK
</TEXT>
<HEADING>
Accupro 30 tablet x 10 mg 200 Kč
</HEADING>
<TEXT>
Užívá se k léčení vysokého krevního tlaku a srdeční slabosti. Nežádoucí účinky: bolesti hlavy, únava, dráždivý kašel, zánět průdušek, dušnost, sucho v ústech. Závratě, slabost, poruchy zraku, alergická kožní vyrážka. Pouze na lékařský předpis.
</TEXT>
<HEADING>
Apo-enalapril 100 tablet x 10 mg 480 Kč
</HEADING>
<TEXT>
Užívá se k léčbě vysokého krevního tlaku a při léčbě některých forem srdeční nedostatečnosti. Nežádoucí účinky: vzácně závratě, bolesti hlavy, únava, slabost, kašel, ztížené dýchání, nechutenství, nevolnost, zvracení, průjem, zácpa. Nepříznivě může ovlivnit činnosti vyžadující rychlé rozhodování. Pouze na lékařský předpis.
</TEXT>
<HEADING>
Gopten 20 kapslí x 0,5 mg 142 Kč
</HEADING>
<TEXT>
Užívá se k léčbě vysokého tlaku. Nežádoucí účinky: u pacientů po předchozí léčbě diuretiky nebo u pacientů se srdeční slabostí může dojít k výraznému poklesu krevního tlaku - závratím, pocitům slabosti, poruchám vidění. Zřídka se může vyskytnout zrychlení tepu, porucha rovnováhy, bolesti hlavy, deprese, impotence, mravenčení. Pouze na lékařský předpis.
</TEXT>
<HEADING>
Sectral 20 tablet x 200 mg 140 Kč
</HEADING>
<TEXT>
Užívá se i k léčení některých poruch srdečního rytmu, k dlouhodobé léčbě po srdečním infarktu. Nežádoucí účinky: v počátečním stadiu léčby se může objevit slabost, nechutenství, zažívací poruchy, zpomalení tepu, únava, závratě, bolest hlavy, chladné končetiny. Pouze na lékařský předpis.
</TEXT>
<HEADING>
Sandonorm 30 tablet x 1 mg 130 Kč
</HEADING>
<TEXT>
Používá se u dospělých a mladistvých k léčbě zvýšeného krevního tlaku. Nežádoucí účinky: na počátku léčby se mohou vyskytnout závratě, bolesti hlavy, únava, nevolnost, průjem, poruchy spánku, poruchy srdečního rytmu, svalová slabost, třes. Pouze na lékařský předpis.
OPARY
</TEXT>
<HEADING>
Lakinal tinktura 25 ml 21 Kč
</HEADING>
<TEXT>
Používá se při léčbě oparu na rtech. Osoby přecitlivělé na obsahové látky meduňky lékařské jej nesmí užívat. Nežádoucí účinky: nejsou známy.
</TEXT>
<HEADING>
Duvira gel 5 gramů 59 Kč
</HEADING>
<TEXT>
Používá se u dospělých, dětí od 6 let a mladistvých k léčbě oparu v jeho počáteční fázi. Působí chladivým a stahujícím účinkem. Osoby se známou přecitlivělostí na některou složku přípravku jej nesmí užívat. Nežádoucí účinky: po přechodnou dobu se může objevit mírné pálení po aplikaci.
</TEXT>
<HEADING>
Herpesin krém 2 gramy 95 Kč
</HEADING>
<TEXT>
Používá se k léčbě oparů rtů a obličeje u dospělých i dětí. Osoby přecitlivělé na aciclovir nebo další složky přípravku jej nesmí užívat. Nežádoucí účinky: bezprostředně po nanesení krému se může objevit mírné pálení. Výjimečně může nastat zarudnutí, svědění, mírná suchost nebo šupinatění kůže.
</TEXT>
<HEADING>
Zovirax krém 2 gramy 180 Kč
</HEADING>
<TEXT>
Užívá se k léčbě oparů na rtech a obličeji ve stadiu svědění, pálení nebo puchýřků. Jestliže se opar již objevil, léčba tímto přípravkem urychlí jeho hojení. Nesmí ho užívat osoby s oslabeným imunitním systémem. Nežádoucí účinky: někdy pocit mírného pálení po aplikaci. Vzácně zarudnutí, svědění, pocit suchosti, olupování kůže.
</TEXT>
<HEADING>
Vectavir krém 2 gramy 246 Kč
</HEADING>
<TEXT>
Používá se při léčbě oparů rtů a v obličeji. Tlumí bolest, urychluje hojení a zkracuje dobu, kdy je opar nakažlivý. Nesmí ho užívat děti do dvanácti let a lidé při prokázané přecitlivělosti na složky přípravku. Nežádoucí účinky: ojediněle přechodný palčivý pocit, svědění nebo znecitlivění postiženého místa
NERVOZITA, PORUCHY KONCENTRACE
</TEXT>
<HEADING>
Novo - Passit sirup 100 ml 54 Kč
</HEADING>
<TEXT>
Užívá se k léčbě úzkostných stavů a předrážděnosti, projevující se nízkou výkonností, únavou, roztržitostí, nesoustředěností, a k léčbě lehčích forem nespavosti. Nesmějí jej užívat děti do 12 let, pacienti sepilepsií. Nežádoucí účinky: velmi zřídka se vyskytují závratě, únava, svědění, vyrážka, zažívací obtíže.
</TEXT>
<HEADING>
Sanosan 20 tablet 85 Kč
</HEADING>
<TEXT>
Používá se při poruchách spánku, nočním buzení v důsledku neklidu, úzkosti, napětí. Osoby přecitlivělé na složky přípravku, děti do 6 let lék nesmí užívat. Na doporučení lékaře jej mohou užívat ženy v prvních třech měsících těhotenství. Nežádoucí účinky: nejsou známy.
</TEXT>
<HEADING>
Bellaspon 30 tablet 27 Kč
</HEADING>
<TEXT>
Užívá se při některých poruchách nervové rovnováhy a při zvýšené dráždivosti nervové soustavy. Osoby přecitlivělé na složky přípravku, pacienti s onemocněním srdce a cév, při nedostatečnosti funkce ledvin, jater, nedostatečnosti dechu, osoby trpící glaukomem, hypertrofií prostaty, s lékovou nebo drogovou závislostí, těhotné a kojící ženy a děti do 6 let věku jej nesmí užívat. Pouze na lékařský předpis.
</TEXT>
<HEADING>
Persen 40 dražé 75 Kč
</HEADING>
<TEXT>
Užívá se při poruchách projevujících se zvýšeným napětím, podrážděností, neklidem, rozladěností, strachem, úzkostí, poruchami koncentrace, usínání a spánku, pocitem únavy po probuzení, pocením a třesem rukou. Děti mladší 10 let jej nesmí užívat. Nežádoucí účinky: nejsou známy. U přecitlivělých osob se někdy může vyskytnout alergická reakce.
</TEXT>
<HEADING>
Guajacuran 30 dražé 40 Kč
</HEADING>
<TEXT>
Užívá se při duševním napětí, trémě, nervozitě, bolestech hlavy podmíněných duševním napětím. Není vhodný pro děti mladší 6 let, neužívá se při přecitlivělosti na účinnou látku. Nežádoucí účinky: vzácně se může vyskytnout nevolnost, zvracení, ospalost, únava.
KOŽNÍ INFEKCE
</TEXT>
<HEADING>
Canesten krém 20 g 30 Kč
</HEADING>
<TEXT>
Používá se u dětí a dospělých k léčbě kožních a slizničních infekcí, které jsou způsobeny kvasinkami, plísněmi a některými bakteriemi. O léčbě je vhodné se poradit s lékařem. Nežádoucí účinky: po nanesení krému se může vyskytnout zarudnutí a pálení. V takovém případě je nutné léčbu přerušit.
</TEXT>
<HEADING>
Lamisil krém 25 gramů 560 Kč
</HEADING>
<TEXT>
Používá se k místní léčbě kožních mykóz, zejména mezi prsty, na dlaních, v tříslech a jiných kožních záhybech. Použití Lamisilu u dětí se nedoporučuje. Nežádoucí účinky: v místě použití se někdy může vyskytnout zarudnutí, svědění nebo pálení.
</TEXT>
<HEADING>
Canifug creme 25 gramů 115 Kč
</HEADING>
<TEXT>
Používá se k léčbě kožní houbové infekce v meziprstních prostorech, v tříslech. Osoby přecitlivělé na účinné látky přípravku jej nesmí užívat. Nežádoucí účinky: příležitostně se může vyskytnout pálení, pocity píchání.
</TEXT>
<HEADING>
Fluconazol 150 mg 1 kapsle 200 Kč
</HEADING>
<TEXT>
Užívá se k léčbě povrchových a celkových houbových infekcí. Osoby přecitlivělé na složky přípravku, těhotné a kojící ženy, děti do tří let, osoby současně užívající některé léky proti alergii, nemocní s jaterními poruchami jej nesmí užívat. Nežádoucí účinky: přechodně se mohou vyskytnout trávicí obtíže, bolesti hlavy, závratě, vzácně kožní reakce, ojediněle změny v krevním obrazu. Pouze na lékařský předpis.
</TEXT>
<HEADING>
Mykoseptin mast 30 gramů 30 Kč
</HEADING>
<TEXT>
Používá se na doporučení lékaře k léčbě všech druhů povrchových plísňových onemocnění kůže. Těhotné ženy jej mohou užívat pouze po poradě s lékařem. Přípravek se nesmí nanášet na mokvající plochy, rány, vředy a puchýře, do očí a jejich okolí. Nežádoucí účinky: ojediněle se může vyskytnout zčervenání kůže, pocity pálení.
ANTIKONCEPCE
</TEXT>
<HEADING>
Mercilon 3 x 21 tablet 400 Kč
</HEADING>
<TEXT>
Nesmí se užívat v případě, že žena měla v minulosti poruchu související s krevním oběhem, zvláště se vznikem trombózy - krevní sraženiny, nádor nebo je na kteroukoli složku přípravku alergická. Nežádoucí účinky: časem obvykle mizí (například bolest hlavy, nesnášenlivost kontaktních čoček, kožní reakce, zadržování tekutiny, změny tělesné váhy). Pouze na lékařský předpis.
</TEXT>
<HEADING>
Triquilar 21 dražé 87 Kč
</HEADING>
<TEXT>
Nesmí se užívat například při cukrovce s postižením krevních cév, jaterním onemocnění, nádorovém onemocnění, při alergii na kteroukoli složku přípravku. Nežádoucí účinky: například bolest hlavy, nevolnost, deprese, změny tělesné váhy. Pouze na lékařský předpis.
</TEXT>
<HEADING>
Cilest 3 x 21 dražé 285 Kč
</HEADING>
<TEXT>
Při tromboembolických onemocněních, při akutním zánětu žil, po prodělaném infarktu, cévní mozkové příhodě nebo jaterních nádorech se nesmí užívat. Rizikovým faktorem je také kouření, zvýšený krevní tlak, obezita. Nežádoucí účinky: nepravidelné krvácení, bolest hlavy, deprese, nevolnost. Pouze na lékařský předpis
</TEXT>
<HEADING>
Diane 35 3 x 21 dražé 570 Kč
</HEADING>
<TEXT>
Tento lék je určen pro léčbu onemocnění podmíněných mužskými pohlavními hormony u žen (například i akné), které si současně přejí zabránit početí. Nesmí se užívat například při poruchách postihujících krevní oběh, při známkách srdeční příhody, při závažném onemocnění jater. Nežádoucí účinky: změny sexuální touhy, bolesti hlavy, zadržování tekutiny. Pouze na lékařský předpis.
</TEXT>
<HEADING>
Mirelle 21 tablet 168 Kč
</HEADING>
<TEXT>
Nesmí se užívat při výskytu krevních sraženin, jaterních nádorech. Nežádoucí účinky: bolesti hlavy, otok, nevolnost, změny tělesné hmotnosti. Pouze na lékařský předpis.
BOLEST V KRKU
</TEXT>
<HEADING>
Septofort 20 pastilek 21 Kč
</HEADING>
<TEXT>
Zabraňuje množení bakterií na kůži a sliznicích. Užívá se k léčbě infekcí horních cest dýchacích a v ústech. Je nevhodný pro děti mladší dvou let, těhotné a kojící matky by se měli před užíváním poradit s lékařem. Po delším užívání může zbarvit zuby a jazyk do žlutohněda. U citlivých lidí může vyvolat vyrážku a svědění.
</TEXT>
<HEADING>
Jox roztok 100 ml 52 Kč
</HEADING>
<TEXT>
Působí proti některým bakteriím, plísním a virům. Může zastavit i začínající streptokokovou anginu, virové záněty hrdla či plísňový povlak jazyka, afty a další. Používá se ke kloktání, ale je možné jím vytírat hrdlo či zanícené mandle. Nesmí jej používat lidé alergičtí na jód, při poruchách štítné žlázy, při srdeční nedostatečnosti, v těhotenství, při kojení a děti do 4 let. U přecitlivělých může vyvolat alergickou reakci.
</TEXT>
<HEADING>
Strepsils original 24 tablet 110 Kč
</HEADING>
<TEXT>
Má protibakteriální a protiplísňové účinky, užívá se při bolestech v krku, ústech, kataru horních cest dýchacích.Existuje ve více příchutích. Neměli by ho užívat astmatici, lidé se sklonem ke křečím hltanu a děti mladší dvou let. U citlivých lidí mohou vyvolat zažívací obtíže či alergii na účinnou látku.
</TEXT>
<HEADING>
Neoseptolete 18 pastilek 57 Kč
</HEADING>
<TEXT>
Zmírňuje záněty v ústech, brání vzniku těžších zánětů bakteriálního původu. Účinkuje proti některým plísním, bakteriím, částečně i virům. Není vhodný pro děti mladší čtyř let. Může způsobovat mírné pálení sliznice či pozměněné vnímání chuti.
</TEXT>
<HEADING>
Neoangin 24 pastilek 110 Kč
</HEADING>
<TEXT>
Má protibakteriální a protiplísňové účinky. Užívá se k desinfekci ústní dutiny, hltanu, při bolestech v krku, na afty. Neměli by ho užívat astmatici, lidé se sklonem k spasmům hltanu a děti mladší dvou let
PODRÁŽDĚNÉ OČI
</TEXT>
<HEADING>
Lacrisyn 10 kapek 30 Kč
</HEADING>
<TEXT>
Užívá se k podpůrné léčbě při snížené tvorbě slz. Lze ho použít i ke zmírnění pálení a podráždění oka nezánětlivého původu, při suchosti očí. Přípravek mohou užívat dospělí i děti. Nesmí být užíván při přecitlivělosti na jeho složky a v akutní fázi poleptání oka. Nesmí se používat současně s očními kapkami, které obsahují soli kovů.
</TEXT>
<HEADING>
Isopto-tears 15 ml 952 Kč
</HEADING>
<TEXT>
Poskytují rychlou úlevu při menších podrážděních očí, která nejsou infekčního původu. Používá se k úlevě při svědění, při podráždění oka, ke zmírnění oční únavy způsobené čtením, řízením motorových vozidel nebo sledováním obrazovky, při podráždění kontaktními čočkami. Přípravek mohou používat těhotné ženy i kojící matky. Mezi podáním tohoto léku a jiných kapek nebo masti dodržujte interval nejméně 5 minut.
</TEXT>
<HEADING>
Ophtal 2x50 ml 57 Kč
</HEADING>
<TEXT>
Používá se při pálení oka, řezání a svědění způsobené zevními vlivy (kouř, prach), při lehčích formách zánětů spojivek, ječném zrnu, zánětech okrajů očních víček, suchém zánětu oční rohovky, dále k výplachům po poleptání očí a k odstranění cizích tělísek ze spojivkového vaku. Nežádoucí účinky přípravku nejsou známy.
</TEXT>
<HEADING>
Ophthalmo-septonex 10 ml 24 Kč
</HEADING>
<TEXT>
Má antiseptický účinek, je určen ke vkapávání do oka při léčení nehnisavých zánětů. Bez porady s lékařem se přípravek používá k léčbě akutních a chronických nehnisavých zánětů spojivek, očních víček a nehnisavých povrchových zánětů rohovky. U těhotných a kojících žen rozhodne o užívání přípravku lékař. Nesmí být užíván při přecitlivělosti na některou složku a při suchém zánětu rohovky a spojivky.
</TEXT>
<HEADING>
Livostin 4 ml 123 Kč
</HEADING>
<TEXT>
Používá se k rychlému a dlouhodobému zmírnění očních obtíží které jsou způsobeny alergií (přecitlivělostí) na trávy, pyl, plísně, prach a jiné látky. Účinek se dostavuje do 15 minut po použití a přetrvává až 12 hodin. Užívat ho mohou dospělí a děti od šesti let. Při léčbě se nesmí nosit kontaktní čočky.
INFEKCE MOČOVÝCH CEST
</TEXT>
<HEADING>
Rowatinex 10 ml, 126 Kč
</HEADING>
<TEXT>
Užívá se k léčbě akutních i chronických onemocnění močových cest, při zánětech a infekcích močových cest, ke zmírnění zejména kolikovitých křečí. Napomáhá rozpadu, rozpouštění a vyplavování ledvinových kamenů. Nežádoucí účinky: u přecitlivělých se mohou objevit alergické reakce, ojediněle nevolnost.
</TEXT>
<HEADING>
Ofloxin 10 tablet 100 mg, 140 Kč
</HEADING>
<TEXT>
Používá se také k léčbě infekčních onemocnění močových cest. nesmí se užívat během těhotenství a kojení. Nežádoucí účinky: zažívací obtíže, bolesti hlavy, závratě, poruchy spánku, kožní vyrážky. Pouze na lékařský předpis.
</TEXT>
<HEADING>
Furantoin 100 mg 20 tablet 26 Kč
</HEADING>
<TEXT>
Používá se při infekcích močových cest, po operaci močových cest. Nesmí se užívat v prvních třech měsících těhotenství, při poškození ledvin. Po dobu užívání se nesmí požívat alkoholické nápoje. Nežádoucí účinky: nevolnost, zvracení, ojediněle poruchy jaterních funkcí, bolest hlavy, alergické reakce. Pouze na lékařský předpis.
</TEXT>
<HEADING>
Nolicin 20 tablet 400 mg 200 Kč
</HEADING>
<TEXT>
Lék se používá k léčbě infekcí močových cest, úplavice, salmonelózy. Nesmí se užívat v průběhu těhotenství a kojení. Děti v období růstu a osoby s epilepsií, poruchami krevního zásobení a osoby mentálně postižené nesmí Nolicin užívat. V průběhu léčby se nesmějí užívat alkoholické nápoje. Nežádoucí účinky: vzácně zažívací potíže, bolesti hlavy, závratě, kopřivka. Pouze na lékařský předpis.
</TEXT>
<HEADING>
Urologická čajová směs 20 sáčků 27 Kč
</HEADING>
<TEXT>
Používá se při zánětlivých onemocněních ledvin a močových cest. Má antibakteriální účinky, uvolňuje křeče hladkého svalstva. Nesmí jej používat těhotné a kojící ženy, děti do 12 let, osoby s nedostatečnou funkcí srdce a ledvin, osoby přecitlivělé na kteroukoli složku přípravku.
NESPAVOST
</TEXT>
<HEADING>
Rohypnol 1 mg 20 tablet 54 Kč
</HEADING>
<TEXT>
Užívá se při závažných poruchách spánku. Nesmí se užívat při závažné přecitlivělosti na některou složku přípravku, při svalové slabosti, závažné nedostatečnosti dechu, závažné nedostatečnosti jater, při spánkové apnoe. Nežádoucí účinky: ospalost, únava během dne, nejistá chůze, porucha paměti, snížené citové prožívání, výjimečně zmatenost, dezorientace, halucinace.
</TEXT>
<HEADING>
Zopiclon 7,5 mg 10 tablet 50 Kč
</HEADING>
<TEXT>
Používá se k léčení krátkodobých, přechodných nebo dlouhodobých poruch spánku, včetně poruch usínání, častého nočního probouzení, předčasného probouzení se u dospělých. Přípravek se nesmí užívat déle než 28 dní. Nežádoucí účinky: sucho v ústech, bolesti hlavy, závratě. Nepříznivě může ovlivnit činnost vyžadující rychlé rozhodování. Pouze na předpis.
</TEXT>
<HEADING>
Stilnox 10 mg 10 tablet 65 Kč
</HEADING>
<TEXT>
Je určen pro dospělé pacienty trpící nespavostí. Doba léčby nemá překročit 4 týdny. Přípravek nesmí užívat děti do 15 let věku. Lék by neměl být podáván pacientům se zástavami dechu během spánku (apnoe), těhotným a kojícím ženám. Nežádoucí účinky: zřídka závratě, ospalost, pocit slabosti, zvracení, bolesti hlavy. Zcela výjimečně se vyskytly noční můry, porucha chování, dvojité vidění, průjmy, třes. Pouze na předpis.
</TEXT>
<HEADING>
Hypnogen 10 mg 15 tablet 80 Kč
</HEADING>
<TEXT>
Je určen pro dospělé a mladistvé při nespavosti a poruchách spánku. Nesmí se užívat při známé přecitlivělosti na kteroukoli složku přípravku. Nežádoucí účinky: ospalost, únava během dne, nejistá chůze, bolest hlavy, závratě, průjem. Pouze na předpis.
</TEXT>
<HEADING>
Nitrazepam 5 mg 10 tablet 12 Kč
</HEADING>
<TEXT>
Užívá se při nejrůznějších formách nespavosti. Lék nesmějí užívat těhotné a kojící ženy. Nežádoucí účinky: spavost, svalová slabost, bolest hlavy, kožní reakce, deprese, poruchy spánku. Přípravek ovlivňuje pozornost.
BOLESTI
</TEXT>
<HEADING>
Brufen 400 30 tablet 130 Kč
</HEADING>
<TEXT>
Snižuje horečku, tlumí bolest i u stavů nerevmatického původu, působí protizánětlivě. U nemocných s revmatickým onemocněním zmenšuje bolest, ranní ztuhlost, zvyšuje pohyblivost kloubů. Nesmí ho užívat osoby citlivé na některou jeho složku, děti mladší 12 let. Občas se mohou vyskytnout zažívací problémy.
</TEXT>
<HEADING>
Apo - ibuprofen 100 tablet 120 Kč
</HEADING>
<TEXT>
Bez porady s lékařem je možné ho užívat při bolestech nerevmatického původu (např. při sportovních poranění), při bolestech hlavy, migréně, bolestivé menstruaci, ke zmírnění horečky a při nachlazení. Nesmí se užívat při přecitlivělosti na jeho složky. Občas se mohou vyskytnout zažívací potíže.
</TEXT>
<HEADING>
Spasmopan 5 čípků 65 Kč
</HEADING>
<TEXT>
Užívá se při křečovitých bolestech (např. žlučníku, žlučových cest, při bolestivé menstruaci). Během léčby se mohou vyskytnout nežádoucí účinky jako mírné bolesti hlavy, sucho v ústech. Přípravek nesmějí astmatici a děti do 15 let. Pouze na lékařský předpis.
</TEXT>
<HEADING>
Spasmoveralgin 10 tablet 27 Kč
</HEADING>
<TEXT>
Užívá se při např. při ledvinových kolikách, migréně, bolestech při menstruaci. Pacienti s vysokým krevním tlakem, zeleným zákalem nebo ischemickou chorobou srdeční jej nesmí užívat. Nežádoucí účinky: alergické reakce, poruchy vidění, možnost vzniku lékové závislosti. Pouze na lékařský předpis.
</TEXT>
<HEADING>
Alnagon 10 tablet 27 Kč
</HEADING>
<TEXT>
Užití: bolesti hlavy, svalů, kloubů, zubů nebo nervů střední intenzity. Nesmí se užívat během těhotenství, kojení, po chirurgických zákrocích spojených s větším krvácením, při dně, astmatu nebo chronické zácpě. Pouze na lékařský předpis.
Užití: bolesti hlavy, svalů, kloubů, zubů nebo nervů střední intenzity. Nesmí se užívat během těhotenství, kojení, po chirurgických zákrocích spojených s větším krvácením, při dně, astmatu nebo chronické zácpě. Pouze na lékařský předpis.
</TEXT>
</DOC>
<DOC>
<DOCID>LN-20020319074</DOCID>
<DOCNO>LN-20020319074</DOCNO>
<DATE>03/19/02</DATE>
<TITLE>
Nebývale vyrovnané dění v play off hokejové extraligy pokračuje. Ani včera se nenašel první postupující, když Slavia nevyužila mečbol na pardubickém ledě. Všechny série tak mají stav 3:2. Již dnes ale může projít do semifinále Sparta v Třinci a v domácím prostředí Znojmo.
</TITLE>
<GEOGRAPHY>Pardubice</GEOGRAPHY>
<TEXT>
Slavia 5:2
Chvilkovou krizi na začátku druhé třetiny zlomily Pardubice a dokráčely k výhře. Klíčové okamžiky přišly po dvacáté minutě. Čtyři domácí borci sedí na trestné lavici a slávista Martínek v přesilovce 5 na 3 maže ranou od modré jejich jednogólový náskok. Početní výhoda trvá, jasný gól z hole Štrauba zachraňuje nevídanou robinsonádou pardubický gólman Salfický, další zteč domácí brány končí drnčením jeho tyče po nájezdu kapitána hostí Beránka. Dvě velké šance, skóre zůstává 1:1 a Pardubice dostávají podle pravidla nedáš dostaneš zápas do své moci. Hrdina duelu Michal Sýkora nachází hezkým pasem ve 25. minutě kapitána Janeckého, jenž dává na 2:1, o 34 vteřin později sám Sýkora z kruhů svým druhým gólem v zápase upravuje na 3:1. Přechodnou zápletku prezentovanou snížením slávisty Šaffera řeší ve 34. minutě Lubinovo zvýšení na 4:2 a trochu unaveně působící Slavia poněkud rezignuje. Náboj poslední části uniká ještě dříve, než ta vůbec začne. Skvěle zosnovaná přesilovka domácích vyúsťuje v Kudrnovu dorážku a Pražané 12 vteřin před koncem druhé třetiny dostávájí psychologický gól do šatny na 5:2. Do poslední třetiny již slávističtí trenéři nevrátili do branky Málka, ale jeho místo zaujal mladý Hronek. Hra se rozbila do osobních soubojů s nespočtem faulů, z nichž vyčnívala pěstní bitka Rolínka se Supem.
Josef Paleček, trenér Pardubic: "Krizový moment byl, když hosté dali na 1:1, a poté jsme jim dovolili jít do šancí. Před středečním zápasem máme zraněné tři klíčové hráče, Mudroch má něco s kolenem, Janecký pochroumaná žebra a Petr Sýkora naraženou kyčel."
Ondřej Weissmann, trenér Slavie: "V takhle těžkém utkání se musejí proměňovat šance. Prohráli jsme i proto, že jsme nezužitkovali přesilovky. Prosadili jsme se jen ve hře pět na tři."
</TEXT>
<HEADING>
Plzeň - Vítkovice 2:5
</HEADING>
<TEXT>
Vybojovali těžký leč vítězný zápas na ledě soupeře a již zítra budou mít šanci před vlastním publikem postoupit. Vítkovičtí hokejisté mají znovu po roce nakročeno do semifinále play off. Také popáté v sérii šly do vedení Vítkovice, Burger našel nádhernou přihrávkou volného beka Semana a jeho střela si našla nechráněné místo v Bartově brance. Ve 22. minutě to bylo již 2:0 pro hosty. Na trestné lavici pykal domácí Andrašovský, Bruger svou druhou asistencí nalezl Jurečku a za Vítkovice podruhé skóruje obránce. Domácí pozvedl neúnavný bojovník Duda, jenž si z bitek se Zápotočným odnesl v duelu celkem 10 trestných minut. Rovněž ale tvořil hru. V přesilovce přihrál Sedlákovi, jenž snížil, a v polovině zápasu se začínalo prakticky odznova, když znovu Duda srdnatě vybojoval za bránou puk a předložil příhru Michalu Strakovi - 2:2. Plzeň však uvrhly ještě před druhou sirénou do deprese dvě chyby mladého beka Kubeše, které klíčovým gólem zápasu potrestal Ivan Padělek, jenž střílel do prázdné brány. Náskok hostí navýšil ještě v 53. minutě Čermák, jeho branka ale vyvolala vlnu nevole. Plzenští fandové házeli odpadky, hráči ústně protestovali, neboť cestou do šance si prý Čermák pomohl podražením soupeře. Kalich hořkosti si ale domácí museli vypít až do dna, když Burger jistě využil svůj nájezd a pečetil skóre na 5:2 pro hosty. Následně už zaujala jen boxerská vložka domácího kapitána Řezníčka s Melenovským.
Richard Farda, trenér Plzně: "Zápas se lámal v úvodu druhé třetiny. Vyvinuli jsme drtivý tlak, ale podařilo se nám jen srovnat. Více k tomu nebudu a ostatně ani nemohu říkat - vyjádřím se až v úterý."
Kamil Konečný, trenér Vítkovic: "Jako trenér jezdím do Plzně na play off poslední čtyři roky, ale úroveň publika se rok od roku horší. Tolik lahví, co na naší střídačku přilétlo dnes, to jsem ještě nezažil. Hlavní trenér navíc po zápase dostal ránu jablkem, i to tu nebývalo." spo
ČTVRTFINÁLE PLAY OFF
stav série příští zápas
SPARTA - TŘINEC 3:2 dnes v Třinci
ZLÍN - ZNOJMO 2:3 ve Znojmě
PARDUBICE - SLAVIA 2:3 zítra v Praze
PLZEŇ - VÍTKOVICE 2:3 ve Vítkovicích
</TEXT>
<HEADING>
3 hvězdy pondělních zápasů play off
</HEADING>
<TEXT>
1. Michal Sýkora (Pardubice). V prvních čtyřech duelech série olympionik ze Salt Lake City ani jednou nebodoval, včera však zaujal. Dvěma svými pověstnými ranami napnul síť ve slávistické bráně, navíc vtipnou asistencí připravil gól pro Janeckého.
2. Jiří Burger (Vítkovice). Pod možná klíčovou výhrou v sérii byl z vítkovických mužů v poli podepsán nejvýrazněji. Dvakrát asistoval, jeden gól ještě sám dal.
3. Dušan Salfický (Pardubice). Pomohl týmu dostat se z přechodné krize. Za stavu 1:1, když Pardubičtí opět začali více než na hru myslet na protesty, zachránil skokem tygra jasnou Štraubovu šanci a zastavil puk před brankovou čarou. I po zbytek duelu byl oporou.
</TEXT>
</DOC>
<DOC>
<DOCID>LN-20020319075</DOCID>
<DOCNO>LN-20020319075</DOCNO>
<DATE>03/19/02</DATE>
<TITLE>
Neumannová ukončila sezonu. Kateřina Neumannová se nezúčastní posledního závodu SP v běhu na lyžích. Bronzová medailistka ze ZOH v Salt Lake City se po dohodě s trenérem Frühaufem rozhodla, že na dálkový běh klasickou technikou na 58 km do Lillehammeru nepojede.
</TITLE>
<TEXT>
Judistky uspěly ve Varšavě. Úspěchu dosáhly české judistky Danuše Zdeňková a Andrea Pažoutová na turnaji kategorie A ve Varšavě. Zdeňková dominovala kategorii do 63 kg a Pažoutová prohrála až v souboji o prvenství ve váze do 70 kg. Obě si tak prakticky zajistily nominaci na květnové ME v Mariboru.
</TEXT>
</DOC>
<DOC>
<DOCID>LN-20020319076</DOCID>
<DOCNO>LN-20020319076</DOCNO>
<DATE>03/19/02</DATE>
<GEOGRAPHY>PRAHA</GEOGRAPHY>
<TEXT>
Čtyři fotbalisté v rudém dresu, čtyři v bílém. Sparta a Liberec vzali útokem nominaci fotbalové reprezentace pro přátelský zápas ve Walesu, který se hraje příští středu. V počtech hráčů se jako v zrcadle odrazila výborná forma, díky níž Severočeši dokráčeli až do čtvrtfinále Poháru UEFA. Pozornosti kouče národního výběru Karla Brücknera to přirozeně nemohlo ujít. "Liberec hodně sleduji, viděl jsem ho v poslední době asi osmkrát," řekl. Vedle Kolouška, Johany a Štajnera povolal i obránce Miroslava Holeňáka. Ten je nováčkem. "Má velký podíl na tom, kde Liberec je," zdůvodnil Brückner. Na pondělním srazu se Liberečtí potkají i s dvěma muži, které musejí ve čtvrtek považovat za nesmiřitelné soupeře v Poháru UEFA: s Rosickým a Kollerem. Do týmu se pak po dlouhé době vrací záložník Galásek a obránce Fukal. Ačkoli mají Sparta, Liberec a některá jiná mužstva, kde působí čeští hráči, nabitý program, Brückner se nebojí přívalu omluvenek. "Něco takového neočekávám. Nehodlám nikoho přetížit," podotkl. Brückner v minulém týdnu seděl u telefonu a obvolával legionáře. Kromě jiných hovořil s Gabrielem, Bejblem či Týcem. Chystá se rovněž promluvit s obráncem Řepkou, který napadl vedení fotbalového svazu a vzdal se reprezentace. "Leccos se kolem toho napovídalo a mně se to nelíbilo. Chtěl bych si s ním celou věc vyjasnit," řekl Brückner.
</TEXT>
</DOC>
<DOC>
<DOCID>LN-20020319077</DOCID>
<DOCNO>LN-20020319077</DOCNO>
<DATE>03/19/02</DATE>
<GEOGRAPHY>PRAHA</GEOGRAPHY>
<TEXT>
Dvojnásobný úspěch vozů BMW-Williams ve Velké ceně Malajsie vyvolal obavy u příznivců Ferrari a tlak veřejnosti i médií. Po vítězství Ralfa Schumachera však nedává Italům spát speciálně Kolumbijec Juan Pablo Montoya, který v Sepangu zopakoval druhé místo z Melbourne. Montoyovu druhou pozici po kolizi s Michaelem Schumacherem a následném trestu označují v sídle Ferrari v Maranellu za dostatečný důvod k zamyšlení. "Vždy jsem tvrdil, že ten člověk je rychlý. Ten člověk je nebezpečný. Jeho jediným problémem mohou být emoce, protože se řídí heslem všechno, nebo nic," řekl manažer čtyřnásobného mistra světa Willi Weber. Bývalý pilot F1 Hans-Joachim Stuck ve svém sloupku v listu Bild konstatoval, že Montoya je stejný jako Schumacher. "Nemilosrdný a dobrý. Je horkokrevný a především kašle na jeho mýtus," míní Stuck, který ve vzájemné kolizi vidí počátek obrovské rivality. "Našli se dva piloti, kteří si prostě nedopřejí jediný milimetr místa," dodal.
</TEXT>
</DOC>
<DOC>
<DOCID>LN-20020319078</DOCID>
<DOCNO>LN-20020319078</DOCNO>
<DATE>03/19/02</DATE>
<TEXT>
6. kolo osmifinále (začátky ve 20.45) - skupina A: Bayern Mnichov - FC Nantes, Boavista Porto Manchester United. Skupina B: Galatasaray Istanbul - FC Barcelona, FC Liverpool - AS Řím.
</TEXT>
</DOC>
<DOC>
<DOCID>LN-20020319079</DOCID>
<DOCNO>LN-20020319079</DOCNO>
<DATE>03/19/02</DATE>
<GEOGRAPHY>OLOMOUC</GEOGRAPHY>
<TEXT>
Vedení fotbalové Sigmy Olomouc se rozhodlo už podruhé v této sezoně sáhnout ke změně trenéra. Dosavadního kouče Jiřího Vaďuru nahradil ve funkci sportovní ředitel Bohumil Páník, který už vedl včerejší trénink. Podle vyjádření ředitele klubu Jiřího Kubíčka bývalý trenér svou rezignaci sám nabídl a olomoucké vedení ji přijalo. Pod Vaďurovým vedením klub nasbíral ze jedenáct kol šestnáct bodů. Už při jeho příchodu k týmu vedení klubu avizovalo, že očekává lepší postavení v tabulce. Olomoucký ředitel Kubíček potvrdil, že se Vaďura rozhodl odejít sám. "Přiznal, že po vydařené přípravě očekával od hráčů více a byl zklamán tím, že nejdou výkonnostně nahoru," uvedl Kubíček. "Za jeho přítomnosti se hodně věcí zlepšilo, ale postavení v tabulce nemůžeme opomíjet," dodal. Sportovní ředitel Páník, který přišel do klubu koncem minulého roku, prý dostal po Vaďurově rezignaci nabídku, aby mužstvo převzal a zároveň zůstal v roli sportovního ředitele, nebo si přivedl nového kouče. "Rozhodl se pro první variantu a my očekáváme, že jde o dlouhodobé řešení," popsal Páníkovu reakci Kubíček. Počítá se s tím, že Páník v obou funkcích zůstane i pro další sezonu. O tom, kdo bude novým asistentem, se trenér rozhodne v nejbližších dnech.
</TEXT>
</DOC>
<DOC>
<DOCID>LN-20020319080</DOCID>
<DOCNO>LN-20020319080</DOCNO>
<DATE>03/19/02</DATE>
<TITLE>
Hokejový mistr světa z roku 1985: Hrál jsem se zlomeným prstem, a nefňukal jsem
</TITLE>
<TEXT>
Za patnáct let vNHL nebyl František Musil ani jednou vyloučen do konce utkání. V průběhu posledních šesti týdnů, kdy pomáhal hokejistům Jihlavy ve druhé nejvyšší soutěži v play off, ho však sudí poslali předčasně do šatny třikrát...
PRAHA - Poté, co Musil přerazil ve druhém finálovém utkání libereckému Pospíšilovi hokejkou prst, na něho Severočeši chtěli poslat policii a trenér Liberce Josef Jandač křičel, že Musil musí odevzdat výstroj. Musil v průběhu svého působení v Jihlavě neposkytoval žádné rozhovory, protože se obával, že by tím narušil soudržnost týmu. "Chtěl jsem, abychom se dostali v soutěži co nejdál, což lze pouze v případě, kdy bude náš tým soudržný. Kdyby se v novinách psalo především o mně, moc bych klukům asi nepomohl," vypráví a ve tváři se mu usadil jeho typický dobrácký výraz.
</TEXT>
<HEADING>
Omluva Pospíšilovi
</HEADING>
<TEXT>
O svém tradičně tvrdém způsobu hry tvrdí, že k hokeji patří. "Je dobře, když máte nad soupeřem navrch a pokaždé, když na vás najíždí, mu bleskne hlavou: pozor, před sebou mám Musila," vysvětluje svoji filozofii. "Neznám ale jediného hokejistu na světě, který by vjel na led s úmyslem soupeře zranit." Ani Pospíšilovi prý nechtěl ublížit. "Sekl jsem ho do hokejky, ale moje hůl po ní vyjela a trefila ho do nechráněného místa. Takových momentů se stává spousta. Byla tam krev, pět minut jsem skutečně asi mohl dostat. Ale do konce utkání?" kroutí hlavou. V NHL by podobný trest nikoho ani nenapadl." Po utkání se libereckému hráči omluvil a ubezpečil ho, že mu v žádném případě nechtěl ublížit. "Pravdou je, že mně dělalo dost značné problémy přizpůsobit se českému hokeji," připouští Musil. "Nejednalo se snad ani tak o způsob řízení zápasů, jako o věčné simulování protivníků. Hráči v Česku nejsou připraveni na kontaktní hokej a souboje nedohrávají do konce. Zpravidla se otočí čelem k mantinelu, z čehož pak pramení řada zranění." Sedmatřicetiletý obránce, který v NHL sehrál 797 zápasů, tvrdí, že by si všichni hráči měli uvědomit, že hokej je pouze pro chlapy. "Já sudím ani trochu nezávidím, hráč často cosi přihraje a rozhodčí pak neví, jak má před bouřícími tribunami reagovat. Někdy ho tak hokejisté až zesměšní. Já tyhle prakticky neuznávám a nikdy se k nim nesnížím. Až vám poprvé říkám, že mám od prvního zápasu s Libercem tříštivou zlomeninu prstu. Hrál jsem s tím, a nefňukal." Musilův tchán a zároveň také trenér Dukly Jihlava Jaroslav Holík je kampaní proti manželovi své dcery znechucen. "Hokej, jak ho předvádí Franta, se hraje všude ve světě. Doma se mu za něj ale rozhodčí mstili. Mě ale nejvíc štve, jak tady každý brečí. Pardubice fňukají, že si rozhodčí dovolil vzít na pomoc video, kdejaký hokejista skočí na led, jen aby sudí protivníka vyloučil. Já tomu nerozumím, je to něco hroznýho." Drtivá kritika, kterou Musila zaplavila některá média a fandové, bývalého reprezentanta nechává v klidu. "Každý má k věci svůj přístup. Třeba se napíše, cože to ta legenda Musil hraje. Já se přitom nikdy za žádnou legendu nepovažoval. A že mi nadává nějakej Lojza v hospodě po čtyřech pivech, to mně fakt nevadí. Jsem mentálně dost silný a leccos dokážu překousnout. Nejdůležitější pro mě je, co si myslí moji nejbližší."
</TEXT>
<HEADING>
Veterán pobláznil Jihlavu
</HEADING>
<TEXT>
Jihlava do baráže sice nakonec nepostoupila, Musil se ale přesto cítí šťastný. "Bylo krásné hrát v týmu, kde všichni bojovali jako o život. Nechali jsem na ledě duše a jsem přesvědčený, že fandové to poznali. A bylo jich na vyprodaném Horáckém stadionu přes sedm tisíc. Jsem hrdý na to, co jsme předvedli. Sportovně ale uznávám, že jsme ve finále prohráli s lepším týmem." "Především díky Frantovi všichni dřeli do úmoru, kluky úplně pobláznil," skládá mu Holík pochvalu. Vše nasvědčuje tomu, že dramatické zápasy s Libercem byly v Musilově kariéře nejspíš poslední. Před dvěma roky mu lékaři po těžkém zranění museli operativně spojit dva krční obratle, aby zabránili ochrnutí, Musil si ale hrozící riziko zatím nikdy nepřipouštěl. "Hokej sice miluju, ale vím, že stále ještě nejsem fit a neměl bych už asi riskovat. Především kvůli manželce a dětem, které mám strašně rád. Jenom pro radost hokej hrát neumím, já ho musím hrát naplno, jako se snažím dělat v životě všechny věci. Za Jihlavu jsem ale hrát chtěl, i když i vzhledem k mému zdravotnímu stavu to vůči rodině asi bylo z mé strany trochu sobecké. Kvůli tchánovi a klukům v týmu jsem ale na led musel..."
Jihlava do baráže sice nakonec nepostoupila, Musil se ale přesto cítí šťastný. "Bylo krásné hrát v týmu, kde všichni bojovali jako o život. Nechali jsem na ledě duše a jsem přesvědčený, že fandové to poznali. A bylo jich na vyprodaném Horáckém stadionu přes sedm tisíc. Jsem hrdý na to, co jsme předvedli. Sportovně ale uznávám, že jsme ve finále prohráli s lepším týmem." "Především díky Frantovi všichni dřeli do úmoru, kluky úplně pobláznil," skládá mu Holík pochvalu. Vše nasvědčuje tomu, že dramatické zápasy s Libercem byly v Musilově kariéře nejspíš poslední. Před dvěma roky mu lékaři po těžkém zranění museli operativně spojit dva krční obratle, aby zabránili ochrnutí, Musil si ale hrozící riziko zatím nikdy nepřipouštěl. "Hokej sice miluju, ale vím, že stále ještě nejsem fit a neměl bych už asi riskovat. Především kvůli manželce a dětem, které mám strašně rád. Jenom pro radost hokej hrát neumím, já ho musím hrát naplno, jako se snažím dělat v životě všechny věci. Za Jihlavu jsem ale hrát chtěl, i když i vzhledem k mému zdravotnímu stavu to vůči rodině asi bylo z mé strany trochu sobecké. Kvůli tchánovi a klukům v týmu jsem ale na led musel..."
</TEXT>
</DOC>
<DOC>
<DOCID>LN-20020319081</DOCID>
<DOCNO>LN-20020319081</DOCNO>
<DATE>03/19/02</DATE>
<TITLE>
Sparta, Liberec a Žižkov se stále udržují ve hře o titul fotbalového mistra
</TITLE>
<TEXT>
Dramatickou zápletku s nejasným koncem připomíná boj o titul v první fotbalové lize. Experti stále nejvíc věří Spartě, nevylučují však překvapení.
PRAHA - Byla to bitva. Ale ani jeden vítězně neukořistil prapor protivníka, takže se vlastně nic nerozhodlo. Malé derby mezi Žižkovem a Spartou (1:1) nenapovědělo, kdo by mohl jít v boji o titul do finiše. Tak napjatá situace na vršku tabulky ještě nebyla. Loni se strhla dramatická bitka jen o druhé místo, zaručující předkolo Ligy mistrů. Jindy se o titul praly pouze dva týmy: Sparta se Slavií. A jen jednou v samostatné české soutěži se Letenští nechali svým tradičním sokem zaskočit. Letošní ročník se podobá vzpouře "malých". Bohemians sice předčasně odpadli, ale na ligovém kolotoči se stále zuby nehty drží Žižkov a Liberec. "Může dojít k překvapení, s nímž po podzimu asi nikdo nepočítal," upozorňuje slávista Pavel Kuka. Podle expertů ovšem zůstanou v samotném závěru jen dva kohouti: Sparta a Liberec. "Myslím, že se rozhodne mezi nimi," tvrdí bývalý reprezentant Přemysl Bičovský. "Mají největší šance," souhlasí asistent Bohemians Antonín Panenka. Proč by měl Žižkov ze hry vypadnout? Jeho silnou zbraní je malý stadion, kde málokdo vyhraje. Na těsném prostoru se domácí vyžívají v agresivitě a osobních soubojích. Mají však úzký kádr. A na hřištích soupeřů se jim nemusí tolik dařit. Pokud by opravdu zbyly Sparta s Libercem, aktuální forma a sehranost by jednoznačně favorizovaly posledně jmenované. Po horším podzimu se rozjeli a dohánějí soupeře. "Hrají podle mého gusta," libuje si internacionál Ladislav Vízek. "Liberec se veze na pozitivní vlně," říká reprezentační kouč Karel Brückner. Každý příboj však jednou vyšumí. Severočeši se perou na více frontách, čtvrtfinále Poháru UEFA je výzvou. A co když se některá opora zraní? Sparta může doplatit na odchod dvou hráčů základní sestavy, který rozbořil křehké předivo uvnitř týmu. Její boss Vlastimil Košťál je teď terčem nadávek. "S podzimním kádrem bych udělal titul i já!" tvrdí Vízek. "Přece nerozbiju mužstvo, které šlape. Teď ztratilo tvář, nemá fotbalisty, ale jen bojovníky," dodává. Na straně Letenských ale stejně zbývá dost trumfů. Stadion na Letné či mocný vliv. "Všichni se Sparty pořád bojí. Kéž by si soupeři řekli, že už je toho dost," zasnil se Vízek.
</TEXT>
<HEADING>
Nebude titul, nebude trenér
</HEADING>
<TEXT>
Kdyby Sparta přece jen selhala, málokdo si umí představit, jaký by z toho byl poprask. Jednou věcí by bylo vnitřní dění v klubu. "Na Letné by bylo zemětřesení," myslí si Bičovský. Důsledky by mohl nést dřív opěvovaný kouč Jaroslav Hřebík. "Dal hlavu na špalek, jak neudělá titul, poletí," tvrdí realisticky Vízek. Český mistr se představí v posledním předkole Ligy mistrů. V případě postupu má zajištěné desítky či stovky milionů. A Sparta je na ně zvyklá. Najednou by byla od bohatého zdroje odstřižena. "Sparťané by alespoň poznali situaci, kdy se nedostává peněz. To se týká drtivé většiny domácích klubů," nadhazuje Panenka. Kdyby ohromný zisk připadl Liberci, mohlo by se výrazně změnit rozložení sil. Severočeši by nemuseli prodávat své hvězdy. Naopak by další přitáhli. "Byl by to strašný problém pro Slavii. Liberec by mohl skoupit zbytek dobrých hráčů a na nás by nic nezbylo," varuje Kuka. Otázkou je, zda by někdo jiný než Sparta dokázal trvale úspěšně reprezentovat na mezinárodní scéně. Liberec dává naději, že ano. "Je mi jedno, kdo vyhraje. Musí ale dělat výsledky, aby stoupla prestiž českého fotbalu," říká Panenka. "A Liberec pro něj právě dělá strašně moc."
Jak dopadne I. fotbalová liga?
</TEXT>
<HEADING>
Verze č. 1: Vyhraje Sparta
</HEADING>
<TEXT>
Letenští zvítězí, protože se stačí dát dohromady. Prožijí stejný vývoj jako v podzimní sezoně, kdy zprvu tápali, a pak se sehráli. Svou roli budou mít silné zázemí, funkcionářská síla a zkušenosti.
Verze č. 2: Vyhraje Liberec
Severočeši udrží výbornou formu a vyhnou se jim zranění. Vyrovnají se s náročným programem. Plusem bude psychická pohoda.
</TEXT>
<HEADING>
Verze č. 3: Vyhraje Žižkov
</HEADING>
<TEXT>
To by byla největší senzace. Z malého stadionu nikdo neodveze body, týmu se bude dařit i u soupeřů. Dvojsmyslně se bude mluvit o dobré práci manažera Horníka.
To by byla největší senzace. Z malého stadionu nikdo neodveze body, týmu se bude dařit i u soupeřů. Dvojsmyslně se bude mluvit o dobré práci manažera Horníka.
</TEXT>
</DOC>
<DOC>
<DOCID>LN-20020319082</DOCID>
<DOCNO>LN-20020319082</DOCNO>
<DATE>03/19/02</DATE>
<GEOGRAPHY>PRAHA</GEOGRAPHY>
<TEXT>
Dlouhá léta se v české fotbalové lize spekuluje o nečistých praktikách, k nimž údajně dochází zejména v závěru soutěže. A současné vyrovnané postavení trojice týmů v čele tabulky tyto názory jenom podporuje. "Naše mentalita je už taková, ve vyspělých fotbalových zemích si podobné úvahy nepřipouštějí," míní internacionál Antonín Panenka. V kuloárech ovšem nyní kolují dohady, že po duelu na Žižkově už Sparta žádné body neztratí. "Řekněme to takhle: Sparta má nejlepší vylosování," tvrdí Panenka. "Přál bych si, aby byl závěr ligy regulérní," dodal. "Jako že by Sparta měla posichrovaný titul?" zeptal se další internacionál Přemysl Bičovský. "Tomu nevěřím, Pražané hostí iTeplice a s těmi, co bojují o záchranu, se hraje velmi těžko. Rozhodně bych neřekl, že je o titulu rozhodnuto," doplnil. Ani veterán ve službách Slavie Pavel Kuka nevěří v neregulérnost ligy. "Pravda, výkony některých rozhodčích tomu napovídají, ale doufám, že soutěž prokáže, že je to nesmysl," říká. Podle legendárního mistra kliček Ladislava Vízka se letenský klub po zimních odchodech jen těžko dává dohromady, ligový titul však přesto získá. "Sparta totiž musí. Stačí, když řeknu, že je silná v kramflecích? Podívejte, ligové zápasy teď řídí rozhodčí, a v roli delegátů je kontrolují bývalí rozhodčí. Takže - co si budeme povídat, ruka ruku myje. Uvidíte, že když to v závěru ligy bude pořád o fousy, tak si všichni pomůžou," uzavřel internacionál Vízek.
</TEXT>
</DOC>
<DOC>
<DOCID>LN-20020319083</DOCID>
<DOCNO>LN-20020319083</DOCNO>
<DATE>03/19/02</DATE>
<TEXT>
Unikátní cyklus fresek gotického malíře Giotta byl včera zpřístupněn v italské Padově. Na záchraně díla, které po staletí chátralo, pracovali restaurátoři osm měsíců. Desítky biblických výjevů, mezi nimi Vraždění neviňátek (vlevo) a Truchlení nad Ježíšem, vytvořil Giotto v letech 1303 až 1305.
</TEXT>
</DOC>
<DOC>
<DOCID>LN-20020319084</DOCID>
<DOCNO>LN-20020319084</DOCNO>
<DATE>03/19/02</DATE>
<TITLE>
Na šest měsíců odjela protichemická jednotka do Kuvajtu. Podle psychologa je tam čekají velmi stresové situace.
</TITLE>
<GEOGRAPHY>PRAHA</GEOGRAPHY>
<TEXT>
Usilovně pracovat. To doporučuje vojákům na zahraničních misích vojenský psycholog Luděk Lávička. Podle něj jen tímto způsobem lze překonat odloučení od rodiny a blízkých i zvýšenou psychickou a fyzickou zátěž. Příštích šest měsíců by si jeho rady mělo brát k srdci i 251 členů 9. roty protichemické ochrany na vojenské základně Camp Doha v Kuvajtu, která leží pouhých sedmdesát kilometrů od iráckých hranic. Vojákům se Lávičkovo doporučení zřejmě splní. Již delší dobu se spekuluje o tom, že spojenecké síly Trvalé svobody na Irák udeří. Jakoukoliv akci vojáků mimo území základny, kterou mají chránit, ale členům jednotky musí schválit ministr obrany Jaroslav Tvrdík. A ten úvahy o účasti jednotky v boji proti Iráku smetl ze stolu jako spekulace. "Naši budou mít v Kuvajtu odstrašující úlohu," řekl Tvrdík LN. Nejen za odloučení od blízkých, třicetistupňová vedra a "odstrašující úlohu" dostanou vojáci, kteří odletěli před půlnocí z Ruzyně, slušně zaplaceno. Podle mluvčího libereckých chemiků Radka Hampla se průměrný plat člena mise pohybuje kolem 1800 amerických dolarů měsíčně (zhruba 65 tisíc korun). Minimum je 1200 dolarů, nejvyšší plat, 3000 dolarů, pak pobírají velitelé. "Pracovní" recept na odloučení od rodiny a zvýšenou psychickou a fyzickou zátěž si psycholog vyzkoušel v 11. průzkumné rotě mise KFOR v Kosovu. "Úkolů je tolik, že mnohdy nemáte na žádné životní rozjímání čas," sdělil své zkušenosti. Přes lákavou finanční odměnu by však podle Lávičky měli vojáci zvážit své odborné schopnosti a psychickou odolnost. "V misi se nelze učit základním věcem, v misi se musí na dobrém základě stavět. A pokud se člověk nedostane do mise dnes, tak vyjede příště, až dozraje čas," zdůraznil Lávička.
</TEXT>
<HEADING>
V rotě je sedm žen
</HEADING>
<TEXT>
Do Kuvajtu včera odletělo s protichemickou jednotkou i sedm žen. Podle psychologa nelze jednoznačně říci, jestli odloučení a stres muži zvládají lépe než ženy. "V každém případě je však potvrzeno, že kdo odchází do mise s problémy v osobním či rodinném životě, tak po návratu ty samé problémy shledává nevyřešeny a často mnohem komplikovanější," poznamenal. Podle něj přichází na každého krize jinak a jindy. "Například v den narozenin dětí či manželky, svátků, když potkáte místní děti a vzpomenete si na vlastní. Například v noci, když máte službu a všude je klid a vy přemýšlíte o tom, co je doma." vyjmenoval některé z okamžiků, jež bývají pro vojáky zvláště těžké.
Čeští vojáci ve světě
Příslušníci české armády v současné době působí ve třech významných misích
* Kosovo - 400 vojáků (ve společném praporu se stovkou slovenských vojáků) v rámci jednotek KFOR. Český tábor se nachází na severu země u města Podujevo v britském sektoru KFOR. V Kosovu působili už od roku 1999 čeští průzkumníci. Na Balkáně působí i 20 důstojníků na velitelství další z misí - SFOR - v Sarajevu.
* Kuvajt - 250 příslušníků 9. roty protichemické ochrany v rámci mise Trvalá svoboda. První skupina chemiků se přesunula začátkem března, zbytek včera.
* Afghánistán - první pracovníci 6. polní nemocnice odletěli v neděli. Mise ISAF se zúčastní celkem 200 lékařů, zdravotníků a vojáků k jejich ochraně. Dosud byla v oblasti pouze britská polní nemocnice. Čeští vojenští pozorovatelé v misích OSN
* Eritrea a Etiopie celková účast: 2 vojáci
* Gruzie celková účast: 46 vojáků
* Sierra Leone celková účast: 16 vojáků
* Konžská demokratická republika celková účast: 10 vojáků
Policisté v misích jsou v Kosovu a Bosně a Hercegovině.
</TEXT>
</DOC>
<DOC>
<DOCID>LN-20020319085</DOCID>
<DOCNO>LN-20020319085</DOCNO>
<DATE>03/19/02</DATE>
<TITLE>
Jdu do práce a vrátím se za půl roku. Tak popisuje kuvajtskou misi jeden z libereckých vojáků.
</TITLE>
<GEOGRAPHY>LIBEREC</GEOGRAPHY>
<TEXT>
Na nadporučíkovi 9. roty protichemické ochrany a náčelníkovi logistiky Petru Réthyovi není znát ani stopa nervozity. Jen několik hodin ho přitom dělí od chvíle, kdy z ruzyňského letiště společně s dalšími více než dvěma stovkami vojáků odletí do Kuvajtu. "Nelze říct, že bych se dvakrát těšil," shrnuje své pocity před odjezdem: "Dnes jsem odešel do práce a vrátím se za půl roku!" Za šest měsíců se pětatřicetiletý důstojník vrátí domů do Liberce k manželce Daniele a čtrnáctiměsíčnímu synovi Ondřejovi. "No, právě nadšená není," říká o manželce. V Kuvajtu bude mít odpovědnost za provoz a opravy vozidel a další techniky. Réthy si premiéru v zahraničních misích odbyl na přelomu let 1999 a 2000 v Bosně v misi SFOR. "Bylo to trochu něco jiného. Z Bosny jsem byl dvakrát na dovolené a jednou jsem byl doma služebně. Tady budu pryč v kuse," srovnává Podle svých slov však nemá z účasti své jednotky na misi příliš velkou radost proto, že by se bál. Spíše se mu totiž líbí jiný druh práce. "Mám rád dlouhodobější práci, při níž jsou vidět výsledky," říká důstojník.
LIBEREC - Na nadporučíkovi 9. roty protichemické ochrany a náčelníkovi logistiky Petru Réthyovi není znát ani stopa nervozity. Jen několik hodin ho přitom dělí od chvíle, kdy z ruzyňského letiště společně s dalšími více než dvěma stovkami vojáků odletí do Kuvajtu. "Nelze říct, že bych se dvakrát těšil," shrnuje své pocity před odjezdem: "Dnes jsem odešel do práce a vrátím se za půl roku!" Za šest měsíců se pětatřicetiletý důstojník vrátí domů do Liberce k manželce Daniele a čtrnáctiměsíčnímu synovi Ondřejovi. "No, právě nadšená není," říká o manželce. V Kuvajtu bude mít odpovědnost za provoz a opravy vozidel a další techniky. Réthy si premiéru v zahraničních misích odbyl na přelomu let 1999 a 2000 v Bosně v misi SFOR. "Bylo to trochu něco jiného. Z Bosny jsem byl dvakrát na dovolené a jednou jsem byl doma služebně. Tady budu pryč v kuse," srovnává Podle svých slov však nemá z účasti své jednotky na misi příliš velkou radost proto, že by se bál. Spíše se mu totiž líbí jiný druh práce. "Mám rád dlouhodobější práci, při níž jsou vidět výsledky," říká důstojník.
</TEXT>
</DOC>
<DOC>
<DOCID>LN-20020319086</DOCID>
<DOCNO>LN-20020319086</DOCNO>
<DATE>03/19/02</DATE>
<TEXT>
Prodej deníků v téměř čtyřicetimilionovém Polsku vytrvale klesá. Loni zájem Poláků o denní tisk klesl o zhruba deset procent, lépe podle analytiků nebude ani letos. Přestože mezi pěti nejčtenějšími listy je jeden bulvární a dva sportovní deníky, jednoznačným králem polského trhu dosud zůstává vlivná Gazeta Wyborcza.
</TEXT>
</DOC>
<DOC>
<DOCID>LN-20020319087</DOCID>
<DOCNO>LN-20020319087</DOCNO>
<DATE>03/19/02</DATE>
<GEOGRAPHY>LONDÝN</GEOGRAPHY>
<TEXT>
Ředitel největší evropské ocelárny Arcelor Francis Mer vyzval Evropskou komisi, aby se nesnažila dále vyhrocovat již tak dost napjatou situaci kolem zavedení cel na dovoz oceli do Spojených států. Podle něj se tím totiž stejně nic zásadního nezmění. "Naše problémy nevyřešíte tím, že zavedete odvetná opatření proti americkým počítačům," prohlásil Mer v rozhovoru pro americký ekonomický list The Wall Street Journal. "Jako Evropana mě riziko ohrožení obchodního systému nenechává v klidu. Vyzývám k opatrnosti," řekl Mer. Administrativa prezidenta George Bushe 5. března rozhodla o zavedení ochranářských cel na dovoz oceli. Cla se týkají široké škály výrobků, pohybují se od osmi do 30 procent a do praxe budou zavedena 20. března na dobu tří let.
</TEXT>
</DOC>
<DOC>
<DOCID>LN-20020319088</DOCID>
<DOCNO>LN-20020319088</DOCNO>
<DATE>03/19/02</DATE>
<GEOGRAPHY>JIHLAVA</GEOGRAPHY>
<TEXT>
Hokejisté Liberce o víkendu dvakrát nejtěsnějším rozdílem porazili Jihlavu, vyhráli první ligu a postoupili do baráže o extraligu. V ní je čeká Kladno. První zápas je na programu v sobotu. Jihlava - Liberec 2:3 Rozhodující gól dal v nedělním utkání pouhých 44 sekund před koncem 18letý talent Jiří Hudler. Gól Čáslavy v power play pak už jen skóre zkorigoval.
</TEXT>
</DOC>
</CZE>