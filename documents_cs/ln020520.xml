<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020520001</DOCID>
<DOCNO>LN-20020520001</DOCNO>
<DATE>05/20/02</DATE>
<TITLE>
Kandidát na kancléře zrušením dekretů nepodmínil vstup ČR do EU
</TITLE>
<TEXT>
NORIMBERK (od zvláštního zpravodaje LN v Německu) - Horký kandidát konzervativců na post německého kancléře a předseda bavorské vlády Edmund Stoiber (CSU) včera na Sudetoněmeckých dnech v Norimberku zaútočil na české politiky. Jejich kritizování věnoval třetinu svého více než hodinového projevu. "Kdo roku 2002 v Evropě obhajuje vyhnání a zbavení práv staré 57 roků, toho se všichni Evropané musejí ptát, jak dalece je pro Evropu způsobilý," řekl v Norimberku Stoiber. Vyzval také, aby se Česko zbavilo temné minulosti. "Je nutné hovořit o tom, jak je možné zrušit a sprovodit ze světa Benešovy dekrety týkající se vyhnání. Odporují evropskému právnímu a hodnotovému řádu. Pro EU jsou neúnosné. Neustále tvrdím: je ve vlastním zájmu ČR, aby se konečně závazně a smířlivě distancovala od této části své minulosti." Ve své řeči ovšem nepodmínil vstup Česka do EU zrušením Benešových dekretů. Nicméně v Evropě se o vyhnání musí mluvit. "Sudetoněmeckou otázku se budeme snažit uchopit i na evropské úrovni. Vlastně by to měl být úkol komisaře Verheugena. Musí dát jednoznačně najevo, že Evropská unie je právním společenstvím a že pro všechny kandidáty platí Kodaňské prohlášení." To stanovuje podmínky pro členství - například fungující demokracii či dodržování lidských práv.
"Proč není česká politika schopná přiznat vlastní vinu, pojmenovat ji a distancovat se od ní?" ptal se Stoiber. Premiér Zeman je podle něj cynik. "Kdo na počátku 21. století doporučuje napodobovat vyhnání sudetských Němců, ten nepřijatelným způsobem narušuje pořádek v evropském domě," řekl Stoiber o Zemanově rozhovoru pro izraelský list Haarec, v němž Zeman doporučuje řešit palestinský problém odsunem. O předsedovi parlamentu Václavu Klausovi Stoiber tvrdí, že chce prohlásit bezpráví za zákon, když po EU požaduje garance pro další zachování Benešových dekretů. Kvůli předsedovi ČSSD Vladimíru Špidlovi prý vypadly bavorskému ministerskému předsedovi z ruky sobotní noviny. "Vyhnání totiž není 'zdrojem míru', jak on (Špidla) cynicky tvrdí. Vyhnání je pokračujícím bezprávím a trvalou jizvou, která se musí vyléčit," řekl v reakci na Špidlův rozhovor pro Süddeutsche Zeitung.
</TEXT>
<HEADING>
Kritiky se dočkal i ministr zahraničí
</HEADING>
<TEXT>
Jan Kavan a český parlament za prohlášení, které jednomyslně schválil k Benešovým dekretům. "Je nepochopitelné, jak může parlament demokratické země ještě dnes schvalovat bezpráví," divil se. Jeho projev poznamenaly blížící se volby do spolkového sněmu, které proběhnou v září. Sudetským Němcům proto za nadšeného potlesku slíbil, že mezi ně přijde i příští rok - "možná už jako spolkový kancléř".
</TEXT>
<HEADING>
EDMUND STOIBER
</HEADING>
<TEXT>
Kandidát na kancléře "Kdo roku 2002 v Evropě obhajuje vyhnání a zbavení práv staré 57 roků, toho se všichni Evropané musejí ptát, jak dalece je pro Evropu způsobilý."
Kandidát na kancléře "Kdo roku 2002 v Evropě obhajuje vyhnání a zbavení práv staré 57 roků, toho se všichni Evropané musejí ptát, jak dalece je pro Evropu způsobilý."
</TEXT>
</DOC>
<DOC>
<DOCID>LN-20020520002</DOCID>
<DOCNO>LN-20020520002</DOCNO>
<DATE>05/20/02</DATE>
<TITLE>
Na vývoj v česko-německých vztazích pro LN reagoval vicepremiér Vladimír Špidla.
</TITLE>
<HEADING>
LN: Jak hodnotíte Stoiberovy postoje k odsunu?
</HEADING>
<TEXT>
Myslím, že koncepce, které pan Stoiber zastává, přesahují rámec německo-české deklarace. V ní je vlastně řečeno, že minulost necháme plavat. Stoiberova linie naopak částečně říká, minulost plavat nenecháme.
LN: Četl jste pasáž programu CDU/CSU o odsunu a vyrovnání s minulostí, která u nás vyvolala takový odpor?
Měl jsem ji k dispozici.
</TEXT>
<HEADING>
LN: Zaznamenal jste v ní něco závadného?
</HEADING>
<TEXT>
Tak podrobně jsem ji nestudoval, ale denně sleduji německou televizi, takže jsem o Stoiberově linii a postoji CDU/CSU informován velmi dobře.
</TEXT>
<HEADING>
LN: Co vám na něm vadí?
</HEADING>
<TEXT>
Podle mého názoru Stoiberova politická linie obsahuje určitou představu o přehodnocení vztahů kČR. A to výraznou. Je v ní a bude v ní tlak na zásahy do našeho právního řádu.
LN: Mluvil jste o možnostech humanitárních gest vůči sudetským Němcům. Jak jste to myslel?
První obětí Hitlerova režimu byli sami Němci. Proto ať už Němci bojovali proti nacistickému režimu pod jakoukoliv vlajkou, v uniformě nebo odboji, jsou hodni naší úcty. Považuji za správné, aby právě vůči těmto lidem - odbojářům, bývalým československým občanům německé národnosti - , kteří aktivně bojovali proti fašismu, bylo z naší strany vykonáno humanitární gesto. Boj proti fašismu nerozeznává národnost.
LN: V jaké formě?
</TEXT>
<HEADING>
Zhruba takové odškodnění, jaké jsme vyplatili našim odbojářům.
</HEADING>
<TEXT>
LN: K dnešnímu napětí mezi ČR a jeho sousedy přispěl premiér Zeman ostrými výroky na adresu sudetských Němců a Jörga Haidera. Překvapilo vás to?
Ne. ČSSD je soudržná strana, a i když Zemanův projev nebyl přímo koordinován, do jisté míry koordinován byl. Jestliže člen vlády nebo vládní strana sousedního státu vyvíjí politický nátlak, pak je na místě reagovat. Revizionistické snahy prostě nemůžeme brát na lehkou váhu.
LN: Je slovo revizionismus namístě? Myslíte, že rakouský kancléř Wolfgang Schüssel je revizionista?
Haider je revizionista...
LN: Schüssel má v poslední době stejné požadavky jako Svobodní.
Myslím, že Schüssel nezaujímá tak jasné stanovisko. On jen manévruje, někdy velmi zdatně, někdy méně. Ale všechny jeho koncepce jsou ovlivněny politickou taktikou. Ale že existuje Haider jako politická síla, která chce revidovat dějiny, respektive některé výsledky druhé světové války, to je jasné.
LN: Haiderova rétorika má přece stejný cíl jako Schüsselova. Jde o získání některých rakouských voličů, nikoli o hlubokou revizi výsledků války, to není reálné.
Nevím, jestli jde o hlubokou revizi, snaha po změně poválečných poměrů tu ale je. Četl jsem Haiderovy výroky o koncentračních táborech, o Hitlerově sociální politice. To není taktika. Dlouhou dobu jsem si myslel, že i Viktor Orbán, bývalý maďarský premiér, používá nacionalistické výroky jako taktiku ve volbách. Posléze jsem ale došel k názoru, že to myslí vážně.
</TEXT>
<HEADING>
LN: Můžete být konkrétnější?
</HEADING>
<TEXT>
Například když Orbán někde mluví o tom, že hranice Maďarska jsou na hranicích Polska. To jsou věci, které nemohu podcenit. Myslel jsem, že je to špinavá taktika, která pracuje s resentimenty. Ale během maďarské předvolební kampaně jsem zjistil, že je to resentiment žitý. Je to mnohem hlubší, než se nám zdá.
Například když Orbán někde mluví o tom, že hranice Maďarska jsou na hranicích Polska. To jsou věci, které nemohu podcenit. Myslel jsem, že je to špinavá taktika, která pracuje s resentimenty. Ale během maďarské předvolební kampaně jsem zjistil, že je to resentiment žitý. Je to mnohem hlubší, než se nám zdá.
</TEXT>
</DOC>
<DOC>
<DOCID>LN-20020520003</DOCID>
<DOCNO>LN-20020520003</DOCNO>
<DATE>05/20/02</DATE>
<TITLE>
PRAHA - Manželka amerického prezidenta Laura Bushová přiletěla v sobotu odpoledne do Prahy. Na pětidenní návštěvu Česka dorazila s dcerou Jenny a početným doprovodem z Budapešti. Americký prezidentský speciál Boeing 767 přistál na starém ruzyňském letišti v sobotu kolem třetí odpoledne. Krátce nato se kolona nejméně deseti vozů s policejním doprovodem vydala do rezidence velvyslance USA v pražské Bubenči. Místo pětidenního pobytu první dámy USA organizátoři návštěvy tají. Podle některých zpráv by jím ale měla být právě americká rezidence. Agentura ČTK uvedla, že část doprovodu Bushové bude bydlet v hotelu Inter-Continental v centru Prahy. Utajený byl i soukromý program, který si manželka George W. Bushe naplánovala na zbytek víkendu. Několik desítek Pražanů mělo možnost vidět pětapadesátiletou Bushovou na vlastní oči již v sobotu v podvečer. První dáma vyrazila na procházku po parku Stromovka, který leží nedaleko americké rezidence. S minerálkou v ruce se Bushová procházela parkem asi hodinu. První dámu v modré mikině a tmavých teplákách doprovázela manželka amerického ambasadora Dorothy Walkerová, která je sestřenicí prezidentova otce Bushe staršího. Velvyslanec Craig Stapleton se věnoval dvacetileté Jenny, která si na procházku vzala kšiltovku a modré šortky. V neděli jela manželka prezidenta USA do Terezína, kde se zúčastnila tryzny na památku obětí fašismu. Společně s velvyslancem Stapletonem zde k symbolickému náhrobku položila věnec se stuhou ozdobenou nápisem Od amerického lidu.
</TITLE>
<TEXT>
Sama pak k pylonu položila ještě kytici. "Byl to velmi dojemný obřad," řekla Bushová agentuře Reuters. "Jsem hrdá, že jsem se ho mohla zúčastnit." Terezínské tryzny se zúčastnil také český premiér Miloš Zeman, předseda Poslanecké sněmovny Václav Klaus, slovenský premiér Mikuláš Dzurinda a zástupci dalších více než 20 zemí. Bushová si z Terezína odvezla modrou šálu, kterou jí darovala jedna z členek děčínského pěveckého sboru, bývalá poslankyně Federálního shromáždění Mahulena Čejková. Pro ni nešlo o první setkání s rodinou Bushových: v roce 1991, když byl tehdejší prezident USA George Bush starší, tedy tchán Laury Bushové, na návštěvě parlamentu, vyběhla podle ČTK Čejková z poslanecké lavice a dala mu pusu. Večer Bushová vyslechla na mezinárodním hudebním festivalu Pražské jaro písňový recitál Magdaleny Kožené. První dáma Ameriky usedla ve zcela vyprodané Dvořákově síni Rudolfina na balkoně v lóži, v níž při takových příležitostech sleduje koncerty hlava státu.
</TEXT>
<HEADING>
Kniha pro Havla, náramek pro Dagmar
</HEADING>
<TEXT>
Dnes a zítra čeká Lauru Bushovou oficiální část její návštěvy. Dnes odpoledne má navštívit Pražský hrad a setkat se s českým prezidentem Václavem Havlem a jeho manželkou Dagmar. Již před svou první samostatnou cestou do Evropy Laura Bushová prohlásila, že se na setkání s Václavem Havlem velmi těší. Podle členů jejího doprovodu citovaných českými médii veze Bushová prezidentovi dárek - knižní vydání divadelní hry Smutek sluší Elektře s podpisem autora Eugena O'Neilla. Dagmar Havlové prý chce darovat náramek ze zlata a stříbra posázený drahými kameny. V úterý má Bushová prostřednictvím vysílání Rádia Svobodná Evropa promluvit k lidu Afghánistánu. V budově stanice v centru Prahy se také zúčastní diskuse se zástupci nevládních organizací a přidá afghánskou vlajku k vlajkám zemí, do nichž stanice vysílá. Ve středu zamíří první dáma USA do Berlína, kde se připojí k manželovi,doprovodí ho při návštěvě Německa, Ruska a Francie.
Dnes a zítra čeká Lauru Bushovou oficiální část její návštěvy. Dnes odpoledne má navštívit Pražský hrad a setkat se s českým prezidentem Václavem Havlem a jeho manželkou Dagmar. Již před svou první samostatnou cestou do Evropy Laura Bushová prohlásila, že se na setkání s Václavem Havlem velmi těší. Podle členů jejího doprovodu citovaných českými médii veze Bushová prezidentovi dárek - knižní vydání divadelní hry Smutek sluší Elektře s podpisem autora Eugena O'Neilla. Dagmar Havlové prý chce darovat náramek ze zlata a stříbra posázený drahými kameny. V úterý má Bushová prostřednictvím vysílání Rádia Svobodná Evropa promluvit k lidu Afghánistánu. V budově stanice v centru Prahy se také zúčastní diskuse se zástupci nevládních organizací a přidá afghánskou vlajku k vlajkám zemí, do nichž stanice vysílá. Ve středu zamíří první dáma USA do Berlína, kde se připojí k manželovi,doprovodí ho při návštěvě Německa, Ruska a Francie.
</TEXT>
</DOC>
<DOC>
<DOCID>LN-20020520004</DOCID>
<DOCNO>LN-20020520004</DOCNO>
<DATE>05/20/02</DATE>
<TITLE>
Čím vyřešenější je sudetoněmecko-český problém v ústech českých politiků, tím zřejmější je jejich nepřipravenost a naivita. A opět - vše kulminuje kolem svatodušního setkání sudetských Němců. Katolíci to mají snazší. Oni si totiž nejdřív odpustí a teprve potom - a spolu - problém, o který jde, analyzují. Takový postup zvolil spolu se svými sudetoněmeckými partnery olomoucký arcibiskup Graubner. Jeho práce se zakládá na více než deset let starém podnětu biskupů obou zemí. Na čem se však zakládá dnešní práce české politické elity? Kontraproduktivní "evropský" podnět Václava Klause, hluboce naivní interview Vladimíra Špidly pro Süddeutsche Zeitung, ba i trapné koktání mnichovského konzula Beránka v jedné televizní diskusi...
</TITLE>
<TEXT>
Podobná vystoupení vytvářejí v Německu obraz středoevropského skanzenu, který si lze prohlédnout, ale s jehož obyvateli se nevyplatí vést dialog. Tato přehlíživá pozice (proto také v Německu není patrná žádná hysterie) nenachází na české straně téměř nikoho, kdo by vstoupil do dialogu. Protože jen dialog umožňuje prezentaci argumentů, uplatnění kritiky, požadování odpovědí.
</TEXT>
<HEADING>
Dialog neznamená přitakávání
</HEADING>
<TEXT>
Ustrašená, rádoby hrdinská prohlášení českých politiků o tom, proč není třeba se sudetskými Němci hovořit, jsou po tuctu let demokratického vývoje prostě trapná. Vždyť dialog opravdu neznamená přitakávání. Kdo například kritizoval, že bavorská televize posadila českého konzula v Mnichově Beránka ke stolu s protřelým sudetoněmeckým funkcionářem Fleischnerem, konzervativním intelektuálem Baringem a mladým aktivistou Dörrem tedy úředníčka proti dobře připraveným lidem bez úředních vazeb? Kdo se obrátil argumenty proti paušalizujícímu požadavku sudetoněmeckých aktivistů po zrušení zákona o amnestii, který přece pro dobu do konce války sankcionoval legitimní odboj? A kdo se - na druhou stranu odvážil kritizovat na české scéně platnost tohoto zákona i v poválečném míru? Takových podnětů ovšem chybí daleko více. Společné problémy Čechů a sudetských Němců nejsou součástí nedělitelného komplexu. Je nutné je rozporcovat a sousta probírat jednotlivě. Jistě je snadné přiznat, že snaha českých obyvatel odlišit se od nacistů nebyla v roce 1945 zcela úspěšná. Dále: kde je národní hrdost na to, že již od roku 1945 česká scéna uměla vyhnání kritizovat (Tigrid, Peroutka, Stránský)? A na druhé straně je jistě důležité hovořit o tom, že majetkové restituce prostě nejsou možné, protože ve všech podobných případech z této doby je řeč jen o zmírnění křivd! Každá porce vzájemného komplexu problémů má vlastní východiska, která jsou přístupná jen tehdy, podaří-li se jednotlivé problémy rozdělit. Poslanecká sněmovna je spíše svázala. Špidlova formulace, že vyhnání bylo "pramenem budoucího míru", je také takovým pokusem o svázání nesourodého. A kromě toho to prokazatelně není pravda. Katolíci mají společnou autoritu. Kde však najít společné zastřešení pro všechny ostatní, kteří k této církvi nepatří? Snad konečně dojde k uznání Evropy jako prostoru společných hodnot. Tisíciletý zvyk křesťanů přiznat během bohoslužby svá provinění, zvyk vypůjčený z židovského svátku Jom Kipur, je snad modelem. Po takovém kroku ztratilo vyčítání a vypočítávání křivd smysl. V tom je význam symbolického kroku arcibiskupa Graubnera, který, doufejme, nebude po svém návratu do vlasti českými pohany upečen.
Ustrašená, rádoby hrdinská prohlášení českých politiků o tom, proč není třeba se sudetskými Němci hovořit, jsou po tuctu let demokratického vývoje prostě trapná. Vždyť dialog opravdu neznamená přitakávání. Kdo například kritizoval, že bavorská televize posadila českého konzula v Mnichově Beránka ke stolu s protřelým sudetoněmeckým funkcionářem Fleischnerem, konzervativním intelektuálem Baringem a mladým aktivistou Dörrem tedy úředníčka proti dobře připraveným lidem bez úředních vazeb? Kdo se obrátil argumenty proti paušalizujícímu požadavku sudetoněmeckých aktivistů po zrušení zákona o amnestii, který přece pro dobu do konce války sankcionoval legitimní odboj? A kdo se - na druhou stranu odvážil kritizovat na české scéně platnost tohoto zákona i v poválečném míru? Takových podnětů ovšem chybí daleko více. Společné problémy Čechů a sudetských Němců nejsou součástí nedělitelného komplexu. Je nutné je rozporcovat a sousta probírat jednotlivě. Jistě je snadné přiznat, že snaha českých obyvatel odlišit se od nacistů nebyla v roce 1945 zcela úspěšná. Dále: kde je národní hrdost na to, že již od roku 1945 česká scéna uměla vyhnání kritizovat (Tigrid, Peroutka, Stránský)? A na druhé straně je jistě důležité hovořit o tom, že majetkové restituce prostě nejsou možné, protože ve všech podobných případech z této doby je řeč jen o zmírnění křivd! Každá porce vzájemného komplexu problémů má vlastní východiska, která jsou přístupná jen tehdy, podaří-li se jednotlivé problémy rozdělit. Poslanecká sněmovna je spíše svázala. Špidlova formulace, že vyhnání bylo "pramenem budoucího míru", je také takovým pokusem o svázání nesourodého. A kromě toho to prokazatelně není pravda. Katolíci mají společnou autoritu. Kde však najít společné zastřešení pro všechny ostatní, kteří k této církvi nepatří? Snad konečně dojde k uznání Evropy jako prostoru společných hodnot. Tisíciletý zvyk křesťanů přiznat během bohoslužby svá provinění, zvyk vypůjčený z židovského svátku Jom Kipur, je snad modelem. Po takovém kroku ztratilo vyčítání a vypočítávání křivd smysl. V tom je význam symbolického kroku arcibiskupa Graubnera, který, doufejme, nebude po svém návratu do vlasti českými pohany upečen.
</TEXT>
</DOC>
<DOC>
<DOCID>LN-20020520005</DOCID>
<DOCNO>LN-20020520005</DOCNO>
<DATE>05/20/02</DATE>
<TITLE>
PRAHA - Miloš Zeman chce, aby volby vyhrála ODS. Je proto ochoten jít i proti vlastní straně. Shodují se na tom předsedové stran Koalice Cyril Svoboda a Hana Marvanová. "Zeman si přeje vítězství ODS, protože jen Klaus udělá vládu s jeho lidmi," řekl lidovecký šéf Svoboda při předvolebním obědě s Lidovými novinami. "Připravují velkou koalici, mám o tom tisíc a jeden signál," přiblížila předsedkyně US-DEU Hana Marvanová svoje spekulace o povolební spolupráci ODS s ČSSD.
</TITLE>
<TEXT>
Čtěte Oběd LN s lídry Koalice na stranách 4 a 5
</TEXT>
</DOC>
<DOC>
<DOCID>LN-20020520006</DOCID>
<DOCNO>LN-20020520006</DOCNO>
<DATE>05/20/02</DATE>
<TEXT>
U ž dlouho nebyly Sudetoněmecké dny sledovány tak bedlivě jako letos. Důvody jsou nasnadě. Prvním jsou neklidné vztahy, které se po provokativních výrocích Miloše Zemana na adresu odsunutých Němců ještě více rozjitřily. Druhým pak skutečnost, že dlouhodobý spojenec německých vysídlenců ze Sudet Edmund Stoiber kandiduje na funkci německého kancléře. Stoiberův postoj k problémům a požadavkům sudetských Němců se už po zářijových volbách může stát oficiální linií německé vlády. Čeští politici by proto měli znát způsob jeho přemýšlení o otázkách společné česko-německé minulosti. Stoiber ničím nepřekvapil. Zopakoval, co už řekl mnohokrát: minulost nelze zapomenout, patří k naší současnosti, proto o ní musíme společně mluvit a smiřovat se s ní, i když je často zaplněna hrůznými činy. V Česku bude bohužel zdůrazňován spíše druhý tón, který ve Stoiberově řeči nesporně je. Tón kritický, který vyčítá české straně pštrosí taktiku a neevropský postoj ke starému bezpráví. Škoda. Místo smíření a vzájemné vstřícnosti se bude mluvit o drzosti a revizionismu. Kdo chce mít nepřítele, vždycky ho najde.
</TEXT>
</DOC>
<DOC>
<DOCID>LN-20020520007</DOCID>
<DOCNO>LN-20020520007</DOCNO>
<DATE>05/20/02</DATE>
<TITLE>
Novinka v LN
</TITLE>
<TEXT>
Ode dneška v LN každý den najdete aktuální průzkum předvolebních preferencí jednotlivých stran. Sérii průzkumů pro LN exkluzivně připravuje Středisko empirických výzkumů. Každodenní stranické preference s komentářem budeme publikovat každý den až do 10. června, kdy končí lhůta pro zveřejňování průzkumů. Agentura STEM vychází z odpovědí více než tisíce respondentů starších 18 let.
VOLBY2002 volební preference
ODS 24,1 % ČSSD 22,2 % Koalice 17,7 % KSČM 13,5 % Republikánci 2,1 % Miroslava Sládka
Strana Zelených 2,0 %
25 dní do voleb
Preference ze dne 17. a 18. května 2002 Exkluzivní každodenní průzkum agentury STEM pro LN
</TEXT>
</DOC>
<DOC>
<DOCID>LN-20020520008</DOCID>
<DOCNO>LN-20020520008</DOCNO>
<DATE>05/20/02</DATE>
<TITLE>
Do voleb zbývá 25 dní
</TITLE>
<TEXT>
Agentura STEM se každý den dotazuje minimálně 500 lidí. Celkový výsledek průzkumu publikovaný v LN vznikne spojením datových souborů za poslední dva dny odráží tak názory nejméně 1000 lidí starších 18 let. Výběrový soubor tedy tvoří jakousi zmenšeninu české společnosti. Každý soubor je unikátní žádný člověk nebude v průběhu průzkumu dotazován dvakrát. Zvolená metoda by měla zabránit náhodnému kolísání dat a vyvozování unáhlených závěrů. Odchylka (chyba) měření se ve většině případů bude pohybovat v pásmu plus minus tři procentní body. To znamená, že výsledky průzkumu by se měly lišit od skutečných názorů celé veřejnosti maximálně o 3 %. LN poslední výsledky průzkumu zveřejní 10. června, následující den totiž podle volebního zákona začne platit zákaz publikování jakýchkoli volebních průzkumů.
</TEXT>
</DOC>
<DOC>
<DOCID>LN-20020520009</DOCID>
<DOCNO>LN-20020520009</DOCNO>
<DATE>05/20/02</DATE>
<TITLE>
LN dnes přinášejí první z každodenních exluzivních průzkumů volebních preferencí agentury STEM. Poslední zveřejníme 10. června, celkem jich tedy bude devatenáct. A první výsledek? Vede ODS, těsné druhá by byla ČSSD.
</TITLE>
<GEOGRAPHY>PRAHA</GEOGRAPHY>
<TEXT>
Předpovědi sociologů o červnových volbách potvrzuje první ze série každodenních předvolebních průzkumů agentury STEM. Podle výsledků dotazování totiž volby zatím nemají jasného favorita a postavení ODS a ČSSD je velmi vyrovnané. Vedou sice občanští demokraté s 24,1 procenta, ČSSD jim ale usilovně šlape na paty s necelou dvouprocentní ztrátou. Těsný náskok ODS ukazovaly i průzkumy STEM letos v březnu a v dubnu. Rovněž březnovým preferencím agentury TNS Factum vévodili občanští demokraté. Naopak v květnovém dotazování Centra pro výzkum veřejného mínění vyrovnávali skóre sociální demokraté. Bronzová příčka by připadla Koalici ( 17,7 %), následované komunisty ( 14,4 %). Zatím se tedy nepotvrzují spekulace, podle nichž by KSČM mohla ve volbách koalici porazit. V průzkumech se jim to povedlo jen jednou - letos v únoru KSČM v průzkumu STEM podpořilo o jedno procento více lidí než Koalici. Volit je zatím rozhodnuto 77 procent dotazovaných, z nichž 41 procent tvrdí, že k volbám přijde určitě. Podle šéfa STEM Jana Hartla výsledek voleb na účasti závisí poměrně výrazně. Nižší účast totiž nahrává stranám s pevnou voličskou základnou, tedy ODS a KSČM. Žádná z menších stran nepřekračuje pětiprocentní práh nutný pro vstup do sněmovny. Nejvíce hlasů si po parlamentních stranách připsali Republikáni Miroslava Sládka ( 2,1%) a Strana zelených se dvěma procenty. Tyto strany by také měly nárok na státní příspěvek na úhradu volebních nákladů. Hranici jednoho procenta zdolaly pouze tři další strany - Strana za životní jistoty, Republikáni a Svaz nezávislých kandidátů. Závěry agentury STEM vycházejí z odpovědí reprezentativního souboru občanů Česka starších 18 let. Metodou osobního rozhovoru tazatelé zpovídali celkem 1328 respondentů. V pátek 17. května čítal vzorek 664 lidí, o den později tazatelé oslovili stejný počet lidí. Stranické preference ovšem nezahrnují ty, kteří odpovědět odmítli. Data tedy vycházejí ze souboru 1247 respondentů.
Vývoj volebních preferencí v letošním roce
leden
</TEXT>
</DOC>
<DOC>
<DOCID>LN-20020520010</DOCID>
<DOCNO>LN-20020520010</DOCNO>
<DATE>05/20/02</DATE>
<GEOGRAPHY>PRAHA</GEOGRAPHY>
<TEXT>
Nejproslulejší turistický pochod z Prahy do Prčic v sobotu ovládla předvolební atmosféra a politické strany, především ODS a Koalice. Zatímco ODS zvolila za výchozí bod v půl deváté ráno už tradičně Votice, Koalice vyrazila o půl hodiny později z Olbramovic. Na rozdíl od dubnového výstupu na Říp se tentokrát netajila s úmyslem získat voliče pro nadcházející volby do Poslanecké sněmovny a během pochodu rozdávala i energetický nápoj pojmenovaný "Kolalice". Předvolební záměry naopak skrývali občanští demokraté, které na pochodu reprezentovaly kromě předsedy Václava Klause i další známé osobnosti - například bývalá místopředsedkyně Libuše Benešová nebo současný místopředseda Miroslav Beneš. Václav Klaus při projevu u stánku své strany v Prčicích odmítl, že by se ODS pochodu zúčastnila z politických důvodů, a poté se věnoval rozdávání a podepisování výtisků své nové knihy. Jak také řekl, fakt, že se ODS a Koalice ze dvou směrů scházejí opět v Prčicích, by mohl symbolizovat sbližování české pravice. Na náměstí v Prčicích ale představitele Koalice nepotkal, ti totiž došli do cíle pochodu až tři hodiny po ODS. Slova Václava Klause za důležitá nepovažovali. "To jsou takové řeči před volbami. On (Václav Klaus) to potom dá dohromady se Zemanem," řekl zástupce Koalice Jan Ruml poté, co si v cíli pochodu vyzvedl pamětní znak. Pochod využily i další politické strany - letáky se snažila turisty zaujmout volební jednička ČSNS ve Středočeském kraji Hana Vítová a mezi davy se prodírala i auta s reklamními plakáty předsedy Cesty změny Jiřího Lobkowicze. Další sportovní událostí byl o víkendu Pražský mezinárodní maraton. Jednoho z doprovodných městských běhů se v neděli zúčastnil i předseda ČSSD Vladimír Špidla. Pětikilometrový běh pro něj ale nedopadl šťastně. Do cíle totiž dorazil se zraněným kolenem. Zranění si přivodil pádem u Nemocnice Na Františku. "Mám lehký úraz kolena a teď půjdu na tetanovku," řekl Špidla v cíli. Jak ale podotkl, celá trať byla příjemně rychlá a nálada výborná. Na včerejšek se prý nijak zvlášť nepřipravoval. "Ve volební kampani není čas na pořádný trénink. Jinak běhám pravidelně - tak dvakrát až třikrát týdně deset až dvanáct kilometrů," uvedl.
</TEXT>
</DOC>
<DOC>
<DOCID>LN-20020520011</DOCID>
<DOCNO>LN-20020520011</DOCNO>
<DATE>05/20/02</DATE>
<TITLE>
Premiér Zeman se ve své kritice předvolebních průzkumů mýlí, říká ředitel STEM Jan Hartl. Současně ale upozorňuje, že letos se výsledky voleb budou předpovídat velmi těžko: těsně před dnem voleb může mnoho voličů změnit názor.
</TITLE>
<TEXT>
LN: Dnešním dnem začínají LN uveřejňovat každodenní průzkum volebních preferencí. Předvolební průzkumy jsou přitom terčem kritiky některých politiků: označují je za nespolehlivé. Nakolik tedy mohou být vůbec předvolební průzkumy spolehlivé?
Předvolební průzkumy jsou podle mého soudu věrným obrazem nálad veřejnosti před volbami. Rozložení politických nálad a volební výsledek spolu sice těsně souvisejí, ale nejsou to zcela totožné věci. Volby jsou specifickým rozhodovacím aktem a značná část voličů uplatňuje tzv. taktickou volbu: volí na základě zvážení celé politické situace, nikoli jen na základě své osobní sympatie pro určitou stranu. V konkrétní volební situaci nevolí voliči pouze konkrétní stranu, ale někdy také hledají nejúčinnější způsob, jak zabránit vítězství strany, kterou nemají rádi. Uplatňují tedy tzv. negativní volbu. Jindy zase volič váhá mezi stranou méně silnou a silnější. Někdy dá hlas menší straně, neboť jí chce pomoci do parlamentu. Nebo může dát volič přednost straně silnější místo toho, aby volil podle hlasu svého srdce malou stranu, která nemá šanci se do sněmovny dostat. Ve skutečnosti tedy volba může být souborem velmi pragmatických, utilitárních voleb a myšlenkových pochodů. Nemusí zkrátka zrcadlit rozložení politických nálad. Někteří politici rádi opakují "rádobybonmot", že volby jsou nejlepším průzkumem názorů veřejnosti. Není tomu tak.
LN: Nakolik přesné jsou tedy průzkumy, které připravuje STEM pro LN?
Co se přesnosti týče, výzkumy samozřejmě přinášejí údaje s jistou mírou pravděpodobnosti a v určitém pásmu odchylek: nazývá se to někdy statistickou chybou. Ta záleží na několika veličinách, z nich důležitá je velikost souboru. U souboru o tisíci respondentech, z něhož budeme publikovat údaje my, jde o chybu plus minus dvě až tři procenta.
LN: Když premiér Zeman kritizuje průzkumy veřejného mínění, rád připomíná citát Winstona Churchila: Věřím jen těm průzkumům, které si sám zfalšuji. Co byste řekl Churchilovi vy?
Ten výrok není přesný, myslím, že se tam hovoří o statistice. Nicméně má své racionální jádro: připomíná nutnou obezřetnost při používání dat mnohdy musíte mít hlubší poznatky o zázemí těchto údajů. Pokud by si to ovšem někdo vyložil tak, že údaje z průzkumů lze zfalšovat, tak by se mýlil. Výzkum je kolektivní prací velkého týmu lidí, zosnovat podvod je neobyčejně obtížné. Na takovou věc se dřív nebo později přijde. Navíc ani není jasné, proč by to nějaká firma dělala. Rámec solidnosti bedlivě střeží konkurenční firmy, odborná veřejnost i profesionální asociace.
LN: Miloš Zeman to možná myslel tak, že lidé, kteří pracují v agenturách, mají a také prezentují své politické názory: při interpretaci dat pak jimi mohou být určitým způsobem ovlivněni...
Řečeno slovy jiného politika - to je hluboké nedorozumění. Cožpak lékař nebo advokát rovněž nemá své občanské názory? A promítá se to nějak do výsledku jeho práce? Výzkum je profesionální výkon celého týmu lidí. Například v naší firmě jsou stoupenci nejrůznějších stran a směrů. Představa některých politiků, že lze - patrně na příkaz ředitele znehodnotit práci všech ostatních, je zcela absurdní.
</TEXT>
</DOC>
<DOC>
<DOCID>LN-20020520012</DOCID>
<DOCNO>LN-20020520012</DOCNO>
<DATE>05/20/02</DATE>
<TITLE>
Vyhnanci pískali Špidlovi, tleskali Graubnerovi
</TITLE>
<TEXT>
Členství České republiky v EU je v zájmu všech Němců. Češi se ale musejí vyrovnat s historií. Řekl v rozhovoru s českými novináři bavorský předseda vlády a kandidát na kancléře Edmund Stoiber.
Ruský prezident Putin a britský premiér Blair shodně prohlásili, že v otázce dekretů stojí za Českem. Nepovažujete to za překážku ve svém tažení proti dekretům?
Ne, myslím, že to není na překážku. Je to názor ruského prezidenta, s kterým dobře spolupracujeme. Jeho názor vůbec nesdílím.
Komu byste dal přednost jako partnerovi pro jednání po českých volbách, Václavu Klausovi, nebo Vladimíru Špidlovi?
O tom, s kým budu jednat, rozhodnou Češi a parlament. Otázka osobních preferencí pro mne v tomto ohledu neexistuje. Mezi oběma politiky z hlediska našich zájmů nevidím žádný rozdíl. Musím říci bohužel.
Jak je možné, že jednání mezi Čechy a Němci o jejich společné minulosti vždy znovu a znovu uváznou na mrtvé bodě?
Nemohu to pochopit. Češi zažili zlé časy v diktatuře, teď mají novou demokracii, společensky a hospodářsky jsou na vzestupu a brzy se stanou členem EU. Ale problém je v tom, že se nedostatečně vyrovnávají s temnými místy svých dějin. Němci to pocítili na vlastním těle. My jsme se našimi moderními dějinami také zabývali dlouho nedostatečně. Češi musejí konečně ukázat, že jsou schopni vidět věci objektivně. Základů českého státu se nikdo dotknout nechce, ani je nechce poškodit. Pokud ale bude česká strana setrvávat na svých dosavadních pozicích, bude mít v Evropě vždy problémy. Je také jasné, že požadavek pana Klause, aby Česko při vstupu do EU dostalo garanci, že dekrety zůstanou součástí českého právního řádu, může vyslovit jen někdo, kdo Evropě nerozumí.
</TEXT>
</DOC>
<DOC>
<DOCID>LN-20020520013</DOCID>
<DOCNO>LN-20020520013</DOCNO>
<DATE>05/20/02</DATE>
<TEXT>
K porozumění mezi Čechy a Němci, jakož i k respektu, dialogu a pravdě, nabádal olomoucký arcibiskup Jan Graubner při katolické svatodušní mši na sudetoněmeckém sněmu. Tisíce vysídlenců jej uvítaly potleskem. "Nejde už o poučování jiných, ale o dialog mezi lidmi, kteří se respektují a milují a respektují pravdu," řekl Graubner v krátké a neutrálně laděné promluvě.
</TEXT>
</DOC>
<DOC>
<DOCID>LN-20020520014</DOCID>
<DOCNO>LN-20020520014</DOCNO>
<DATE>05/20/02</DATE>
<TEXT>
NORIMBERK (od zvláštního zpravodaje LN v Německu) "Mnichov byl spravedlivý, ale něco vám řeknu, milé dámy a milí pánové. Mělo k němu dojít už v roce 1918," vysvětloval Horst Übelacker, předseda radikálního sudetoněmeckého sdružení WitikoBund, stovkám příznivců během víkendových Sudetoněmeckých dnů. Übelacker zásoboval své posluchače i jinými pozoruhodnými poznatky. Za protektorátu vládla mezi Čechy a Němci nebývalá harmonie, pokračoval šéf Witiko-Bundu. Tím ale svým posluchačům evidentně neřekl nic nového. Všichni jen kývají. A tak neváhá přidat pár nových informací. Protektorátní harmonie mezi Čechy a Němci prý ležela v žaludku vůdci zahraničního odboje, bývalému prezidentu Benešovi. Ten vlastně Čechům, kterým doma skoro nic nechybělo, nemohl nic nabídnout. "Jídla u nás bylo relativně dost - obzvlášť v Praze," pokračuje Übelacker. Obzvlášť levně se prý v Praze dala koupit husa. A tak Benešovi nezbývalo než tento stav změnit - poslal do Čech "vrahy", aby zabili protektorátního správce Heydricha. Čechy podle vůdce Witiko-Bundu nemají rádi ani Slováci, které potkal stejný osud jako sudetské Němce museli prý poslouchat českou většinu. V roce 1993 se pak od Čechů oddělili, i když věděli, že si tím hospodářsky nepolepší. "Svoboda jim byla milejší než plné břicho," uzavírá svou úvahu Übelacker. Obecenstvo ho odměňuje spontánním potleskem, někteří lidé v sále jsou dojati.
</TEXT>
</DOC>
<DOC>
<DOCID>LN-20020520015</DOCID>
<DOCNO>LN-20020520015</DOCNO>
<DATE>05/20/02</DATE>
<TITLE>
Nesouhlasné reakce se dočkal ministr vnitra Schily. Sudetským Němcům se nelíbilo, že chtěl, aby se Německo výměnou za zrušení Benešových dekretů vzdalo majetkových nároků.
</TITLE>
<TEXT>
NORIMBERK (od zvláštního zpravodaje LN v Německu) Sudetoněmecké dny ukázaly, jak je jednoduché přimět sudetské Němce k pískotu. Stačí sebemenší zmínka o premiérovi Miloši Zemanovi či předsedovi ČSSD Vladimíru Špidlovi. S odmítavou reakcí se setkal i zástupce německé vlády, spolkový ministr vnitra Otto Schily z vládní sociální demokracie (SPD). Podrážděnost sudetských Němců rostla již od sobotního rána, kdy se na stáncích objevilo vydání listu Süddeutsche Zeitung s rozhovorem, v němž Špidla tvrdí, že "odsun německého obyvatelstva byl součástí mírového řešení. Byl jedním ze zdrojů budoucího míru". Špidlova slova hned ráno při slavnostním zahájení cituje předseda Sudetoněmeckého krajanského sdružení Bernd Posselt. "Fuj, fuj," ozývá se z publika zároveň s pískotem. "Odmítáme oslavování genocidy. V Evropě 21. století nemají takové názory místo," hřímá Posselt z tribuny. O jiné části rozhovoru, ve které Špidla nabízí odškodnění těch sudetských Němců, kteří za druhé světové války bojovali proti fašistickému Německu a po válce byli nespravedlivě odsunuti, se nikdo za celý víkend ani nezmíní.
</TEXT>
<HEADING>
Po dechovce modlitba
</HEADING>
<TEXT>
Ministr vnitra Schily hovořil v sobotu. Nejprve sklidil potlesk za požadavek na zrušení Benešových dekretů. Pak ale následoval pískot. To když řekl, že zrušení dekretů "nemůže vést k odškodňovacím nebo nějakým dalším požadavkům". Jeho postoje označovali různí představitelé sudetských Němců za nedostatečné. V sobotu okolo sedmé večer nastupila na pódium dechovka s elektronickým bubeníkem. Posedět u piva přišel i olomoucký arcibiskup Jan Graubner. Jako jediný Čech sklízí potlesk, aniž by veřejně promluvil. Jednoznačným úspěchem českých katolíků je pak Graubnerova nedělní mše v norimberské Frankenhalle. České barvy na Sudetoněmeckých dnech "hájí" už jen němečtí komunisté, kteří se s transparentem "Hände weg von den Benes Dekreten! (Ruce pryč od Benešových dekretů!)" a provoláváním hesel snaží narušit Stoiberův projev. Postarší lidé v okolí začnou na provokatéry hrozit holemi a volají "raus, raus!", dokud komunisty nevyvede ochranka.
Ministr vnitra Schily hovořil v sobotu. Nejprve sklidil potlesk za požadavek na zrušení Benešových dekretů. Pak ale následoval pískot. To když řekl, že zrušení dekretů "nemůže vést k odškodňovacím nebo nějakým dalším požadavkům". Jeho postoje označovali různí představitelé sudetských Němců za nedostatečné. V sobotu okolo sedmé večer nastupila na pódium dechovka s elektronickým bubeníkem. Posedět u piva přišel i olomoucký arcibiskup Jan Graubner. Jako jediný Čech sklízí potlesk, aniž by veřejně promluvil. Jednoznačným úspěchem českých katolíků je pak Graubnerova nedělní mše v norimberské Frankenhalle. České barvy na Sudetoněmeckých dnech "hájí" už jen němečtí komunisté, kteří se s transparentem "Hände weg von den Benes Dekreten! (Ruce pryč od Benešových dekretů!)" a provoláváním hesel snaží narušit Stoiberův projev. Postarší lidé v okolí začnou na provokatéry hrozit holemi a volají "raus, raus!", dokud komunisty nevyvede ochranka.
</TEXT>
</DOC>
<DOC>
<DOCID>LN-20020520016</DOCID>
<DOCNO>LN-20020520016</DOCNO>
<DATE>05/20/02</DATE>
<GEOGRAPHY>PRAHA</GEOGRAPHY>
<TEXT>
Obžaloba na exministra financí Iva Svobodu, jeho poradkyni Barboru Snopkovou a jejího syna Stanislava Kratochvíla poputuje ke středočeskému krajskému soudu zřejmě tento týden. "Píšu ji už několik dnů a ještě ji nemám hotovou," řekl žalobce Petr Jirát. "Rád bych měl obžalobu hotovou v pondělí," upřesnil včera Jirát. Před odesláním soudu chce ale ještě předat text obžaloby ke schválení krajskému státnímu zástupci. "Poté, doufám, že ještě během týdne, předám obžalobu soudu," dodal. Svoboda a Snopková čelí obvinění, že neoprávněně převedli 6,5 milionu korun z účtu společnosti Liberta na své dvě firmy Zora Euro a Omnia. Kratochvíl je podezřelý, že pomáhal matce ukrýt materiály o hospodaření Liberty.
</TEXT>
</DOC>
<DOC>
<DOCID>LN-20020520017</DOCID>
<DOCNO>LN-20020520017</DOCNO>
<DATE>05/20/02</DATE>
<GEOGRAPHY>RUMBURK</GEOGRAPHY>
<TEXT>
Dvacítka anarchistů v sobotu v Rumburku na Děčínsku protestovala za asistence asi 150 policistů proti státnímu militarismu a Severoatlantické alianci. Demonstraci spojenou se vzpomínkou na zastřelené vojáky z takzvané rumburské vzpoury organizovala Československá anarchistická federace. Po celou dobu anarchisty doprovázeli kromě policistů i skinheadi. Až na zadržení jedné účastnice ze skupiny skinů se demonstrace obešla bez incidentů. Podle severočeské policejní mluvčí Jarmily Hrubešová mladá žena měla mít na krku německý válečný kříž. Asi dvacetičlenná skupina skinů se objevila odpoledne v místě srazu anarchistů před vlakovým nádražím. Policie vytvořila kordon, jímž skupiny oddělila. Po celé trase pochodu k soše Nepokořený, která je pomníkem rumburské vzpoury, na sebe levicoví demonstranti a pravicoví radikálové pokřikovali.
</TEXT>
</DOC>
<DOC>
<DOCID>LN-20020520018</DOCID>
<DOCNO>LN-20020520018</DOCNO>
<DATE>05/20/02</DATE>
<GEOGRAPHY>TEREZÍN</GEOGRAPHY>
<TEXT>
Další ze svých kontroverzních výroků včera pronesl premiér Miloš Zeman u příležitosti pietního aktu na památku obětí fašismu v Terezíně. "Přáli si jít domů, do říše. A tak šli," pronesl na adresu Němců odsunutých po válce premiér. Splnění jejich současných nároků by pro něj znamenalo popření památky terezínských obětí. Češi ani Slováci neposílali skutečné nebo i domnělé viníky války do koncentračních táborů, jakými byly Terezín, Majdanek nebo Osvětim, a vysídlením Němcům vlastně umožnili splnit jejich sen, prohlásil Zeman.
</TEXT>
</DOC>
<DOC>
<DOCID>LN-20020520019</DOCID>
<DOCNO>LN-20020520019</DOCNO>
<DATE>05/20/02</DATE>
<TITLE>
DNES: S LÍDRY KOALICE
</TITLE>
<TEXT>
Lidové noviny přinášejí druhý ze série obědů s kandidáty na post budoucího premiéra. Po prvním dějství s Václavem Klausem vám tentokrát nabízíme "záznam" z téměř tříhodinové diskuse se šéfem lidovců Cyrilem Svobodou a předsedkyní US-DEU Hanou Marvanovou. Příští pondělí přineseme zážitky z oběda s předsedou ČSSD Vladimírem Špidlou. Úmyslem tohoto v českých médiích zatím ojedinělého žánru je přiblížit názory a myšlenky lídrů hlavních politických stran v zemi. Čtenáře, který v tom hledá tajné úmluvy s politickými sekretariáty o předvolební manipulaci, musíme zklamat. Inspiraci pro obědy s politickými špičkami jsme nalezli v britském týdeníku The Sunday Times. Obdobná setkání s politiky praktikuje většina světových deníků. Oproti klasickým zpravodajským rozhovorům mají neformální obědy své výhody. 1. Redaktoři stráví s politikem mnohem delší dobu. 2. Na straně redakce LN sedí hned několik lidí, kteří do debaty vstupují. Politici tak mají mnohem větší prostor, aby vyjádřili své postoje, novináři zase mnohem více informací. Za Lidové noviny se oběda zúčastnili šéfredaktor Veselin Vačkov, jeho zástupce David Shorf, politický redaktor Miroslav Korecký, ekonomický zpravodaj Jaroslav Plesl a komentátor Petr Fischer.
</TEXT>
<HEADING>
HANA MARVANOVÁ
</HEADING>
<TEXT>
Nechci Klause za premiéra. "Nepřeji si, aby byl Václav Klaus premiérem. A nedopadne to dobře, stane-li se jím. Nedovedu si představit, že by tato země vstoupila znovu do stejné řeky. Klaus dodnes nepochopil, proč jeho vláda zkrachovala. Pro mě on osobně stále reprezentuje kapitalismus bez pravidel."
Jaký je koaliční stát? "ČSSD říká, že chce sociální stát, i když na to nemáme a i když není motivující rozdávat všechno všem. ODS zase mluví jen o levném státu, i když to v praxi neplní. Pro Koalici je hlavní téma právní stát, tedy otevřená společnost, kapitalismus, ale s vymahatelnými pravidly."
Mantinelem je status quo. "My máme svou představu daňové reformy, snižování daní, ale jsme samozřejmě připraveni debatovat, jak má ta reforma vypadat. Mantinelem případné dohody se sociální demokracií pro nás je, že se tady alespoň nebudou daně zvyšovat."
Politika mužů a politika žen. "Proč mají Lidové noviny jen jednu komentátorku? Muži přece komentují politiku z pohledu mužů. A muž nejvíce ocení, když někdo efektně bouchne do stolu, řekne nějaký sprostý výraz a je agresivní. Žena naopak hodnotí dobře to, co má nějaký výsledek, co někomu pomůže, co tu zůstane."
</TEXT>
<HEADING>
CYRIL SVOBODA
</HEADING>
<TEXT>
S ODS snad, s Klausem stěží. "Volby nebudou mít přesvědčivého vítěze a schopnost dohody budou muset všichni zaplatit vysokou cenou. A určitě je pro míru akceptace v Koalici jiná debata s ODS bez Václava Klause než s ním. Neříkám, že s ním je ta situace úplně nemožná, ale radikálně se to komplikuje."
Nejsme prostitutka! "Kdyby KDU-ČSL po volbách zradila Koalici, stala by se prostitutkou, byla by to její naprostá degradace. Pokud po všem, co se tu odehrálo, potvrdíme tezi, že se Koalice po volbách stejně rozpadne, už si nikdy nemůžeme k voličům přijít pro hlas. Všichni by si řekli: to všechno špatné, co jsme si o vás mysleli, je pravda."
Otestuji si sílu v KDU-ČSL "Síla pozice předsedy strany se měří jedině hlasováním o klíčových věcech partaje. Mě bude čekat zajímavá a zásadní debata po volbách - ta ukáže, jakou pozici kdo ve straně má. A já se té debaty nebojím. Loni by na mě den před sjezdem v Jihlavě, kde jsem se stal předsedou, taky nikdo nevsadil pětikorunu."
Rovnoprávnost žen? Omyl! "Vztah muže a ženy nikdy není rovný ani rovnoprávný, ta rovnost je jenom v důstojnosti. Žena má být podřízena muži, ale muž k ní má mít vztah, který musí být založen na hluboké úctě a její ochraně. To přece není nic proti důstojnosti ženy."
</TEXT>
</DOC>
<DOC>
<DOCID>LN-20020520020</DOCID>
<DOCNO>LN-20020520020</DOCNO>
<DATE>05/20/02</DATE>
<TITLE>
Stále chceme vyhrát a nastolit v Česku právní stát, tvrdí před volbami dva lídři Koalice Hana Marvanová a Cyril Svoboda.
</TITLE>
<TEXT>
Po Václavu Klausovi pozvaly Lidové noviny na oběd do malostranské restaurace U Vladaře předsedy obou stran Koalice. Šéf lidovců dorazil o několik minut dříve, předsedkyně Unie svobody jakožto dáma s drobným zpožděním. "To má nějaký hlubší smysl, že já mám červený balicí papír a paní Marvanová modrý?" ptal se Cyril Svoboda při rozbalování dárku LN, zarámované karikatury od Štěpána Mareše. A zatímco Hana Marvanová neodmítla sklenku becherovky a pak bílé víno, Svoboda zcela nelidovecky trval na tom, že zůstane jen při minerálce. Série obědů s politickými lídry byla koncipována jako setkání s možnými budoucími premiéry. U Koalice bylo ale pátrání po jejím "premiérovi" bezvýsledné. Kdo je tedy tou tajemnou osobou? Anebo už Kolice vůbec nepočítá s tím, že by snad volby mohla vyhrát?
</TEXT>
<HEADING>
S ODS snad, ale bez Klause
</HEADING>
<TEXT>
"To určitě ne, volby vyhrát chceme," reagovali oba lídři. Koaliční premiér ale přesto zůstane utajen. Svoboda to vysvětluje tím, že nejde upírat prezidentovi právo oslovit osobu, kterou si sám zvolí: "Kde je psáno, že musí vzít toho, koho mu nějaká strana určí?" Podle Marvanové má Koalice připraveno několik variant. "Máme je promyšleny a pár hodin po volbách je můžeme říct. Že to neuděláme před volbami, je věcí strategie. Kdyby lidi viděli, že si rozdělujeme křesla, řeknou si, že nám o nic jiného nejde." Ptát se koaličních lídrů na povolební spolupráci přestává být neprůhlednou hádankou. Zatímco spolupráci s ČSSD by prý mohla zabránit jen neshoda na kompromisním programu, vládě s ODS brání i osoba jejího předsedy. "Když ODS vyhraje volby, bude si nárokovat funkci premiéra pro Václava Klause a pak to vidím hodně špatně," říká Marvanová. A Svoboda dodává: "Pro míru akceptace v Koalici je jiná debata s ODS bez Klause než s ním. Neříkám, že s ním je ta situace úplně nemožná, ale radikálně se to komplikuje."
Povolební strategie Koalice ale stejně příliš nepočítá s tím, že by se lidovci a unionisté měli rozhodovat, s kým chtějí do vlády. Oba předsedové představili své mírně odlišné povolební spekulace, ovšem se stejným závěrem: ODS a ČSSD připravují nové spojenectví. "Připravují velkou koalici, mám o tom tisíc a jeden signál. Jedním z důkazů je, že obě vytahují témata, která vyvolávají v lidech obavy - národní zájmy nebo obrana proti přistěhovalcům. Pocit ohrožení pak odůvodní vznik stabilní vlády ČSSD a ODS," tvrdí Marvanová. Na námitku, že šéf ČSSD naopak do země láká Ukrajince, aby zachránili neudržitelný důchodový systém, reagovala slovy: "Já také neříkám, že obavy vyvolává Špidla. Na vládu se chystá Klaus a Zeman." Svobodova spekulace je podobná. "Zeman si přeje vítězství ODS, protože jen Klaus udělá vládu s jeho old-stars týmem, tedy s lidmi jako Grégr či Šlouf. Proto musí posílit Klausovu pozici a je kvůli tomu ochoten podrazit i vlastní stranu." Svědčí o tom prý už to, jak premiér těsně před volbami uráží všechny kolem a snižuje tak šance ČSSD. Hlavním důkazem je ale podle Svobody spor o nákup stíhaček, na který tlačí hlavně Zeman. "Ten konflikt o gripeny má polarizovat voliče: ODS je ta dobrá, která chce radši nemocnice, a ČSSD jsou ti zlí válečníci. A může v tom být i handl, že za to má být Zeman prezidentem." I Svobodova spekulace má ale slabé místo. Proč se tedy KDU-ČSL ujala role "užitečného idiota" a hlasováním pro gripeny Zemanovi v jeho ďábelském plánu pomáhá? "Protože jsme samozřejmě věděli, jaká bude reakce Senátu, tedy že to nakonec stejně neprojde." Na otázku, proč ale lidovci hlasují pro projekty, jimž nevěří, pak Svoboda dodal: "Protože jsme k té spekulaci dospěli právě až po hlasování sněmovny o gripenech."
</TEXT>
<HEADING>
Rozdělit nás? Nemožné!
</HEADING>
<TEXT>
Hlasování o stíhačkách, při němž třetina unionistů hlasovala proti názoru své strany, Marvanová odmítá považovat za důkaz své slabé pozice v čele unie. "Drtivá většina věcí, za nimiž stojím, má podporu strany," tvrdí. A nebojí se prý ani ambiciózního Ivana Pilipa v zádech. "Ano, on reprezentuje trochu jinou politiku, ale strana si zvolila vyváženě: pragmatika jako protipól k mému idealismu." Také Svoboda čeká po volbách konfrontaci s Kasalovým křídlem v KDU-ČSL. "Ukáže se, jakou pozici kdo má. Já se té debaty nebojím." Šéf lidovců přiznal, že má s Janem Kasalem odlišný názor na budoucnost Koalice: Kasal chce obě strany spojit, Svoboda trvá na dvojbloku. V žádném případě se prý ale Koalice ani po volbách nenechá roztrhnout: "Kdyby KDU-ČSL po volbách zradila Koalici, stala by se prostitutkou, byla by to její naprostá degradace." A jaké je vůbec velké věcné téma Koalice, jímž se zcela liší od ČSSD i ODS? Když se podařilo zejména předsedkyni US-DEU přesvědčit, že billboardová hesla typu "konec karikatury demokracie" patří spíše na volební mítink, dozvěděly se LN toto: "ČSSD říká, že chce sociální stát, i když na to nemáme a i když není motivující rozdávat všechno všem. ODS zase mluví jen o levném státu, i když to v praxi neplní. Pro Koalici je hlavní téma právní stát, tedy otevřená společnost, kapitalismus, ale s vymahatelnými pravidly."
Hlasování o stíhačkách, při němž třetina unionistů hlasovala proti názoru své strany, Marvanová odmítá považovat za důkaz své slabé pozice v čele unie. "Drtivá většina věcí, za nimiž stojím, má podporu strany," tvrdí. A nebojí se prý ani ambiciózního Ivana Pilipa v zádech. "Ano, on reprezentuje trochu jinou politiku, ale strana si zvolila vyváženě: pragmatika jako protipól k mému idealismu." Také Svoboda čeká po volbách konfrontaci s Kasalovým křídlem v KDU-ČSL. "Ukáže se, jakou pozici kdo má. Já se té debaty nebojím." Šéf lidovců přiznal, že má s Janem Kasalem odlišný názor na budoucnost Koalice: Kasal chce obě strany spojit, Svoboda trvá na dvojbloku. V žádném případě se prý ale Koalice ani po volbách nenechá roztrhnout: "Kdyby KDU-ČSL po volbách zradila Koalici, stala by se prostitutkou, byla by to její naprostá degradace." A jaké je vůbec velké věcné téma Koalice, jímž se zcela liší od ČSSD i ODS? Když se podařilo zejména předsedkyni US-DEU přesvědčit, že billboardová hesla typu "konec karikatury demokracie" patří spíše na volební mítink, dozvěděly se LN toto: "ČSSD říká, že chce sociální stát, i když na to nemáme a i když není motivující rozdávat všechno všem. ODS zase mluví jen o levném státu, i když to v praxi neplní. Pro Koalici je hlavní téma právní stát, tedy otevřená společnost, kapitalismus, ale s vymahatelnými pravidly."
</TEXT>
</DOC>
<DOC>
<DOCID>LN-20020520021</DOCID>
<DOCNO>LN-20020520021</DOCNO>
<DATE>05/20/02</DATE>
<TITLE>
Chcete-li na chvíli rozbít pečlivě střeženou jednotu lidovců a unionistů, nakousněte téma vztahů mezi mužem a ženou. Máte-li štěstí na tradičního katolíka s početnou rodinou a na moderní svobodnou matku, která zvládá domácnost i vysokou funkci, čeká vás debata, při níž zaručeně neusnete. Dialog Hany Marvanové s Cyrilem Svobodou při obědě s LN přinášíme ve zkrácené podobě.
</TITLE>
<TEXT>
Marvanová: I během tohoto oběda se ukazuje, že muži se baví jen s muži a já nedostanu prostor vůbec reagovat. Tím jsem i já nucena přejímat mužský styl.
Svoboda: Je pravda, že ani v popředí KDU-ČSL není mnoho žen. Je to tím, že onen efekt katapultizace nahoru už od Bezruče znamená: "Sto roků na schůzích seděl jsem."
H.M. No ona taky málokterá žena má na to schůzování čas.
C.S. Ale ženy zase mnohem urputněji zápasí o udržení pozice.
H.M. Ony se musí víc snažit, jinak by si ji neudržely. Já jsem proti ponižujícím kvótám pro ženy, ale co kdyby muži sami dobrovolně poodstoupili a udělali jim prostor?
C.S. Musíme vycházet z toho, jak apoštol Pavel uchopil roli muže a ženy. Žena je muži podřízena, ale muž k ní má mít vztah jako Kristus k církvi, tedy hlubokou úctu.
H.M. Tak s tím bych já teda fakt polemizovala.
C.S. (maluje schéma rodiny) Ale ne, toto přece vede k trvalosti a harmonizaci vztahu. A když chce jít žena třeba do politiky, musí to muž vyvážit větší angažovaností v těch rolích, které příslušejí ženě.
H.M. (pere se se Svobodou o pero) Ne, tak já mám jiný trojúhelník, kde muž a žena jsou zcela rovnocenní. Na tom přece stojí civilizovaná Evropa.
C.S. Ne, ten vztah přece není nikdy rovný, rovnost je jenom v důstojnosti. Ale my nikomu nic nediktujeme, respektujeme volbu. Jen nabízíme, co vede k harmonii.
H.M. Tady vidíte, proč vždycky budeme dvě různé strany.
</TEXT>
</DOC>
<DOC>
<DOCID>LN-20020520022</DOCID>
<DOCNO>LN-20020520022</DOCNO>
<DATE>05/20/02</DATE>
<TITLE>
Ani moc nahoru, ani moc dolů. Tak svou daňovou politiku charakterizují šéfové Koalice Cyril Svoboda a Hana Marvanová.
</TITLE>
<TEXT>
Podobné je to i s celým ekonomickým programem stran, z nichž jedna se charakterizuje jako liberální a druhá jako křesťansko-sociální. Zkrátka středové uskupení se vším všudy. "Chceme se opřít o střední stav," říká Cyril Svoboda, když se ho zeptáte, co chce jeho uskupení změnit ve školství, a jedním dechem dodává: "Míra neshody u našich stran není tak velká. Už dnes přece studenti platí například za opakování ročníku." Financování vysokých škol, o něž tu jde především, musí mít podle Svobody více zdrojů. "Chceme rodinné spoření na vzdělání se státním příspěvkem. Chceme zákon, který umožní, aby soukromý sektor dával na vzdělání a bylo to pro něj daňově výhodné," říká lidovecký předseda. Spor se podle něj povede jen o to, kam až povede povinnost přispívat na vzdělání. Školské téma si však nechce nechat "ukrást" ani Hana Marvanová. "My jsme pro takový systém, ale nepřipustíme, aby způsobil nějaký majetkový cenzus. Nechceme, aby se ke vzdělání dostali jenom majetní," vysvětluje Marvanová. Chudší studenti by podle ní měli mít daňové úlevy. Daňové úlevy jsou vůbec oblíbeným tématem Hany Marvanové. Jenže z čeho chce platit chod státu? "Odečitatelné položky nejsou na řadu věcí. Máme přesně čtyři veřejné zájmy, které chceme podporovat tímto způsobem - bydlení, spoření na důchody, vzdělání a neziskový sektor. To je podle nás důležité podporovat a buď to bude podporovat stát dotacemi, nebo daňovými úlevami," vysvětluje někdejší členka ODS, která ve svém plánu nevidí žádnou trhlinu. "Ztráta není, protože mnoho lidí dneska neplatí daně v té výši, v které by je platit měli." Po chvíli však přiznává, že v první fázi by daňová reforma Unie svobody vedla k propadu ve státních financích o 25 miliard korun ročně. To chce Marvanová vyrovnat snížením počtu státních úředníků. Koalice tím dává za pravdu Václavu Klausovi, který při minulém obědě LN prohlásil, že řešení katastrofální situace ve státních financích bude hlavním úkolem příští vlády, ať už ji sestaví kdokoli. "Určitě není lékem drastické zvyšování daní, jako není lékem pouze drastické snižování. Nemá to být šoková záležitost," popisuje své představy Cyril Svoboda a vysvětluje, proč je třeba proti rovné dani navržené ODS. "Nejsme morčata, abychom na sobě pořád něco zkoušeli. To jsou extrémní řešení, která nikdy nevedou k úspěchu," říká. Bude však prý nutné zrušit některá ministerstva. "Nechci tady vykřikovat žádná jména ministerstev, která se mají zrušit, ale určitě musí být dokončena reforma státní správy z centrálních úřadů," vysvětluje. Nesouhlasí však s heslem ODS Volíme průvan v byrokracii. "Jsem proti šíleným heslům jako průvan v byrokracii, protože průvan taky bere papíry z okna. Musí se to udělat cíleně a správně," říká Svoboda. Chod státního aparátu je sice drahý, ale státní dluh stoupá podle Marvanové hlavně kvůli neprovedené penzijní reformě. "Pokud se reforma neprovede, bude zadlužení narůstat, i kdyby přišla sebelepší vláda," vysvětluje předsedkyně Unie svobody. Reforma by se však měla dotknout až občanů odcházejících do důchodu v roce 2020.
</TEXT>
<HEADING>
Neprodávat jinému státu
</HEADING>
<TEXT>
V privatizaci je hlavním úkolem Koalice prodat Český Telecom a ČEZ. Svoboda iMarvanová jsou však proti tomu, aby se novým majitelem podniků stala jiná, byť zahraniční státní firma, jak o tom uvažovala vláda ČSSD.
V privatizaci je hlavním úkolem Koalice prodat Český Telecom a ČEZ. Svoboda iMarvanová jsou však proti tomu, aby se novým majitelem podniků stala jiná, byť zahraniční státní firma, jak o tom uvažovala vláda ČSSD.
</TEXT>
</DOC>
<DOC>
<DOCID>LN-20020520023</DOCID>
<DOCNO>LN-20020520023</DOCNO>
<DATE>05/20/02</DATE>
<TITLE>
Předseda lidovců Cyril Svoboda se u oběda s LN často pouštěl do politických spekulací.
</TITLE>
<TEXT>
Dokonce to chvílemi vypadalo, že spekulování je jeden z jeho oblíbených intelektuálních sportů. Nic proti tomu. Spekulativní myšlení deduktivní rozvoj myšlenek, který dokáže postihnout objektivní dění kolem nás tak, jak na první pohled nebylo zřejmé - má své kouzlo. Proto také patří v dějinách filozofie k nepřitažlivějším (za všechny snad jen Kant, Hegel). Ovšem zajímavé je jen tehdy, když vytváří ucelený systém, v němž jedno kouzelně zapadá do druhého, přičemž se posluchač nemůže zbavit dojmu, že ono kouzlo není vymyšlené, nýbrž bezprostředně vyrůstá ze skutečnosti. Aby byl spekulant-myslitel přesvědčivý, musí nosit v kapse zrcadlo (lat. speculum), které ho jakožto hmatný předmět schopný odrazu spojuje s realitou. Svoboda ve svých úvahách nad vývojem české politické scény porušil obě podmínky myslivých spekulantů. V jeho spekulativních modelech nezapadá jedno do druhého. Naopak, celá stavba je načrtnuta tak ledabyle, že od počátku skřípe a postupně se rozpadá (viz úvaha o gripenech a roli KDU-ČSL při hlasování o úvěru na stíhačky). Příčina je možná až nečekaně jednoduchá. Lidovecký předseda nosí v kapse svého politického saka příliš krkolomně zprohýbané zrcátko, které okolní svět zkresluje tak silně, že už nemá s realitou vůbec nic společného. Zbývá jen odpovědět na otázku, zda majitel tohoto kouzelného politického sklíčka Cyril Svoboda - o zvláštní síle této rekvizity ví, nebo zda i on podléhá její moci. Druhá možnost je zjevně lepší. Ta první totiž implikuje, že předseda lidovců dopředu ví o nesmyslnosti svých úvah, a přesto jimi zaplavuje své okolí, včetně toho mediálního. Pak by to už ale nebyla kouzelná myslivá spekulace, nýbrž vypočítavost s politickým cílem. S jakým, nechť si doplní každý sám.
</TEXT>
</DOC>
<DOC>
<DOCID>LN-20020520024</DOCID>
<DOCNO>LN-20020520024</DOCNO>
<DATE>05/20/02</DATE>
<TITLE>
Předsednický tandem to má v politice vždy těžší než vůdcovská jednokolka. Sladit tempo, rytmus a směr dá hodně práce. O to víc, když se na společném stroji veze žena s mužem. Což, milé feministky a milí feministé, není žádný sexismus, nýbrž jen konstatování faktu, který právě Hana Marvanová s Cyrilem Svobodou demonstrují způsobem, jenž jednou možná vejde do politologických učebnic. Spor o naprosto nutné řízení dvousedadlového předvolebního cyklostroje je ale v Koalici tabu a ani u neformálního oběda s novináři se o tomto citlivém tématu příliš nemluví.
</TITLE>
<HEADING>
Vykáme si, Hanko
</HEADING>
<TEXT>
Předsedkyně Marvanová a předseda Svoboda se prostě už dávno shodli na tom, že Koalici řídí oba zhruba stejně silně a o vůdcovství se nehodlají hádat. "Byl by to trapný boj o křesla, společný program je důležitější," tvrdí jednohlasně. Téma role vůdčích osobností v politice je tím až do samého konce volebního oběda vyčerpáno. Kvůli pocitu stranické rovnoprávnosti a vzájemné důstojnosti si oba předsedové vykají. Proč by tykání mělo navozovat opačný efekt, není ovšem zřejmé ani při bližším ohledání a usilovné snaze o přemýšlení. Po hodině hovoru nad skvělou kuchyní a obsahem vinných sklepů se navíc předseda Svoboda uchyluje k familiérnímu - Hanko. To ovšem stále poněkud nervózní předsedkyně unionistů přejde bez povšimnutí. Inu, i vykat se dá různým způsobem. Kde ale zůstala ona důstojná rovnoprávnost? Samozřejmě, že stranou. Nedá se nic dělat, dvouhlavý pes má vždy různě silné hlasy. Ledaže by je sladila nějaká objektivní rada pro koaliční prezentaci, která by snad rozuměla tomu, co je vyváženost. A protože rad se v oblasti vyváženosti nedostává ani v politice, přebírá předseda lidovců zcela negalantně slovo. A mluví víc, než by pro rovnou koalici dvou stran bylo zdrávo. Aby bylo objektivitě učiněno zadost, je nutno přiznat, že redakční kvinteto dává panu Svobodovi více prostoru. Hana Marvanová ve finále oběda řekne, že se za tím skrývá otevřený sexismus ryze mužského redakčního týmu. Obvinění "machisté" jsou však dodnes skálopevně přesvědčeni, že předseda Cyril Svoboda spolkl více času z jiného důvodu: diskutoval a mluvil k věci, neopakoval jen dobře naučený volební program.
</TEXT>
<HEADING>
Myslitel a aktivistka
</HEADING>
<TEXT>
Výrazná osobní stylizace patří k politice stejně neodmyslitelně jako zákulisní tahanice, aféry a předem dohodnutá hlasování. Hana Marvanová ale na tuto část politické práce příliš nehledí. Je opravdová, taková, jaká je: nadšená pro svou věc, vždy zapálená vysvětlovat, připravená do krve se prát o svou pravdu a nakonec, snad i - přesvědčit. Cyril Svoboda, který aktivistické (myšleno neutrálně, nikoli pejorativně!) proslovy své koaliční kolegyně občas komentuje neúčastným pohledem do stropu a povalováním prázdné sklenky po ubruse, jde na věc jinak. Neformální novinářský výslech bere jako hru s prvky předvolební vážnosti. Stylizace mu není cizí. Vtipkuje, vzápětí zvážní, pronese hlubokou myšlenku a poučný výklad právních souvislostí zákona o registrovaném partnerství; odkáže na bibli, svého učitele francouzštiny a oblíbené studenty na univerzitě, a už se obloukem vrací do neformální pozice usměvavého chlapíka. Člověka, který ví, i když neříká, že "kdo se neumí smát, nemůže být brán vážně" (Thomas Bernhard). Také Hana Marvanová se umí smát, často je to však jen osvobozující smích, zbavující tíhy rozpaků z nepovedené debaty s výhradně maskulinní novinářskou družinou. Dohromady se oba předsedové Koalice smějí pouze výjimečně. Bude toto málo stačit, aby se Koalice u voleb neztratila?
Výrazná osobní stylizace patří k politice stejně neodmyslitelně jako zákulisní tahanice, aféry a předem dohodnutá hlasování. Hana Marvanová ale na tuto část politické práce příliš nehledí. Je opravdová, taková, jaká je: nadšená pro svou věc, vždy zapálená vysvětlovat, připravená do krve se prát o svou pravdu a nakonec, snad i - přesvědčit. Cyril Svoboda, který aktivistické (myšleno neutrálně, nikoli pejorativně!) proslovy své koaliční kolegyně občas komentuje neúčastným pohledem do stropu a povalováním prázdné sklenky po ubruse, jde na věc jinak. Neformální novinářský výslech bere jako hru s prvky předvolební vážnosti. Stylizace mu není cizí. Vtipkuje, vzápětí zvážní, pronese hlubokou myšlenku a poučný výklad právních souvislostí zákona o registrovaném partnerství; odkáže na bibli, svého učitele francouzštiny a oblíbené studenty na univerzitě, a už se obloukem vrací do neformální pozice usměvavého chlapíka. Člověka, který ví, i když neříká, že "kdo se neumí smát, nemůže být brán vážně" (Thomas Bernhard). Také Hana Marvanová se umí smát, často je to však jen osvobozující smích, zbavující tíhy rozpaků z nepovedené debaty s výhradně maskulinní novinářskou družinou. Dohromady se oba předsedové Koalice smějí pouze výjimečně. Bude toto málo stačit, aby se Koalice u voleb neztratila?
</TEXT>
</DOC>
<DOC>
<DOCID>LN-20020520025</DOCID>
<DOCNO>LN-20020520025</DOCNO>
<DATE>05/20/02</DATE>
<TITLE>
Bývalí vysídlenci se podílejí na záchraně památek v českém příhraničí, masivně financují zejména opravu církevních objektů. Spoluprací s nimi se podle ODS starostové zdejších obcí proti českým národním zájmům neprovinili.
</TITLE>
<TEXT>
ČESKÉ BUDĚJOVICE - Zejména ODS tvrdě kritizovala rozhodnutí olomouckého biskupa Jana Graubnera sloužit mši na Sudetoněmeckých dnech v Norimberku. Místopředseda ODS Jan Zahradil mimo jiné obvinil katolickou církev, že se snaží společně s landsmanšaftem o případné úpravy českého restitučního zákonodárství. Pokud by byly vřelé styky s bývalými sudetskými Němci automaticky považovány za zradu českých národních zájmů, musela by ODS pokárat i řadu svých vlastních členů. Nemálo starostů obcí v českém příhraničí udržuje úzkou spolupráci nejen s různými spolky sudetských Němců, ale i s městy a obcemi, jejichž obyvatelé jsou bývalí vysídlenci z Česka a členové landsmanšaftu. "Partnerským městem Hluboké je mimo jiné bavorský Neustadt an der Eisch, v němž většina obyvatel pochází ze Sudet, stejně jako polovina městské rady," řekl LN starosta Hluboké nad Vltavou a člen ODS Tomáš Jirsa. Obě partnerská města pořádají podle něj kulturní a sportovní výměny a radní se vzájemně navštěvují.
</TEXT>
<HEADING>
O majetku nepadla ani zmínka
</HEADING>
<TEXT>
Jirsa přitom tvrdí, že otázka Benešových dekretů spolupráci ani v nejmenším nenarušuje. "Nikdy nepadla ani zmínka o nějakém požadavku na vrácení majetku," uvedl Jirsa. On sám přednášel v Neustadtu před zaplněným sálem na téma česko-německých vztahů a v přednášce údajně zmínil jak krvavé události odsunu, tak ale zároveň všechny historické souvislosti a zejména nemožnost revize výsledků druhé světové války. "Sál mi zatleskal," tvrdí Jirsa. Právě debata mezi Čechy a sudetskými Němci, třeba na bázi partnerství měst, může podle něj nejvíce přispět ke zmírnění napětí. "V Česku se totiž zapomíná na silný vztah, jaký mají vysídlenci ke svému bývalému domovu. Naprostá většina z nich přitom vůbec neuvažuje o nějakém vracení majetku," domnívá se Jirsa. Hluboká nad Vltavou není zdaleka jedinou obcí v jižních Čechách, která udržuje partnerské vztahy se členy landsmanšaftu. Některým obcím pomohli finančně bývalí vysídlenci například s opravou památek či komunikací, masivně však financují zejména opravu církevních objektů. Jen na Českokrumlovsku věnovaly nejrůznější sudetoněmecké spolky na rekonstrukce kostelů a kaplí, z nichž řada patří k významným kulturním památkám, za posledních deset let sedmdesát milionů korun. Českokrumlovský vikariát tvrdí, že bez těchto peněz by řada památek skončila v ruinách. Místopředseda ODS Miroslav Beneš si nemyslí, že by církev, případně obce, měly takové dary odmítat, aby se vyhnuly obvinění z korupce a skryté podpory požadavků landsmanšaftu. "My nijak neprotestujeme proti spolupráci se sudetskými Němci třeba na úrovni obcí. Taková spolupráce se ale nedá srovnávat s účastí biskupa Graubnera na srazu landsmanšaftu," tvrdí Beneš. Účastníci podobných srazů totiž podle něj opakovaně vznášejí požadavky na revizi výsledků druhé světové války, což je z hlediska nejen českých národních zájmů naprosto nepřípustné.
Jirsa přitom tvrdí, že otázka Benešových dekretů spolupráci ani v nejmenším nenarušuje. "Nikdy nepadla ani zmínka o nějakém požadavku na vrácení majetku," uvedl Jirsa. On sám přednášel v Neustadtu před zaplněným sálem na téma česko-německých vztahů a v přednášce údajně zmínil jak krvavé události odsunu, tak ale zároveň všechny historické souvislosti a zejména nemožnost revize výsledků druhé světové války. "Sál mi zatleskal," tvrdí Jirsa. Právě debata mezi Čechy a sudetskými Němci, třeba na bázi partnerství měst, může podle něj nejvíce přispět ke zmírnění napětí. "V Česku se totiž zapomíná na silný vztah, jaký mají vysídlenci ke svému bývalému domovu. Naprostá většina z nich přitom vůbec neuvažuje o nějakém vracení majetku," domnívá se Jirsa. Hluboká nad Vltavou není zdaleka jedinou obcí v jižních Čechách, která udržuje partnerské vztahy se členy landsmanšaftu. Některým obcím pomohli finančně bývalí vysídlenci například s opravou památek či komunikací, masivně však financují zejména opravu církevních objektů. Jen na Českokrumlovsku věnovaly nejrůznější sudetoněmecké spolky na rekonstrukce kostelů a kaplí, z nichž řada patří k významným kulturním památkám, za posledních deset let sedmdesát milionů korun. Českokrumlovský vikariát tvrdí, že bez těchto peněz by řada památek skončila v ruinách. Místopředseda ODS Miroslav Beneš si nemyslí, že by církev, případně obce, měly takové dary odmítat, aby se vyhnuly obvinění z korupce a skryté podpory požadavků landsmanšaftu. "My nijak neprotestujeme proti spolupráci se sudetskými Němci třeba na úrovni obcí. Taková spolupráce se ale nedá srovnávat s účastí biskupa Graubnera na srazu landsmanšaftu," tvrdí Beneš. Účastníci podobných srazů totiž podle něj opakovaně vznášejí požadavky na revizi výsledků druhé světové války, což je z hlediska nejen českých národních zájmů naprosto nepřípustné.
</TEXT>
</DOC>
<DOC>
<DOCID>LN-20020520026</DOCID>
<DOCNO>LN-20020520026</DOCNO>
<DATE>05/20/02</DATE>
<TITLE>
KARVINÁ - Je sobota dopoledne a staré karvinské náměstí s historickou litinovou kašnou v ničem nepřipomíná pověst černého hornického a komunistického města. Číšníci v kavárnách s většinou italskými názvy roznášejí kávu a zeleninové saláty. Lidé se vyhřívají v předzahrádkách nedávno vzniklých podniků. Jen o kousek dál, před kostelem Povýšení svatého Kříže, vystupují z aut převážně starší lidé. Sjeli se sem z celé republiky. Na informační vývěsce u kostela je uvedeno, že dnes se zde koná slavnostní rekviem za umučené a popravené v období komunistického útlaku. Nechybějí ani fotografie s krátkými životními příběhy popravených: Milada Horáková, Záviš Kalandra, Heliodor Píka, Václav Švéda ze skupiny bratří Mašínů. V kostele může být okolo dvou až tří stovek lidí. Slovo si bere papežský prelát ThDr. Antonín Huvar. Mezi bývalými politickými vězni se těší neobyčejné vážnosti. Byl totiž jedním z nich. "Zůstává rána, vřed, který je třeba ošetřit - je jím období, kdy nás zavřeli do temných prostor, ve kterých nás chtěli předělávat na socialistického člověka," káže otec Huvar a lidem se v očích začínají objevovat slzy. "Kdo dokázal přežít padesátá léta na Borech nebo v jiných šatlavách, může si udělat představu o pekle, které si pro sebe připravují všichni ti mluvčí minulého režimu," pokračuje kněz, který prošel celkem třinácti komunistickými kriminály.
</TITLE>
<HEADING>
"Muklové" se sejdou v Jáchymově
</HEADING>
<TEXT>
"Prožívám s otcem Huvarem každé slovo," říká po skončení obřadu místopředsedkyně Konfederace politických vězňů Naděžda Kavalírová. Ve srovnání s jinými přítomnými, kteří mají za sebou až patnáctileté pobyty za mřížemi, byl její pětiletý trest vlastně hodně krátký. "Byla jsem tehdy vdova, mé dceři bylo právě pět let," vzpomíná na okamžiky svého zatčení Kavalírová. Týden politických vězňů, který karvinským rekviem započal, skončí 24. a 25. května v Jáchymově. Již potřinácté se sem sjedou bývalí "muklové" z celé republiky. Pokud jim to ovšem síly a zdraví dovolí. "Na začátku devadesátých let nás bylo dvacet tisíc, nyní nás zbývá tak sedm tisíc," odhaduje Kavalírová. Je jí 79 let. Političtí vězni také v tomto týdnu odhalí na pražském Smíchově památník obětem, jehož autorem je Olbram Zoubek.
"Prožívám s otcem Huvarem každé slovo," říká po skončení obřadu místopředsedkyně Konfederace politických vězňů Naděžda Kavalírová. Ve srovnání s jinými přítomnými, kteří mají za sebou až patnáctileté pobyty za mřížemi, byl její pětiletý trest vlastně hodně krátký. "Byla jsem tehdy vdova, mé dceři bylo právě pět let," vzpomíná na okamžiky svého zatčení Kavalírová. Týden politických vězňů, který karvinským rekviem započal, skončí 24. a 25. května v Jáchymově. Již potřinácté se sem sjedou bývalí "muklové" z celé republiky. Pokud jim to ovšem síly a zdraví dovolí. "Na začátku devadesátých let nás bylo dvacet tisíc, nyní nás zbývá tak sedm tisíc," odhaduje Kavalírová. Je jí 79 let. Političtí vězni také v tomto týdnu odhalí na pražském Smíchově památník obětem, jehož autorem je Olbram Zoubek.
</TEXT>
</DOC>
<DOC>
<DOCID>LN-20020520027</DOCID>
<DOCNO>LN-20020520027</DOCNO>
<DATE>05/20/02</DATE>
<TITLE>
V jablečné výživě Hami zjistila kontrola látku nebezpečnou pro kojence a malé děti.
</TITLE>
<GEOGRAPHY>BRNO</GEOGRAPHY>
<TEXT>
Nadlimitní množství patulinu, což je karcinogenní látka patřící mezi mykotoxiny, objevila Česká zemědělská a potravinářská inspekce (ČZPI) v některých jablečných výživách Hami. Výrobek může být nebezpečný především pro kojence a malé děti. Patulin se vyskytuje v kojenecké výživě Hami - Jablečný ovocný příkrm prodávané ve 190gramovém balení s datem výroby 4. března 2002 a datem použitelnosti 4. března 2004. Sdělila to mluvčí ČZPI Daniela Kolejková. Vyhláška ministerstva zdravotnictví povoluje v případě výživy pro děti a kojence limit patulinu 0,02 miligramu na kilogram, v uvedené výživě však bylo zjištěno 0,085 mg/kg. Inspektoři ČZPI zachytili závadnou kojeneckou výživu v prodejnách Carrefour. Obchodní řetězec i výrobce, kterým je a.s. Deva z Nového Města nad Metují, musí výrobek okamžitě stáhnout z prodeje. Přímo u výrobce byly odebrány kontrolní vzorky dalších šarží a v současné době jsou analyzovány. Mykotoxiny, mezi ně patulin patří, vznikají jako toxický produkt některých plísní. Patulin se nejčastěji vyskytuje v jablkách a jablečné šťávě, byl však zjištěn i v jiných druzích ovoce.
BRNO - Nadlimitní množství patulinu, což je karcinogenní látka patřící mezi mykotoxiny, objevila Česká zemědělská a potravinářská inspekce (ČZPI) v některých jablečných výživách Hami. Výrobek může být nebezpečný především pro kojence a malé děti. Patulin se vyskytuje v kojenecké výživě Hami - Jablečný ovocný příkrm prodávané ve 190gramovém balení s datem výroby 4. března 2002 a datem použitelnosti 4. března 2004. Sdělila to mluvčí ČZPI Daniela Kolejková. Vyhláška ministerstva zdravotnictví povoluje v případě výživy pro děti a kojence limit patulinu 0,02 miligramu na kilogram, v uvedené výživě však bylo zjištěno 0,085 mg/kg. Inspektoři ČZPI zachytili závadnou kojeneckou výživu v prodejnách Carrefour. Obchodní řetězec i výrobce, kterým je a.s. Deva z Nového Města nad Metují, musí výrobek okamžitě stáhnout z prodeje. Přímo u výrobce byly odebrány kontrolní vzorky dalších šarží a v současné době jsou analyzovány. Mykotoxiny, mezi ně patulin patří, vznikají jako toxický produkt některých plísní. Patulin se nejčastěji vyskytuje v jablkách a jablečné šťávě, byl však zjištěn i v jiných druzích ovoce.
</TEXT>
</DOC>
<DOC>
<DOCID>LN-20020520028</DOCID>
<DOCNO>LN-20020520028</DOCNO>
<DATE>05/20/02</DATE>
<GEOGRAPHY>PRAHA</GEOGRAPHY>
<TEXT>
Rádio Svobodná Evropa/Rádio Svoboda (RFE/RL) si velmi cení lotyšské nabídky na přestěhování do této země, ale opustit Českou republiku se nechystá. Řekla to mluvčí RFE/RL Sonia Winterová. Lotyšský premiér Andris Bérziňš v pátek rádiu nabídl, aby přestěhovalo svá pracoviště do Rigy. Podle Bérziňše by tak mohlo vyřešit problémy spojené s pražskou lokalitou a hledáním náhradního sídla.
</TEXT>
</DOC>
<DOC>
<DOCID>LN-20020520029</DOCID>
<DOCNO>LN-20020520029</DOCNO>
<DATE>05/20/02</DATE>
<GEOGRAPHY>VŠERUBY</GEOGRAPHY>
<TEXT>
Plzeňští policisté v sobotu zadrželi majitele rodinného domu ve Všerubech na Plzeňsku, kde se v pátek po explozi nástražného výbušného systému vzňala stodola. Muž, který je podezřelý z trestného činu obecného ohrožení, byl ozbrojen. Policisté museli použít zbraň a muže vážně zranili. Jeho zdravotní stav je stabilizovaný. "Stále je ale napojen na přístroje na jednotce intenzivní péče," řekla Nina Müllerová, hlavní sestra z Fakultní nemocnice v Plzni, kam byl muž převezen. Objekt zachvátil v pátek časně ráno požár poté, co některá z desítek nastražených výbušnin explodovala. Majitel chtěl možná spáchat sebevraždu. Je to i jedna z verzí, které policisté prošetřují.
</TEXT>
</DOC>
<DOC>
<DOCID>LN-20020520030</DOCID>
<DOCNO>LN-20020520030</DOCNO>
<DATE>05/20/02</DATE>
<TITLE>
Sbírejte soutěžní kupony a nalepujte je na svou hrací kartu. Z kuponů sestavíte soutěžní otázku. A nezapomeňte! Můžete odevzdat i více hracích karet s nalepenými kupony. Hrajte s ČSA a Lidovými novinami a obletíte svět! Přejeme Vám hodně úspěchů
</TITLE>
<HEADING>
Mimořádná denní šance
</HEADING>
<TEXT>
Každý den najdete v LN tři zeměpisné otázky s variantami odpovědí A, B, C a D. Odpovězte na ně pomocí SMS z mobilního telefonu (na každou otázku ve zvláštní SMS)
* Odpovědi posílejte dnes od 8 do 22 hodin ve tvaru HLA L N číslootázky o dpověď na číslo podle svého operátora - Eurotel 999111, Paegas (T-Mobile) 4616, Oskar 7777. Dodržujte tvar odpovědi (mezery!) a čísla otázek 1-9 uvádějte ve tvaru 01, 02 atd.
* Odpověď na první otázku tedy může například znít HLA LN 01 A
* Ze soutěžících, kteří odpověděli na všechny tři otázky v daném dnu správně, vylosujeme výherce sady s mobilním telefonem.
Dnešní otázky a výherní kupon:
7. Které je hlavní město státu New York
a) New Jersey b) Albany c) New York d) Brooklin
8. V jakém státě se nachází město Lvov?
a) v Bělorusku b) v Rusku c) na Ukrajině d) v Polsku
9. Ve kterém státě se nachází Mrtvé moře?
a) ve Spojených státech b) mezi Izraelem a Jordánskem c) v Austrálii d) v Egyptě
Kupon č. 3
Go sadu s mobilem Siemens dnes vyhrává Luďka PŘIBÍKOVÁ ze Spáleného Poříčí
Pozor! Nalepování kuponů do více hracích karet značně zvyšuje Vaši šanci na výhru.
</TEXT>
</DOC>
<DOC>
<DOCID>LN-20020520031</DOCID>
<DOCNO>LN-20020520031</DOCNO>
<DATE>05/20/02</DATE>
<TITLE>
Teroristé se podle agentů pokusí vyhodit do vzduchu obytné domy ve Spojených státech
</TITLE>
<TEXT>
Zvýšenou komunikaci mezi jednotlivými teroristickými buňkami - srovnatelnou se zprávami před útoky z loňského září - zaznamenaly americké tajné služby.
WASHINGTON - Americké tajné služby se obávají, že se teroristé z organizace Al Kajda chystají znovu zaútočit. Podle některých informací by mohlo jít o ještě horší útok, než byl ten, který provedli 11. září, kdy navedli na New York a Washington unesené dopravní letouny. "Vzrostla intenzita komunikace a aktivita (buněk Al Kajdy)," řekl televizní stanici CNN nejmenovaný zpravodajský důstojník. Podle něj tajné služby tento jev sledují už několik měsíců. Zatím nikdo neví, kdy, kde a jak by mělo k útoku dojít. Teroristé se tentokrát údajně pokusí pronajmout si byt v některém velkém městě v USA. Ten by poté naplnili výbušninami a odpálili. V minulosti došlo k podobným útokům například v Rusku. Výbuch většího množství trhavin měl naprosto devastující účinky. "Nemáme informace, že by navrhovaný plán byl zatím v jiném stadiu než ve stadiu diskusí," řekla mluvčí Federálního vyšetřovacího úřadu (FBI) Debbie Weiermanová. I přesto, že nikdo neví nic konkrétního, FBI již varovala majitele obytných budov a realitní kanceláře, které se zabývají pronajímáním bytů. FBI vydala od teroristických útoků loni v září už pět varování. Jedno z nich se například týkalo možného útoku na jaderné elektrárny. To, že teroristé něco chystají, potvrzují bezpečnostní experti. "V současnosti Al Kajda vyvíjí větší aktivitu," řekl nejmenovaný zpravodajský odborník agentuře AFP. "To silně naznačuje, že připravuje novou operaci."
</TEXT>
<HEADING>
Bush: Útokům jsem nemohl zabránit
</HEADING>
<TEXT>
Varování přichází v době, kdy administrativa prezidenta George W. Bushe a tajné služby čelí kritice, že zanedbaly varování před 11. zářím. Bílý dům se brání a tvrdí, že sice měl k dispozici analytickou zprávu, která hovořila o možném únosu letounu teroristy z Al Kajdy, ale že informace nebyla vůbec specifická, takže se útokům nedalo zabránit. Americký viceprezident Dick Cheney v této souvislosti obvinil demokraty, že se snaží z národní tragédie vytlouct před listopadovými kongresovými volbami politický kapitál. Zároveň ale potvrdil, že se chystá větší útok. "Vyšetřování (Kongresu) nesmí ovlivnit úsilí zabránit dalšímu útoku. ... Ten je téměř jistý. Už není otázkou, zda k němu skutečně dojde, ale kdy," prohlásil Cheney. Demokraté přesto trvají na kongresovém vyšetřování. Během něj by se mělo zjistit, jestli někdo, Bílý dům nebo tajné služby, nezanedbaly varování před útoky z 11. září. Existovaly totiž informace nejenom o možném únosu letadla, ale i tom, že by se teroristé mohli pokusit zasáhnout centrálu Ústřední zpravodajské služby (CIA). Vědělo se také, že nejméně na jedné letecké škole v USA je více studentů z islámských zemí, než je obvyklé.
Varování přichází v době, kdy administrativa prezidenta George W. Bushe a tajné služby čelí kritice, že zanedbaly varování před 11. zářím. Bílý dům se brání a tvrdí, že sice měl k dispozici analytickou zprávu, která hovořila o možném únosu letounu teroristy z Al Kajdy, ale že informace nebyla vůbec specifická, takže se útokům nedalo zabránit. Americký viceprezident Dick Cheney v této souvislosti obvinil demokraty, že se snaží z národní tragédie vytlouct před listopadovými kongresovými volbami politický kapitál. Zároveň ale potvrdil, že se chystá větší útok. "Vyšetřování (Kongresu) nesmí ovlivnit úsilí zabránit dalšímu útoku. ... Ten je téměř jistý. Už není otázkou, zda k němu skutečně dojde, ale kdy," prohlásil Cheney. Demokraté přesto trvají na kongresovém vyšetřování. Během něj by se mělo zjistit, jestli někdo, Bílý dům nebo tajné služby, nezanedbaly varování před útoky z 11. září. Existovaly totiž informace nejenom o možném únosu letadla, ale i tom, že by se teroristé mohli pokusit zasáhnout centrálu Ústřední zpravodajské služby (CIA). Vědělo se také, že nejméně na jedné letecké škole v USA je více studentů z islámských zemí, než je obvyklé.
</TEXT>
</DOC>
<DOC>
<DOCID>LN-20020520032</DOCID>
<DOCNO>LN-20020520032</DOCNO>
<DATE>05/20/02</DATE>
<GEOGRAPHY>DUBLIN</GEOGRAPHY>
<TEXT>
Strana pravého středu Fianna Fáil (Bojovníci osudu) irského premiéra Bertieho Aherna jednoznačně zvítězila ve volbách do dolní komory irského parlamentu. Překvapivého úspěchu dosáhla rovněž nacionalistická strana Sinn Fein, která je politickým křídlem Irské republikánské armády (IRA). Výsledky irských parlamentních voleb by mohly vrhnout stín na plánované rozšíření EU o 12 nových členů. Strana Sinn Fein i strana Zelených, které byly v červnu 2001 nejsilnějšími oponenty smlouvy z Nice, obsahující články o rozšíření EU, zaznamenaly v sobotních volbách rekordní úspěch. Včera večer ještě nebyly sečteny všechny hlasy a o osudu posledních 10 křesel z celkového počtu 166 se ještě rozhodovalo. Fianna Fáil měla podle těchto údajů zatím 77 nově nabytých křesel. Aby získala nadpoloviční většinu a mohla sestavit jednobarevný kabinet, potřebuje celkem 84 míst. "Myslím, že získáme 80 až 81 křesel... a pak uvidíme, co bude náš další krok," řekl včera Ahern pro irskou rozhlasovou stanici RTÉ. V takovém případě podle Ahernových slov Bojovníci osudu opět rádi spojí své síly s Pokrokovými demokraty, kteří doposud získali čtyři křesla. Strana Sinn Fein, která měla v parlamentu až doposud jediné křeslo, svým ambicím dostála a získala zatím 5 míst. Strana Zelených si polepšila z původních dvou křesel na současných šest. Nepříjemným překvapením byla ztráta 24 z původního počtu 54 křesel pro lídra strany Fine Gael Michaela Noonana, který se rozhodl rezignovat na svůj post. "Je to nad očekávání špatný výsledek," komentoval ztrátu Noonan.
</TEXT>
</DOC>
<DOC>
<DOCID>LN-20020520033</DOCID>
<DOCNO>LN-20020520033</DOCNO>
<DATE>05/20/02</DATE>
<GEOGRAPHY>MADRID</GEOGRAPHY>
<TEXT>
Španělsko z titulu předsednické země Evropské unie oznámilo dohodu, která by měla zajistit rozmístění třinácti palestinských ozbrojenců po evropských zemích. Některé z vybraných států ale ještě včera vyjadřovaly k oznámené dohodě výhrady. Palestinci nyní čekají na Kypru, kam byli převezeni z betléské baziliky Zrození Páně, kde hledali úkryt před izraelskou ofenzivou. Podle zveřejněné dohody by po třech z nich měly přijmout Španělsko a Itálie, po dvou Palestincích přijmou Řecko a Irsko a po jednom Portugalsko s Belgií. Zbývající třináctý palestinský radikál má zůstat dál na Kypru. Kyperský ministr zahraničí Janis Kasulidis ale ještě včera vyjadřoval vážné výhrady své země proti tomuto plánu. Ozbrojenci z Betléma, které Izrael označuje ze teroristy, mají ve vybraných zemích získat status "dočasného uprchlíka" na dobu od šesti do dvanácti měsíců.
</TEXT>
</DOC>
<DOC>
<DOCID>LN-20020520034</DOCID>
<DOCNO>LN-20020520034</DOCNO>
<DATE>05/20/02</DATE>
<TEXT>
NETANJA, Izrael - Přímořské izraelské město Netanja se včera stalo místem dalšího sebevražedného útoku. Zřejmě palestinský atentátník odpálil nálož v podvečerních hodinách na místním tržišti s ovocem a zeleninou. Zabil tak tři Izraelce a desítky dalších lidí zranil. Někteří z nich byli ještě několik hodin po útoku ve vážném stavu, takže není vyloučeno, že konečný počet obětí bude vyšší. Při útoku zahynul i sám atentátník. Podle internetové verze izraelského deníku Haarec přijel útočník k tržišti v taxíku a na sobě měl uniformu vojáka izraelské armády. "Slyšel jsem velkou ránu a poté bylo vidět, jak vzduchem létají kusy těl," popsal scénu útoku jeden ze svědků, Eli Majmon, citovaný izraelským armádním rozhlasem. Podle jiného svědka, který se představil pouze jako Baruč, byl trh v době útoku relativně prázdný. Jinak by byl počet obětí zřejmě ještě vyšší. K odpovědnosti za útok se podle izraelských zdrojů přihlásily dvě radikální palestinské organizace militantní hnutí Hamas a Lidová fronta pro osvobození Palestiny (PFLP). Právě Hamas prý také během víkendu vyhrožoval, že bude v pumových útocích pokračovat. "Každý, kdo si myslel, že palestinská teroristická kampaň proti Izraelcům skončila, je na velkém omylu," prohlásil krátce po nejnovějším atentátu David Baker z kanceláře izraelského premiéra. "Palestinská teroristická kampaň pokračuje dál, stejně jako izraelské tažení proti teroru," dodal. Přístavní město Netanja je častým místem pumových útoků. Po atentátu z 27. března, kdy v místním Park Hotelu zahynulo téměř třicet lidí, následovala izraelská vojenská ofenziva na Západním břehu. Po pumovém útoku provedeném před necelými dvěma týdny u Tel Avivu začala izraelská vláda plánovat vpád i do palestinského pásma Gazy. Vojenská akce ale byla odvolána po tlaku ze zahraničí, jedním z důvodů byl zřejmě i únik informací o jejím průběhu, které se předčasně dostaly do tisku.
</TEXT>
</DOC>
<DOC>
<DOCID>LN-20020520035</DOCID>
<DOCNO>LN-20020520035</DOCNO>
<DATE>05/20/02</DATE>
<TITLE>
Důkaz o tom, že Usáma bin Ládin přežil "válku proti teroru", zveřejnili v Británii. Vzápětí jej ale zpochybnila televize Al-Džazíra.
</TITLE>
<GEOGRAPHY>LONDÝN</GEOGRAPHY>
<TEXT>
Po několika měsících se objevil nový videozáznam s Usámou bin Ládinem, vůdcem teroristické organizace Al Kajda. Pokud byl záznam natočen v březnu, jak tvrdí agentura Ansaar, která jej poskytla britským médiím, pak jde o první důkaz, že bin Ládin přežil útok spojenců proti bojovníkům Al Kajdy. Zaměstnanci katarské televizní stanice Al-Džazíra však tvrdí, že tuto videokazetu viděli již před třemi nebo čtyřmi měsíci a jsou přesvědčeni, že byla natočena v říjnu. Prostřednictvím televize AlDžazíra přitom bin Ládin až dosud zveřejňoval většinu svých předtočených projevů. Ani bin Ládinova slova, ani pozadí šéf Al Kajdy na videozáznamu sedí pod stromem a za ním jsou vidět hory neprozrazují, kdy byla kazeta natočena. Islámská agentura Ansaar se sídlem v Británii tvrdí, že záznam získala od pákistánské tajné služby s tím, že byl pořízen v březnu. "Nemůžeme to ověřit ani potvrdit. Ale bin Ládin vypadá hubenější a bledší než dřív," řekl Imran Chán z Ansaaru. Čtyřicetiminutový záznam dopravila agentura do Británie na zakódovaném CD-ROM. "Vzhledem k situaci, ve které jsme, musíme velebit Alláha, že nám dovolil jít cestou mužů, kteří jsou mezi nejlepšími, jací byli stvořeni. ... Prosíme Alláha o vítězství a žádáme ho, aby z nás učinil mučedníky," říká na videu bin Ládin. Šéfredaktor televize Al-Džazíra Ibrahim Helal tvrdí, že viděl kazetu již počátkem roku. "Neodvysílali jsme ji, protože na ní bin Ládin neříká nic nového."
LONDÝN - Po několika měsících se objevil nový videozáznam s Usámou bin Ládinem, vůdcem teroristické organizace Al Kajda. Pokud byl záznam natočen v březnu, jak tvrdí agentura Ansaar, která jej poskytla britským médiím, pak jde o první důkaz, že bin Ládin přežil útok spojenců proti bojovníkům Al Kajdy. Zaměstnanci katarské televizní stanice Al-Džazíra však tvrdí, že tuto videokazetu viděli již před třemi nebo čtyřmi měsíci a jsou přesvědčeni, že byla natočena v říjnu. Prostřednictvím televize AlDžazíra přitom bin Ládin až dosud zveřejňoval většinu svých předtočených projevů. Ani bin Ládinova slova, ani pozadí šéf Al Kajdy na videozáznamu sedí pod stromem a za ním jsou vidět hory neprozrazují, kdy byla kazeta natočena. Islámská agentura Ansaar se sídlem v Británii tvrdí, že záznam získala od pákistánské tajné služby s tím, že byl pořízen v březnu. "Nemůžeme to ověřit ani potvrdit. Ale bin Ládin vypadá hubenější a bledší než dřív," řekl Imran Chán z Ansaaru. Čtyřicetiminutový záznam dopravila agentura do Británie na zakódovaném CD-ROM. "Vzhledem k situaci, ve které jsme, musíme velebit Alláha, že nám dovolil jít cestou mužů, kteří jsou mezi nejlepšími, jací byli stvořeni. ... Prosíme Alláha o vítězství a žádáme ho, aby z nás učinil mučedníky," říká na videu bin Ládin. Šéfredaktor televize Al-Džazíra Ibrahim Helal tvrdí, že viděl kazetu již počátkem roku. "Neodvysílali jsme ji, protože na ní bin Ládin neříká nic nového."
</TEXT>
</DOC>
<DOC>
<DOCID>LN-20020520036</DOCID>
<DOCNO>LN-20020520036</DOCNO>
<DATE>05/20/02</DATE>
<TITLE>
DILI - Po staletích cizí nadvlády se obyvatelé Východního Timoru dočkali vlastního státu. V noci na dnešek úderem půlnoci místního času (včera 17.00 SELČ) skončila přechodná správa Organizace spojených národů a moc v malé zemi rozkládající se na zhruba polovině ostrova Timor převzaly místní úřady. "Vaše svoboda byla vykoupena krví a oběťmi," prohlásil jeden z hostů velkolepé slavnosti, bývalý americký prezident Bill Clinton. Komentoval tak tragické následky indonéské okupace, během níž přišla o život asi čtvrtina obyvatel Východního Timoru. Podpořit zrod prvního státu, který vznikl v novém miléniu, přijeli zástupci z asi 80 zemí, mezi nimiž nechyběl generální tajemník OSN Kofi Annan. Právě světová organizace měla patronát nad referendem, v němž se Východotimořané vyslovili v roce 1999 pro nezávislost. Proindonéské milice rozpoutaly po skončení hlasování krvavou odvetu, nakonec se ale s pomocí mírových sil OSN v čele s Australany a za přispění Jakarty podařilo situaci uklidnit. Ani včerejší slavnost se ale neobešla bez menších incidentů. Rozruch vzbudila šestice indonéských lodí, které se objevily u východotimorských břehů. I když měly pouze zajišťovat bezpečnost indonéské prezidentky Megawati Sukarnoputri, po protestu ostrovních představitelů se od břehů musely stáhnout. Předáním správy nad Východním Timorem do rukou místních politiků nekončí ani angažovanost OSN. V nově vzniklém státě zůstávají dál tisíce příslušníků mírových sil, kteří jsou kromě zajišťování bezpečnosti ij edním z mála zdrojů příjmů pro místní obyvatelstvo. Nedávno zvolený prezident Xanana Gusmao se bude mezitím snažit získat pro Východní Timor další finanční pomoc a pozdvihnout tak jeho zaostalou ekonomiku.
</TITLE>
<TEXT>
ZÁKLADNÍ ÚDAJE O VÝCHODNÍM TIMORU
Východní Timor se stal nejmladším státem na světě, je ale zároveň i nejchudší zemí regionu
Počet obyvatel 740 000
Rozloha 14 615 km 2
Náboženství
Východní Timor - katolíci 91 % muslimové 2 % Indonésie - muslimové 88 % katolíci 3 %
Pramen: Reuters
</TEXT>
</DOC>
<DOC>
<DOCID>LN-20020520037</DOCID>
<DOCNO>LN-20020520037</DOCNO>
<DATE>05/20/02</DATE>
<TITLE>
Jan Pavel II. oslavil v sobotu 82. narozeniny a chystá se na cestu do Bulharska a Ázerbajdžánu
</TITLE>
<TEXT>
Parkinsonova choroba možná přinutí Svatého otce, aby jako první papež za posledních 600 let rezignoval na svůj úřad.
VATIKÁN - Papežův projev k vlastním narozeninám musel přečíst jeho asistent. Audience, kterou v sobotu udělil Svatý otec věřícím, jen posílila obavy o papežův zdravotní stav. "Děkuji vám všem za přání," řekl Jan Pavel II. shromáždění asi sedmi tisíc gratulantů, z nichž valnou většinu tvořily děti. Orchestr žáků katolických církevních škol papežovi na úvod zahrál pontifikální hymnu. Poté dav dětí skandoval "Vše nejlepší k narozeninám, Svatý otče". Mnohým z dětí, jejichž přítomnost pontifa očividně těšila, osobně požehnal. Seznam osobností, které Svatému otci zaslaly gratulaci, svědčí o široké oblibě muže, jehož 23letý pontifikát se vždy vyznačoval snahou o sblížení křesťanských církví. Podle televizní stanice CNN své blahopřání zaslal například starosta Říma, který je bývalým komunistou, italský vicepremiér či starosta Toronta. Jan Pavel II. se má ve středu po osmiměsíční pauze opět vydat na cesty. Nejprve navštíví Ázerbájdžán a Bulharsko. Do konce roku by měl vykonat cestu do Kanady, Mexika a Guatemaly. V srpnu jej očekávají v jeho rodném Polsku.
</TEXT>
<HEADING>
Papežem, dokud si Bůh bude přát
</HEADING>
<TEXT>
Po celou dobu audience měl Jan Pavel II. zamyšlený pohled, prozrazující únavu z boje s Parkinsonovou chorobou. Její symptomy, jako jsou problémy s vyslovováním, třes rukou, nahrbená postava i nehybné rysy ve tváři, provázejí papežova veřejná vystoupení již po řadu měsíců. V minulém týdnu se vynořily spekulace o tom, zda bude Svatý otec schopen ve svém úřadu setrvat až do konce. "Papež si je plně vědom své zodpovědnosti, a pakliže se bude domnívat, že již nemůže dál, bude mít odvahu říci: 'Končím'," řekl honduraský arcibiskup, kardinál Oscar Andres Rodriguez Maradiaga. Papež je tradičně volen na doživotí. Existuje však článek kanonického práva, který jeho dobrovolné odstoupení umožňuje. Tato eventualita nenastala od roku 1415, kdy abdikoval papež Řehoř XII. Mluvčí Jana Pavla II. Joaquin Navarro-Valls však tvrdí, že papež zůstane v úřadě, "dokud si to Bůh bude přát". Papežovo odhodlání vytrvat potvrzují - vedle plánovaných cest islova, která včera pronesl při mši na Svatopetrském náměstí: "Modlete se za to, abych mohl pokračovat ve svém poslání."
Po celou dobu audience měl Jan Pavel II. zamyšlený pohled, prozrazující únavu z boje s Parkinsonovou chorobou. Její symptomy, jako jsou problémy s vyslovováním, třes rukou, nahrbená postava i nehybné rysy ve tváři, provázejí papežova veřejná vystoupení již po řadu měsíců. V minulém týdnu se vynořily spekulace o tom, zda bude Svatý otec schopen ve svém úřadu setrvat až do konce. "Papež si je plně vědom své zodpovědnosti, a pakliže se bude domnívat, že již nemůže dál, bude mít odvahu říci: 'Končím'," řekl honduraský arcibiskup, kardinál Oscar Andres Rodriguez Maradiaga. Papež je tradičně volen na doživotí. Existuje však článek kanonického práva, který jeho dobrovolné odstoupení umožňuje. Tato eventualita nenastala od roku 1415, kdy abdikoval papež Řehoř XII. Mluvčí Jana Pavla II. Joaquin Navarro-Valls však tvrdí, že papež zůstane v úřadě, "dokud si to Bůh bude přát". Papežovo odhodlání vytrvat potvrzují - vedle plánovaných cest islova, která včera pronesl při mši na Svatopetrském náměstí: "Modlete se za to, abych mohl pokračovat ve svém poslání."
</TEXT>
</DOC>
<DOC>
<DOCID>LN-20020520038</DOCID>
<DOCNO>LN-20020520038</DOCNO>
<DATE>05/20/02</DATE>
<GEOGRAPHY>DILLÍ/ISLÁMÁBÁD</GEOGRAPHY>
<TEXT>
Kašmír, zřejmě nejvýbušnější oblast jižní Asie, se stal místem nových přestřelek mezi indickými a pákistánskými jednotkami. Těžké srážky armád obou zemí, které si na kašmírský region činí nárok, si za poslední tři dny vyžádaly řadu mrtvých mezi vojáky i civilisty na obou stranách. Na počátku zatím posledních bojů stál nedávný útok kašmírských separatistů na indickou vojenskou základnu, při němž zahynulo přes třicet lidí. Mezi mrtvými byly i ženy a děti vojáků, zabiti byli také tři útočníci. Včera povstalci pomocí granátů zaútočili na další indické stanoviště: nejméně čtyři indické vojáky zabili a dalších asi sedm zranili. Nové kolo indicko-pákistánských srážek probíhá i na diplomatické frontě. Dillí dalo v sobotu pákistánskému vyslanci týdenní ultimátum k odjezdu z Indie. Indický zmocněnec opustil Islámábád už po prosincovém útoku na parlament v Dillí, z jehož provedení byli obviněni taktéž kašmírští separatisté. Indická vláda tvrdí, že povstalci využívají pákistánské podpory, a zároveň vládu v Islámábádu obviňuje, že provádí nedostatečné zátahy proti radikálům. Pákistán se brání tím, že útoky provádějí "odpadlíci", které se zatím nepodařilo pacifikovat. Indie a Pákistán už spolu svedly tři války, z toho dvě kvůli Kašmíru. Vzhledem k tomu, že obě země už disponují jadernými zbraněmi, panuje obava, že by příští konflikt mohl být nukleární.
</TEXT>
</DOC>
<DOC>
<DOCID>LN-20020520039</DOCID>
<DOCNO>LN-20020520039</DOCNO>
<DATE>05/20/02</DATE>
<TITLE>
redaktora televize CNN
</TITLE>
<TEXT>
Před baseballovým stadionem v Atlantě stojí obrovský kalich, v němž v roce 1996 plál olympijský oheň. Kolegové, kteří mě pozvali na zápas Atlanta Braves, mi k mému zděšení sdělili, že nový stadion pro 50 tisíc diváků stojí na místě olympijského stadionu, který byl zbořen ihned po olympiádě. Takové barbarství! Amerika je však baseballem posedlá. Já se na druhé straně musím přiznat, že jsem baseballem dlouho opovrhoval. Změnil jsem však názor poté, co jsem přestal chápat hru jako sport, ale spíše jako společenskou či dokonce kulturní událost. Atmosféra utkání připomíná Matějskou pouť. Bary a restaurace jsou po celou dobu utkání nacpány k prasknutí, děti si hrají v hernách, lidé se promenádují po ochozech. Na travnatém osvětleném povrchu uprostřed arény se mezitím odehrává jakýsi pohybový rituál, při němž se chlap s kšiltovkou snaží strefit pálkou do malého míčku. Výjev se opakuje znovu a znovu. Po sedmém podání celý stadion povstává a začíná zpívat populární baseballovou odrhovačku Vezmi mě na zápas. Podle legendy tuto tradici neúmyslně založil prezident William H. Taft v roce 1910, kdy se při jednom zápase po sedmém podání postavil, aby se protáhl. Diváci si mysleli, že odchází, z úcty se postavili také a na rozloučenou mu zazpívali. Když zpěv utichl, hrálo se dál. Asi po třiceti minutách se diváci postavili znovu. "Co se děje? Musíme zase zpívat?" divil jsem se. "Ne, zápas skončil," zněla odpověď. "Kdo vyhrál?" nesměle jsem se zeptal. l
</TEXT>
</DOC>
<DOC>
<DOCID>LN-20020520040</DOCID>
<DOCNO>LN-20020520040</DOCNO>
<DATE>05/20/02</DATE>
<TITLE>
Američan padl v Afghánistánu. Ve východním Afghánistánu byl včera zabit příslušník amerických speciálních jednotek. Oznámil to v Pentagonu podplukovník Michael Humm, podle kterého se tak stalo při přestřelce americké jednotky s nepřítelem v rámci operace Condor. Pentagon zatím nezveřejnil jméno padlého vojáka, protože chce nejdříve informovat jeho rodinu.
</TITLE>
<TEXT>
Němci chtějí zpět marku. Počáteční nadšení z eura v Německu zřejmě vyprchalo. Podle průzkumu demoskopického ústavu v Allensbachu si 54 procent Němců přeje vrátit marku. S eurem je spokojeno 37 procent dotázaných a devět procent není rozhodnuto. Ještě v polovině ledna bylo s přechodem země z národní měny na jednotnou evropskou měnu euro spokojeno 90 procent Němců.
</TEXT>
</DOC>
<DOC>
<DOCID>LN-20020520041</DOCID>
<DOCNO>LN-20020520041</DOCNO>
<DATE>05/20/02</DATE>
<TITLE>
Národná obroda
</TITLE>
<TEXT>
V Česku všeobecně je základním kritériem pro vše, pro formování vztahů mezi lidmi, pro pohyb po parketu každodenního života, profit. Prachy jsou centrální kategorií jednání. Na Slovensku ne! Tady jsou vztahy emocionálnější, otevřenější, přátelství má tady ještě stále původní hodnotu, míní sociolog Fedor Gál. Oba státy však podle něj mají společné problémy, jako je korupce, klientelismus, manipulativní síla médií či propojení politických a ekonomických elit. "Když to mám shrnout, jsou to dnes dva státy s podobnými problémy a podobnými lidmi, nejsou to dva rozdílné vesmíry," dodal. ČR je na rozdíl od Slovenska globálně vnímána jako kulturní, civilizovaná země. "Slovensko je vnímáno jako zvláštní kuriozitka, takový Balkán ve střední Evropě. Neprávem, ale je to fakt," řekl Gál s tím, že bude ještě dlouho trvat, než bude i Slovensko vnímáno jako standardní středoevropská země. Vstup do EU je podle sociologa pro oba státy nevyhnutelný, je však třeba mluvit také o problémech, které na Slovensko i ČR po přijetí do EU čekají.
</TEXT>
</DOC>
<DOC>
<DOCID>LN-20020520042</DOCID>
<DOCNO>LN-20020520042</DOCNO>
<DATE>05/20/02</DATE>
<TITLE>
Odchodem Miloše Zemana vzniká prostor pro novou "opoziční smlouvu"
</TITLE>
<TEXT>
Hlavním tématem letošní předvolební kampaně je Václav Klaus. Stojí proti všem, kteří ho chtějí zbavit veškerého vlivu na chod státu, a fronta je to téměř národní. Klaus nevoní Vladimíru Špidlovi, nechce ho žádná ze stran Koalice a stojí proti němu i jeho odvěký soupeř Václav Havel. Jediný, kdo je stále ochotný Klause podporovat, je jeho vlastní strana. To je však proklatě málo.
</TEXT>
<HEADING>
S Milošem proti Havlovi
</HEADING>
<TEXT>
V prosinci 1997 se zdálo, že Klaus definitivně padl. Čelil čerstvé vzpouře ve vlastní straně, pod tlakem politických nepřátel odstoupil z funkce premiéra a preference ODS mířily k historickému minimu. Bývalí Klausovi koaliční přátelé z KDU-ČSL, ODA a z odštěpené části ODS (pozdější Unie svobody) sestavili za pomoci prezidenta prozatímní vládu vedenou bankéřem Josefem Tošovským. V tu chvíli však předseda ODS, který své vůdčí postavení ve straně obhájil na mimořádném sjezdu v Poděbradech, získal nečekaného spojence - Miloše Zemana. Nebylo to však spojenectví nezištné, nýbrž i pro tehdejšího předsedu ČSSD velmi výhodné. Zeman se v té době přiblížil na dosah k premiérskému křeslu a potřeboval silného spojence, který by mu pomohl vybudovat pevnou hráz proti "nepolitické politice" Václava Havla. Co kdyby Havel za pár let vyprovokoval podobnou vzpouru i ve vládě Zemanově? Jenom proto se Zeman postavil za Klause a podpořil ho proti vzpouře "trpaslíků, na něž není možné se zlobit, když vás kopou do kotníků, neboť výš nedosáhnou". Proto je možné s nadsázkou tvrdit, že tzv. opoziční smlouva vznikla už koncem roku 1997, nikoli až v létě 1998, kdy byla uzavřena oficiálně.
</TEXT>
<HEADING>
Bez Miloše a bez moci
</HEADING>
<TEXT>
Zeman kalkuluje lépe než Klaus, a proto z opoziční smlouvy vytěžil mnohem víc než jeho protějšek. Přestože šéf ODS pořád dokola tvrdí, že jeho strana držela socialisty smlouvou na uzdě, fakticky nedokázala - a kvůli Klausovu slabšímu postavení v tomto smluvním vztahu ani nemohla - zabránit důležitým rozhodnutím socialistického kabinetu. Skvěle se to dá ilustrovat na privatizaci polostátních bank či na prodeji státního plynárenského podniku Transgas, o nichž Klaus tvrdí, že jsou krajně nevýhodné. No tak proč jim svou mocí, vyplývající z opoziční smlouvy, jednoduše nezabránil? Na to Klaus odpovědět nedokáže. Zeman prostě vyhrál. Premiér o tom nedávno mluvil na předvolebním mítinku v Praze-Strašnicích. "Předseda Poslanecké sněmovny řídí jednání, uděluje slovo poslancům a nesmí ani komentovat. To je de facto vše," popsal Zeman Klausovu pozici a dodal: "Předseda vlády rozhoduje o miliardách. Například o privatizaci. A tu dělala vláda." To platilo po čtyři uplynulé roky, ale teď se situace změnila. Klausův hlavní spojenec odchází do ústraní a podle všeho to myslí vážně. S tím se však rozplývá i dosavadní moc Václava Klause, neboť ani Špidla, ani Marvanová, ani Svoboda se Václava Havla (na rozdíl od Václava Klause) nebojí. Chtějí vládnout spolu a přeje si to i prezident.
</TEXT>
<HEADING>
Kdo podpoří vládu Antiklausů?
</HEADING>
<TEXT>
Problém existuje jen jeden. Je totiž skoro jisté, že se potenciální protiklausovské koalici nepodaří získat v Poslanecké sněmovně většinu. Vyloučíme-li tichou podporu ODS, která kvůli uražené ješitnosti svého předsedy "Havlovu vládu" nepodpoří, jsou tu jenom dvě možnosti, z nichž jedna je čistě teoretická. V poražené ODS by mohlo dojít ke vzpouře proti "neschopnému" předsedovi a část mocensky ambiciózních poslanců by se mohla nechat zlákat k podpoře koaliční vlády socialistů, lidovců a unionistů. V ideově semknuté ODS lze však tuto alternativu téměř jistě vyloučit. A tak zbývá jediná možnost - vláda s podporou komunistů. Taková opoziční smlouva by byla výhodná pro obě strany. "Antiklausovská koalice" by porazila svého největšího nepřítele a komunisté by vyšli z izolace, v níž se nacházejí od roku 1990. Ať už to po volbách dopadne jakkoli, tato možnost je ve hře - a musíme ji brát vážně. S rehabilitací komunistů by se asi těžko vyrovnával prezident a bylo by to velké dilema pro antikomunisty z Unie svobody a ze strany lidové. Politika je však uměním možného a těžko dopředu soudit, zda odpor ke Klausovi nakonec přece jen nezvítězí. Teprve pak bychom mohli udělat definitivní tečku za érou Václava Klause.
Problém existuje jen jeden. Je totiž skoro jisté, že se potenciální protiklausovské koalici nepodaří získat v Poslanecké sněmovně většinu. Vyloučíme-li tichou podporu ODS, která kvůli uražené ješitnosti svého předsedy "Havlovu vládu" nepodpoří, jsou tu jenom dvě možnosti, z nichž jedna je čistě teoretická. V poražené ODS by mohlo dojít ke vzpouře proti "neschopnému" předsedovi a část mocensky ambiciózních poslanců by se mohla nechat zlákat k podpoře koaliční vlády socialistů, lidovců a unionistů. V ideově semknuté ODS lze však tuto alternativu téměř jistě vyloučit. A tak zbývá jediná možnost - vláda s podporou komunistů. Taková opoziční smlouva by byla výhodná pro obě strany. "Antiklausovská koalice" by porazila svého největšího nepřítele a komunisté by vyšli z izolace, v níž se nacházejí od roku 1990. Ať už to po volbách dopadne jakkoli, tato možnost je ve hře - a musíme ji brát vážně. S rehabilitací komunistů by se asi těžko vyrovnával prezident a bylo by to velké dilema pro antikomunisty z Unie svobody a ze strany lidové. Politika je však uměním možného a těžko dopředu soudit, zda odpor ke Klausovi nakonec přece jen nezvítězí. Teprve pak bychom mohli udělat definitivní tečku za érou Václava Klause.
</TEXT>
</DOC>
<DOC>
<DOCID>LN-20020520043</DOCID>
<DOCNO>LN-20020520043</DOCNO>
<DATE>05/20/02</DATE>
<TITLE>
Popularita prezidenta USA vážně utrpěla
</TITLE>
<TEXT>
Po dlouhých osm měsíců se prezident George W. Bush a jeho tým vezl na vlně vysoké popularity. Muž, který vede zemi do války, se v USA nekritizuje. Není to považováno za vlastenecké. Po 11. září se za oceánem kvůli této okolnosti téměř zastavil i politický život. Opoziční demokraté třímali v jednom šiku s republikány žerď vlajky s hvězdami a pruhy, ale zároveň pokukovali po účinném způsobu, jak se Bushovi dostat na kobylku. Již v listopadu jdou Američané k volbám, v nichž mohou zásadně zvrátit rovnováhu sil v Kongresu. Zprávy o tom, že Bush věděl o plánech na únosy letadel před 11. zářím, jsou pro demokraty darem z nebes. Jde o největší ránu, která zatím prezidenta potkala. Začíná se dokonce říkat, že skandál má potenciál aféry Watergate, která před 30 lety otřásla Nixonovým křeslem. Republikáni se nařčením urputně brání, a seč mohou, svalují vinu na tajné služby. Přiznávají, že je v nich nepořádek, ale jedním dechem tvrdí, že zde zavládl za demokrata Billa Clintona - a oni jej zkrátka nestačili uklidit. Vydali také nové varování - Al Kajda se prý chystá vyhodit do povětří obytné domy. Načasování této výstrahy je zřejmé. Má jednak vzít munici všem kritikům, kteří tvrdí, že poměry v Bílém domě zůstaly stejné jako před 11. zářím, jednak odvést pozornost od nepříjemné debaty o předchozím selhání. Přes tyto zřejmé motivy čeká na prezidenta za varování pochvala. Pořádně naštvaní asi budou jen studenti z Blízkého východu. Těm už žádný Američan byt nepronajme.
</TEXT>
</DOC>
<DOC>
<DOCID>LN-20020520044</DOCID>
<DOCNO>LN-20020520044</DOCNO>
<DATE>05/20/02</DATE>
<TITLE>
Starostové s landsmanšaftem spolupracují
</TITLE>
<TEXT>
Představitelé jihočeských obcí a měst, mezi nimi i nemálo členů ODS, spolupracují již delší dobu se Sudetoněmeckým krajanským sdružením (landsmanšaftem) v obcích a městech na druhé straně hranice. Třeba při rekonstrukci památek, na kterou plynou z německé strany desítky milionů. ODS kritizovala arcibiskupa Graubnera za účast na Sudetoněmeckých dnech v Norimberku. Přitom jihočeští zastupitelé dostali od místopředsedy strany Miroslava Beneše pro své počínání pardon. Pan Beneš svou direktivou "na místní úrovni je vše v pořádku, na vyšší je to špatné" vystavuje ODS ošklivému podezření: peníze - jak kdysi řekl již Václav Klaus - nemají mašličku, jež by označovala jejich účel či původ, a proto prostředky od Němců straně národních zájmů nesmrdí. Arcibiskup Graubner, jak známo, z Norimberka nepřiveze ani euro, a tak je jeho návštěva z hlediska vedení ODS nežádoucí. ODS je naštěstí demokratická strana a její členové nejsou vázáni vrchnostenskými příkazy z Prahy. Pro své voliče v jihočeských obcích rozhodně nejsou tihle politici zrádci. Schizofrenii, která rozlišuje mezi hodnými a zlými členy landsmanšaftu podle spolkové hierarchie, ponechávají stranickému centru.
</TEXT>
</DOC>
<DOC>
<DOCID>LN-20020520045</DOCID>
<DOCNO>LN-20020520045</DOCNO>
<DATE>05/20/02</DATE>
<TITLE>
Pomník vězňům chce ODS využít ke kampani
</TITLE>
<TEXT>
Skutečnost, že na úpatí pražského Petřína má být ve čtvrtek odhalen pomník politickým vězňům, je chvályhodná. Každá společnost má znát svou minulost a k té v případě Česka patří i odpůrci a oběti komunistického režimu. Podstatně méně chvályhodná je forma, jakou má slavnostní odhalení pomníku proběhnout. Starosta Prahy 1 Jan Bürgermeister totiž k němu nepozval tři nejvyšší ústavní činitele. Údajně se souhlasem předsedy Konfederace politických vězňů Stanislava Drobného. Starosta soudí, že by účast Miloše Zemana a Petra Pitharta coby bývalých členů KSČ nedodala slavnosti patřičný lesk. Václav Havel sice v KSČ nikdy nebyl, ale pozván nebyl také. Prý se o pomník nezajímal, zřejmě tedy za trest. Zato má u odhalovaného pomníku promluvit předseda ODS Václav Klaus a členové ODS Jan Bürgermeister a Igor Němec. Zkrátka - veřejnosti má být jasné, že o pomník politickým vězňům se zasloužila ODS a Konfederace politických vězňů. Do voleb zbývá chvilka a odpůrci komunismu jsou také voliči. Proč jim tedy neukázat, kdo ctí jejich zásluhy a oběti? Ze strany ODS nelze takový postup chápat jinak než jako nevkusnou sebepropagaci. Jak se však dívat na roli, kterou v aféře hraje Konfederace politických vězňů? Tato úctyhodná organizace by se přece neměla vázat na žádnou politickou stranu. Když už to nedokáže, snad by aspoň neměla přehlížet, že Václav Havel je také bývalý politický vězeň. A že Petr Pithart měl k politickým vězňům a odpůrcům režimu rozhodně blíž než kterýkoli z těch tří, kteří mají u pomníku promluvit.
</TEXT>
</DOC>
<DOC>
<DOCID>LN-20020520046</DOCID>
<DOCNO>LN-20020520046</DOCNO>
<DATE>05/20/02</DATE>
<TITLE>
...a přitom na sobotní norimberské schůzce své organizace mimořádně emotivně kritizoval "nacionalismus" ve výrocích Vladimíra Špidly.
</TITLE>
<TEXT>
Předseda ČSSD Vladimír Špidla v sobotu sdělil přes média světu, že Němci, kteří za druhé světové války bojovali proti fašistickému Německu a po válce byli nespravedlivě odsunuti, by mohli dostat od naší republiky odškodnění. Zásadně však odmítl zpochybnit odsun. Odškodnění Němců, kteří bojovali proti nacismu a byli smeteni odsunem, je mimořádně důležitý krok české strany. Krok klíčový - je nutné uznat vlastní chyby a viny, zamést si před vlastním prahem. Odsun samozřejmě v poválečném chaosu a vlně msty zametl s řadou Němců, kteří neměli nic společného s nacismem. Je důležité je odškodnit, omluvit se jim, protože se jim stala mimořádná nespravedlnost. Na rozdíl od většiny jejich odsunutých krajanů - stoupenců Konráda Henleina kteří se aktivně podíleli na rozbití a obsazení naší republiky nacisty. V týž den se konalo shromáždění landsmanšaftu. "Odmítáme oslavování genocidy," kontroval Špidlovi předseda Sudetoněmeckého krajanského sdružení Bernd Posselt. "Myšlení v nacionalistických kategoriích" nemá podle šéfa landsmanšaftu v jedenadvacátém století místo (ČTK 18. 5.). Nevím, jak zní německá obdoba výroku "pro smítko v oku cizím břevno v oku svém přehlédnout". Internetová adresa sudetoněmecké verze onoho břevna však zní sudetengermans.freeyellow.com. Web amerických sudetských Němců je umístěn na serveru s původem někde u Seattlu, ale nejde o nějakou nelegitimní privátní mutaci. Stránka je zařazena v seznamu odkazů oficiálního serveru mnichovského Sudetoněmeckého krajanského sdružení www.sudeten.de na čestném šestém místě a jako reklamu na ni čteme: "Naleznete zde rasistické Benešovy dekrety v angličtině! Po přečtení nebudete věřit, že dodnes mají v ČR právní platnost." Prohlížel jsem si ten webík ve stejný den, kdy pan Posselt hřímal na téma nepatřičnost nacionalismu... "V roce 1938, po slavné mnichovské dohodě, byly Sudety připojeny k Německu," píše se na stránce. Ano, jistě, co komu po jméně, ale já mám přece jenom radši, když je - na stránce v podstatě správně popsaná - skutková podstata (obsazení českého pohraničí Hitlerovým Německem a vyhnání Čechů) nazývána poněkud jinak. A jak čtu dál, mé rozpaky se zvětšují: "Pro sudetské Němce to znamenalo uskutečnění jejich požadavků z let 1918 až 1919. ... Protiněmecká politika české vlády zvyšovala napětí mezi sudetskými Němci a státem, ke kterému byli připojeni proti své vůli..." Dočetl jsem a nabyl dojmu, že by pan Posselt s kritikou nacionalismu měl jít mezi své.
</TEXT>
</DOC>
<DOC>
<DOCID>LN-20020520047</DOCID>
<DOCNO>LN-20020520047</DOCNO>
<DATE>05/20/02</DATE>
<TITLE>
Ad LN 25. 4.: Havel nerozlišuje Benešova selhání V článku Emanuela Mandlera nalézám
</TITLE>
<TEXT>
zajímavý rozpor. V druhém sloupci se říká, že rozhodnutí prezidenta Beneše nebránit se po Mnichovu, nebylo-li správné, špatné určitě také nebylo. V posledním sloupci však čteme, že za Mnichova byla před Benešem dvě řešení - a obě špatná. Autor tak především porušuje zásadu sporu kromě toho o špatném rozhodnutí má smysl mluvit jen tehdy, bylo-li možné rozhodnutí lepší. Pan Mandler měl asi na mysli toto: Lze pochybovat o správnosti Benešova rozhodnutí na základě znalosti jeho zlých následků, nevíme však, zda opačné rozhodnutí by nemělo následky ještě horší. V situaci, v níž se náš stát v září 1938 ocitl, nemohlo už žádné Benešovo rozhodnutí odvrátit tragédii. Kdyby to takto napsal, mohla mít jeho úvaha zajímavé pokračování. Nejen v září 1938, ale i v březnu 1939, v únoru 1948 a v srpnu 1968 stáli naši vedoucí politikové před dilematem: kapitulace, nebo beznadějný odpor. Ve všech případech zvolili kapitulaci. O správnosti jejich rozhodnutí můžeme donekonečna diskutovat, ale nikdy se nedobereme přesvědčivého závěru, protože ani odpor by nás patrně nezachránil před tragickými následky. Neměli bychom se spíše zamýšlet nad tím, zda se tragickému dilematu nedalo předejít?
</TEXT>
</DOC>
<DOC>
<DOCID>LN-20020520048</DOCID>
<DOCNO>LN-20020520048</DOCNO>
<DATE>05/20/02</DATE>
<TITLE>
Ad Pátek LN 17. 5.: Poprvé pro menší zlo
</TITLE>
<TEXT>
Domnívám se, že předvolební průzkumy jsou značně nevěrohodné. Ty internetové nemá smysl vůbec publikovat. Když si s tím někdo dá práci, může mít např. Strana zelených zítra 45 %. A podívejme se, o kolik se lišily výsledky od předvolebních průzkumů uznávaných agentur. Jak je možné, že např. strana důchodců měla mít až 12 procent a ve skutečnosti měla 3 procenta?
</TEXT>
</DOC>
<DOC>
<DOCID>LN-20020520049</DOCID>
<DOCNO>LN-20020520049</DOCNO>
<DATE>05/20/02</DATE>
<TITLE>
Ad LN 13. 5.: Institut Karla Havlíčka Borovského by měl ocenit i heroinového krále Dobrošiho... Vydání Mein Kampfu Michalem
</TITLE>
<TEXT>
Zítkem, který byl Institutem Karla Havlíčka Borovského oceněn za "hájení svobod a práv občanů", možná není chvályhodné. Je však nemorální? Podnikatel, který by vydával něco, co si společnost nepřeje, by se dlouho na trhu neudržel. Zítko pouze reagoval na potřeby, které projevila veřejnost. Jsou-li tyto potřeby nemorální, nemůže být obviňován a odsuzován on, pouhý vykonavatel tužeb části obyvatel, ale sama tato část obyvatel. Zítko je jen obětním beránkem pro politiky a policii, kteří si přejí občanům ukázat, jak řeší problémy společnosti, a přitom se nenadřít a moc toho nevyřešit. Princ Dobroši je skutečně podobný případ. Kvůli tomu, že byl zavřen, nikdo fetovat nepřestane a na jeho místo naskočí deset dalších drogových bossů. Bohužel jej letos nikdo na cenu Karla Havlíčka Borovského nenavrhl. Budeme rádi, učiní-li tak Jiří X. Doležal v jejím příštím ročníku.
</TEXT>
</DOC>
<DOC>
<DOCID>LN-20020520050</DOCID>
<DOCNO>LN-20020520050</DOCNO>
<DATE>05/20/02</DATE>
<TITLE>
Ad LN 14. 5.: Česko-slovenské vítězství"
</TITLE>
<TEXT>
Měl jsem radost, že jsou Slováci mistry světa v hokeji. Úvaha Michala Lukeše je zajímavá, přesto mě v několika punktech rozladila. Prý dnes - po rozdělení bývalého Československa není už co řešit. Jako by neexistovala perspektiva našeho opětného setkání vEU! Znám dost Slováků, kteří si uvědomují, že samostatnost jim přinesla výrazně méně ochrany a pocitu národně-státní bezpečnosti. Připomněli jim to nedávno lidé typu Haidera nebo Orbána. Uváděné "zmizení komplexu většího a menšího bratra" se také zřejmě plně neuskutečnilo. Například manažer Peter Šťastný prý vítězství komentoval: "Je to báječná satisfakce! Máme hráče světové špičky. Problém byl v tom, že v době Československa se jich málo dostávalo do společného týmu..." Zcela "mimo" je Michal Lukeš, když píše, že "Československo ... vzniklo uměle, rozhodnutím politiků". To měla uvědomělá hrstka slovenské inteligence a jejich čeští (bratrští!) přátelé čekat, až slovenský národ zcela zmizí z mapy Evropy?
</TEXT>
</DOC>
<DOC>
<DOCID>LN-20020520051</DOCID>
<DOCNO>LN-20020520051</DOCNO>
<DATE>05/20/02</DATE>
<TITLE>
Ad LN 16. 3.: Čtyři důvody, proč by měl Augusta skončit
</TITLE>
<TEXT>
Držel někdy autor článku Lukáš Tomek hokejku v ruce? Měl na sobě někdy propocený dres? Nevím, neznám ho. Vím však, že ve sportu jsou vítězství a porážky. Nemůžeme vyhrávat věčně. V ničem. Natož v hokeji. Slušný novinář by měl panu Augustovi poděkovat. Ve sportu se prostě prohrává.
</TEXT>
</DOC>
<DOC>
<DOCID>LN-20020520052</DOCID>
<DOCNO>LN-20020520052</DOCNO>
<DATE>05/20/02</DATE>
<TITLE>
Ad LN 14. 5.: Lékaři: Na děti útočí hlavně jejich psi
</TITLE>
<TEXT>
Lékaři v článku tvrdí, že kousne-li pes dítě, je to z 90 % vlastní pes a jen zřídka cizí. Potvrdilo to mé dávné přesvědčení, a to přesto, že výroky lékařů jsou jednostranně zaměřeny proti psům. Pes je bezmezně oddán své rodině, obzvlášť dětem. Kousne-li pes dítě své rodiny, nestane se tak bezdůvodně. Nepřeskočí mu v hlavě, jak říká primář MUDr. Eliášek, ani rodiče nemuseli selhat při výchově psa. Nezvládli především dohled nad dítě. Je bohužel dost rodičů, kteří nemají ke psům vztah, nic o nich nevědí a opatří psa pro dítě jako živou hračku. Děti bývají kruté, psu ubližují. Přítomný rodič, místo aby dítěti v jeho počínání zabránil, je omlouvá - je to přece dítě. Rodiče musejí vychovávat děti k lásce a ohleduplnosti vůči zvířatům. Nestaňme se vězniteli a tyrany svých psů a neuděláme z nich nešťastné, zlomené, neurotické a agresivní tvory!
</TEXT>
</DOC>
<DOC>
<DOCID>LN-20020520053</DOCID>
<DOCNO>LN-20020520053</DOCNO>
<DATE>05/20/02</DATE>
<TEXT>
Politická situace v této zemi není zřejmě pro lékařský stav příznivá. Jako lékař s bohatými životními i profesionálními zkušenostmi jsem šokován útoky představitelů, snad prý liberálně-konzervativní strany, proti stavovské organizaci. Lékařská komora má hájit lékařský stav, má dbát na to, aby lékař mohl vykonávat svobodné lékařské povolání. To nemá být odborová organizace. Dohlíží na profesionalitu, etiku, neustálé vzdělávání, na celkovou úroveň lékaře. Iniciátoři tohoto tažení toho zřejmě mnoho o historii lékařského stavu nevědí. Ten neměl lehkou pozici a již od prvních pokusů se organizovat (od r. 1929) čelil snahám o zrušení organizace a útokům proti stavovství. Jak ukázala historie, pro udržení stavovské organizace je důležité politické prostředí, v němž působí. Není mu příznivě nakloněno prostředí levicové a populistické. Nechápu, že ODS nepodporuje střední vrstvu. Zánik komory by byl opět signálem, že se budeme vracet do společnosti bez prosperity a perspektivy.
</TEXT>
</DOC>
<DOC>
<DOCID>LN-20020520054</DOCID>
<DOCNO>LN-20020520054</DOCNO>
<DATE>05/20/02</DATE>
<TITLE>
Projev Edmunda Stoibera přednesený na setkání sudetských Němců v Norimberku
</TITLE>
<TEXT>
Dnes tu slavím malé výročí. Již podesáté tu k vám o svatodušní neděli promlouvám jako bavorský ministerský předseda a váš patron. Také jako kandidát na spolkového kancléře pevně stojím za tím, co jsem prohlásil jako ministerský předseda: Budu-li zvolen kancléřem, přednesu vaše požadavky. Jakého společného úspěchu jsme za poslední léta dosáhli? Sudetoněmecké požadavky nezmizely ze společenské debaty v Německu a České republice. Vládní koalice usilovala o to, aby vaše požadavky skončily v Muzeu německých dějin. Toto hrobové mlčení jsme společně dokázali zmařit. Vaše požadavky dnes nenáleží minulosti, nýbrž aktuální přítomnosti, a proto se staly také otázkou evropskou.
</TEXT>
<HEADING>
Česká tvrdohlavost
</HEADING>
<TEXT>
Česká politická reprezentace v minulých letech neúnavně při každé příležitosti zdůrazňovala, že Benešovy dekrety by se měly přenechat historikům. Přesto se nyní česká vláda i český parlament zabývaly dekrety tak jako za uplynulých dvanáct let nikdy. Proč, když jsou údajně uzavřenou kapitolou? Proč, když z nich už údajně nevyplývá žádná právní účinnost? Tak snadno ovšem dějiny a bezpráví vyhnání nelze odsunout. To zjistil i český premiér Zeman. Jeho rozhovor pro rakouský časopis Profil všechny vyděsil a zasáhl. Dokazuje, že i dvanáct let po pádu komunistické moci se většina české politické elity nedokáže vymanit z nacionalistického uvažování. Kdo paušálně a kolektivně nazývá sudetské Němce "Hitlerovou pátou kolonou" a "vlastizrádci", kteří vyhnáním vyšli ještě poměrně lacino, ten zachází cynicky s lidským utrpením více než 200 000 obětí, které během odsunu a na jeho následky zemřely. Zazní-li taková slova z úst premiéra demokratické země ucházející se o členství v EU, musejí se dotknout každého, kdo v Evropě vidí víc než jen ekonomický prostor. To, že vyjádření českého premiéra nebyla ojedinělou netaktností, dokazuje rozhovor ministra zahraničních věcí Kavana pro týdeník Welt. "Benešovy dekrety nemůžeme považovat za bezpráví." Není snad bezpráví kolektivně zabavovat lidem majetek, zbavovat je práv a vyhánět je? Pokud by takhle mělo vypadat evropské myšlení, pak by náš kontinent neměl vyhlídku na světlou budoucnost. Český předseda parlamentu Václav Klaus šel ještě o krok dál. Chtěl, aby EU poskytla záruku platnosti Benešových dekretů i do budoucna. Tím by Evropa prohlásila bezpráví za právo a sama sebe by dovedla coby právní společenství ad absurdum. Klausův požadavek vedl k tomu, že se Evropský parlament nyní dekrety zabývá. Evropský parlament nechal vypracovat posudek, který má stanovit, zda jsou dekrety slučitelné s evropským právním řádem. Bavorská vláda zaujme k procesu vypracovávání tohoto posudku vlastní stanovisko.
</TEXT>
<HEADING>
Dekrety a Evropa
</HEADING>
<TEXT>
Právě tak politováníhodné jako Zemanova vyjádření a Klausovy požadavky je usnesení českého parlamentu o Benešových dekretech. Uprostřed Evropy se demokratický parlament v roce 2002 usnáší o tom, že se vyhnání a zbavení práv tří a půl milionu lidí stalo po právu. 57 let po vyhnání, uprostřed Evropy nenachází demokratický parlament jediné slovo politování a omluvy za vyhnání někdejších krajanů, a tím potvrzuje minulé bezpráví. I toto usnesení českého parlamentu dokládá, že Benešovy dekrety nepatří minulosti. Naopak zatěžují současnost i budoucnost. Jsou překážkou dobrých sousedských vztahů Německa a ČR a zatěžují sjednocující se Evropu. Ta chápe mír jinak, než jak to zaznělo v nezodpovědných slovech českého místopředsedy vlády a předsedy ČSSD Vladimíra Špidly. Vyhnání rozhodně není "zdrojem míru", jak takřka cynicky prohlásil. Setrvávání na Benešových dekretech je v první řadě český problém, ale také problém evropský. Je barometrem schopnosti ČR vstoupit do Evropy. ČR si svým postojem nedělá v Evropě přátele. Doufám, že to nebylo poslední slovo českého parlamentu k dekretům. Žádný stát unie totiž nesmí schvalovat vyhnání a jeho následky. O to radostnější je, že s vámi dnes poprvé slavil bohoslužbu český biskup Jan Graubner. Sám chápe svůj příjezd jako "službu smíření" mezi Čechy a Němci. Ani jeden sudetský Němec nechce zastrašit byť jediného českého občana. Je pozoruhodné, že právě tam, odkud sudetští Němci pocházejí, v jejich staré vlasti, nejsou emoce proti nim zdaleka tak silné jako v českém vnitrozemí. S uznáním se tu hledí na jejich práci při opravě kostelů, hřbitovů, při objektivním posuzování dějin a mírumilovném soužití. To dokazuje jediné: setkávání odbourává strach.
</TEXT>
<HEADING>
Nechceme destabilizaci
</HEADING>
<TEXT>
Ani jeden sudetský Němec si nepřeje destabilizaci ČR. Naopak. Přejí si porozumění. Veškerý strach a obavy lidí vČR postrádá reálný základ. Ovšem sudetští Němci si přejí, aby bezpráví vyhnání bylo pojmenováno, aby nad ním bylo vyjádřeno politování, aby bylo zhojeno. Zahojit tuto ránu bude možné nejlépe, budou-li spolu obě strany o minulosti hovořit. Otevřený dialog zbavený strachu a předsudků je nejlepší cestou k dobrému sousedství. Benešovy dekrety připravily sudetské Němce o vlast. Přiřknutí práva na vlast sudetským Němcům nezávisle na svobodě usídlování v rámci EU by byl velký krok do právní Evropy. Je nutné konečně zrušit onen neslýchaný zákon z května 1946, jenž legalizoval zločiny páchané na Němcích a Maďarech a prohlásil je za beztrestné. Je nepochopitelné, že může ještě dnes parlament demokratického státu potvrzovat tento zákon, který hluboce zraňuje sudetské Němce a jejich potomky. Odporuje každému civilizovanému právnímu řádu, a to i právnímu řádu, který platil v roce 1946. Je nutné hovořit o tom, jak je možné zrušit a sprovodit ze světa Benešovy dekrety týkající se vyhnání. Odporují evropskému právnímu a hodnotovému řádu. Pro EU jsou neúnosné. Neustále tvrdím: je ve vlastním zájmu ČR, aby se konečně závazně a smířlivě distancovala od této části své minulosti. Sázíme na Evropu práva, v níž bezpráví vyhnání nadále nebude platit. Sázíme na Evropu práva, neboť jen taková Evropa může trvale zaručit mír. Sázíme na Evropu práva, neboť jen tam, kde vládne právo, nebude diskriminována žádná skupina obyvatel.
Krácení a mezititulky redakce LN
</TEXT>
</DOC>
<DOC>
<DOCID>LN-20020520055</DOCID>
<DOCNO>LN-20020520055</DOCNO>
<DATE>05/20/02</DATE>
<TEXT>
LOS ANGELES - Nový díl Hvězdných válek s názvem Star Wars: Epizoda II Klony útočí vydělal za první den svého promítání 30,1 milionu dolarů (více než 1 miliardu korun). Stal se tak nejvýnosnějším filmem v historii, který měl premiéru ve všední den. Nový dlouho očekávaný snímek však nepřekonal tržby filmu Spider-Man, které se za první den vyšplhaly až na 39,3 milionu dolarů (asi 1,3 miliardy korun). Spider-Man měl premiéru v pátek, který se již považuje za část víkendu. Tvůrce Hvězdných válek George Lucas ani nepředpokládal, že se jeho film přiblíží tržbě Spider-Mana. Důvodem byl především menší počet sálů, ve kterých se Hvězdné války promítaly. Lucas totiž trval na tom, aby se jeho film hrál jen v nejmodernějších kinech s digitálním zvukem.
</TEXT>
</DOC>
<DOC>
<DOCID>LN-20020520056</DOCID>
<DOCNO>LN-20020520056</DOCNO>
<DATE>05/20/02</DATE>
<TEXT>
Zbyšek. Jméno je vlastně domáckým tvarem Zbyslava nebo Zbyhněva. Jeho první složku tvoří sloveso "zbýti", takže dohromady by je šlo vyložit jako "zbyl hněv", ale jazykovědci se domnívají, že jde spíše o "člověka, kterému zbývá hněv". V českém církevním kalendáři dnes slaví svátek Klement Maria Hoffbauer a Bernardin Sienský.
</TEXT>
</DOC>
<DOC>
<DOCID>LN-20020520057</DOCID>
<DOCNO>LN-20020520057</DOCNO>
<DATE>05/20/02</DATE>
<TEXT>
Zítra dopoledne bude vykradena hlavní pošta. Kdyby pražská policie zachytila takovouto zprávu, děly by se věci. Ví-li, že zítra dopoledne (jako prakticky každý všední den) budou okradeni zahraniční turisté na stanici metra Pankrác, nedělá vůbec nic. Proč? Nemá na to lidi? Očekává jen malé ztráty? Zahraniční turisté jí za to nestojí? Že v daném případě nejde "jen" o zahraniční turisty, dokazuje scéna, která se nedávno odehrála na Pankráci. Zpočátku běželo všechno podle osvědčeného scénáře. Banda zlodějů (shodou okolností také zahraničních) v černých kožených bundách si už v horním vestibulu vytipovala dvě španělské návštěvnice hlavního města. Sjela s nimi po eskalátorech na peron, obstoupila je a jako jednolitý hrozen se vmáčkla do posledního vagonu soupravy. "Polisía!" zněl pak vagonem rozrušený ženský hlas cestou na stanici Pražského povstání. Nepoučení cestující nechápavě zírali směrem k hroznu těl. Poučení cestující by okradené Španělce rádi pomohli, ale zkuste se dát do křížku s partou urostlých zločinců. Obvykle děj pokračuje tak, že cizinci s peněženkou na Pražského povstání vystoupí, zběžně přepočítají lup a nejbližší soupravou se vracejí zpátky na Pankrác, zatímco cizinci bez peněženky jedou dál do centra vstříc své zkažené dovolené. Tentokrát se však našel český mladík, který ve vší slušnosti Španělky bránil. Obvyklý scénář tím pochopitelně nezměnil, jen ho "obohatil" o zakrvavený vagon. Zločinci se s ním ani trochu nepárali. Sečteno a podtrženo: násilníci posílili nejen svoji koupěschopnost, ale i sebevědomí. Mladík ztratil nejen trochu krve, ale zřejmě i chuť klást zase někdy v metru odpor zlověstně černým pasažérům. A Španělky doma rozhodně neporeferují o Praze magické v dobrém. Pravděpodobný vývoj? Hoši v kůži budou příště na Pankráci ještě agresivnější, poučení cestující ještě bojácnější, turisté ještě bezmocnější. Co když se však situace dostane tak daleko, že podzemní zloději vstoupí - po vzoru kolegů taxikářů do turistické literatury a hotely na Pankráci přijdou o svou klientelu? Možná pak bude součástí jejich nabídky ozbrojený doprovod turistů metrem do centra Prahy. Možná se ale informovaní turisté začnou bránit sami a nové české vozy metra bude denně skrápět cizí krev. A co když Pražané vezmou spravedlnost do svých rukou a vyzbrojeni spreji, noži a dalšími legálně drženými zbraněmi ukážou útočným cizincům, kdo je doma pánem? Třeba se pak konečně policie zastydí. Možná ale bude všechno jinak: najde se politická strana, která získá razantním předvolebním heslem Za bezpečnější tunely! tolik hlasů, že zasedne ve vládě. Pak teprve cizinci u nás uvidí tanec!
</TEXT>
</DOC>
<DOC>
<DOCID>LN-20020520058</DOCID>
<DOCNO>LN-20020520058</DOCNO>
<DATE>05/20/02</DATE>
<TITLE>
Časopis People Magazine zveřejnil jména hvězd, které se mohou pochlubit nejhezčími částmi těla
</TITLE>
<TEXT>
Jóga, kickbox a tradiční sedylehy jsou podle zpěvačky Geri Halliwellové, která získala ocenění za nejlépe vypracované břišní svalstvo, receptem na udržení dobré kondice.
LOS ANGELES - Filmová hvězda australského původu Nicole Kidmanová se může pochlubit titulem "nejkrásnější nohy" Hollywoodu. Americký časopis People Magazine, jenž počátkem května věnoval své zvláštní číslo "Padesáti nejkrásnějším lidem planety", se ve svém nejnovějším vydání zaměřil na nejkrásnější části těla. Čtyřiatřicetiletá Nicole Kidmanová, která se umístila na prvním místě v seznamu nejkrásnějších lidí naší planety, nemá speciální recept, jak udržovat své tělo ve formě. Ráda plave, chodí na pěší výlety a občas si zajde zaběhat na pláž. Velkým fanouškem různých sportů však podle časopisu People Magazine není. Bývalý manžel Nicole Kidmanové Tom Cruise získal společně s herečkou Jennifer Garnerovou ocenění za nekrásnější ruce. Devětatřicetiletý herec, který je poslední dobou stále častěji vídán v doprovodu své nové přítelkyně Penelope Cruzové, má svého osobního trenéra a "mobilní fitness studio" si bere s sebou na každé místo natáčení. "Těžce na sobě pracuji, ale mám to rád," svěřil se Cruise, jehož vypracované bicepsy jsou k vidění ve známých filmech jako například Mission: Impossible. Benjamin Bratt, bývalý přítel herečky Julie Robertsové, se pyšní titulem "nejkrásnější hrudník". Benjamin prý v mládí často běhal, každý den nejméně osm kilometrů, nyní se udržuje v dobré kondici lezením po skalách, tenisem a surfováním na mořských vlnách. Za nejkrásnější hrudník byla oceněna i herečka Halle Berryová. Držitelka Oscara za hlavní roli ve filmu Monster's Ball má rovněž svého osobního trenéra, se kterým každý den intenzivně cvičí. "I když mám ráda dobře vypracovanou postavu, chci si zachovat ženskost," prohlásila nedávno Berryová. Tenista Patrick Rafter získal jako mužský protějšek Nicole Kidmanové ocenění za své nohy. "Je to genetické, otec měl také skvělé nohy," prohlásil na adresu svého bratra Peter Rafter. Chválu za nejpevnější břišní svaly sklidila bývalá členka skupiny Spice Girls Geri Halliwellová a hudebník Usher, který letos získal ocenění za nejlepší mužský sólový pěvecký výkon v kategorii R &amp;B při udílení amerických hudebních cen Grammy.
</TEXT>
</DOC>
<DOC>
<DOCID>LN-20020520059</DOCID>
<DOCNO>LN-20020520059</DOCNO>
<DATE>05/20/02</DATE>
<TITLE>
Stavební spořitelny uzavřely v Česku do konce dubna 447 tisíc nových smluv. To je zhruba stejně jako v loňském rekordním roce. Odborníci předpokládají, že za celý letošní rok spořitelny uzavřou stejně, nebo o něco méně smluv než loni. Celková cílová částka těchto smluv včetně navýšení dosáhla téměř 60 miliard korun.
</TITLE>
<TEXT>
Cizinci preferují při svých návštěvách Česka vyšší standard služeb a pohodlí. Většina z téměř 5,2 milionu zahraničních návštěvníků, kteří v loňském roce v Česku využili služeb ubytovacích zařízení, upřednostnila totiž tříhvězdičkové a čtyřhvězdičkové hotely.
Český Telecom v dubnu provozoval v bytech uživatelů už 81 067 digitálních telekomunikačních přípojek ISDN. Ty umožňují užití více koncových zařízení najednou. Roční nárůst ISDN se pohybuje v Česku v řádu stovek procent.
Zahraniční investice za téměř pět miliard dolarů získala loni Česká republika. Během posledních let dosáhly přímé investice v ČR 2500 USD na jednoho obyvatele. Byly tak nejvyšší v regionu. Na výročním zasedání Evropské banky pro obnovu a rozvoj (EBRD) v Bukurešti to včera řekl ministr financí Jiří Rusnok.
Firma Penta CZ dovezla sérii spínaných zdrojů do počítačů, která je závadná a zdroje vybuchují. Elektrický proud poté zničí téměř všechny součástky počítače. Informovala o tom TV Prima. Data z poškozeného počítače se dají zachránit jen obtížně.
Česká spořitelna zkrátí od června otevírací hodiny na pobočkách zhruba o hodinu denně. Spustí tak projekt, který dosud jen testovala. Zkrácením otevírací doby banka dál tlačí na to, aby klienti chodili na přetížené pobočky jen v nejnutnějších případech a k jednoduchým úkonům používali platební karty, telefon nebo internet.
Vlastník Českého Mobilu, kanadská telekomunikační společnost Telesystem International Wireless (TIW) se v prvním čtvrtletí dostala ze ztrát a skončila s kladným hospodářským výsledkem. Zasloužila se o to restrukturalizace dluhu spolu s růstem počtu uživatelů mobilních sítí ve střední a východní Evropě v čele s Českou republikou, kde TIW kontroluje firmu Český Mobil se značkou Oskar. TIW skončila čtvrtletí sčistým ziskem 39,5 milionu dolarů ve srovnání se ztrátou 248,3 milionu USD ve stejném období loňského roku.
Rumunsko a EBRD (Evropská banka pro obnovu a rozvoj) podepsaly dohodu o privatizaci ropné společnosti SNP Petrom, největšího zaměstnavatele v zemi. Otevírá se tak cesta ke klíčové privatizaci na Balkáně, která je pro EBRD v tomto regionu jednou z největších akcí.
Srbsko chce letos vydat sérii eurobondů v celkové sumě tří miliard eur. Emise mají financovat splácení soukromých devizových vkladů zmrazených režimem Slobodana Miloševiče v 90. letech. Tyto peníze režim použil k vedení váky v odtrhujících se jugoslávských republikách. Vláda doufá, že emise najdou kupce, navzdory tomu, že Bělehrad zatím neuzavřel dohodu se zahraničními bankami o restrukturalizaci dluhu 2,2 miliardy USD.
České radiokom. 382,44 -1,23
Český Telecom 337,53 0,85
Česká spořitelna 373,73 0,06
</TEXT>
</DOC>
<DOC>
<DOCID>LN-20020520060</DOCID>
<DOCNO>LN-20020520060</DOCNO>
<DATE>05/20/02</DATE>
<TITLE>
Akcie IP Banky nástupkyně zkrachovalé IPB - připadnou po londýnské arbitráži kajmanským fondům. Ty sice ovládá ČSOB, ale časem mají být převedeny na státní Českou konsolidační agenturu.
</TITLE>
<GEOGRAPHY>PRAHA</GEOGRAPHY>
<TEXT>
Příběh zkrachovalé Investiční a Poštovní banky (IPB) může mít zajímavé rozuzlení. Kvůli finančním kouzlům bývalých majitelů IPB z japonské investiční banky Nomura se státní Česká konsolidační agentura může stát největším akcionářem bývalé IPB - nyní IP Banky. Cesta státu k téměř padesátiprocentnímu podílu v IP Bance není ale rozhodně přímá. Vede přes kajmanské fondy a londýnskou arbitráž mezi fondy Torkmain a Levitan a skupinu Nomura.
</TEXT>
<HEADING>
Jde o Prazdroj
</HEADING>
<TEXT>
Londýnská arbitráž totiž rozhodla, že dceřiná společnost Nomury Pembridge - může zaplatit fondům Torkmain a Levitan za akcie Plzeňského Prazdroje akciemi zkrachovalé IPB. Rozhodnutí arbitrů se tak odrazí i na vlastnické struktuře IP Banky. Místo devíti miliard získají fondy akcie IP Banky. Oba fondy přitom patří do kajmanské struktury fondů, kterou vytvořilo bývalé vedení "finančního lva". Fondy rozstrkané v daňových rájích ovládla po krachu IPB Československá obchodní banka. Celá struktura fondů má být přitom v nejbližších týdnech převedena na stát. "Dohodli jsme se, že sporné kajmanské fondy převedeme na Českou konsolidační agenturu, a to včetně jejich struktury," řekl Hospodářským novinám generální ředitel ČSOB Pavel Kavánek. Spolu s kajmanskými fondy tak stát získá i balík akcií IP Banky ve výši 46 procent. Ty na fondy převede finanční skupina Nomura. Cena akcií přitom rozhodně neodpovídá devítimiliardovému dluhu, který bývalé IPB vznikl vyvedením 84,73 procenta akcií Plzeňského Prazdroje na skupinu japonské banky. Nomura prodala Plzeňský Prazdroj a pivovar Radegast jihoafrické společnosti SAB za 22 miliard korun. Ztrátu z transakce České pivo zaplatí v rámci záruk při prodeji majetku IPB stát. "Verdikt arbitráže ještě neznamená, že pro český státní rozpočet je tato částka ztracena," prohlásil k výroku arbitráže mluvčí ČSOB Milan Tománek.
</TEXT>
<HEADING>
ČSOB versus Nomura
</HEADING>
<TEXT>
ČSOB totiž vede proti Nomuře dvě soudní pře o náhradu škody ve výši 9 až 24 miliard korun. Rozhodnutí arbitráže podle Tománka potvrzuje názor ČSOB, že transakce České pivo byla již od počátku plánována s cílem poškodit IPB. Zároveň se rozhodnutím podle něj zvyšuje šance ČSOB v dalších sporech s Nomurou o České pivo. Toto tvrzení ale Nomura odmítá.
ČSOB totiž vede proti Nomuře dvě soudní pře o náhradu škody ve výši 9 až 24 miliard korun. Rozhodnutí arbitráže podle Tománka potvrzuje názor ČSOB, že transakce České pivo byla již od počátku plánována s cílem poškodit IPB. Zároveň se rozhodnutím podle něj zvyšuje šance ČSOB v dalších sporech s Nomurou o České pivo. Toto tvrzení ale Nomura odmítá.
</TEXT>
</DOC>
<DOC>
<DOCID>LN-20020520061</DOCID>
<DOCNO>LN-20020520061</DOCNO>
<DATE>05/20/02</DATE>
<TITLE>
Podíl na trhu se stal příčinou sporu mezi prodejci motorových pil. Společnost Andreas Stihl a Mountfield se na sebe chystají podat žalobu. Své pravdy přitom dokládají odlišnými statistikami.
</TITLE>
<GEOGRAPHY>PRAHA</GEOGRAPHY>
<TEXT>
Česká pobočka německé firmy Andreas Stihl, která na tuzemském trhu prodává motorové pily, plánuje tento týden podat žalobu na svého konkurenta společnost Mountfield kvůli klamavé reklamě. Mountfield totiž v inzerci tvrdí, že na trhu motorových pil má s italskou značkou Oleo-Mac 46procentní podíl. Podle společnosti Andreas Stihl jde o lživou informaci.
</TEXT>
<HEADING>
Firma Stihl: Mountfield lže
</HEADING>
<TEXT>
"Momentálně se radíme s právníky a shromažďujeme důkazy," uvedl ředitel české pobočky firmy Stihl Tomáš Karlík. "Žalobu opřeme o lživé tvrzení Mountfieldu o jeho 46procentním tržním podílu. Podle údajů Českého statistického úřadu, který pracuje s daty z celních statistik, to tak v žádném případě není," dodal. Podle Karlíka pochází z celkového počtu 35 600 dovezených motorových pil z Itálie pouhých 5300 kusů - tedy necelých 15 procent. Navíc podle něj nejsou zdaleka všechny značky Oleo-Mac. Jaký je tržní podíl motorových pil značky Stihl, ovšem Karlík uvést odmítl. "Na informacích uvedených v inzerci trváme. V lednu až březnu letošního roku nesly tři ze čtyř prodaných řetězových pil na našem trhu značku Oleo-Mac. Za toto období si totiž v našich prodejnách zákazníci koupili celkem 9200 pil této značky," uvedl mluvčí Mountfieldu Václav Brom. Brom navíc Karlíkovy údaje popírá. Mountfield totiž v loňském roce dovezl do tuzemska 16 400 řetězových pil. "To jsme schopni v případě potřeby doložit celními prohlášeními. Výhrůžek pana Karlíka se neobáváme a domníváme se, že svým prohlášením, byť je plné emocí a nepravd, nechtěně přispívá k reklamě značky OleoMac," podotkl Brom.
</TEXT>
<HEADING>
Mountfield: Za vším je srovnávací test
</HEADING>
<TEXT>
Podle Broma je hlavní příčinou rozhořčení konkurence srovnávací test, který byl v inzerci uvedený a ze kterého pily Stihl nevyšly dobře. V reklamě se totiž uvádí, že za řetězovou pilu Oleo-Mac 936 zaplatí zákazník za jednu kilowatthodinu výkonu pouhých 5550 korun, kdežto za stejný výkon například u pil Husquarna 136 už 7494 korun a za model Stihl 021 dokonce 8267 korun. "Šlo o naprosto legální srovnávací reklamu. Husquarna se neozvala, protože prodejce ví, že údaje jsou pravdivé. Stihl si vymyslel žalobu," komentoval Václav Brom. Žalobu plánuje ovšem podat i Mountfield. "Pan Karlík poskytl tisku lživé informace, předáváme tuto záležitost našim právním zástupcům," shrnul Brom.
Podle Broma je hlavní příčinou rozhořčení konkurence srovnávací test, který byl v inzerci uvedený a ze kterého pily Stihl nevyšly dobře. V reklamě se totiž uvádí, že za řetězovou pilu Oleo-Mac 936 zaplatí zákazník za jednu kilowatthodinu výkonu pouhých 5550 korun, kdežto za stejný výkon například u pil Husquarna 136 už 7494 korun a za model Stihl 021 dokonce 8267 korun. "Šlo o naprosto legální srovnávací reklamu. Husquarna se neozvala, protože prodejce ví, že údaje jsou pravdivé. Stihl si vymyslel žalobu," komentoval Václav Brom. Žalobu plánuje ovšem podat i Mountfield. "Pan Karlík poskytl tisku lživé informace, předáváme tuto záležitost našim právním zástupcům," shrnul Brom.
</TEXT>
</DOC>
<DOC>
<DOCID>LN-20020520062</DOCID>
<DOCNO>LN-20020520062</DOCNO>
<DATE>05/20/02</DATE>
<GEOGRAPHY>BRUSEL</GEOGRAPHY>
<TEXT>
Evropská komise informovala, že obchod s pivem mezi státy Evropské unie již nekomplikují žádné technické problémy. Dobrému fungování vnitřního trhu však stále brání rozdíly mezi poplatky a daněmi v jednotlivých zemích. To přispívá ik cenovým rozdílům. Poplatky a daně činí například v Německu, Španělsku a Lucembursku jen 0,12 eura na litr piva, zatímco u Nizozemska a Belgie je to 0,25 eura a ve Finsku dokonce 1,74 eura. Cenové rozdíly přetrvávají i u dalších produktů. Tyčinka Mars je dvakrát dražší v Dánsku než v Belgii. Za coca-colu se platí dvakrát více v Dánsku než v Německu. Minerálka Evian stojí čtyřikrát více ve Francii než ve Finsku. Špagety Barilla jsou dvakrát dražší ve Švédsku než v Itálii.
</TEXT>
</DOC>
<DOC>
<DOCID>LN-20020520063</DOCID>
<DOCNO>LN-20020520063</DOCNO>
<DATE>05/20/02</DATE>
<GEOGRAPHY>PRAHA</GEOGRAPHY>
<TEXT>
Hodnota vývozu osobních automobilů, které jsou hlavním exportním artiklem Česka, ve čtvrtletí klesla o šest procent na 26,4 miliardy korun. Na nejvýznamnější trh - německý vývoz "spadl" dokonce skoro o čtvrtinu na 5,6 miliardy proti 7,3 miliardy korun v lednu až březnu 2001. "Ve světě je jasně patrná recese na automobilovém trhu a všechny klíčové trhy, kromě snad britského, zaznamenaly pokles," řekl mluvčí Škody Auto Milan Smutný.
</TEXT>
</DOC>
<DOC>
<DOCID>LN-20020520064</DOCID>
<DOCNO>LN-20020520064</DOCNO>
<DATE>05/20/02</DATE>
<TEXT>
Turisté mají letos v květnu poprvé po 65 letech šanci plout vzdušným korábem nad hlavním městem Německa Berlínem. Vzducholodě Zeppelin bývaly před válkou symbolem německé dovednosti a síly ve vzduchu. Na snímku je kompletně přepracovaný model řízené vzducholodi Zeppelin NT.
</TEXT>
</DOC>
<DOC>
<DOCID>LN-20020520065</DOCID>
<DOCNO>LN-20020520065</DOCNO>
<DATE>05/20/02</DATE>
<TITLE>
hovořila Zuzana Picková
</TITLE>
<HEADING>
OBĚD S... Pavlem Šťovíčkem S generálním ředitelem Logosu
</HEADING>
<TEXT>
Tři týdny bez komunikace s vlastní firmou - to je u českých manažerů jev nevídaný. Pavel Šťovíček tráví v současné době dovolenou v Íránu. Pochvaluje si, že je mu tam mobilní telefon k ničemu. Firma to prý musí vydržet.
Psát do odborného počítačového časopisu Chip začal Pavel Šťovíček ještě jako student ČVUT. To bylo před deseti lety. Časem ho vyměnil za PC Magazín. S kolegou a kamarádem ze školy však jednoho dne dospěli k názoru, že když stále hodnotí počítače a vše, co s nimi souvisí, mohli by si také sami zkusit, co zvládnou vytvořit. Firmu "rozjeli" v roce 1994. "Neměli jsme žádné úspory, prostě nic. Člověk to ale musí brát jako hru. Kdybych teď začínal znovu, tak se obávám, že by to už nefungovalo. Byly to noci i víkendy, ale bylo to krásné." Původně chtěli dělat jen software, ale jeho vývoj nějakou dobu trvá. "Je těžké přijít za zákazníkem, když je vám dvacet a nemáte zatím žádné výsledky, kterými byste se prezentovali. A ještě po nich chcete, aby platili předem." Nakonec se tehdejší studenti rozhodli, že budou montovat počítače, což se dá zúročit mnohem rychleji než software. K tomu se také starali firmám o počítače. "Tím jsme získávali peníze na to, aby naši programátoři mohli pracovat na něčem větším," říká Šťovíček.
</TEXT>
<HEADING>
Převzal jsem řízení
</HEADING>
<TEXT>
Do roku 1998 měla firma tři části: servis počítačů, montování a software. Tehdy Šťovíček dokončil školu a civilku. "Do té doby jsme měli najatého ředitele, ale nebyli jsme spokojeni s tím, jak to všechno funguje. Se společníky jsme se nakonec dohodli, že řízení převezmu já," vypráví osmadvacetiletý podnikatel. Rozhodli se věnovat pouze softwaru. "Pracujeme třeba pro Škodu Auto. Ta přes dealery získává informace o zákaznících. A my všechny ty informace propojujeme, aby měly maximální vypovídací hodnotu pro uživatele. Někdo si třeba nakonfiguruje na webových stránkách octavii. Systém by měl fungovat tak, že se této osobě ozve dealer a nabídne zkušební jízdu. Když se nic nebude dít, bude automaticky upozorněna nadřízená osoba. Díky dalším systémům se třeba dá najít, jestli auto, jaké si zákazník navolil, už existuje, nebo je třeba ho vyrobit." Jiným příkladem může být systém, který využijí kupříkladu telekomunikační operátoři. Zákazník uzavře s firmou smlouvu: komunikuje s ní z domova po internetu a nemusí díky softwarovému řešení ve firmě nikam chodit. "Myslím, že pokud tohle nezačne plně fungovat, tak tady nikdy nebudeme mít dobrý ebyznys (elektronické obchodování - pozn. red.). To počáteční nadšení, že otevřu webovou stránku a s její pomocí budu prodávat a ohromně na tom vydělám, už vyprchalo. Není v tom budoucnost. Ta je ve středisku informací a služeb dané firmy." Na oběd jsme s Pavlem Šťovíčkem vyrazili do restaurace Magická zahrada v Nuslích. Maso nagrilovala obsluha přímo před námi. "Mám rád takový typ restaurace i jídla. V létě zajdu s chutí kamkoliv, kde je zahrádka," prozrazuje Šťovíček. Rád si ovšem dá i mexická jídla. S nadšením vyráží i do italské restaurace Ambiente. Sám ovšem skoro vůbec nevaří: maximálně francouzské brambory, jinak spíš věci z mrazáku. Postupně se dostáváme k další etapě života firmy. "Asi rok jsme hledali investora. Nakonec jsme se rozhodli pro AutoCont. Ten má dnes 51 procent naší firmy. My jsme výměnou získali jejich akcie." V souvislosti s AutoContem se okamžitě nabízí otázka: co internet do škol? Celá věc loni vzbudila velký rozruch, protože do závěrečného kola tendru o miliardovou státní zakázku postoupil právě AutoCont. Ovšem nestál proti němu žádný konkurent. Dodnes se diskutuje, zda mu byl tendr ušit na míru, či zda nešlo dokonce o korupci. "Pro mne bylo největší zklamání, když jsem zjistil, že AutoCont je jediný, kdo postoupil do výběru. Kdyby tam byl ještě někdo, věřím, že bychom vyhráli, ale takhle je to strašně snadno napadnutelné." Více se o celé věci nebavíme, protože Logos se na celé zakázce nepodílí přímo, pouze dodává systém.
</TEXT>
<HEADING>
Závislosti na internetu jsem se zbavil
</HEADING>
<TEXT>
Pavel Šťovíček poněkud překvapivě není na počítačích závislý. "Měl jsem náběh na závislost na internetu, ale zbavil jsem se toho." Počítač si sice na víkendy bere, tvrdí ale, že kvůli tomu, že fotí na digitální fotoaparát a pak si chce fotky prohlédnout. Fotografování není jedinou Šťovíčkovou zábavou. Věnuje se horolezectví i běžnému chození po horách. Právě teď je kdesi v Íránu. "Když chcete získat vízum, je to komplikované. Takže nakonec jedeme s cestovkou." Dodává, že ho velmi potěšilo, když zjistil, že v Íránu není roaming. Tudíž nebude k zastižení celé tři týdny. "Před dvěma lety jsem to takhle udělal poprvé. Firma musí vydržet bez toho, abych tam pořád byl. Hřbitovy jsou plné nenahraditelných lidí." Šťovíčkovým snem je vypravit se do indického Himálaje. Víkendy věnuje šéf Logosu spolu s přítelkyní koním. Jezdí často do Příbrami. Nevadilo by mu žít mimo Prahu. "V Praze jsem vyrostl, ale rád bych v budoucnu byl tak dvacet třicet kilometrů od města. Čistý vzduch, žádný smog. Lesy, prostě nádhera. Jestli teď koupíme tu kobylku, tak budeme chvíli bydlet v Příbrami." Kromě práce se nyní Šťovíček občas věnuje i psaní odborných článků a přednášení.
Host LN si v restauraci Magická zahrada zvolil mix grill. Je to kousek kuřecího, hovězí roštěné a jehněčí žebírka. Vše je grilované přímo na zahradě a podávané kuchařem na velkém dřevěném prkénku. K tomu byla v alobalu zapečená brambora s česnekem a sýrem. Pil kolu. Na závěr si dal kávu.
</TEXT>
</DOC>
<DOC>
<DOCID>LN-20020520066</DOCID>
<DOCNO>LN-20020520066</DOCNO>
<DATE>05/20/02</DATE>
<TITLE>
Kapitálové životní může přinést méně, ale s jistotou. Na investičním se dá vydělat, ale s rizikem.
</TITLE>
<TEXT>
TÉMA: ŽIVOTNÍ POJIŠTĚNÍ
Jak vybrat životní pojišťovnu? Jaký typ smlouvy zvolit? Lidové noviny pro své čtenáře přinášejí porovnání nabídky produktů životních pojistek.
V oblasti životního pojištění na českém trhu nabízejí své služby klientům zhruba dvě desítky pojišťoven. V jejich programech se není snadné orientovat - v podstatě však existuje několik základních typů životních pojistek. Klient se smlouvou na rizikové pojištění platí pravidelně pojišťovně stanovený obnos. V případě jeho smrti (či jiné události, proti které se pojistí) je pojistka vyplacena. V opačném případě (tedy např. při dožití se konce doby pojištění) však částka propadá a zůstává pojišťovně. Pro ilustraci: podobně funguje třeba cestovní pojištění. Existuje mnoho variant tohoto typu pojištění - třeba pojištění úrazová, pojištění pro případ trvalé invalidity a podobně. V případě kapitálového a investičního pojištění jde o kombinaci krytí rizik a spoření. Po dosažení (takzvaně dožití) doby, na kterou je smlouva uzavřena, pojišťovna vyplatí naspořenou částku. Ta se pravidelně zhodnocuje podle toho, jakých výsledků pojišťovna v průběhu roku dosáhla. Nikdo samozřejmě nemůže garantovat, že každý rok budou výnosy třeba kolem 8 %. Větší jistotu a bezpečí, ovšem i výhledově nižší zisk, přináší kapitálové pojištění. Pojišťovna ze zákona investuje do bezpečnějších nástrojů, jako jsou dluhopisy či termínované vklady. Pojišťovny svým klientům garantují určitý minimální výnos (technická sazba), takže na konci cyklu vyplatí minimálně stanovenou sumu. Jestliže se bude pojišťovně dařit a zhodnotí peníze nad garantovanou sazbu, klient na konci samozřejmě dostane víc. Investiční pojištění funguje na zcela odlišných principech. Vklady klientů jsou investovány do rizikovějších nástrojů (akciové fondy, fondy peněžního trhu apod.). Investice tak mohou v dlouhodobém horizontu přinášet vyšší zisky. Ale také nemusí - na rozdíl od kapitálových pojistek není zaručeno, že po dožití se určitého věku pojišťovna vyplatí garantovanou sumu jako v případě kapitálových pojistek. I v oblasti životního pojištění proto platí, že kdo chce vydělat, musí riskovat.
5 rad, jak se pojistit
</TEXT>
<HEADING>
1 Proti čemu se pojistit
</HEADING>
<TEXT>
Nejlepší je zvolit zlatou střední cestu: pojistit se proti tomu nejhoršímu, co každého během života může potkat. Doplňkové programy volit podle míry rizika, které je spojeno s prací či hobby.
</TEXT>
<HEADING>
2 Jak vybrat pojišťovnu
</HEADING>
<TEXT>
Orientovat se dá třeba podle počtu klientů. Dalším kritériem je kredit společnosti, připisovaná procenta ze zisku. Zisk z minulých let však stoprocentně nezajistit stejné zisky za dvacet let.
</TEXT>
<HEADING>
3 Výběr neuspěchejte
</HEADING>
<TEXT>
Porovnejte nabídku různých pojišťoven. Pro klienty je podstatné ito, jak se k nim jejich pracovníci budou chovat, kolik informací poskytnou, jaký servis zajišťují.
</TEXT>
<HEADING>
4 Nepřeceňujte význam životních pojistek
</HEADING>
<TEXT>
Pokud byste chtěli skutečně výhodně investovat uspořené peníze, není (především kapitálové) životní pojištění tím nejvýnosnějším nástrojem. Především to je skutečně pojistka, a také poměrně bezpečný způsob, jak si do budoucna zajistit životní standard.
5 Využívejte odpočet
Při podpisu smlouvy dbejte na to, aby splňovala podmínky pro odpočet od daňového základu.
Srovnání kapitálového pojištění pro případ smrti a dožití na 500 000 Kč
Jde o kapitálové životní pojištění muže ve věku 25 let, který uzavře pojistku na 500 000 Kč do 60 let věku, nevykonává rizikové povolání a netrpí žádnou vážnou chorobou. Příklad je pouze ilustrativní.
roční garantovaný předpokládané pojišťovna pojistné výnos předpokládaný plnění* výnos
Allianz 12 843 Kč 4 % 6 % 738 381 Kč
Česká pojišťovna (a) 12 096 Kč - - 756 136 Kč
ČSOB 11 450 Kč 4 % 6 % 712 252 Kč
Generali 9680 Kč 4 % 6 % 755 193 Kč
Hasičská vzájemná pojišťovna 12 312 Kč 4 % 6 % 702 350 Kč
ING 12 893 Kč 3 % 6 % 652 654 Kč
IPB Pojišťovna 12 000 Kč (b) 3 % 5 až 6 % 765 700 Kč
Komerční pojišťovna 10 142 Kč 4 % 6 % 751 329 Kč (c)
Kooperativa 11 160 Kč 4 % 6 % 666 612 Kč
Pojišťovna České spořitelny (Flexibilní ŽP) 8081 Kč 3 % (d) 6 % cca 753 000 Kč
Union (Plus) 13 064 Kč 4 % 4 % 500 000 Kč
Union (Pro) 14 377 Kč 4 % 4 % 500 000 Kč
UNIQA 10 120 Kč 4 % 7 až 8 % 1 225 482 Kč (e)
Victoria 9890 Kč 4 % -
Winterthur 12 400 Kč 3 % 7 % 969 152 Kč
Wüstenrot 12 652 Kč 4 % 10 % 1 403 000 Kč
*předpokládané plnění je pouze hypotetické, nemůže sloužit jako nástroj pro srovnání výhodnosti jednotlivých pojistek. Čím více procent je předpokládáno (předpokládaný výnos), tím je plnění nakonec vyšší - připisovaná procenta ze zisku se však každý rok mění. Předpokládaný výnos - procento se do budoucna nedá určit, jeho výši ovlivňuje celá řada faktorů. a - pojišťovna nabízí různé produkty, tento je pro případ smrti nebo dožití za běžné pojistné, míru garantovaného zhodnocení nespecifikuje, předpokládané neuvádí. Celková suma je předpokládané zhodnocení b - pojistná doba do 70 let věku klienta c - suma před zdaněním, po zdanění 691 875 při předpokládaném 6% podílu na zisku d - u kapitálového životního pojištění rovněž 3 %, Flexibilní pojištění je investičního typu e - při předpokládaném výnosu 8 % podílu na zisku ročně, např. při 6 % by to bylo 828 769 Kč
</TEXT>
</DOC>
<DOC>
<DOCID>LN-20020520067</DOCID>
<DOCNO>LN-20020520067</DOCNO>
<DATE>05/20/02</DATE>
<TITLE>
Základní kapitálové životní pojištění v sobě spojuje pojištění největších rizik a dlouhodobého spoření. Pojišťovny klientům garantují takzvanou technickou míru zhodnocení. Tak klientovi zaručí určitou minimální částku, kterou po dokončení pojistného cyklu dostane. Kromě toho úspory svých klientů investuje do poměrně bezpečných nástrojů, a tak může klient dostat nakonec více peněz. Odhadovat, jak se investice zhodnotí, je nemožné. Srovnávat se pojišťovny dají podle počtu uzavřených smluv, výše předepsaného pojistného nebo doplňkové nabídky připojištění. Vždy se vyplatí nechat si představit produkty více společností a teprve pak se rozhodnout. Investiční pojištění negarantuje výnos - investuje peníze do riskantnějších produktů. Dlouhodobě může přinést vyšší zisk, ale také možnou ztrátu. Údaje poskytly pojišťovny, částky předepsaného pojistného Česká asociace pojišťoven (předběžné výsledky).
</TITLE>
<TEXT>
Allianz pojišťovna
pojištění pro případ smrti ano
pojištění pro případ dožití ano
pojistka na člena rodiny (dítě) ano, pojistník a pojištění mohou být rozdílné osoby
minimální věk pojištěnce 15 let
maximální věk pojištěnce 65 let
možnost částečných výplat ne
mimořádné vklady a výběry vklady ano, výběr nikoli
doplňkové pojištění např. úrazové pojištění, poj. invalidního důchodu, závažných nemocí, zproštění od placení pojistného, Baby karta a jiné
doplňkové pojištění zproštění od placení v případě plné invalidity (zahrnuto automaticky), smrt, smrt úrazem, úrazové, možnost zvyšování pojistné částky atd.
</TEXT>
</DOC>
<DOC>
<DOCID>LN-20020520068</DOCID>
<DOCNO>LN-20020520068</DOCNO>
<DATE>05/20/02</DATE>
<TITLE>
Obránce Jiránek se na ME fotbalistů do 21 let postaral o výhru nad Belgií
</TITLE>
<TEXT>
Druhý pokus mladým českým fotbalistům vyšel: na ME do 21 let porazila nejtěsnějším poměrem celek Belgie a v zítřejším posledním zápase základní skupiny budou s Řeckem hrát o postup do dalších bojů.
ŽENEVA - Česká fotbalová reprezentace do 21 let zachránila svou naději na obhajobu evropského stříbra. Ve druhém vystoupení v základní skupině B na ME ve Švýcarsku porazila Belgii gólem obránce Jiránka. K postupu do semifinále potřebuje uspět v úterním duelu s Řeky.
Belgie 0
</TEXT>
<HEADING>
Česko 1
</HEADING>
<TEXT>
Češi se prezentovali nesrovnatelně lepším výkonem než v prvním zápase proti Francii. Z poloviny pozměněná sestava Belgičany zaskočila přesnou kombinací a především presinkem, obvyklou zbraní z kvalifikace. I proto se v prvních třiceti minutách hrálo takřka výlučně na polovině protivníka, který vyráběl pod tlakem řadu chyb. V 19. minutě se poprvé na šampionátu mohli mladí Češi radovat z vedení. Po Kobylíkově rohu Jun prodloužil ke vzdálenější tyči na Jiránka, a ten hlavou poslal míč do sítě. Česká aktivita pokračovala.
</TEXT>
<HEADING>
Zelenka: Jsme těžkopádní
</HEADING>
<TEXT>
Belgičané působili mnohem nebezpečněji po přestávce. Z českého týmu odešel Zelenka, aby střed zálohy vyztužil Polák, ale ani on nezabránil zvýšené aktivitě soupeře, která však končila daleko od brankáře Čecha. První vážnější akce českého celku málem skončila brankou: v 67. minutě Kobylík prošel až před brankáře a naservíroval míč střídajícímu Pospíšilovi, jehož slabá střela ale skončila v rukou překvapeného Gilleta. "Jsme nějací těžkopádní," povzdychl si Lukáš Zelenka. Belgičané najednou znovu začali chybovat a hra se stěhovala na jejich polovinu, kde nejvíce Jun zaměstnával jejich obranu. Právě letenský útočník osm minut před koncem mohl přinést uklidnění, ale jeho hlavička ze záklonu skončila na břevnu. Belgičané se v závěru už k ničemu podstatnému nedostali. V posledním duelu ve skupině nebude hrát záložník Voříšek, který viděl druhou žlutou kartu. "Bylo to náročné utkání, hlavně však po psychické stránce, protože jsme moc měli na mysli, jak důležitý zápas to je," hodnotil kouč Miroslav Beránek. "Proměnili jsme až třetí nebo čtvrtou šanci a nepřidali rychle druhý gól, což by odpovídalo průběhu hry více," vysvětloval si trenér rozpačitý druhý poločas, v němž se tým do poslední vteřiny bál o tři body.
</TEXT>
<HEADING>
Receptem je vůle a zarputilost
</HEADING>
<TEXT>
Ocenil však, že jeho svěřenci nepustili soupeře do žádné brankové příležitosti. "Museli jsme nechat odpočívat další hráče, třetí zápas rozhodne, jak budeme úspěšní. A když dáme do zápasu tolik vůle a zarputilosti jako tentokrát, tak by to mohlo vyjít," hleděl Beránek k zápasu proti Řekům. "Ty poslední minuty byly hrozné. Každý nakopnutý míč, každá akce ještě mohla přinést chybičku a vyrovnání, které by nám to zmařilo. Ještě, že to máme za sebou, a snad jsme tu psychickou bariéru konečně zlomili," doplnil autor vítězné trefy Jiránek.
Ocenil však, že jeho svěřenci nepustili soupeře do žádné brankové příležitosti. "Museli jsme nechat odpočívat další hráče, třetí zápas rozhodne, jak budeme úspěšní. A když dáme do zápasu tolik vůle a zarputilosti jako tentokrát, tak by to mohlo vyjít," hleděl Beránek k zápasu proti Řekům. "Ty poslední minuty byly hrozné. Každý nakopnutý míč, každá akce ještě mohla přinést chybičku a vyrovnání, které by nám to zmařilo. Ještě, že to máme za sebou, a snad jsme tu psychickou bariéru konečně zlomili," doplnil autor vítězné trefy Jiránek.
</TEXT>
</DOC>
<DOC>
<DOCID>LN-20020520069</DOCID>
<DOCNO>LN-20020520069</DOCNO>
<DATE>05/20/02</DATE>
<TITLE>
Česko - Itálie 1:0
</TITLE>
<TEXT>
Potlesk ano, ale zaslepení výhrou by bylo předčasné. Česká fotbalová reprezentace učinila vítězstvím nad Italy jen další z kroků na cestě k návratu důvěry veřejnosti a k vlastnímu sebevědomí.
PRAHA - Čeští fotbalisté dokráčeli na rozhraní úvodní etapy nové éry. Ta se jmenuje Brücknerova, podle kouče, který v zimě nastoupil do funkce. Zatím je vydlážděná pozoruhodnými úspěchy: v pěti zápasech tým ani jednou neprohrál, čtyřikrát udržel čisté konto. Nejcennějším úlovkem je skalp Italů, trojnásobných mistrů světa a horkých favoritů nadcházejícího světového šampionátu. Češi je do Asie vyprovodili výsledkem 1:0. Šestý tým světa si ve vlahém sobotním večeru na Letné vypracoval jedinou šanci. "Byla to čistá práce. Mužstvo má vnitřní sílu," řekl český trenér Karel Brückner. "Platilo to, co jsme si řekli: že se nechceme jen zúčastnit, ale vyhrát. To bylo nefalšované," dodal. Přesně půl roku poté, co hledali nejkratší cestu z trávníku, si čeští hráči vychutnávali pocit zdařilého díla. Listopadová baráž s Belgičany není zapomenuta, ale pomalu odpuštěna. Po čtyřech vystoupeních venku, které nikdo z tuzemských fanoušků neviděl, si Letná mohla prohlédnout tvář nově se rodícího výběru. "Mám dobrý pocit. Zatím se nám daří hrát to, co po nás trenér chce. Nastolená cesta je dobrá," pochvaloval si Karel Poborský, který zastoupil nemocného Nedvěda ve funkci kapitána. "Nehledám optimální sestavu, nevěřím na ni. Jde mi o systém hry, do něhož hráči musejí zapadnout," připomenul svou zásadu trenér Brückner. Češi své hlavy tentokrát nemuseli svěsit, obecenstvo několikrát dalo najevo, že nový duch se mu zamlouvá. "Líbilo se mi, že jsme často hráli na jeden dotek ve velké rychlosti," ohlédl se Poborský, jeden z nejlepších mužů na hřišti. Hra se musela líbit. Výhru však neradno přeceňovat. Italové přijeli do Prahy přímo z tréninkového střediska Coverciano, kde celý týden dřeli. Nastoupili v přísně obranném složení, jen se čtyřmi ofenzivními hráči. Chyběl typický špílmachr, dirigent typu Tottiho. Na miláčka dámské části publika se čekalo marně, zranění stehna mu vystavilo stop. I druhý režisér, hvězdný Del Piero, sehrál jiný part, než se čekalo. Odběhal poločas na hrotu útoku, moc nezářil. Italové se nijak netajili cílem, proč přijeli. "Víc než výsledek mě zajímalo, aby všichni hráči dostali fyzickou dávku," povídal kouč Giovanni Trapattoni. Podle toho vypadalo dění na hřišti i tahy, kterými ho proslulý trenér ovlivňoval. Když italská jedenáctka vyběhla po přestávce z šatny, nastal pořádný zmatek. V mužstvu se objevilo hned sedm jiných mužů. Později přibyli ještě další dva, takže celý zápas vydrželi jen obránce Nesta a záložník Gattuso. To, že tým hrál vlažně, Trapattoni nezakrýval. "Bezpochyby jsme nehráli dobře, byli jsme velice pomalí. Trochu jsme nechali Čechoslováky útočit," řekl a ještě několikrát zmínil Československo, aniž by ho kdokoli opravil. Domácí výběr označil za podobného soupeře, jakým byla v kvalifikaci MS Litva. Prohra ho ale nijak nevzrušovala. "Roli hrálo vědomí, že to není zápas, kde o něco jde," přiblížil rozpoložení svých hráčů. "Znepokojen bych byl, kdybychom si takhle vedli v červnu," připomněl boje na MS. "Přestože prohráli, patří k favoritům mistrovství světa," řekl na adresu Italů útočník Jan Koller. Brückner žádné polevení ze strany protivníka nezpozoroval. "Nevím, proč bych měl. Zdálo se mi, že chlapci toho mají ve druhé půli plné zuby," řekl se svým otcovským přístupem. "Do soubojů šli Italové naplno," přitakal mu Libor Sionko.
</TEXT>
</DOC>
<DOC>
<DOCID>LN-20020520070</DOCID>
<DOCNO>LN-20020520070</DOCNO>
<DATE>05/20/02</DATE>
<GEOGRAPHY>KÁTHMÁNDÚ</GEOGRAPHY>
<TEXT>
Český horolezec Miroslav Caban stanul v sobotu ráno nepálského času na vrcholu nejvyšší hory světa Mount Everestu. Ke svému výkonu při dobývání vrcholu ve výšce 8848 metrů nepoužil při pětidenní expedici kyslíkový přístroj. Spolu s ním se na stejnou cestu vydal i krajan Miloslav Palacký, ten však pro potíže s dýcháním zůstal těsně před cílem. Oba lezci se pokusili bez dýchacích masek před třemi týdny vystoupat na další osmitisícovku Čo Oju, nepřálo jim ale počasí a těsně pod vrcholem se rozhodli pro návrat. Při něm je překvapila sněhová bouře, Palacký při sestupu na zledovatělé plošině sklouzl a málem došlo k tragédii. Po návratu do základního tábora Češi týden odpočívali a organizovali přepravu expedice pod Everest. V sobotu ráno Caban stanul na vrcholu, kde se během jediného dne vystřídalo hned 40 lidí z různých výprav. Caban s Kopeckým se do České republiky vrátí v polovině června.
</TEXT>
</DOC>
<DOC>
<DOCID>LN-20020520071</DOCID>
<DOCNO>LN-20020520071</DOCNO>
<DATE>05/20/02</DATE>
<TITLE>
Tým skóroval po dvou bezbrankových remízách, začínají mu vycházet standardní situace
</TITLE>
<TEXT>
Gólem a dvěma břevny korunovali čeští fotbalisté výkon v utkání proti Itálii. Soupeř málem vyrovnal až v nastaveném čase.
PRAHA - Jen něco kolem dvaceti minut po přestávce Italové zatopili svým hostitelům. Jinak museli čelit nebezpečným nájezdům.
Česko 1
</TEXT>
<HEADING>
Itálie 0
</HEADING>
<TEXT>
Sebevědomým projevem udělalo české mužstvo fanouškům radost. A také pěknými kombinacemi s rychlým přenesením hry. "Potěšilo mě, že jsme si s takovým soupeřem dokázali vypracovat hodně šancí," pochvaloval si trenér Karel Brückner. "Tentokrát jsme vylepšili koncovku," dodal. Předchozí dva přátelské duely skončily bez gólů. "Nešli jsme hrát přátelský zápas, šli jsme vyhrát," ujistil Karel Poborský, který navlékl kapitánskou pásku místo indisponovaného Nedvěda. Dobrý výkon začínal od obránců. Ve středu defenzivy se tentokrát sešli Johana s Bolfem a vedli si suverénně, především při vzdušných soubojích. "V obranné fázi byli vynikající," pochválil je Brückner. "Na rozehrávce ještě musíme zapracovat." V útoku Brückner vyzkoušel dvě varianty. Ta první spočívala v očekávaném vysunutí Kollera na hrot. Za ním utvořili útočně naladěný blok Šmicer, Rosický a Jarošík. Po stranách podnikali výpady Jankulovski a Poborský. Obr z Dortmundu s obdivuhodnou jistotou sbíral vysoké balony a rozdával je ostatním. Sám dvakrát vystřelil vedle, ale mnohem víc šancí měli jeho spoluhráči. Především Šmicer zaujal neustálou aktivitou, průniky do šestnáctky i střelami. Gól ve 25. minutě vstřelil nezvykle hlavou po rohu Jankulovského. Jestliže se zdálo jako nepochopitelné povolání Jarošíka, sparťanský středopolař mile překvapil. V roli, kterou mu Brückner přidělil, výrazně ožil. Těsně před gólem třeba po spolupráci s Rosickým vypálil a brankář Buffon míč stěží přizvedl na břevno.
</TEXT>
<HEADING>
Brückner: Střídání nezapadla do hry
</HEADING>
<TEXT>
O přestávce Italové rozpoutali vichřici v sestavě, a tak došlo k sedmi změnám. Češi kontrovali třemi novými tvářemi. Jednou z nich byl kupodivu i brankář Vaniak, ačkoli Brückner tvrdil, že gólmany měnit nebude. "Kinský nebyl zdravotně úplně v pořádku," vysvětlil kouč. Střídání ubrala českému týmu na síle, zvlášť po Šmicrovi jako by zbyla na trávníku díra. "Chybělo nám několik fotbalistů, a proto jsme nemohli střídat optimálně," tvrdil Brückner. "Neměli jsme například vysokého útočníka," uvedl. Italové, kteří ohrozili soupeře v úvodní části pouze tečovanou střelou Vieriho, se naopak vzchopili. Náznak vzrušení přinesl hvězdný Del Piero. "Dvacet minut bylo znát, že naše střídání nezapadla do hry. Italové je měli připravená," řekl Brückner. Převaha soupeře však vyloženou příležitost nepřinesla. A šance začaly přibývat na druhé straně. Předzvěstí byla Jarošíkova přihrávka Poborskému, jehož ránu brankář Toldo vyrazil. "Měl jsem dát gól. Čekal jsem, že gólman půjde na zem. Střelu vyrazil špičkou nohy," litoval Poborský. Pak Jankulovski rozehrál roh za šestnáctku ke Galáskovi, a ten napálil míč do břevna. Stejný způsob využití rohového kopu se odehrál už v prvním poločase, tehdy po Rosického vybídnutí střílel právě Jankulovski. "Standardní situace jsme dělali dva dny. Jsem rád, že se to projevilo, i když technická stránka nebyla dokonalá," podotkl Brückner. V závěru ještě Koller vybídl ke skórování Poborského, ovšem Toldo míč nohou vyrazil. Vzápětí kanonýr za aplausu vystřídal a v útoku se sešla dvojice Sionko - T. Došek. Italové odpověděli až v nastaveném čase. A málem by byli vyrovnali. Po přihrávce za obranu ovšem Montella poslal balon vedle tyče. "Čekal jsem od nich víc," shrnul dojem z italské hry Libor Sionko.
O přestávce Italové rozpoutali vichřici v sestavě, a tak došlo k sedmi změnám. Češi kontrovali třemi novými tvářemi. Jednou z nich byl kupodivu i brankář Vaniak, ačkoli Brückner tvrdil, že gólmany měnit nebude. "Kinský nebyl zdravotně úplně v pořádku," vysvětlil kouč. Střídání ubrala českému týmu na síle, zvlášť po Šmicrovi jako by zbyla na trávníku díra. "Chybělo nám několik fotbalistů, a proto jsme nemohli střídat optimálně," tvrdil Brückner. "Neměli jsme například vysokého útočníka," uvedl. Italové, kteří ohrozili soupeře v úvodní části pouze tečovanou střelou Vieriho, se naopak vzchopili. Náznak vzrušení přinesl hvězdný Del Piero. "Dvacet minut bylo znát, že naše střídání nezapadla do hry. Italové je měli připravená," řekl Brückner. Převaha soupeře však vyloženou příležitost nepřinesla. A šance začaly přibývat na druhé straně. Předzvěstí byla Jarošíkova přihrávka Poborskému, jehož ránu brankář Toldo vyrazil. "Měl jsem dát gól. Čekal jsem, že gólman půjde na zem. Střelu vyrazil špičkou nohy," litoval Poborský. Pak Jankulovski rozehrál roh za šestnáctku ke Galáskovi, a ten napálil míč do břevna. Stejný způsob využití rohového kopu se odehrál už v prvním poločase, tehdy po Rosického vybídnutí střílel právě Jankulovski. "Standardní situace jsme dělali dva dny. Jsem rád, že se to projevilo, i když technická stránka nebyla dokonalá," podotkl Brückner. V závěru ještě Koller vybídl ke skórování Poborského, ovšem Toldo míč nohou vyrazil. Vzápětí kanonýr za aplausu vystřídal a v útoku se sešla dvojice Sionko - T. Došek. Italové odpověděli až v nastaveném čase. A málem by byli vyrovnali. Po přihrávce za obranu ovšem Montella poslal balon vedle tyče. "Čekal jsem od nich víc," shrnul dojem z italské hry Libor Sionko.
</TEXT>
</DOC>
<DOC>
<DOCID>LN-20020520072</DOCID>
<DOCNO>LN-20020520072</DOCNO>
<DATE>05/20/02</DATE>
<TITLE>
Nerozlučná dvojčata Lukáš a Tomáš Doškovi se zase sešla: tentokrát v české fotbalové reprezentaci. Poprvé v kariéře oblékli najednou dres seniorského týmu. Za pár dní se jejich cesty na chvíli rozdělí.
</TITLE>
<GEOGRAPHY>PRAHA</GEOGRAPHY>
<TEXT>
Když vylezli osprchovaní z kabiny, poznal je jen zasvěcený. Ten ví, že Tomáš má hlavu ostříhanou skoro dohola, kdežto Lukáš si nechává vlasy narůst. Jinak jsou si slávistická dvojčata Doškova k nerozeznání podobná. A od soboty spolu válčí i v české fotbalové reprezentaci. Tomáš dělá průvan v soupeřově obraně, Lukáš mu jistí záda. Do A-mužstva ale pronikl dříve. Už na únorovém turnaji na Kypru si odbyl vítězný křest. Jeho bratr debutoval až v sobotu proti Italům. "On je všude dřív. Já musím vždycky za ním," chechtal se Tomáš Došek, hrdina pondělního pohárového finále se Spartou. Dal dva góly a za pár hodin mu na stole ležela pozvánka do Brücknerova týmu. Trenérský doyen jej povolal místo dlouhána Lokvence. Lukáš zase zaplnil mezeru po zraněném Ujfalušim. "Máme radost, že jsme si zahráli spolu," chytil Tomáš sourozence za ramena. Jejich premiéru bok po boku viděl otec. Ale jen v televizi, na Letnou nakonec nevyrazil. Matka prý zápasy svých dvojčat nesleduje. "Já to zase tak neprožívám," odvětil Lukáš. Trochu flegmatik, ani z velkých italských jmen neměl vítr. "Je mi jedno, proti komu hraju," řekl. V tomhle mu zase bratr přisvědčil: "My máme taky dobré fotbalisty. Možná lepší než Italové." Reprezentace je tedy nerozdělila, ale věčně vedle sebe nejsou. Na společnou dovolenou nejedou. "Ještě to tak," šermoval rukama Lukáš.
PRAHA - Když vylezli osprchovaní z kabiny, poznal je jen zasvěcený. Ten ví, že Tomáš má hlavu ostříhanou skoro dohola, kdežto Lukáš si nechává vlasy narůst. Jinak jsou si slávistická dvojčata Doškova k nerozeznání podobná. A od soboty spolu válčí i v české fotbalové reprezentaci. Tomáš dělá průvan v soupeřově obraně, Lukáš mu jistí záda. Do A-mužstva ale pronikl dříve. Už na únorovém turnaji na Kypru si odbyl vítězný křest. Jeho bratr debutoval až v sobotu proti Italům. "On je všude dřív. Já musím vždycky za ním," chechtal se Tomáš Došek, hrdina pondělního pohárového finále se Spartou. Dal dva góly a za pár hodin mu na stole ležela pozvánka do Brücknerova týmu. Trenérský doyen jej povolal místo dlouhána Lokvence. Lukáš zase zaplnil mezeru po zraněném Ujfalušim. "Máme radost, že jsme si zahráli spolu," chytil Tomáš sourozence za ramena. Jejich premiéru bok po boku viděl otec. Ale jen v televizi, na Letnou nakonec nevyrazil. Matka prý zápasy svých dvojčat nesleduje. "Já to zase tak neprožívám," odvětil Lukáš. Trochu flegmatik, ani z velkých italských jmen neměl vítr. "Je mi jedno, proti komu hraju," řekl. V tomhle mu zase bratr přisvědčil: "My máme taky dobré fotbalisty. Možná lepší než Italové." Reprezentace je tedy nerozdělila, ale věčně vedle sebe nejsou. Na společnou dovolenou nejedou. "Ještě to tak," šermoval rukama Lukáš.
</TEXT>
</DOC>
<DOC>
<DOCID>LN-20020520073</DOCID>
<DOCNO>LN-20020520073</DOCNO>
<DATE>05/20/02</DATE>
<TITLE>
Autor vítězného gólu do italské sítě Vladimír Šmicer chválil kolektivní duch týmu
</TITLE>
<TEXT>
Dobré představení odehrál v sobotu na Letné Vladimír Šmicer. Na výhře českých fotbalistů nad Itálií měl výrazný podíl, nejen díky vítězné brance. Iv poli patřil k ústředním figurám.
PRAHA - Byl nejlepším z Čechů. Drze pronikal do zhuštěné italské obrany, odvážně zakončoval. Stal se autorem vítězného gólu. Po půlhodině prostřelil hlavou Buffona, nejdražšího brankáře světa. Záložník fotbalové reprezentace Vladimír Šmicer odehrál v sobotu proti squadře azzuře skvostný poločas. Pak byl střídán.
Dal jste gól hlavou. To je u vás vzácnost, ne?
Není to můj obvyklý způsob zakončení, ale pár takových branek jsem už dal i v Liverpoolu. Ani jsem na standardní situace chodit neměl, prostě se to tak semlelo. Ocitl jsem se před brankou sám, byl to výborně kopnutý centr. Gólman neměl šanci.
</TEXT>
<HEADING>
Čím to, že se vám tak dařilo?
</HEADING>
<TEXT>
V poslední době jsem si zvedl sebevědomí. Chtěl jsem lidem dokázat, že to pořád umím. Že nejsem tak špatný, jak mě vidí.
Prý jste se bál, jestli na vás nebudou pískat.
Ano, bál jsem se. Naposledy na mě pískali, že neproměňuju vyložené šance. Od té nešťastné baráže s Belgií jsme tu nehráli. Nevěděl jsem, jak se zachovají.
Místo toho vám tleskali. Kdy jste začal tušit, že to bude v pohodě?
Už při rozcvičení ze mě všechno spadlo. Říkal jsem si, že by mi to mohlo jít.
Celému týmu se dařilo. Kde se vzala ta změna?
Snažili jsme se hrát jako kolektiv. Nikdo nemyslel na sebe. To se nám dřív nepovedlo. Teď jsme chytřejší. Víme, že jakmile s tím přestaneme, bude konec.
</TEXT>
<HEADING>
Co vás nejvíc potěšilo?
</HEADING>
<TEXT>
Kolektivní výkon. Přitom zahráli dobře i jednotlivci. Hrozně mě třeba překvapil René Bolf. Dosud jsem ho moc neznal. Hrál výborně. Stejně tak Tomáš Galásek. Tihle dva asi čněli nad ostatní.
Výhra nad Italy je velkým úspěchem. Máte radost?
Výsledek bych nepřeceňoval. Na soupeře dolehlo soustředění před mistrovstvím světa. Nebyli tak rychlí. Ale je skvělé porazit Italy.
Vašeho výkonu si určitě všimnou i v Liverpoolu, kde jednáte o své budoucnosti. Co je nejvíc překvapí?
Asi to, že jsem dal gól hlavou (smích).
</TEXT>
</DOC>
<DOC>
<DOCID>LN-20020520074</DOCID>
<DOCNO>LN-20020520074</DOCNO>
<DATE>05/20/02</DATE>
<TITLE>
Některé italské hvězdy proběhly po zápase rovnou do přistaveného autobusu, nedbajíce nesčetných žádostí o rozhovor či autogram. Stoper římského Lazia Alessandro Nesta se všem věnoval nejdéle, byla na něm přitom znát táž lehkost a suverenita, s jakými se pohybuje ve středu obrany.
</TITLE>
<TEXT>
LN: Myslíte, že jste byl nejlepším mužem italské sestavy?
To opravdu není důležité, sleduji vždy zájem týmu a lepší je, když moc nevyčnívám. V tom případě totiž hrajeme spíše na útok a obránci nejsou tak vidět. Přiznávám ale, že tentokrát jsme se často nechali zatlačit, nehráli jsme aktivně.
LN: Italským fanouškům asi zatrnulo, když jste se v polovině druhé půle musel nechat ošetřovat za postranní čarou, náhrada za vás by se na světovém šampionátu hledala velmi těžko.
Bylo to naštěstí jen nakopnutí, které se dalo rozchodit, neměl jsem pak už potíže. Bylo by ale skutečně nepříjemné, kdybych se s účastí na mistrovství musel na poslední chvíli rozloučit. Vím, o čem mluvím, na posledním mistrovství světa ve Francii jsem se vážně zranil a moc mě mrzelo, když se další boje odehrávaly už bez mé účasti.
LN: Jaké jsou cíle Itálie na nadcházejícím světovém šampionátu?
Vždy si musíme klást jen ty nejvyšší, úspěch se v případě Itálie dá počítat až od účasti v semifinále. Já osobně jsem optimista.
LN: V Itálii se silně přetřásá otázka vašeho dalšího působení. Zůstáváte v Laziu, nebo se budete stěhovat jinam?
Zatím opravdu nic jistého nevím, i když nepopírám, že by mě uklidnilo, kdyby se vše vyjasnilo ještě do začátku mistrovství. Každopádně to ale neznamená, že bych samým napětím nespal. Bude pro mě dobré, když zůstanu v Laziu, jehož jsem odchovancem. Anebo přestoupím do jiného špičkového klubu. Vím, že mnozí mají v životě mnohem nepříjemnější starosti.
LN: Vraťme se ještě k zápasu s Českou republikou. Co jste říkal jejímu výkonu?
Byl velmi dobrý, opravdu. Zvláštní poklonu skládám svému bývalému spoluhráči z Lazia Karlu Poborskému. Když uvážím, že ještě nemohl nastoupit Pavel Nedvěd... Určitě je škoda, že v Japonsku a Koreji budete chybět. Takto ale byla na českých hráčích znát větší uvolněnost. Neměli v nohách těžkou přípravu ani myšlenky obrácené někam jinam, do nejbližší budoucnosti, jako my.
</TEXT>
</DOC>
<DOC>
<DOCID>LN-20020520075</DOCID>
<DOCNO>LN-20020520075</DOCNO>
<DATE>05/20/02</DATE>
<GEOGRAPHY>PRAHA</GEOGRAPHY>
<TEXT>
Zatímco kouč italské fotbalové reprezentace Giovanni Trapattoni z vystoupení svých svěřenců na Letné nebyl nadšen a otevřeně mluvil o špatném výkonu, jeho svěřenci si z porážky s Českem příliš těžkou hlavu nedělali. "Snažili jsme se, prohrát jsme samozřejmě nechtěli. Před každou významnou soutěží máme ale potíže s koncentrací i fyzičkou," konstatoval útočník Filippo Inzaghi. "V červnu už uvidíte úplně jinou Itálii," slíbil pak bez zaváhání. Stoper Fabio Cannavaro také neměl žádné výčitky ani pochybnosti: "Je za námi týden převážně fyzické přípravy, měli jsme ztěžklé nohy. Do zahájení mistrovství máme ale ještě dva týdny čas. Možná prohra přinese i štěstí - před posledními velkými turnaji jsme vždy v závěrečném přípravném zápase prohráli 0:1, ale nakonec jsme se představili ve slušné formě." Brankář Gianluigi Buffon přímo hýřil dobrou náladou, tu mu nezkazil ani inkasovaný gól. "Šmicer hlavičkoval z bezprostřední blízkosti, už jsem mohl reagovat jen instinktivně. Jinak jsem rád, že jsem přežil, vzpomínky na Oslo, kde jsem se v posledním přípravném zápase před mistrovstvím Evropy zranil a účast v soutěži pak musel vynechat, mě trochu pronásledovaly." Buffon také poukazoval na absenci tvůrce hry Francesca Tottiho: "Neznám tým, který by bez jeho účasti mohl říci, že hrál kompletní." Hlasy z italského tábora říkají, že Trapattoni chtěl při zraněních Tottiho a Doniho pověřit rolí staženého rozehrávače za dvojicí útočníků Alessandra Del Piera, ten však odmítl. "Již jsem si zvykl na post útočníka, přecházet narychlo do jiné role považuji za zbytečné," prohlásil Del Piero. Možná tím mohl dát najevo svou uraženost nad tím, že posvátné číslo deset, určené hlavním tvůrčím osobnostem, připadlo před mistrovstvím Římanu Tottimu. "Musíte hned za vším vidět senzaci," poukázal na konto dotírajících italských žurnalistů Trapattoni.
</TEXT>
</DOC>
<DOC>
<DOCID>LN-20020520076</DOCID>
<DOCNO>LN-20020520076</DOCNO>
<DATE>05/20/02</DATE>
<GEOGRAPHY>PRAHA</GEOGRAPHY>
<TEXT>
Iv hledišti stadionu na Letné bylo mezi italskými fotbalovými fanoušky znát, jak rádi by ve výběru viděli záložníka Roberta Baggia. "Cože, nehraje Baggio?" fingoval upřímný údiv jeden z transparentů. "Roby nechybí v žádném seznamu šampionů, jen v Trapattoniho nominaci," hlásal další. Fandové nezapomněli ani na živoucí legendu mezi televizními komentátory Bruna Pizzula, jehož hlas přibližoval již finále MS 1982, v němž se Italové stali mistry světa. Text transparentu "Pizzul navždy" prošedivělého doyena italské sportovní žurnalistiky jistě potěšil. I tento zápas pro italskou státní televizi RAI totiž z Letné komentoval, tentokrát společně strenérem Sandreanim. Jeden z transparentů se vracel k dramatickému finále italské ligy, v němž hrál jednu z hlavních rolí český záložník Karel Poborský, v té době ještě hráč Lazia. Jeho dva góly do sítě Interu umožnily Juventusu předskočení milánského rivala, proto si český kapitán mohl přečíst vyznání: "Díky, Poborský, díky za Juve!"
</TEXT>
</DOC>
<DOC>
<DOCID>LN-20020520077</DOCID>
<DOCNO>LN-20020520077</DOCNO>
<DATE>05/20/02</DATE>
<GEOGRAPHY>PRAHA</GEOGRAPHY>
<TEXT>
Dva týdny před zahájením světového fotbalového šampionátu v Asii zbrojí většina účastníků. O víkendu bylo v akci jedenáct mužstev. Zápas Američanů s Nizozemskem skončil po uzávěrce. Největší překvapení se zrodilo v Paříži, kde úřadující mistři světa před odletem do Asie podlehli Belgii. Němci deklasovali Rakousko, ale zranil se jim Deisler.
</TEXT>
</DOC>
<DOC>
<DOCID>LN-20020520078</DOCID>
<DOCNO>LN-20020520078</DOCNO>
<DATE>05/20/02</DATE>
<TITLE>
Pražský závod vytrvalců má po roční pauze keňského vítěze, který inkasoval přes milion korun
</TITLE>
<TEXT>
Auto vyměnil za finanční ekvivalent. Tak keňský běžec Henry Tarus oslavil první místo v cíli pražského maratonu.
PRAHA - Se symbolickým startovním číslem 8 vyhrál včera Keňan Henry Tarus osmý ročník Pražského mezinárodního maratonu. Třiadvacetiletý Afričan rozhodl o triumfu při svém teprve druhém maratonu v životě úspěšným trhákem v závěru a cílem na Staroměstském náměstí proběhl v čase 2:11:41 hodiny. Druhý skončil se ztrátou 19 sekund loňský vítěz závodu Andrew Sambu z Tanzanie, o další vteřinu zpět zůstal další Keňan Joseph Chebet. "Pokusil jsem se nastoupit už na dvaatřicátém kilometru, ale úspěšný byl až trhák o nějakých šest kilometrů později," popsal úspěšnou taktiku vítěz. Únikem z vedoucí skupiny, která pracovala pospolu po dlouhou dobu závodu, po roce znovu navázal na tradici keňských úspěchů na pražském maratonu. "Počasí bylo velmi příjemné. Těch osmnáct stupňů je hodně blízkých klimatu, které teď máme doma," dodal spokojeně. Tarus inkasoval prémii 15 000 eur a navíc nový model Volvo S40. Automobil si však nevzal. Dal přednost finančnímu ekvivalentu, čímž jeho celková odměna převýšila jeden milion korun. "Jako kluk jsem běhal deset kilometrů každé ráno do školy. Kdo dorazil pozdě, čekala ho za trest další kolečka na hřišti. A protože jsme si chtěli postih odbýt co nejrychleji, snažili jsme se běžet rychle. Asi proto mi to tak jde," odtušil s úsměvem na dotaz ohledně svého atletického vývoje. Domácí mistrovský titul získal devětadvacetiletý Jiří Wallenfels ze Sokola Královské Vinohrady, který celkově skončil na 21. místě časem 2:25:52. Favorizovaný obhájce prvenství Jan Bláha měl v závěru závodu velkou krizi, jíž soupeři dokázali využít. "Je to můj největší úspěch, osobní rekord a první zlatá medaile na domácím šampionátu," radoval se v cíli Wallenfels, před rokem na pražském maratonu pátý z Čechů. Atletice se přitom věnuje pouze amatérsky, pracuje v Ústavu hygieny a epidemiologie při Univerzitě Karlově. "Příští rok bych rád zaběhl pod dvě pětadvacet a jednou v životě bych se rád dostal pod dvě hodiny a dvacet minut," naznačil svůj cíl.
</TEXT>
<HEADING>
Sen o limitu se rozplynul
</HEADING>
<TEXT>
Dvojnásobný mistr republiky Bláha přiznal, že sny o limitu pro evropský šampionát v Mnichově (2:14:30) se záhy rozplynuly a jeho jedinou touhou bylo dorazit do cíle. "Prostě mně najednou došly síly. V hlavě mi hučelo, měl jsem hrozný hlad a chytaly mě křeče," postěžoval si na indispozici v závěrečné čtvrtině trati. Vítězkou ženské kategorie se stala Ruska Alevtina Ivanovová v čase 2:32:24. Novou mistryní republiky je Jana Klimešová, která doběhla čtvrtá. Výkonem 2:47:24 ale o více než dvanáct minut zaostala za limitem Českého atletického svazu pro start na srpnovém mistrovství Evropy v Mnichově (2:35:00). "Snažila jsem se až do patnáctého kilometru spolupracovat se skupinou, ale tempo bylo příliš rychlé," svěřila se závodnice pražského USK. Na prvním místě v historických tabulkách pražského maratonu tak i nadále vydrží čtyři roky starý výkon Keňana Elijaha Lagata, který tehdy vyhrál v čase 2:08:52. Neotřesen zůstal i traťový rekord 2:26:33 Italky Maury Viceconteové. Šéf závodu Carlo Capalbo měl ještě v sobotu večer zcela jiné starosti poté, co neznámí pobertové odcizili oficiální vůz s časomírou a dalším technickým zařízením. "V tu chvíli jsem neměl daleko k pláči," přiznal Capalbo. "Vždyť byl ohrožen celý podnik. Naštěstí jsme stačili všechno operativně zařídit i díky podpoře našich pražských partnerů," oddechl si.
Dvojnásobný mistr republiky Bláha přiznal, že sny o limitu pro evropský šampionát v Mnichově (2:14:30) se záhy rozplynuly a jeho jedinou touhou bylo dorazit do cíle. "Prostě mně najednou došly síly. V hlavě mi hučelo, měl jsem hrozný hlad a chytaly mě křeče," postěžoval si na indispozici v závěrečné čtvrtině trati. Vítězkou ženské kategorie se stala Ruska Alevtina Ivanovová v čase 2:32:24. Novou mistryní republiky je Jana Klimešová, která doběhla čtvrtá. Výkonem 2:47:24 ale o více než dvanáct minut zaostala za limitem Českého atletického svazu pro start na srpnovém mistrovství Evropy v Mnichově (2:35:00). "Snažila jsem se až do patnáctého kilometru spolupracovat se skupinou, ale tempo bylo příliš rychlé," svěřila se závodnice pražského USK. Na prvním místě v historických tabulkách pražského maratonu tak i nadále vydrží čtyři roky starý výkon Keňana Elijaha Lagata, který tehdy vyhrál v čase 2:08:52. Neotřesen zůstal i traťový rekord 2:26:33 Italky Maury Viceconteové. Šéf závodu Carlo Capalbo měl ještě v sobotu večer zcela jiné starosti poté, co neznámí pobertové odcizili oficiální vůz s časomírou a dalším technickým zařízením. "V tu chvíli jsem neměl daleko k pláči," přiznal Capalbo. "Vždyť byl ohrožen celý podnik. Naštěstí jsme stačili všechno operativně zařídit i díky podpoře našich pražských partnerů," oddechl si.
</TEXT>
</DOC>
<DOC>
<DOCID>LN-20020520079</DOCID>
<DOCNO>LN-20020520079</DOCNO>
<DATE>05/20/02</DATE>
<TEXT>
VILLA CARLOS PAZ, Argentina - Fin Marcus Grönholm byl diskvalifikován z prvního místa konečného pořadí Argentinské rallye, šestého závodu letošního ročníku mistrovství světa v automobilových soutěžích. Stáj Subaru totiž uspěla s protestem, podle nějž jezdec týmu Peugeot využil nepovolené pomoci svých mechaniků, kteří ho na startu nedělní rychlostní zkoušky roztlačili, když zhasl motor jeho vozu. Vozy peugeot přesto vládnou letošnímu ročníku mistrovství světa v automobilových soutěžích, neboť Grönholma zastoupil druhý Brit Richard Burns. Z dosavadních šesti závodů jich vyhrály pět a svou nadvládu dokumentovaly také v Argentinské rallye. Tři body do seriálu, první v letošním ročníku, má také tým Škoda Motorsport. Burns s dalším peugeotem dojel původně druhý se ztrátou minuty a 17,1 sekundy. Po Grönholmově diskvalifikaci vyhrál. Pro tým Škoda motorsport získal dva body Fin Toni Gardemeister, přestože byl před diskvalifikací až na první nebodované sedmé pozici. Před ním však skončily tři posádky týmu Ford, zatímco body získávají pouze dvě. Naprázdno tak vyšel nakonec celkově pátý Estonec Markko Märtin. Protože za Gardemeisterem dokončil rallye druhý řidič škodovky Kenneth Eriksson ze Švédska, přidal do Poháru konstruktérů body za šesté místo v redukovaném pořadí. Třetí jezdec škodovky Gabriel Pozzo z Argentiny se posunul do první desítky. Závod poznamenala nehoda Tommyho Mäkinena na subaru, který na startu nedělní etapy bojoval s Grönholmem o vedení. Čtyřnásobný mistr světa však se svým spolujezdcem Kajem Lindströmem havaroval v předposlední rychlostní zkoušce vyletěl z trati a jejich vůz se pětkrát převrátil. Finská posádka z nehody vyvázla bez zranění.
</TEXT>
</DOC>
<DOC>
<DOCID>LN-20020520080</DOCID>
<DOCNO>LN-20020520080</DOCNO>
<DATE>05/20/02</DATE>
<TEXT>
LE MANS - Ani na čtvrtý pokus se nepodařilo českému motocyklovému jezdci Jaroslavu Hulešovi dokončit závod letošního seriálu mistrovství světa. Velká cena Francie na okruhu v Le Mans pro něj skončila v třináctém kole. Druhý Čech Jakub Smrž, který před dvěma týdny ve Španělsku poprvé bodoval díky 13. místu, nedokončil ani první kolo.
</TEXT>
</DOC>
<DOC>
<DOCID>LN-20020520081</DOCID>
<DOCNO>LN-20020520081</DOCNO>
<DATE>05/20/02</DATE>
<GEOGRAPHY>HANNOVER</GEOGRAPHY>
<TEXT>
Český fotbalista Jan Šimák by mohl přestoupit do Bayeru Leverkusen. Podle informací německé agentury SID jsou představitelé současného Šimákova zaměstnavatele Hannoveru a Leverkusenu před dohodou. Hannover za svého nejlepšího střelce požaduje odstupné 7,5 milionu eur.
</TEXT>
</DOC>
<DOC>
<DOCID>LN-20020520082</DOCID>
<DOCNO>LN-20020520082</DOCNO>
<DATE>05/20/02</DATE>
<GEOGRAPHY>PRAHA</GEOGRAPHY>
<TEXT>
Fotbalisté Českých Budějovic a Zlína budou hrát v příští sezoně v první lize. O jejich postupu mezi domácí elitu rozhodl zápas na jihu Čech, v němž České Budějovice porazily Mladou Boleslav 2:0. Jihočeši se mezi elitu vracejí po roční přestávce, Zlín chyběl v nejvyšší soutěži šest let.
</TEXT>
</DOC>
<DOC>
<DOCID>LN-20020520083</DOCID>
<DOCNO>LN-20020520083</DOCNO>
<DATE>05/20/02</DATE>
<TITLE>
Vítězství v Závodě míru slavil Przydzial
</TITLE>
<TEXT>
Jen sedm vteřin chybělo českému cyklistovi Ondřeji Sosenkovi, aby vystoupil na nejvyšší stupínek Závodu míru.
VARŠAVA - Králem 55. ročníku cyklistického Závodu míru se stal polský jezdec Piotr Przydzial ze stáje CCC Polsat, i když mu do poslední etapy šlapal na paty týmový kolega, Čech Ondřej Sosenka. Sedmadvacetiletý závodník potvrdil prvenství výhrou v závěrečné etapě, kterou byla časovka na 39,8 kilometru ve Varšavě. V ní zdolal Sosenku o čtyři vteřiny a celkově byl po 1488 kilometrech rychlejší než on o pouhých sedm vteřin. Třetí místo obsadil loni druhý Španěl Aitor Garmendia ze stáje Coast. "Je to asi nejtěžší prohra v mém životě," poznamenal zklamaný Sosenka. "Škoda že časovka byla na kočičích hlavách a určitě mi nevyhovovala nálada v týmu," dodal. Jak si to vyložit? "Cítil jsem, že je žádanější výhra Piotra. Musím však přiznat, že zajel výborně, rozhodla momentální forma. Tu má nyní lepší, já ji cítím v horku a očekávám, že v letních měsících budu zase lepší já," zdůraznil Sosenka. Vítězný Przydzial označil za nejhorší místo časovkářské trati kostky. "Tam jsem ztrácel asi pět vteřin. Myslel jsem si, že Ondřej je lépe připraven. Minimální rozdíl před časovkou byl nesmírně náročný na psychiku a jsem rád, že jsem to zvládl, protože jsem chtěl strašně moc vyhrát," řekl šťastný vítěz.
</TEXT>
<HEADING>
Benčík: "Formu neumím prodat"
</HEADING>
<TEXT>
Na technické trati dlouho vévodil výsledkové listině čas Ukrajince Bogdana Bondarjeva 49:11. Přiblížit se mu dokázal až německý závodník ve službách české stáje Wüstenrot-ZVVZ Christian Lademann, který zajel čas 49:58 a nakonec obsadil desáté místo. Na své možnosti velice dobře zajel proti chronometru i jeho týmový kolega Petr Benčík. Dosáhl v časovce 22. času, a to jej v celkové klasifikaci posunulo na dvacátou pozici, takže z jezdců českých stájí skončil nejvýše. "Jsem na tom dobře, ale časovku neumím. Nejsem tempař a formu v časovce neumím prodat. Kdyby byl dojezd některé z etap na kopci, tak bych byl do pěti," řekl Benčík a dodal: "Cítil jsem se v pohodě, nohy na tom byly dobře, ale chyba je asi v hlavě. Při rozjíždění se cítím skvěle, ale jak odstartuji, tak cítím, že to není ono." Strhující bitvu o prvenství svedli dva spolujezdci z polské stáje. Sosenka vyrazil na trať o čtyři minuty dříve, za ním jel ještě loňský vítěz Jakob Piil, který se však propadl až na jedenáctou pozici. Jeho výpadku dokázal využít hlavně Garmendia, který se vyhoupl z osmého místa až na stupně vítězů, podobný skok se povedl i Thomasi Liesemu. Spolujezdec Lubora Tesaře z týmu Norimberk obsadil v časovce čtvrtou pozici a z jedenáctého místa poskočil na páté.
Na technické trati dlouho vévodil výsledkové listině čas Ukrajince Bogdana Bondarjeva 49:11. Přiblížit se mu dokázal až německý závodník ve službách české stáje Wüstenrot-ZVVZ Christian Lademann, který zajel čas 49:58 a nakonec obsadil desáté místo. Na své možnosti velice dobře zajel proti chronometru i jeho týmový kolega Petr Benčík. Dosáhl v časovce 22. času, a to jej v celkové klasifikaci posunulo na dvacátou pozici, takže z jezdců českých stájí skončil nejvýše. "Jsem na tom dobře, ale časovku neumím. Nejsem tempař a formu v časovce neumím prodat. Kdyby byl dojezd některé z etap na kopci, tak bych byl do pěti," řekl Benčík a dodal: "Cítil jsem se v pohodě, nohy na tom byly dobře, ale chyba je asi v hlavě. Při rozjíždění se cítím skvěle, ale jak odstartuji, tak cítím, že to není ono." Strhující bitvu o prvenství svedli dva spolujezdci z polské stáje. Sosenka vyrazil na trať o čtyři minuty dříve, za ním jel ještě loňský vítěz Jakob Piil, který se však propadl až na jedenáctou pozici. Jeho výpadku dokázal využít hlavně Garmendia, který se vyhoupl z osmého místa až na stupně vítězů, podobný skok se povedl i Thomasi Liesemu. Spolujezdec Lubora Tesaře z týmu Norimberk obsadil v časovce čtvrtou pozici a z jedenáctého místa poskočil na páté.
</TEXT>
</DOC>
<DOC>
<DOCID>LN-20020520084</DOCID>
<DOCNO>LN-20020520084</DOCNO>
<DATE>05/20/02</DATE>
<TITLE>
Dopingový skandál po roce opět vypukl na druhém nejslavnějším cyklistickém závodě.
</TITLE>
<GEOGRAPHY>ŘÍM</GEOGRAPHY>
<TEXT>
Pohroma zasáhla o víkendu etapový závod Giro d'Italia. Ital Stefano Garzelli ze stáje Mapei, v té době vedoucí muž průběžného pořadí, čelí obvinění z dopingu. Osmadvacetiletý závodník měl v těle diuretickou látku probenecid, kterou je možné použít na maskování zakázaných podpůrných prostředků, zvyšujících výkonnost. Vedení Gira však rozhodlo, že do potvrzení prohřešku testem vzorku B smí jezdec pokračovat. "Je podivné, že by vzal něco takového, protože je jisté, že dopingový test pak bude pozitivní," řekl tiskový mluvčí stáje Mapei Alessandro Tegner. Manažer Aldo Sassi doplnil: "Nechceme říkat, že to je komplot proti nám. Požádáme, aby byli testováni všichni naši jezdci."
</TEXT>
<HEADING>
Pantani si "rýpl"
</HEADING>
<TEXT>
Další slavný italský vítěz Gira i Tour de France Marco Pantani, jenž byl před lety sám potrestán zákazem činnosti za doping, se na lidi z Mapei okamžitě obořil. "Před několika lety tvrdili, že pět závodníků z čela konečného pořadí jelo na doping," připomněl člen stáje Mercatone Uno, jenž se letos pohybuje daleko od předních pozic závodu. "Tak teď mají sami svého lídra," připojil ironicky. Garzelli tvrdil, že je nevinný. Do šesté etapy nastoupil v růžovém trikotu vedoucího jezdce. V něm pojede minimálně do zítřka, kdy laboratoř v Lausanne oznámí výsledky analýzy vzorku B. "Přemýšlel jsem o tom, že vzdám, ale v týmu chtějí, abych pokračoval," komentoval svou situaci cyklista, jenž se zprávu dozvěděl ráno z rádia. Garzelli, jenž je vítězem Gira z roku 2000, se do čela průběžné klasifikace dostal v pondělí po druhé etapě s cílem v belgickém Lutychu. Právě po ní mu dopingoví komisaři odebrali vzorek moči a jeho analýza vykázala pozitivní nález. Nyní Italovi hrozí vyloučení z prestižního závodu. Zakázané prostředky jsou největším problémem cyklistiky. Loni po sedmnácté etapě Gira vtrhlo asi 200 policistů na hotelové pokoje jezdců všech týmů a prohledalo jejich osobní věci ve snaze najít důkazy o dopingu. Zakázané prostředky byly skutečně nalezeny a v souvislosti s tímto případem je nyní vyšetřováno 53 cyklistů a týmových funkcionářů.
</TEXT>
<HEADING>
Hříšníků je více
</HEADING>
<TEXT>
Také Garzelliho krajan Nicola Chesini ze stáje Panaria byl v pátek krátce po dojezdu etapy zatčen, neboť je podezřelý, že distribuoval zakázané podpůrné prostředky. Ze stejného důvodu v pondělí zatkli policisté v Brescii také jiného italského cyklistu z tohoto týmu Antonia Varrialeho, který dostal domácí vězení do doby, než bude případ vyřešen. Také tým Mercatone Uno přiznal, že jeho jezdec Roberto Sgambelluri měl pozitivní test. Stalo se tak již před startem Gira v nizozemském Groningenu. "Sdělili nám, že Sgambelluri neprošel dopingovou zkouškou, ale do výsledku druhé analýzy zůstane v závodu," prohlásila týmová manažerka Manuela Ronchiová. Italský list Gazzetta dello Sport v sobotním vydání otevřel případ Rusa Faata Zakirova, jenž byl v pátek údajně pozitivně testován na NESP (komernčí název pro darbeopoetin), což je látka druhé generace takzvaného krevního dopingku EPO.
Také Garzelliho krajan Nicola Chesini ze stáje Panaria byl v pátek krátce po dojezdu etapy zatčen, neboť je podezřelý, že distribuoval zakázané podpůrné prostředky. Ze stejného důvodu v pondělí zatkli policisté v Brescii také jiného italského cyklistu z tohoto týmu Antonia Varrialeho, který dostal domácí vězení do doby, než bude případ vyřešen. Také tým Mercatone Uno přiznal, že jeho jezdec Roberto Sgambelluri měl pozitivní test. Stalo se tak již před startem Gira v nizozemském Groningenu. "Sdělili nám, že Sgambelluri neprošel dopingovou zkouškou, ale do výsledku druhé analýzy zůstane v závodu," prohlásila týmová manažerka Manuela Ronchiová. Italský list Gazzetta dello Sport v sobotním vydání otevřel případ Rusa Faata Zakirova, jenž byl v pátek údajně pozitivně testován na NESP (komernčí název pro darbeopoetin), což je látka druhé generace takzvaného krevního dopingku EPO.
</TEXT>
</DOC>
<DOC>
<DOCID>LN-20020520085</DOCID>
<DOCNO>LN-20020520085</DOCNO>
<DATE>05/20/02</DATE>
<TITLE>
Semifinále Stanley Cupu: Red Wings udolali Colorado 5:3, Hašek měl 24 zákroků
</TITLE>
<TEXT>
Hattrick Darrena McCarthyho zlomil v poslední třetině nerozhodný stav prvního finále Západní konference NHL mezi Detroitem a Coloradem. Sváteční střelec McCarthy nasázel tři góly v rozmezí patnácti minut a ze stavu 2:2 to bylo 5:2. Detroit se tak ujal po výhře 5:3 vedení v sérii 1:0 na zápasy.
DETROIT - Úvodní duel mezi Detroitem a Coloradem otevřel také první díl ostře sledované bitvy mezi dvěma brankářskými ikonami Dominikem Haškem a Patrickem Royem. Hašek měl 24 úspěšných zákroků, Roy o jeden víc, ale pustil pět branek. Po každé z nich publikum v detroitské Joe Luis Aréně výsměšně skandovalo "Hašek je lepší". "Neodchytal jsem špatný zápas," pravil přesto sebevědomě Roy. "Určitě ale není spokojený, příští zápas odchytá daleko lépe," myslel si Hašek.
</TEXT>
<HEADING>
Hattrick synovi k narozeninám
</HEADING>
<TEXT>
Čtyřicet minut se střetnutí vyvíjelo lépe pro Colorado. Hosté šli do vedení už po 168 vteřinách, kdy jejich premiérovou početní výhodu zužitkoval Joe Sakic. Po Holmströmově vyrovnání je podruhé dopředu postrčil Milan Hejduk. Ani tento náskok však Detroit nezlomil a ještě v prostředním dějství přišlo další vyrovnání z hole Breta Hulla. Poslední třetina pak byla představením jediného muže, od něhož by se to možná nečekalo. Darren McCarthy vstřelil během necelých 15 minut první hattrick v kariéře a dlouho vyrovnaný zápas tak nasměroval k poměrně jednoznačnému rozuzlení. Po 78 vteřinách třetí třetiny McCarthy vypálil švihem zpoza obránce Adama Footea a Red Wings vedli 3:2. V 53. minutě po přihrávce od Kirka Maltbyho pokořil Patricka Roye prudkou střelou nad levým ramenem podruhé a o chvíli později se mohl radovat i ze své třetí trefy. Roy špatně rozehrál, Maltbyho pokus pak sice ještě stačil krýt, ale po McCarthyho dorážce už kapituloval. Led poté zasypaly vedle čepic i v Detroitu obvyklé chobotnice a hráč, který má v popisu práce spíše obranné úkoly, prožíval nejšťastnější večer svého života. "Myslím, že jsem byl asi dnes na řadě. To proto, že jsem za celou sezonu dal jen pět gólů a v play off žádný," povídal McCarthy desítkám novinářů v místnosti pro tiskové konference a neodpustil si k nim poznámku: "Vždycky jsem o téhle místnosti slýchával, ale nikdy jsem tu nebyl. Je to příjemné. Jsem rád, že jste si mě sem dnes vyžádali." "Myslel jsem, že mám větší šanci vyhrát v loterii, než on že dá v jednom zápase tři góly," smál se kapitán Detroitu Steve Yzerman. McCarthy myslel především na syna Griffina, jenž dnes slaví šesté narozeniny. "Hrozně na mě naléhal, abych dal nějaký gól. Doufám, že je teď pořádně šťastný," dodal. Po utkání mu schoval puk a všichni tátovi spoluhráči si s Griffinem plácli vztyčenou dlaní. "Prosím tě, co měl tvůj táta k snídani?" rozesmál všechny svou otázkou Chris Chellios.
Čtyřicet minut se střetnutí vyvíjelo lépe pro Colorado. Hosté šli do vedení už po 168 vteřinách, kdy jejich premiérovou početní výhodu zužitkoval Joe Sakic. Po Holmströmově vyrovnání je podruhé dopředu postrčil Milan Hejduk. Ani tento náskok však Detroit nezlomil a ještě v prostředním dějství přišlo další vyrovnání z hole Breta Hulla. Poslední třetina pak byla představením jediného muže, od něhož by se to možná nečekalo. Darren McCarthy vstřelil během necelých 15 minut první hattrick v kariéře a dlouho vyrovnaný zápas tak nasměroval k poměrně jednoznačnému rozuzlení. Po 78 vteřinách třetí třetiny McCarthy vypálil švihem zpoza obránce Adama Footea a Red Wings vedli 3:2. V 53. minutě po přihrávce od Kirka Maltbyho pokořil Patricka Roye prudkou střelou nad levým ramenem podruhé a o chvíli později se mohl radovat i ze své třetí trefy. Roy špatně rozehrál, Maltbyho pokus pak sice ještě stačil krýt, ale po McCarthyho dorážce už kapituloval. Led poté zasypaly vedle čepic i v Detroitu obvyklé chobotnice a hráč, který má v popisu práce spíše obranné úkoly, prožíval nejšťastnější večer svého života. "Myslím, že jsem byl asi dnes na řadě. To proto, že jsem za celou sezonu dal jen pět gólů a v play off žádný," povídal McCarthy desítkám novinářů v místnosti pro tiskové konference a neodpustil si k nim poznámku: "Vždycky jsem o téhle místnosti slýchával, ale nikdy jsem tu nebyl. Je to příjemné. Jsem rád, že jste si mě sem dnes vyžádali." "Myslel jsem, že mám větší šanci vyhrát v loterii, než on že dá v jednom zápase tři góly," smál se kapitán Detroitu Steve Yzerman. McCarthy myslel především na syna Griffina, jenž dnes slaví šesté narozeniny. "Hrozně na mě naléhal, abych dal nějaký gól. Doufám, že je teď pořádně šťastný," dodal. Po utkání mu schoval puk a všichni tátovi spoluhráči si s Griffinem plácli vztyčenou dlaní. "Prosím tě, co měl tvůj táta k snídani?" rozesmál všechny svou otázkou Chris Chellios.
</TEXT>
</DOC>
<DOC>
<DOCID>LN-20020520086</DOCID>
<DOCNO>LN-20020520086</DOCNO>
<DATE>05/20/02</DATE>
<GEOGRAPHY>CURYCH</GEOGRAPHY>
<TEXT>
Dnes se švýcarská tenistka Martina Hingisová podrobí v Curychu operaci, která by měla odstranit její bolesti a záněty v kloubech. Jednadvacetiletá bývalá světová jednička má největší problémy s oběma kotníky, levým kolenem i kyčlí, její osobní lékař před pár dny dokonce prohlásil, že tyto potíže by mohly vážně ohrozit její kariéru. Hingisové manažer Mario Widmer švýcarským médiím řekl, že spekulace o konci sportovní kariéry byly "nejen ukvapené, ale i hodně přehnané". Po zhruba hodinovém zákroku odhadují lékaři dobu rekonvalescence na dva měsíce, takže stoprocentně Švýcarka nestihne French Open a možná ani další grandslamový turnaj na přelomu června a července ve Wimbledonu. "Hodně mě mrzí, že nebudu hrát v Paříži, ale snad se z toho rychle dostanu," řekla Hingisová. Od října 1994, kdy začala hrát tenis na profesionální úrovni, dosud nevynechala jediný turnaj Grand Slamu.
</TEXT>
</DOC>
<DOC>
<DOCID>LN-20020520087</DOCID>
<DOCNO>LN-20020520087</DOCNO>
<DATE>05/20/02</DATE>
<TEXT>
ČESKÝ KRUMLOV - Sedm diváků, z toho dva těžce, bylo zraněno při havárii na Rallye Český Krumlov včetně malého chlapce, který je údajně v kritickém stavu. Mitsubishi posádky David Komárek, Zdeněk Roupec vyjelo v desáté rychlostní zkoušce po skoku na horizontu z trati, když řidič Komárek ztratil kontrolu nad svým vozem. "Bohužel se to stalo. Bylo to v místě, o němž bylo z minulosti známo, že tam auta na horizontu skáčou daleko," uvedl zástupce ředitele rallye Luboš Šalát. Komárek srazil diváky, kteří stáli ve vnitřní části pravotočivé zatáčky. "Nedokážu posoudit míru zavinění jezdce. Zřejmě se snažil skok ustát," soudil Šalát. Českokrumlovská policie potvrdila, že případ šetří jako dopravní nehodu.
</TEXT>
</DOC>
<DOC>
<DOCID>LN-20020520088</DOCID>
<DOCNO>LN-20020520088</DOCNO>
<DATE>05/20/02</DATE>
<TITLE>
PRAHA - Ze zámoří se v sobotu vrátil na léto domů český hokejový útočník Patrik Eliáš z New Jersey. Šestadvacetiletému forvardovi vyprší smlouva a stane se chráněným volným hráčem. Po příletu přiznal, že očekává složitá jednání především s generálním manažerem New Jersey Louem Lamoriellem. Proto je pravděpodobný i jeho start v úvodu nadcházejícího ročníku extraligy v dresu Znojma. Eliášovi ani klubu se sezona před vypršením hráčova kontaktu příliš nepovedla. Loni skončil třebíčský odchovanec s 96 body za 40 branek a 56 asistencí třetí v kanadském bodování základní části a Devils postoupili až do finále Stanleyova poháru. Letos si připsal 61 bodů (29+32), New Jersey navíc vypadlo v první kole play off s Carolinou. "Já jsem se velice dobře psychicky i fyzicky připravil, ale bohužel to nevyšlo tak, jak jsem si představoval. Když se však podívám na celou NHL, produktivita hráčů všeobecně klesla. Pro náš tým to byl divný rok. Jednou se nám dařilo, podruhé nikoliv. Všichni hráči měli nějakou krizi a došlo k výměně trenérů, která není nikdy příjemná," připomněl Eliáš.
</TITLE>
<HEADING>
Vyslechne si, co o něm řeknou špatného
</HEADING>
<TEXT>
Eliáš si v uplynulém ročníku vydělal 750 tisíc dolarů, což je vzhledem k příjmům hráčů srovnatelné výkonnosti podprůměrný plat. Letos bude mít možnost jít před arbitrážní soud, ale jeho pozice pro jednání o výrazném navýšení smlouvy je těžší, než by byla po loňském úspěšném ročníku. "Mluvil jsem se svým agentem zatím jen jednou a on ještě s New Jersey nejednal. Nemluvili jsme o sumě ani o nějakých možnostech," připojil Eliáš. Arbitráže se nebojí. "Slyšel jsem spoustu příběhů od kluků, kteří tím prošli. Jsem si vědom, že to není příjemné," připustil hráč, ale věří, že oponenti o něm mnoho špatného říct nemohou. "Já si z toho hlavu nedělám, tři hodiny to tam odsedím. Poslechnu si, jak jsem z jejich strany špatný, a z naší strany, jak jsem dobrý. A uvidíme. Je to obchod a tak to beru," dodal k arbitráži. V případě, že se jednání protáhnou až na začátek ročníku, může Eliáš do startu zámořské NHL působit v Evropě. Práva na něj získalo nedávno od sestoupivšího Kladna vedení Znojma. "Já se přikláním k tomu, aby se situace vyřešila a mohl se bez problému vrátit do NHL. Kdyby se to ale nepodařilo, chtěl hrát v extralize. Jsme kamarádi s majitelem Znojma Jardou Vlasákem, bavili jsme se o tom a situace v Kladně to také trochu ulehčila," vyjádřil se ke svému extraligovému přestupu. K vylepšení bilance uplynulého ročníku mu nepomohly ani starty v reprezentaci. Na olympijských hrách startoval Eliáš poprvé a zažil vyřazení ve čtvrtfinále. Na světový šampionát do Švédska po vyřazení neodletěl.
</TEXT>
<HEADING>
Do Monaka na formuli 1
</HEADING>
<TEXT>
Pozvánku na MS prý odmítl ze tří důvodů. "Nejdůležitější bylo, že jsem si pochroumal zápěstí, které mi dost ztěžovalo hru, a dostával jsem injekce. Také jsem se necítil být na tom psychicky i fyzicky tak dobře. Ve spojení se zraněním bych nepodával nejlepší výsledky a já od sebe očekávám jen to nejlepší. A také mi skončila smlouva a nechtěl jsem riskovat, že by došlo ke zranění a ohrozilo to moje vyjednávání o smlouvě," dodal hokejista. Nyní bude Eliáš odpočívat doma v Třebíči a věnovat se zábavě. "Těším se domů na skvělou večeři, kterou mi připravuje jeden z mých přátel. Brzy pak přijede také můj nejlepší kamarád Martin Havlát a pojedeme do Monaka podívat se na formuli 1, na což se velice těším," prozradil Eliáš. Se svou přítelkyní Yvonne se chystá také cestovat po Evropě.
Pozvánku na MS prý odmítl ze tří důvodů. "Nejdůležitější bylo, že jsem si pochroumal zápěstí, které mi dost ztěžovalo hru, a dostával jsem injekce. Také jsem se necítil být na tom psychicky i fyzicky tak dobře. Ve spojení se zraněním bych nepodával nejlepší výsledky a já od sebe očekávám jen to nejlepší. A také mi skončila smlouva a nechtěl jsem riskovat, že by došlo ke zranění a ohrozilo to moje vyjednávání o smlouvě," dodal hokejista. Nyní bude Eliáš odpočívat doma v Třebíči a věnovat se zábavě. "Těším se domů na skvělou večeři, kterou mi připravuje jeden z mých přátel. Brzy pak přijede také můj nejlepší kamarád Martin Havlát a pojedeme do Monaka podívat se na formuli 1, na což se velice těším," prozradil Eliáš. Se svou přítelkyní Yvonne se chystá také cestovat po Evropě.
</TEXT>
</DOC>
<DOC>
<DOCID>LN-20020520089</DOCID>
<DOCNO>LN-20020520089</DOCNO>
<DATE>05/20/02</DATE>
<TITLE>
říká bývalý mistr světa v letech na lyžích Jaroslav Sakala, který ukončil svoji bohatou kariéru
</TITLE>
<TEXT>
Konec jeho kariéry se sice neodvratně blížil, když ale Jaroslav Sakala (32) začátkem května oficiálně oznámil, že skokanské můstky navždy opouští, málokdo tomu chtěl uvěřit.
FRENŠTÁT p. R. - Někdejší mistr světa v letech na lyžích a držitel medailí z olympijských her a mistrovství světa se totiž dlouhé roky obdivuhodně rval s někdy až krutou nepřízní osudu. Nezlomily ho nepříjemné problémy v rodině, tíživá ekonomická situace poté, co mu tchán ukradl všechny úspory, ani marné pokusy vrátit se do světové elity. Saky, jak mu přátelé přezdívají, svůj boj na skokanských můstcích vzdal až poté, když pochopil, že donekonečna bojovat s větrnými mlýny nemá smysl.
LN: Vybavíte si ještě okamžik, kdy jste se neodvratně rozhodl, že se skákáním skončíte?
V polovině března, pár dnů po MS v letech v Harrachově reprezentační trenér David Jiroutek v rozhovoru pro jedny noviny prohlásil, že jsem simulant a zranění si vymýšlím. To se mnou dost zacloumalo.
LN: Kvůli slovům jednoho trenéra, který byl navíc krátce před tím degradovaný do role asistenta reprezentačního trenéra, ale přece zničehonic neukončíte kariéru...
Jenže ve Frenštátě tenhle rozhovor nalepili na nástěnku dětem. Krátce poté na mě v obchodě jeden chlap vykřikoval - už se na to skákání vyser, ty simulante. Asi je vám jasné, že po zmíněném článku by nejspíš bylo obtížné sehnat sponzora. Pravdou ale také je, že o konci kariéry už jsem trochu přemýšlel i předtím.
</TEXT>
<HEADING>
LN: Kdy poprvé?
</HEADING>
<TEXT>
Velké zklamání mně přineslo už mistrovství republiky krátce před lety v Harrachově. Trenéři mateřského oddílu z Frenštátu mě nepostavili do soutěže družstev jako nejlepšího, ale až do šesté dvojice. Kdybych skákal s Mazochem anebo Fízkem, bez problémů bychom vyhráli. Takhle jsem ale neměl na titul sebemenší šanci. Tehdy jsem pochopil, že mě už v oddíle neberou.
LN: Jenže na světovém šampionátu jste skákal velice slušně a 22. místo znamenalo nejlepší umístění českého skokana...
Právě na zmíněném domácím mistrovství jsem upadl, protože jsem neustál hodně daleký skok, a obnovil si zranění zad. Před lety jsem proto nemohl trénovat, týden jsem jen chodil do nemocnice na kapačky. Nikomu jsem nic neříkal, protože jsem cítil, že trenéři čekají na sebemenší zaváhání, aby mě z nominace vyškrtli.
</TEXT>
<HEADING>
LN: Proč by to měli dělat?
</HEADING>
<TEXT>
Dosti výmluvná by mohla být jistá situace z nedělního rána před závěrečným dnem šampionátu v letech. Přišel za mnou nový trenér nároďáku Mikeska a oznámil mi, že mě na příští sezonu do mančaftu nezařadí, že nemám žádnou šanci. Tohle mi řekl těsně před závody!
</TEXT>
<HEADING>
LN: Co jste mu odpověděl?
</HEADING>
<TEXT>
Že když nebudu v mančaftu, nikdy už se do špičky nemůžu vrátit. Skokan na lyžích se musí přes léto tvrdě připravovat, což bez peněz nejde. V tomhle sportu nelze chodit do práce a k tomu na vysoké úrovni skákat.
LN: V posledních letech už jste sice neskákal tak dobře jako v dobách své největší slávy, nicméně v Česku jste stále patřil mezi nejlepší. Proč si tedy myslíte, že vám trenéři nešli na ruku?
Tvrdili o mně, že jsem netrénovatelný. Mnohým evidentně vadilo, že porážím prakticky celou Duklu Liberec, přestože chodím do práce, bydlím na chalupě a nemám prostředky na žádnou rehabilitaci.
LN: Klacky pod nohy vám ale házela většina trenérů. Určitě jste občas přemýšlel o tom, proč vás moc rádi v reprezentaci nevidí...
Asi jsem trochu vybočoval z řady. Říkal jsem totiž každému na rovinu, co si myslím. Kdybyste tak věděli, co všechno teď trápí kluky z nároďáku... Jenže trenérům si nedovolí nic říct. Raději drží hubu a krok, protože se skákáním živí. Zdá se mi, jako by se spousta trenérů u nás o svoji práci strašně bála, a proto se snaží skokany držet hezky zkrátka.
</TEXT>
<HEADING>
LN: Jak vycházíte s lidmi v soukromém životě?
</HEADING>
<TEXT>
Já vycházím s každým dobře, pokud mě nepodrazí. Když to udělá, pak k němu ztratím jakýkoliv vztah. Nejsem ale tolerantní a neumím odpouštět. A když ano, trvá mi to dost dlouho. Asi bych měl umět odpouštět rychleji a dokázat určité věci házet za hlavu.
LN: Vždy jste byl příkladem absolutně profesionálního přístupu ke skákání, nicméně pravdou je, že navzdory své píli jste se v posledních letech o návrat do světové špičky pokoušel marně. Proč vám to už nešlo jako dříve?
Věčně jsem musel něco dokazovat. Já si nemohl dovolit nic pokazit ani při tréninku. Žil jsem v permanentním stresu, navíc mě soužil i nedostatek financí. Nedokázal jsem se od těchto tíživých myšlenek oprostit.
LN: Myslíte si, že vaše výkony mohly negativně ovlivnit třeba i problematické vztahy v rodině?
Když se sportovec ožení, musí doma vše klapat. Já se třeba ženil jako milionář, jenže pak jsem tchánovi půjčil všechny úspory a on mi řekl, že už mi je nevrátí. Takže se z milionáře stal rázem člověk, který nemá ani korunu, k tomu dítě a manželku na mateřské. To byl pro mě šok.
LN: Někteří trenéři poukazovali i na váš věk a tvrdili, že už se právě kvůli němu nemůžete zlepšit. Do kolika let lze podle vás z můstků špičkově skákat?
Skokani většinou končí, když ztratí vůli, motivaci anebo kvůli rodinným důvodům. Někdo třeba v 25 letech, jiný mnohem později.
</TEXT>
<HEADING>
LN: Kolik měřil váš poslední skok v životě?
</HEADING>
<TEXT>
V Planici jsem 23. března přistál na 177 metrech. První skok v životě měřil sedm metrů, takže je zřejmé, že sedmičky ke mně asi patří. Narodil jsem se v sedmém měsíci čtrnáctého. Takže zase je tu součet sedmiček.
LN: Jak vám bylo na duši, když jste si naposledy sundaval skočky?
Nostalgii jsem necítil, protože se mělo ještě skákat druhý den. Kvůli větru se ale závody zrušily. Když jsem ale jel ze Slovinska domů, pořád jsem o svém rozhodnutí přemýšlel. Bylo mi divně, asi třikrát jsem musel zastavit.
LN: Nemrzí vás, že jste neskončil se skákáním dříve? Třeba by vás už teď netížily dluhy...
Chvíli jsem litoval, že jsem neskončil už před rokem. Na druhou stranu jsem ale zase rád, že jsem vydržel, protože mně mnohé věci otevřely oči. Loni jsem navíc ještě nebyl zcela přesvědčený o tom, že jsem udělal maximum pro to, abych se vrátil mezi nejlepší. Dnes už vím, že jsem víc udělat nemohl. Takže svého rozhodnutí nelituju.
LN: Poté, co jste se nevešel do nominace na letošní zimní olympijské hry, jste se nechal slyšet, že hodláte skákat za jinou zemi. Proč jste tuhle myšlenku později zapudil?
Hodně mě otrávil ten rozhovor s Jiroutkem. Asi bych se cítil blbě, kdybych se po jeho slovech někde musel ptát, jestli za ně můžu skákat.
LN: Již přes měsíc pracujete na stavbě. Baví vás vaše zaměstnání?
Baví. Přiznávám ale, že bych chtěl v nějakém zaměstnání využít svého jména.
LN: Nejlépe při jaké práci?
Určitě bych nikdy nechtěl chodit do fabriky s píchačkami.
LN: Kdyby se vás optal kouzelný dědeček, co byste chtěl dělat, jak byste odpověděl?
Řekl bych mu, ať mi na chalupu postaví motorku Harley Davidson a dá mi kreditní kartu. Pak bych se sebral a jezdil bych na mašině po světě. Možná ale na žádného kouzelného dědečka čekat nebudu muset. V pátek jsem totiž dostal zajímavou nabídku od prezidenta lyžařského svazu Romana Kumpošta. Roman mě tím příjemně překvapil.
LN: Když se za svojí bohatou kariérou ohlédnete, co převažuje - radost z medailí, anebo zklamání z nenaplněného snu o návratu?
Určitě spokojenost. Poznat jaké to je, když je člověk na vrcholu, určitě stálo za to. Smutný nejsem ani z toho, že jsem se poslední čtyři roky snažil zbytečně, a že mě to stálo hodně peněz.
</TEXT>
<HEADING>
LN: Co bylo na skákání nejkrásnější?
</HEADING>
<TEXT>
Mně šlo především o pocity po skoku. Když jsem přistál daleko a zjistil, že jsem porazil třeba úplně všechny, to bylo moc příjemný.
</TEXT>
<HEADING>
LN: Existuje nějaký skok, na který nejraději vzpomínáte?
</HEADING>
<TEXT>
Před několika lety jsem při letech v rakouském Kulmu skočil 205 metrů. Tehdy mě to už na hraně pořádně vzalo a já se odrazil hrozně vysoko. Mohl jsem tenkrát skočit strašně daleko, ale rozbil bych si hubu. Tak jsem skok začal už po čtyřiceti metrech brzdit. Povolil jsem nohy, roztáhl ruce a po patách jsem klesal.
LN: Kde byste tehdy asi přistál, kdybyste skok nebrzdil?
Určitě bych dolétl tam, kam se v Kulmu prakticky skočit nedá. Možná na 220 anebo taky na 230 metrů. Dopadl bych ale už na rovinu a hrozně bych se pomlátil. Na druhou stranu by na to ale nikdo nikdy nezapomněl...
</TEXT>
</DOC>
<DOC>
<DOCID>LN-20020520090</DOCID>
<DOCNO>LN-20020520090</DOCNO>
<DATE>05/20/02</DATE>
<TITLE>
Na kraji poklidného Frenštátu stojí stará valašská chaloupka. A v té chaloupce bydlí štíhlý mladý muž se špinavě blonďatými vlasy a upřímným dobráckým pohledem. Jmenuje se Jaroslav Sakala a na lyžích kdysi uměl na skokanských můstcích létat jako nikdo druhý na světě.
</TITLE>
<TEXT>
FRENŠTÁT p. R. - Za masivními stěnami a pod střechou pobitou obyčejným thérákem žije poněkud poustevnickým způsobem života, možná i proto, že už skočky značky Sporten začíná obalovat prach.
</TEXT>
<HEADING>
Kočka Link a kapři v rybníčku
</HEADING>
<TEXT>
Společnost mu tady kousek od potůčku, jemuž se říká trochu zvláštně Bystré, většinou dělá jen roztomilá kočka Link a v nepatrném rybníčku na zahradě, jenž by se mohl jmenovat Kačák, líně plavou dva kapři a čtyři líni. Každé ráno se Jaroslav protáhne pod svojí duchnou a zvědavě vykoukne z okna, jakéže počasí si zase okolní Beskydy vymyslely. Když se do vrcholku nedalekého Radhoště opírá slunce, svižně vyskočí, na zahradě vytáhne z kolny hadici a dá si ranní sprchu ledovou vodou. Ve světnici má totiž jen umyvadlo, z něhož crčí pouze studená voda. Od jara do podzimu mu je vcelku hej, horší časy přicházejí s prvními mrazy a sněhem. V kamnech už za rozbřesku dříví nepraská a rtuť teploměru se většinou vyštrachá pouze na pár stupínků nad nulu.
</TEXT>
<HEADING>
Život v jedné světnici, vedle je bývalý chlév
</HEADING>
<TEXT>
Skokan, který by mohl o lyžařských můstcích celého světa napsat i diplomovou práci, v těch chvílích neklidně pozoruje trubky a modlí se, aby mu nezamrzla voda. Jediná světnice, sloužící jako kuchyň, ložnice i obývák zároveň, sousedí s místností, kde před časem býval chlév a kde ještě čeká víc práce než na kostele. Cožpak chuť do práce Sakalovi nechybí, jen kdyby tak našel víc volného času a kdyby se mu trochu zaplnila peněženka... Již přes měsíc vstává ráno co ráno před šestou hodinou a míří na stavbu. V těchto dnech pomáhá předělat na Horečkách, pár stovek metrů od skokanských můstků, chalupu pro jistého majitele z Ostravy, přičemž společnost mu dělají letití známí. Šéf Milan Mžík si Sakalův přístup pochvaluje. "Jarda je šikovnej, umí všechno," povídá přesvědčivě.
</TEXT>
<HEADING>
Na stavbě se prý rychle učí
</HEADING>
<TEXT>
Sakala tvrdí, že ho nutnost naučila mnohým řemeslům, o nichž se mu v časech, kdy si vydělával se skočkami na nohou slušné peníze, ani nesnilo. Kamarádi Jarda a Petr, s nimiž na stavbě také drží partu, mu dávají za pravdu a tvrdí, že se Jaroslav rychle učí. Někdy se maká do pěti, jindy do šesti odpoledne. A pak přes celé město domů, kde čeká kočka Link, dva kapři a čtyři líni a na zahradě hadice s ledovou vodou...
Radosti a smutky Jaroslava Sakaly
Radosti
1992 Bronzová medaile z OH v Albertville ze soutěže družstev
1993 Dvě stříbrné a jedna bronzová z MS ve Falunu
1994 Mistr světa v letech v Planici
1996 Narodil se syn Filip
2000 Na frenštátském můstku dokázal během 24 hodin zvládnout sto skoků
2002 V nejtěžších chvílích mu podává pomocnou ruku předseda svazu
lyžování Kumpošt
Smutky
1997 Funkcionáři mu zakázali individuální spolupráci s trenérem Mikeskou
1998 Tchán mu nevrátil půjčku
2001 Před mistrovstvím světa v Lahti si zlomil ruku
2001 Rozvod
2001 Před úvodními závody SP nedostal skokanské boty
2002 Trenér reprezentace Mikeska mu oznámil, že s ním již do reprezentace nepočítá
</TEXT>
</DOC>
<DOC>
<DOCID>LN-20020520091</DOCID>
<DOCNO>LN-20020520091</DOCNO>
<DATE>05/20/02</DATE>
<TITLE>
je vděčná běžkyně Ludmila Formanová a napjatě vyhlíží, co ji při návratu na atletickou dráhu čeká
</TITLE>
<TEXT>
Ze dna beznaděje se pozvolna škrábe vzhůru. Po bezmála dvouleté odmlce, kterou vyplnila zranění, běžkyně Ludmila Formanová brzy zaklepe na dveře hlavní atletické sezony.
PRAHA - Tradičně rozdává úsměvy na všechny strany, ale v hloubi duše jí hlodá červíček pochybností. Musíš být silná, opakuje si a pak to řekne i nahlas. "Budu silná," slibuje Ludmila Formanová (28), která se v roce 1999 stala mistryní světa v běhu na 800 metrů v hale i pod širým nebem.
LN: Letos jste dvakrát startovala v halové sezoně, ale od účasti na ME ve Vídni jste upustila. Jak velký je rozdíl v pocitech před zimou a nyní?
Zatímco tehdy jsem v přípravě měla problémy s přitahovačem stehenního svalu, teď se cítím v pořádku. Nervozita je stejná, neboť jsem dlouho pořádně nezávodila. Jenže ze stejného důvodu se i těším.
</TEXT>
<HEADING>
LN: Co je silnější?
</HEADING>
<TEXT>
Určitě se víc těším. Znervózňují mě spíš lidé kolem, neustále se ptají, kdy a jak poběžím. Odpovídám, že poprvé to bude 1. června při extralize v Jablonci, ale dál jim toho moc říct nedokážu, protože po tak dlouhé pauze fakt nevím. I když mám čisté svědomí, pro návrat jsem udělala maximum.
LN: Nějaké povzbuzující signály, třeba z výkonnostních testů, nemáte?
Testy mě teprve čekají. A testovací trénink vlastně bude i extraliga v Jablonci. Hlavně se potřebuju rozzávodit. Úvod sezony jsem vždycky měla volnější a po tak dlouhé pauze to asi bude platit dvojnásob. Hlavní cíl je mistrovství Evropy, které bude až v srpnu, takže i kdyby to zprvu nevycházelo podle představ, nebudu ztrácet hlavu.
LN: Co se vůbec děje v duši slavné atletky, která se touží vrátit na dráhu po tak dlouhé odmlce?
Střídalo se to. Měla jsem období, kdy jsem přestávala věřit, to třeba v době, kdy se ke mně donesly hlasy, že se mi návrat nepovede. To mě trošku sráželo, ale takhle se mi končit nechtělo. A spousta lidí okolo mě povzbuzovala a pomáhala mi tak nahoru. Také díky nim ve mně převládá pocit, že se mi to podaří, že předvedu takový výkon, aby mě uspokojil.
LN: Vracejí se vám myšlenky na dva starty v halové sezoně?
Ani ne, ale vím, že jsem udělala dobře, když jsem závodila. Už jsem strašně chtěla závodit, dlouho jsem byla mimo. Že mám další titul mistryně republiky, třeba pro někoho nic neznamená, ale mě to povzbudilo.
LN: Po Jablonci vás 8. června čeká mítink v Seville, kde jste před třemi lety získala titul mistryně světa pod širým nebem. Jak to na vás bude působit?
Aspoň se podívám na stadion, kde se mi něco povedlo, na to se docela těším.
LN: Možná vám prostředí vašeho největšího úspěchu pomůže? Anebo naopak?
Budu k tomu přistupovat jako k závodu, v němž chci uspět. Kdybych tam získala titul loni, tak bych možná byla stísněnější, ale rok 1999, to už je dávno.
LN: Potom se 12. června představíte na Zlaté tretře v Ostravě, kam má přijet vaše velká soupeřka, olympijská vítězka Mutolaová z Mosambiku, a Slovinka Čeplaková, nová světová rekordmanka v hale. Nebojíte se takové konkurence?
V Ostravě chci běžet proto, abych se znovu představila před domácím publikem. Jsem na začátku, zatímco holky jsou více či méně rozzávoděné. Když mě porazí takové soupeřky, určitě smutná nebudu.
LN: Změnilo se toho za dva roky na vaší trati hodně?
Soupeřky zůstaly stejné, jenom se hodně zlepšila Čeplaková. Znám ji, porážela jsem ji.
LN: Takže devatenáct let starý "letní" světový rekord vaší trenérky Jarmily Kratochvílové může vzít letos za své?
Nejdřív jsem si myslela, že ne, ale po halové sezoně je možné všechno. Světový halový rekord Wachtelové měl už taky svůj věk, ale Čeplaková ho překonala suverénně. Jarmile patří ohromný výkon, ale nevylučuju jeho překonání.
</TEXT>
<HEADING>
LN: S jakými představami tedy vstoupíte do sezony?
</HEADING>
<TEXT>
Ráda bych splnila limit pro účast na mistrovství Evropy v Mnichově a tam se dostala do finále. To je můj základní cíl, protože tahle sezona je taková rozjezdová. Když mi nevyjde podle představ, ale budu moci závodit, tak z toho určitě nebudu smutná. Potom bych chtěla absolvovat zimní i letní sezonu a vydržet až do olympijských her v Aténách v roce 2004.
LN: Dvouletá pauza byla možná vhodná na založení rodiny...
Vhodná byla, ale nemohla jsem tušit, že se moje patálie se zraněními tak protáhnou. Kdybychom to věděli, určitě bychom si miminko pořídili.
LN: A co váš přítel Petr? Jemu vaše atletická "prodloužená" nevadí?
Myslím, že ne, je hodný a ví, že mám atletiku ráda. Ale není sám, kdo se na děti těší, já se na ně těším taky. Čas na rodinu přijde po Aténách.
LN: Dálkově studujete trenérství na pražské FTVS. Jak to jde?
Zatím dobře, teď jsem dostala jedničku z předmětu "sport a volný čas". Nebyla to těžká zkouška, ale já si to nechala na poslední chvíli. Na podzim budu začínat čtvrtý ročník.
LN: Cítíte možná při studiu podporu kantorů?
Určitě, vycházejí mi vstříc. Většina.
LN: Mnozí atleti v čele s Janem Železným tvrdí, že jim přestávka vyplněná léčením zranění pomohla. Uklidňuje vás to?
Hod oštěpem a běh na osm set metrů jsou velmi odlišné disciplíny, takže Honzův "odpočinek", navíc o polovinu kratší než můj, je úplně jiný než v mém případě. Honzu obdivuju, že se po tak těžké operaci ramene dokázal vrátit. Je ale výjimečný, takových lidí je málo.
LN: Dobrá, ale jeho návrat by vás mohl motivovat?
To ano. Když se to podařilo jemu, proč by se to nemělo povést mně?
LN: Můžete srovnat toto vaše předsezonní období s těmi někdejšími?
Možná jsem psychicky odpočatější, jenže převládá nervozita. Těším se, ale očekávám, co přijde.
</TEXT>
</DOC>
<DOC>
<DOCID>LN-20020520092</DOCID>
<DOCNO>LN-20020520092</DOCNO>
<DATE>05/20/02</DATE>
<TITLE>
takové je motto fotbalového trenéra německého Leverkusenu Klause Toppmöllera
</TITLE>
<TEXT>
O kom se mluví
Nic nevyhrál, přesto se mu dostalo poct krále. Klaus Toppmöller, padesátiletý fotbalový trenér, dokázal s Leverkusenem divy.
LEVERKUSEN/PRAHA - Típnul oblíbenou cigaretu a vydal se na trávník glasgowského fotbalového chrámu otcovsky utěšovat hráče Leverkusenu. Plakali jako děti. "Je to nejstrašnější den mé kariéry," měl slzy na krajíčku po prohře 1:2 s Realem Madrid v rozhodující bitvě letošní Ligy mistrů šedovlasý švihák Klaus Toppmöller. Byl to třetí těžký "pravý hák" v rozmezí několika dní. Tým, který pozvedl k nevídaným výšinám, ztratil nejprve bundesligový titul, pak Německý pohár a nakonec i vítězství v Champions League, soutěži s nejvíce evropskými fotbalovými karáty. "Ale smutní by měli být v Barceloně, Juventusu nebo v Bayernu Mnichov," dodal Toppmöller, když si promítl osud velkoklubů s bezedným měšcem. Ty všechny strčil letos do kapsy provinční německý klub.
</TEXT>
<HEADING>
Posměšků si nevšímal
</HEADING>
<TEXT>
Když loni v létě němečtí experti věštili, kdo bude tahat v bundeslize za nejdelší konec, Leverkusen nikdo z nich nejmenoval. "Neodpovídá to situaci. Copak Butt, Nowotny, Lucio, Ballack, Bastürkt nebo Schneider je špatné mužstvo?" bral tehdy s rezervou hlasy "chytrých", které někdy až přerůstaly v úšklebky, Toppmöller. Bývalý útočník s vytříbeným čichem na góly, který si trenérský respekt vydobyl už v Bochumi, byl po Daumovi, Völlerovi a Vogstovi čtvrtým koučem Leverkusenu v rychlém sledu. Místo líbivých proslovů se pustil okamžitě do práce. S manažerem Rainerem Calmundem sedl na letadlo a oba nabrali směr Jižní Amerika. "Mnoho talentů na světě leží ladem, já je hledám. Je to můj úkol," glosoval misi Toppmöller. Hravost, nikoli samoúčelnou, ale podřízenou týmovému úspěchu, trenér miluje. I když si v německém fotbale, v němž byla buldočí zarputilost a železná kondice leta považována za víc než filigránskou kličku, za to nejednou vysloužil přezdívku Snílek. "Nadchnout lidi pro společný sen - tím jsem se řídil, všude, kde jsem byl," nebrání se tomuto označení Toppmöller. "A podle mě to neplatí jen pro fotbal."
</TEXT>
<HEADING>
Autorita nemůže být vynucená
</HEADING>
<TEXT>
Zápalem, absolutním nadšením pro věc kouč brzy nakazil kabinu. Jak se mu to povedlo? "Autorita nemůže být vynucená, získává se přes práci," upozornil Toppmöller. A osobním příkladem. "Po vítězství nad Barcelonou jsme popíjeli pivo, já mrknu na hodiny a koukám: půl jedné ráno. Ale že bych řekl: trénink zítra v deset povede kondiční trenér, já si raději přispím, to ne. V žádném případě! Před desátou jsem na place," konstatoval kouč, kterému komplimenty složila nejedna kapacita. Například manažer Manchesteru United Alex Ferguson. Právě duel s Barcelonou použil Toppmöller pro účinnou fotbalovou školu života. Jakmile v poločase za sebou zavřel dveře šatny, spustil kulometnou palbu otázek. "Z čeho máte vlastně strach? Z barcelonských hvězd, nebo z něčeho jiného? Proč si hrajete na schovávanou? Jak je možné, že na tréninku dokážete s míčem neuvěřitelné kousky a teď kazíte banální přihrávky? I žáčkové by to zvládli líp," chrlil ze sebe velitel mužstva. Hráči očima tiše hypnotizovali podlahu. "Tak to, ne, pánové," pokračoval Toppmöller. "Vracíme se k bodu nula a vy budete vyhledávat souboje jeden na jednoho! Jako na tréninku." Mysl do té doby "malých fotbalistů" zdravě pookřála a najednou z nich byli hrdinové večera, kteří se postarali o historický triumf nad katalánským gigantem. S podřízenými Toppmöller mluví jen, co to jde. "Když vidím, že hráč není ve své kůži, hned si ho beru stranou a říkám mu: Nejsem naivní, takže mi vyklop, co se děje," uvedl trenér-psycholog. "A příště už chci o problémech slyšet okamžitě," doplnil. Takový model panuje i v rodině Toppmöllerových. Nese to ovoce: dvaadvacetiletá dcera slavného otce Nina se dere z bankovní kanceláře na dráhu popové zpěvačky. "Chceš-li být nejlepší, musíš být lepší než ostatní. To znamená, musíš pracovat víc než ostatní. Nina rodinnou filozofii pochopila," komentuje počínání dcery Klaus Toppmöller.
Zápalem, absolutním nadšením pro věc kouč brzy nakazil kabinu. Jak se mu to povedlo? "Autorita nemůže být vynucená, získává se přes práci," upozornil Toppmöller. A osobním příkladem. "Po vítězství nad Barcelonou jsme popíjeli pivo, já mrknu na hodiny a koukám: půl jedné ráno. Ale že bych řekl: trénink zítra v deset povede kondiční trenér, já si raději přispím, to ne. V žádném případě! Před desátou jsem na place," konstatoval kouč, kterému komplimenty složila nejedna kapacita. Například manažer Manchesteru United Alex Ferguson. Právě duel s Barcelonou použil Toppmöller pro účinnou fotbalovou školu života. Jakmile v poločase za sebou zavřel dveře šatny, spustil kulometnou palbu otázek. "Z čeho máte vlastně strach? Z barcelonských hvězd, nebo z něčeho jiného? Proč si hrajete na schovávanou? Jak je možné, že na tréninku dokážete s míčem neuvěřitelné kousky a teď kazíte banální přihrávky? I žáčkové by to zvládli líp," chrlil ze sebe velitel mužstva. Hráči očima tiše hypnotizovali podlahu. "Tak to, ne, pánové," pokračoval Toppmöller. "Vracíme se k bodu nula a vy budete vyhledávat souboje jeden na jednoho! Jako na tréninku." Mysl do té doby "malých fotbalistů" zdravě pookřála a najednou z nich byli hrdinové večera, kteří se postarali o historický triumf nad katalánským gigantem. S podřízenými Toppmöller mluví jen, co to jde. "Když vidím, že hráč není ve své kůži, hned si ho beru stranou a říkám mu: Nejsem naivní, takže mi vyklop, co se děje," uvedl trenér-psycholog. "A příště už chci o problémech slyšet okamžitě," doplnil. Takový model panuje i v rodině Toppmöllerových. Nese to ovoce: dvaadvacetiletá dcera slavného otce Nina se dere z bankovní kanceláře na dráhu popové zpěvačky. "Chceš-li být nejlepší, musíš být lepší než ostatní. To znamená, musíš pracovat víc než ostatní. Nina rodinnou filozofii pochopila," komentuje počínání dcery Klaus Toppmöller.
</TEXT>
</DOC>
<DOC>
<DOCID>LN-20020520093</DOCID>
<DOCNO>LN-20020520093</DOCNO>
<DATE>05/20/02</DATE>
<TITLE>
Očima Jiřího Holečka
</TITLE>
<TEXT>
Neříká se mi to snadno, Pepík Augusta je můj kamarád, ale myslím, že už by u hokejové reprezentace pokračovat neměl. Měl by odejít se vztyčenou hlavou jako člověk, jemuž se mnohé podařilo. Nesporně má velké zásluhy, dvakrát jako hlavní trenér vyhrál titul mistra světa. Letos se ale sezona nevyvedla podle představ nás všech. Přišlo mi, že moc upřednostnil útočnou hru na úkor obrany, díky níž jsme v minulosti slavili úspěchy. Hráli jsme sice pěkný hokej, ale výsledky nebyly. Pepík si do mužstva vybral až moc útočných hráčů, chyběli ti na černou práci. Myslím, že nyní by se v národního týmu měla objevit vyvážená dvojice jeden teoretik a jeden praktik. Líbil by se mi Slavomír Lener. NHL má v malíku, je to odborník. K němu bych dal trenéra, jenž býval i hokejistou. Tak to výborně fungovalo za našich časů. Profesor Vladimír Kostka byl teoretik, jenž by asi sám trénovat nemohl, Jaroslav Pitner byl zase hokejový praktik a vážně to dobře fungovalo. Já osobně bych k Lenerovi dal Václava Sýkoru. Už spolu trénovali ve Spartě, rozumějí si. Spekuluje se i o Aloisi Hadamczikovi, ale přijde mi, že ten má až mnoho jiných aktivit. Dost se mluví o tom, že Lenera někteří lidé na svazu nemají příliš v lásce. Nemůžu vědět, jaká je tam nyní situace, ale pamatuji, jak mně zrušili místo a musel jsem odejít. A ti lidé tam jsou pořád. V otázce trenéra národního týmu by se však neměl brát ohled na osobní antipatie. Důležité je vybrat ty nejlepší. A těmi by podle mě byla dvojice Lener - Sýkora.
</TEXT>
</DOC>
<DOC>
<DOCID>LN-20020520094</DOCID>
<DOCNO>LN-20020520094</DOCNO>
<DATE>05/20/02</DATE>
<TITLE>
* "Bylo by velmi smutné hledat pro českou reprezentaci zahraničního trenéra." Předseda hokejového svazu Karel Gut poté, co ho výkonný výbor pověřil hledáním nového kouče národního týmu
</TITLE>
<TEXT>
* "Bude tam hodně volného času a nikde není psáno, že by sex v pravý čas na pravém místě byl na škodu. Moje žena této nabídky také využila." Trenér polské fotbalové reprezentace Jerzy Engel vysvětluje, proč povolil svým svěřencům vzít si na mistrovství světa v Japonsku a Korejské republice manželky či přítelkyně
* "Fotbalový bůh není fanoušek Leverkusenu." Fotbalista Bayeru Leverkusen Michael Ballack po prohře ve finále Ligy mistrů s Realem Madrid
* "Jsem moc ráda a děkuji za tuto poctu. Na Strahov jsme denně chodili trénovat, Emil tam naběhal tisíce kilometrů a vyhrál spoustu závodů." Manželka slavného vytrvalce Dana Zátopková k faktu, že po Emilu Zátopkovi bude pojmenována na pražském Strahově ulice
* "František Mikloško pouze řekl, že si dovede Petra Šťastného představit jako slovenského prezidenta. V KDH se tím však nikdo nezabýval. Navíc je to zcela neaktuální, vždyť prezidentské volby budou přibližně za dva a půl roku." Tiskový tajemník Křesťanskodemokratického hnutí Vladimír Pčolinský o tom, zda se KDH seriózně zabývá tím, že by manažera hokejové reprezentace Petera Šťastného navrhovalo po triumfu na MS za příštího slovenského prezidenta
</TEXT>
</DOC>
<DOC>
<DOCID>LN-20020520095</DOCID>
<DOCNO>LN-20020520095</DOCNO>
<DATE>05/20/02</DATE>
<TITLE>
Hrdina slavil v Madridu
</TITLE>
<TEXT>
Střelec vítězného gólu ve finále Ligy mistrů Zinedine Zidane si užívá oslav v centru Madridu, kam se jeho Real vrátil po finálovém triumfu nad Leverkusenem.
</TEXT>
</DOC>
<DOC>
<DOCID>LN-20020520096</DOCID>
<DOCNO>LN-20020520096</DOCNO>
<DATE>05/20/02</DATE>
<TEXT>
Na Letnou dorazí fotbalisté Itálie, se třemi tituly mistrů světa v zádech. Je nádherný májový večer. Jdeme se bavit, ne? Jak se zachovají Češi? Divně. Televizní společnosti se nervou o vysílání kasamače. Den před zápasem to vypadá, že na tribunách bude liduprázdno. Během utkání se málokdo dostane do pořádného varu, neumí se odvázat. I když, počkejte... Pořadatel vyrazí na trávník pro zatoulaný míč. Uklouzne a namele si. Z kapsy mu vypadne krabička cigaret. Lidi řvou smíchy. Hlasatel, to je taky taškář. Nejdřív oznámí, že se do hlediště dostavily politické špičky v čele s Václavem Klausem. Odpoví mu hromový pískot. Pak během několika minut opraví informaci o počtu diváků. Nejdřív zazní údaj 11 877, vzápětí zvýší číslo o neplatící příznivce na 15 077. Fotbalové publikum je ke svým idolům macešské. Přitom si to Šmicer a spol. nezaslouží. Hráli vzorně, přesně tak, jak měli. Jen tak mimochodem: zápas Anglie sItálií, který se hrál před dvěma měsíci v Leedsu, byl dávno dopředu beznadějně vyprodán. A atmosféra probudila i jižany, kteří v sobotu na Spartě vypadali trochu zakřiknutě. Ale co, máme přece šanci vidět Del Piera, Vieriho, Buffona, Nestu. Kdy se to poštěstí? Ba ne. Indiana Jones, práskající bičem, přece hledá chrám zkázy. To jsme ještě neviděli.
</TEXT>
</DOC>
<DOC>
<DOCID>LN-20020520097</DOCID>
<DOCNO>LN-20020520097</DOCNO>
<DATE>05/20/02</DATE>
<TITLE>
STŘEDA
</TITLE>
<TEXT>
BASKETBAL: čtvrté finálové utkání ligy mužů - 18.15 hod.: Opava - Kunín. Případné čtvrté utkání o 3. místo - 17.30: Sparta Nymburk.
</TEXT>
<HEADING>
PÁTEK
</HEADING>
<TEXT>
BASKETBAL: případné páté finálové utkání ligy mužů - 17 hod.: Kunín - Opava. Případné páté utkání o 3. místo - 17.30: Nymburk - Sparta.
FOTBAL: 28. kolo II. ligy - 16.30 hod.: Prostějov - Vítkovice, Ratíškovice - HFK Olomouc, Zlín České Budějovice, Kolín Pardubice. 29. kolo ČFL - 10.15: Krč - AFK Chrudim, Střížkov České Budějovice B, Teplice B Admira/Slavoj, 17: SK Kladno Hradec Králové B, Semily - Liberec B, Čelákovice - Semice. 27. kolo MSFL - 10.15: Synot B - Bystřice pod Hostýnem, 16.30: Vratimov Kunovice, Uničov - Poštorná, Dolní Benešov - Třinec, Kroměříž Frýdek-Místek.
ATLETIKA: Poděbradská padesátka, mistrovství ČR v chůzi (muži - 50 km, ženy - 20 km) a mezistátní utkání ČR - Bělorusko Ukrajina.
VOLEJBAL: mezinárodní turnaj žen ve Svitavách - 14 hod.: ČR Slovinsko, 16.30: Slovinsko Polsko, 19: ČR - Polsko.
</TEXT>
</DOC>
<DOC>
<DOCID>LN-20020520098</DOCID>
<DOCNO>LN-20020520098</DOCNO>
<DATE>05/20/02</DATE>
<TITLE>
Na mezinárodním filmovém festivalu v Cannes zatím zůstávají snímky ve stínu hollywoodských hvězd
</TITLE>
<TEXT>
Do proslulého letoviska na Azurovém pobřeží se po propršeném víkendu sjíždějí hvězdy. Kromě Leonarda DiCapria to jsou například Cameron Diazová a Pierce Brosnan, dále zpěváci Elton John a Bryan Adams.
CANNES (od zvláštní zpravodajky LN na mezinárodním filmovém festivalu) - Herec Pierce Brosnan přijel na festival prezentovat novou bondovku Die Another Day (Dnes neumírej), kterou uvidíme v lednu. Její představení bylo ještě utajenější než koncert Eltona Johna, jenž vystoupil při předávání cen pro slibné herecké talenty. Hrál a zpíval také pro mladého Kanaďana Haydena Christensena alias Anakina Skywalkera z Epizody II Hvězdných válek, jenž si jednu z cen odnesl. Leonardo DiCaprio a Cameron Diazová se dnes připojili k režisérovi Martinu Scorsesemu. V podvečer společně uvedou dvacetiminutový sestřih ze Scorseseho netrpělivě očekávané novinky Gangs of New York (Newyorské gangy).
</TEXT>
<HEADING>
Adams zpíval živě k filmu Spirit
</HEADING>
<TEXT>
Velkoryse pojatou světovou premiéru amerického animovaného snímku Spirit - Stallion of the Cimaroon ozdobil svou přítomností kanadský hitmaker Bryan Adams (pro film složil a nazpíval sedm písní). Poprvé v historii festivalu se promítal film s živou hudbou, zpěváka, který kvůli zlomené ruce musel odložit kytaru, doprovázel malý orchestr přímo vedle projekčního plátna. Zdá se, že animované filmy zapustily na velkých festivalech kořeny. Loni se v Cannes objevil v hlavní soutěži Shrek. Letos na berlínském festivalu japonský kreslený film Spirited Away dokonce vyhrál hlavní cenu. Animované snímky se letos dočkaly také své vlastní kategorie při udílení Oscarů. Šéfproducent studia DremWorks Jeffrey Katzenberg slíbil, že po Spiritu příště přiveze do Cannes animovaného Sindibáda a rok na to druhý díl Shreka. Otázkou je, jestli na podobné tituly bude dramaturgie festivalu ještě zvědavá. Výtvarně velmi konvenční podobenství o svobodě totiž nevzbudilo u francouzských kritiků velké pochopení a všichni do jednoho ho svorně označili za dosud nejhorší příspěvek festivalového programu. Publikum ovšem zdaleka tak přísné nebylo a průzračně jednoduchému filmu aplaudovalo. Kontrastnější snímek k umělecky ambiciózním festivalovým titulům si snad ani nelze představit: po plátně se prohánějí stáda divokých koní, pod kopyty se jim vlní jasně zelená tráva, nad hlavou létají orli, nejkrásnější a nejrychlejší kůň je chycen a musí si vybojovat cestu na svobodu. Tvůrci nechali koně mlčet a soustředili se na dokonale zvládnutou a výmluvnou řeč zvířecího těla. Vedle komentáře, který namluvil Matt Damon, hrají ve filmu úlohu vypravěče právě písně Bryana Adamse.
</TEXT>
<HEADING>
Anderson novou Magnolii nepřivezl
</HEADING>
<TEXT>
Mezi tituly kandidujícími na hlavní cenu festivalu, Zlatou palmu, patřil k nejočekávanějším nový snímek talentovaného dvaatřicetiletého Američana Paula Thomase Andersona nazvaný Punch-Drunk Love. Anderson, který předloni vyhrál berlínský festival s mimořádným filmem Magnolia, si jím nasadil laťku hodně vysoko. Kdo čekal podobně velkorysý a hluboký zážitek, musel být nutně zklamán. Nahořklá komedie o smolařském mladíkovi, který přes všechna úskalí - sedm sester, partu zlodějů a vlastní neschopnost - nakonec najde svou lásku, sice patřila nesporně k tomu lepšímu, co soutěžní program dosud nabídl, ale blesk z čistého nebe to rozhodně nebyl. Na tiskové konferenci, kam režisér přišel v doprovodu představitele hlavní role Adama Sandlera a jeho kolegů Emily Watsonové a Philipa Seymoura Hoffmana, pak Anderson prohlásil: "Měl jsem chuť natočit romantickou komedii, do níž bych začlenil prostředí a činnosti, které mě baví." Tím myslel nakupování v supermarketu a sex po telefonu.
Mezi tituly kandidujícími na hlavní cenu festivalu, Zlatou palmu, patřil k nejočekávanějším nový snímek talentovaného dvaatřicetiletého Američana Paula Thomase Andersona nazvaný Punch-Drunk Love. Anderson, který předloni vyhrál berlínský festival s mimořádným filmem Magnolia, si jím nasadil laťku hodně vysoko. Kdo čekal podobně velkorysý a hluboký zážitek, musel být nutně zklamán. Nahořklá komedie o smolařském mladíkovi, který přes všechna úskalí - sedm sester, partu zlodějů a vlastní neschopnost - nakonec najde svou lásku, sice patřila nesporně k tomu lepšímu, co soutěžní program dosud nabídl, ale blesk z čistého nebe to rozhodně nebyl. Na tiskové konferenci, kam režisér přišel v doprovodu představitele hlavní role Adama Sandlera a jeho kolegů Emily Watsonové a Philipa Seymoura Hoffmana, pak Anderson prohlásil: "Měl jsem chuť natočit romantickou komedii, do níž bych začlenil prostředí a činnosti, které mě baví." Tím myslel nakupování v supermarketu a sex po telefonu.
</TEXT>
</DOC>
<DOC>
<DOCID>LN-20020520099</DOCID>
<DOCNO>LN-20020520099</DOCNO>
<DATE>05/20/02</DATE>
<TEXT>
LOS ANGELES - Zvláštní dvouhodinová epizoda televizní série Akta X včera večer uzavřela její devítiletou historii. Tvůrci v čele s Chrisem Carterem ještě před odvysíláním poslední části fanouškům slíbili, že v díle nazvaném Pravda odhalí větší část dosud skrytých tajemství. Seriálu dala jméno složka v archivech FBI, do níž byly odkládány případy paranormálních jevů. David Duchovny hrál agenta Muldera, jenž věří v existenci mimozemských civilizací ovlivňujících náš svět. Jeho skeptičtější kolegyni ztvárnila Gillian Andersonová.
</TEXT>
</DOC>
<DOC>
<DOCID>LN-20020520100</DOCID>
<DOCNO>LN-20020520100</DOCNO>
<DATE>05/20/02</DATE>
<TITLE>
Známý zpěvák, humorista a tramp slaví narozeniny kompilačním dvojalbem
</TITLE>
<TEXT>
Dvojcédéčko 60 "hitů" Jana Vyčítala, vydané firmou Universal u příležitosti zpěvákova životního jubilea, není příliš reprezentativním výběrem. Přesto z něj vyčteme vše, co o tomto nesporném českém fenoménu potřebujeme vědět. I kdyby nikdy nenapsal ani řádku, mělo by se o něm učit ve školách jako o velmistrovi kresleného vtipu. Humor a nadhled zůstává jeho nejsilnější zbraní i při tvorbě písniček. První džíp, Cadillac či Mimozemšťan ("s rámusem nad lesem neidentifikovatelnej předmět spad sem") si zaslouží čestné místo na každém "the best of" právě kvůli dokonalým textařským hrátkám. Podobně jistě se Vyčítal pohybuje v oblasti amerických "tradicionalistů", někdy skutečně anonymních, jindy odosobněných dodatečně (Copper Kettle A. F. Beddoea, Jingle Bells Jamese Pierponta). V tragikomických příbězích plných rázovitých postaviček se najde prostor pro slovní vylomeniny, jež spolu s neopakovatelným projevem a způsobem podání tvořily gros úspěchu původních Greenhornů. Hůř dopadají plkavé memoáry Battledress, Modlitba za Wimpyho či Když u nás Pete Seeger hrál, které naštěstí zastiňuje sympatická "trvalka" Jen vzpomínky pošmistrovic kluka a rozhlasový "trhák" To tenkrát v čtyřicátom pátom (zde s Wabim Daňkem, Pavlem Bobkem a Robertem Křesťanem).
</TEXT>
<HEADING>
Tuctová originalita
</HEADING>
<TEXT>
Kámen úrazu jubilejní kompilace tkví v tom, že místo poctivého fortelného country &amp; western z 60. let, kde vedle několika tuctových a trapných kousků vznikla řada skutečných zálesáckých skvostů, nám Greenhorns 3. tisíciletí nabízejí sterilní country-pop, po hudební stránce mnohdy neinvenční, bezduchý a rutinní. U současných nahrávek téměř bez výjimky platí, že nestojí-li na Vyčítalově zpěvu a stylu, jako by nebyly. Nejsilnější momenty téměř tříhodinové jízdy světem džípů, maskáčů, Rychlých šípů, ale i Sentimentálních cest a Překrásných světů se skrývají v písních, které se na nosič dostaly z lásky či z úcty. Glenn Miller Story s ohlasy osiřelého bigbandu, prastaří Dva tuláci, Tam za mořem piva v podání Jiřího Suchého. Náklonnost k Osvobozeným a Semaforu zároveň vyjadřuje Voskovcova a Werichova Prázdná náruč, bezkonkurenčně nejlepší číslo večera, kde si zvláštní hlasy Vyčítala a Suchého opravdu vzácně porozuměly. Totéž platí o legendárním hanspaulském blues Miláčku, vrať se, sjedem to znova, posvěceném účastí autora Ivana Hlase. Coververze Leonarda Cohena (Stranger Song) a Boba Dylana (Billy) handicapuje fakt, že Vyčítal prostě není schopen metaforiky, kterou tito králové písňových románů používají. Na sérii skladeb, které Vyčítal zjevně odposlouchal z nespravedlivě podceňovaných alb Dylan a Selfportrait, však je vidět respekt k originálu a navíc důraz na přesný překlad, ač nejde o "dylanovky", ale převzaté standardy.
</TEXT>
<HEADING>
Zlatý hřeb?
</HEADING>
<TEXT>
Vyčítal je někdy naivní, někdy trapný, někdy vtipný, někdy geniální. Jeho písničky v člověku vesměs budí příjemnou náladu. Co mu však nelze odpustit ani o narozeninách, je neposlouchatelná a levná česká verze písně America The Beatiful, kterou v programu hvězd vyjadřujících politování nad událostmi 11. září 2001 zpíval Willie Nelson s tlupou dalších slavných jmen. Už tehdy šlo o podřadný výkon vyvolávající spíše smích než smutek, každý však přimhouřil oko a rozuměl. Greenhornům nelze rozumět. A nelze rozumět ani Wabimu Daňkovi, Robertu Křesťanovi, Karlu Zichovi a skupině Spirituál Kvintet, kteří se při natáčení této obskurní "pocty" Novému světu spojili v jeden (ne)mocný sbor. Mnohem lépe se duchovní otec pytláka Říhy s tragikou doby vypořádal v dnes už slavném kresleném vtipu Usárna Bin Ládin.
Honza Vyčítal &amp; Greenhorns: 60 hitů Honzy Vyčítala
Universal Music 2002
</TEXT>
</DOC>
<DOC>
<DOCID>LN-20020520101</DOCID>
<DOCNO>LN-20020520101</DOCNO>
<DATE>05/20/02</DATE>
<TITLE>
Moderní italskou architekturu představuje pražská výstava
</TITLE>
<TEXT>
Italský kulturní institut v Praze uspořádal ve spolupráci s Agenturou italské architektury v Miláně pozoruhodnou výstavu. Pod názvem Konfrontace dvou generací se zde představuje půlstoletí italské architektury.
PRAHA - Výstava ukazuje tvorbu nejrůznějších autorů, skupin a směrů patřících ke střední, mladší i nejmladší generaci. Doprovází ji také výpravná publikace s bohatou obrazovou dokumentací. Názorně a přitom poutavě dokládá nejnovější vývoj a srovnává rozmanité názory. Některé rozvíjejí odkaz tradičního architektonického pojetí, jiné navazují na avantgardní proudy meziválečného období a šedesátých let a další svobodně spojují prvky vycházející z různých stylů a epoch. Současná italská architektura má z čeho vycházet. Není třeba připomínat řady osobností minulých staletí. Převratné byly Sant Eliovy futuristické vize počátku 20. století. Ve studiích města budoucnosti se v nich setkáme s dopravními tepnami vedenými v několika úrovních a s vysokými stupňovitými domy. Nikdy neuskutečněné projekty působí až neskutečně odosobněně a technicistně. Po druhé světové válce došlo v italské architektuře k bouřlivému rozvoji. Světového významu dosáhla například z přesných matematických výpočtů vycházející a přitom esteticky mimořádně zajímavá architektura Piera Luigiho Nerviho. Návštěvník výstavy nahlédne do současných představ o urbanistice, seznámí se s projekty administrativních a obchodních center, kostelů, univerzitních budov či kulturních zařízení a nejrůznějších technických staveb. Udělá si obrázek o tradiční italské citlivosti k prostředí v propojení historických prvků s novými přístupy. Může obdivovat projekty moderních forem bydlení v zalidněných městských čtvrtích nebo naopak v exkluzivních vilách umístěných ve volné přírodě. Někdy dosahují současní architekti velmi osobitých řešení, jindy se v dokonalém technickém provedení spíš drží již objevených estetických hodnot. V některých případech svádějí stále rostoucí technické možnosti k až dekorativní hře i k zajímavému prolínání principů architektury a sochařství.
</TEXT>
</DOC>
<DOC>
<DOCID>LN-20020520102</DOCID>
<DOCNO>LN-20020520102</DOCNO>
<DATE>05/20/02</DATE>
<TITLE>
Odvážnou dramaturgii letošního festivalu ospravedlňuje 120. výročí narození Igora Stravinského. Nebýt toho, těžko bychom se mohli seznámit s díly u nás málo prováděnými. Právě taková zazněla na pátečním a sobotním večeru v pražském Rudolfinu. Zajímavou konfrontaci tvorby Stravinského a jeho současníka Carla Orffa nabídl Komorní orchestr Pražských symfoniků na koncertu v Dvořákově sále Rudolfina. V pěti stručných opusech s netradičním obsazením účinkoval za řízení Pavla Kühna Pražský komorní sbor, sólisté, čtyři pianisté a hráči na bicí. Upoutala zvuková barevnost kantát Veni creator spiritus a Dobrý člověk. Orff se inspiroval Stravinským i předbarokní hudbou, mnohonásobně opakované motivy a chorální melodika připomenou jeho dílo Carmina burana. V kantátě Svatba Stravinskij zpracoval lidové průpovídky vztahující se k obřadu sňatku. Pestrá mozaika, mísící pláč, veselí i liturgické promluvy nabídla vděčný part pěvcům Simoně Houda-Šaturové, Lence Kučerové, Vladimíru Doležalovi a Richardu Novákovi. S náročnou úlohou se dobře vyrovnal i Pražský komorní sbor. Pražská komorní filharmonie s Jiřím Bělohlávkem uvedla pečlivě artikulovanou a vygradovanou předehrou Hebridy Felixe Mendelssohna Bartholdyho. Obohacen o výtečnou žesťovou sekci provedl orchestr Stravinského Klavírní koncert se sólistou Borisem Krajným. Virtuózního partu se pianista zhostil s nadhledem a sarkasmem, zatímco v lyrických pasážích nás zavedl do úplně jiného světa. Nezvyklé kombinace nástrojů (kontrabasy a anglický roh apod.) působily až zneklidňujícím dojmem. Následovalo Requiem Canticles, poslední velké dokončené dílo Stravinského, v němž autor zhuštěně a vytříbeně shrnuje své kompoziční postupy. Ve dvou číslech se příjemně představili basista František Zahradníček a mezzosopranistka Tatiana Menčikova i Pražský filharmonický sbor. Festivalové publikum se zdá být neobvyklým programem občas zaskočeno, ale "novinky" přijímá pozorně a vděčně. A to by mělo být pro dramaturgy našich souborů pozitivním signálem.
</TITLE>
<TEXT>
Komorní orchestr Pražských symfoniků a Pražský komorní sbor (dirigent Pavel Kühn)
</TEXT>
</DOC>
<DOC>
<DOCID>LN-20020520103</DOCID>
<DOCNO>LN-20020520103</DOCNO>
<DATE>05/20/02</DATE>
<TITLE>
Na titulní straně
</TITLE>
<TEXT>
Pražské Divadlo ABC uvádí hru Bena Hechta a Charlese MacArthura zroku 1928. Kus působí stále aktuálně, i když metody bulvárních médií jsou dnes ještě drastičtější, než jak je autoři popsali. Svou roli při úspěšné premiéře jistě hrálo i atraktivní prostředí a jeho svérázní obyvatelé. Režisér Milan Schejbal text založený především na slově zakčnil výraznějšími situacemi a vsadil na zkušenost Jana Hrušínského a zvláště Oldřicha Víznera. Ten šéfredaktora Burnse obdařil agresivní energií a cynismem. Bohužel další příslušníky početné novinářské obce se podařilo charakterizovat jen velmi obecně, což přispívá k matnému dojmu z první části inscenace. pat
</TEXT>
<HEADING>
Showtime
</HEADING>
<TEXT>
Scénář mírně satirické komedie režiséra Toma Deye odráží tvář světa bažícího po senzacích. Strážník Trey (Eddie Murphy) touží po kariéře detektiva i herce. Omylem zmaří protidrogovou akci "superpoldy" Mitche (Robert DeNiro), jenž po mediálním zviditelnění rozhodně netouží. Ale řízením osudu - a Treyovým přičiněním - se oba stanou protagonisty pořadu Showtime. Střetávají se v něm dva světy: v tom Mitcheově platí, že ke zločinci se nikdy nemáme otáčet zády, zato Trey vždy dbá na to, aby byl čelem k hledáčku kamery. Krimikomedie připomíná sérii Smrtonosná zbraň, což stvrzuje i účast Renée Russoové. Interakce promyšlených gagů vrcholí skvělou závěrečnou scénou s želízky. pan
Norimberský proces
</TEXT>
<HEADING>
DABING
</HEADING>
<TEXT>
Závěrečnou část dvoudílné kanadské minisérie odvysílala Česká televize 16. května. Rekonstrukce soudního přelíčení s prominentními válečnými zločinci třetí říše v Norimberku zřejmě už v originále strádala výrazovou plochostí. Sklon k prázdnému deklamování leckdy jistě autentických výroků podpořila ičeská verze. Hlasy působily bezbarvě, dabéři s Janem Šťastným a Kamilou Špráchalovou v čele - jen předčítali své repliky, aniž by dospěli k celistvějšímu pojetí postav (zvlášť výrazné to bylo u Göringa). Překlad Pavla Medka i režie Jana Schánilce si uchovaly standardní úroveň, aniž by osvědčily větší zaujetí. jš
Závěrečnou část dvoudílné kanadské minisérie odvysílala Česká televize 16. května. Rekonstrukce soudního přelíčení s prominentními válečnými zločinci třetí říše v Norimberku zřejmě už v originále strádala výrazovou plochostí. Sklon k prázdnému deklamování leckdy jistě autentických výroků podpořila ičeská verze. Hlasy působily bezbarvě, dabéři s Janem Šťastným a Kamilou Špráchalovou v čele - jen předčítali své repliky, aniž by dospěli k celistvějšímu pojetí postav (zvlášť výrazné to bylo u Göringa). Překlad Pavla Medka i režie Jana Schánilce si uchovaly standardní úroveň, aniž by osvědčily větší zaujetí. jš
</TEXT>
</DOC>
<DOC>
<DOCID>LN-20020520104</DOCID>
<DOCNO>LN-20020520104</DOCNO>
<DATE>05/20/02</DATE>
<TITLE>
Televizní experti si lámou hlavu nad tím, co se za obrovským úspěchem seriálu Osbourneových skrývá
</TITLE>
<TEXT>
Fenomén reality TV znovu rozvířil poměrně stabilní proudy diváckých preferencí. Zatímco u pořadů typu Big Brother nebo Survival veřejnost sledovala každodenní osudy neznámých lidí, dnes se televizní kamery posouvají do domovů celebrit. A diváci se nemohou nabažit.
PRAHA - Žádný nový pořad nezažil takový úspěch jako show hudebního kanálu MTV Osbourneovi. Po celých Spojených státech jejich každodenní starosti už po prvních pár týdnech sleduje rekordních osm milionů lidí. Takový úspěch heavymetalový fenomén Ozzy Osbourne na sklonku své kariéry rozhodně nečekal. Americký prezident George Bush ho pozval do Bílého domu na večeři. Britská královna Alžběta ho zase požádala, aby vystoupil na jejím veleváženém koncertě. Své dlaně směl otisknout do proslulého hollywoodského chodníku slávy. Moderátoři světových talk show se předhánějí v tom, kdo Ozzyho a jeho rodinu bude mít ve svém pořadu dříve. Televizní stanice v Evropě se zoufale snaží získat na Osbourneovy vysílací práva. A všechna média si lámou hlavu nad tím, jak je možné, že právě jeho reality show má takový úspěch.
</TEXT>
<HEADING>
Show plná pípání
</HEADING>
<TEXT>
Nápad pořadu je jednoduchý. V domě Ozzyho Osbournea, jeho manželky a tří dětí jsou umístěny kamery. Ty po celé dny zaznamenávají běžný život rodiny. Diváci pobaveně sledují, jak se kontroverzní rocker, který proslul ukousáváním hlav živých netopýrů při koncertech, hádá se svou ženou-manažerkou o to, kam půjdou nakupovat. Jak pokorně a láskyplně vychovává svoje náctileté děti a marně se jim snaží vysvětlit, co je špatného na drogách a nevázaném sexu. Jediným, možná trochu rušivým elementem jsou symfonie pípání ozývajícího se z televizorů v momentech, kdy někdo z rockerské rodiny řekne sprosté slovo. Stanice MTV už nyní jedná s Osbourneovými o pokračování natáčení jejich rodinné ságy. Další díly se už ale budou muset odehrávat v britském domě rodiny, protože do kalifornského domu Osbourneových proudí stále více televizních turistů. Podle některých informací mají Osbourneovi za druhou a třetí sérii dostat 20 milionů dolarů. To by byl největší skok v historii televizních show, protože za první sérii rodinka "skásla" jen miliony dva. Spekulace o dvacetimilionovém honoráři, které vedení MTV zatím nepotvrdilo, rozvířila bývalá manželka Kurta Cobaina Courtney Love prohlášením v rádiu. Dcera Ozzyho Osbourna Kelly si to nenechala líbit. "Je jedno, jestli je to pravda nebo ne, ale nechápu, kde to vzala. Jestli tahle zatracená kráva nemá na práci nic jinýho, než strkat nos do záležitostí jinejch lidí, v pořádku, ale já se nenechám kvůli ní unýst vyděračema," vzkázala zpěvačce rozlícená Kelly Osbourneová.
</TEXT>
<HEADING>
Nic netrvá věčně
</HEADING>
<TEXT>
Tvůrcům reality show je jasné, že musí z fenomenálního úspěchu Osbourneových vytěžit co nejvíce v nejkratším čase. Podobné, byť ne tak dramatické nárůsty divácké popularity totiž už televize zažily. Když před čtyřmi roky vznikla soutěž Chcete být milionářem?, lidé seděli u obrazovek jako opaření. Po třech letech ji ale americká ABC musela pro neúspěch stáhnout, protože diváci přepínali na krutou Anne Robinsonovou a její Nejslabší článek. Rodina podepsala smlouvu na vydání autobiografické knihy v hodnotě 3 milionů liber (asi 170 milionů korun), Osbourneova deska se prodává v milionech kusů a MTV plánuje vydat i soundtrack. Televizním divákům, znuděným nejrůznějšími telenovelami, seriály a soutěžemi, však nastává nová éra. Producenti velkých televizních stanic si totiž z nečekaného úspěchu Osbourneových berou velké ponaučení. "Musíme teď nastražit uši a všímat si i těch nejbláznivějších nápadů na nové zábavné formáty. Každý se nyní rozhlíží po nějaké další divné rodině, se kterou by se dal udělat podobný pořad," konstatoval šéf MTV pro Daily Variety.
Tvůrcům reality show je jasné, že musí z fenomenálního úspěchu Osbourneových vytěžit co nejvíce v nejkratším čase. Podobné, byť ne tak dramatické nárůsty divácké popularity totiž už televize zažily. Když před čtyřmi roky vznikla soutěž Chcete být milionářem?, lidé seděli u obrazovek jako opaření. Po třech letech ji ale americká ABC musela pro neúspěch stáhnout, protože diváci přepínali na krutou Anne Robinsonovou a její Nejslabší článek. Rodina podepsala smlouvu na vydání autobiografické knihy v hodnotě 3 milionů liber (asi 170 milionů korun), Osbourneova deska se prodává v milionech kusů a MTV plánuje vydat i soundtrack. Televizním divákům, znuděným nejrůznějšími telenovelami, seriály a soutěžemi, však nastává nová éra. Producenti velkých televizních stanic si totiž z nečekaného úspěchu Osbourneových berou velké ponaučení. "Musíme teď nastražit uši a všímat si i těch nejbláznivějších nápadů na nové zábavné formáty. Každý se nyní rozhlíží po nějaké další divné rodině, se kterou by se dal udělat podobný pořad," konstatoval šéf MTV pro Daily Variety.
</TEXT>
</DOC>
<DOC>
<DOCID>LN-20020520105</DOCID>
<DOCNO>LN-20020520105</DOCNO>
<DATE>05/20/02</DATE>
<GEOGRAPHY>DĚČÍN</GEOGRAPHY>
<TEXT>
Osmiletý chlapec z Děčína v sobotu našel smrt v nezajištěné jímce, kam spadl společně se svým bratrem. Desetiletému chlapci se podařilo z jímky vylézt a přivolat pomoc. Jeho bratra se ale lékařům nepodařilo oživit. Starší z bratrů je v nemocnici na pozorování. Policie nyní zjišťuje, kdo je odpovědný za nezajištěnou jímku.
</TEXT>
</DOC>
<DOC>
<DOCID>LN-20020520106</DOCID>
<DOCNO>LN-20020520106</DOCNO>
<DATE>05/20/02</DATE>
<GEOGRAPHY>OSTRAVA</GEOGRAPHY>
<TEXT>
Vážná poranění páteře utrpěl v sobotu odpoledne na Frýdecko-Místecku sedmnáctiletý paraglidista z Dolní Lutyně z Karvinska. "Při přistávání se mladík zachytil do drátů vysokého napětí, spadl z výšky 25 metrů a zlomil si tři obratle," řekla včera mluvčí severomoravské policie Dagmar Bednarčíková. Paraglidista se pokoušel přistát nedaleko Oldřichovic. "Když uvízl v drátech, chtěl použít záložní padák. V tom okamžiku se však hlavní z drátů uvolnil a on se zřítil," vysvětlila policistka s tím, že chlapce vrtulník záchranné služby přepravil do Fakultní nemocnice s poliklinikou v Ostravě-Porubě
</TEXT>
</DOC>
<DOC>
<DOCID>LN-20020520107</DOCID>
<DOCNO>LN-20020520107</DOCNO>
<DATE>05/20/02</DATE>
<TEXT>
Japonci demonstrovali za lov velryb. Přes 700 lidí včera demonstrovalo v jihojaponském přístavním městě Šimonoseki proti světové ekologické organizaci Greenpeace, která chce přimět Japonsko, aby omezilo lov velryb. V Šimonoseki se chystá od pondělí zasedat Mezinárodní velrybářské komise (IWC), která má rozhodnout, zda bude uvolněn lov kytovců. "Velrybí maso je součástí japonské kultury," skandovali demonstranti.
</TEXT>
</DOC>
<DOC>
<DOCID>LN-20020520108</DOCID>
<DOCNO>LN-20020520108</DOCNO>
<DATE>05/20/02</DATE>
<TITLE>
ptá se prezident Václav Havel v článku pro americký list The Washington Post
</TITLE>
<TEXT>
Kdysi dávno, v dobách, kdy jsem byl v opozici ke komunistické diktatuře, jsem měl pocit, že padne-li někdy železná opona, zhroutí se komunismus a bude zrušena Varšavská smlouva, ztratí smysl i NATO jakožto hlavní nástroj "politiky zadržování". Když ale začala železná opona skutečně padat a já se začal ocitat v praktické politice, záhy jsem pochopil, jak jsem byl naivní a jak důležité je, aby NATO existovalo dál. Ba cítil jsem, že teprve teď v určitém ohledu nadchází jeho velká historická zkouška: podá-li odvážně ruku novým demokraciím v Evropě, prokáže tím, že mu jde skutečně o ochranu těch hodnot, k jejichž ochraně bylo založeno. Neodváží-li se toho, pak tím projeví zkostnatělou zabydlenost ve světě studené války a neochotu spoluvytvářet nový světový řád. Zdá se, že otázku, zda se NATO nepřežilo, dnes kladou mnozí z těch, kdo na přelomu 80. a 90. let nejvíc zdůrazňovali nutnost jeho další existence. Naopak mnozí z těch, kteří si před lety nebyli zcela jisti, zda bude mít v budoucnosti tato aliance smysl, jsou dnes jejími největšími obránci.
</TEXT>
<HEADING>
Nově definovat sebe sama
</HEADING>
<TEXT>
Patřím mezi ty, kdo jsou upřímně přesvědčeni o tom, že aliance má a může mít i v budoucnu zcela nezastupitelný význam. Ten bude ovšem tím zřetelnější, čím hlubší sebereflexi aliance provede. Opravdu, leccos nasvědčuje tomu, že teprve teď vstupujeme do éry, kdy se NATO musí vskutku zásadně zamyslet nad svou budoucností a kdy musí svou vizi rychle promítnout do mnoha konkrétních a odvážných kroků. Především NATO musí asi znovu definovat sebe samo a znovu popsat své postavení v dnešním světě. Jeho identita je zároveň kulturní, historická, "hodnotová" nebo vznešeněji "civilizační", a zároveň geografická či přesněji geograficko-strategická. NATO prostě sdružuje demokratické státy euroatlantického prostoru, tedy to, čemu se říká Západ. Konkrétně ilustrováno: Nový Zéland je kulturně i hodnotově velmi blízko světu NATO, ale nikoho nenapadne uvažovat o jeho členství. Patří prostě do jiné geografické oblasti. Naopak Rusko je geograficky velmi blízko, ale uvažovat o jeho členství by byl rovněž nesmysl. Jakkoli není vzdáleno Západu ani civilizačně, přece jen je z různých historických i zeměpisných důvodů světem pro sebe: je velké jako všechny státy aliance dohromady, je ohromnou euroasijsou říší, s níž je nutné mít co možná nejkvalitnější partnerské styky, ale která je tak zřetelně samostatnou součástí dnešního světa, že jakékoli vztahy NATO s ní mohou být a vždycky budou jen vztahy dvou entit. Má-li budoucí světový pořádek vskutku chránit mír a přežití lidského rodu, musí být založen na rovnoprávné a velmi těsné spolupráci několika základních regionů, do nichž se svět logicky dělí. To je ovšem možné jen tehdy, dokáží-li tyto entity samy sebe definovat, což mimo jiné znamená i pochopit, kde začínají a kde končí. Zdrojem konfliktů vždycky byla sebeidentifikační nejistota a z ní pramenící rozmlženost vlastních "okrajů", tedy různé představy o takzvaných zájmových sférách. Nutnost nové sebedefinice NATO znamená tedy dvě věci: Za prvé, aliance musí nově a jednoznačně pojmenovat svůj vztah k jiným částem planety, prodchnout ho duchem plné rovnoprávnosti a začít ho prohlubovat institucionálně i praktickou součinností. V těchto dnech se NATO snaží dát novou kvalitu svým vztahům s Ruskem, což je zajisté skvělé. Nesmí to však vyvolávat ani stín podezření, že se bohatší severní polokoule jaksi spolčuje proti jiným částem světa a prohlubuje tím propast mezi dvěma hemisférami naší planety. I proto - i když zajisté nejenom proto - je nutné, aby stejně intenzivně pracovalo NATO na tvorbě svého vztahu k Číně, Indii, Africe či jiným částem světa. Za druhé, NATO se musí ve vlastním zájmu co nejrychleji otevřít dalším novým evropským demokraciím a zároveň si musí vyjasnit konečné hranice svého možného budoucího rozšiřování. Bez toho totiž jakékoli rozšiřování ztratí smysl. (K myslitelným budoucím členům patří nepochybně všechny balkánské země i všechny takzvané neutrální evropské demokracie.) Tvrdit, že stanovení hranice znamená spouštět novou železnou oponu, znamená vězet až po uši ve světě studené války, v němž si nelze představit jinou hranici než tu, která nás odděluje od nepřítele, a musí být tudíž zadrátovaná.
</TEXT>
<HEADING>
"Říši zla" vystřídalo zlo rozptýlené
</HEADING>
<TEXT>
Vedle těchto úkolů, souvisejících s novou sebedefinicí, musí NATO pokračovat - a asi podstatně rychleji než dosud - ve své vnitřní transformaci. Po 11. září je už snad každému zřejmé, že jediného, mocného a jasně lokalizovatelného strategického protivníka ("říši zla") už dávno vystřídal protivník snad ještě nebezpečnější: zlo velmi rozptýlené, těžko uchopitelné a zároveň sofistikované, zlo, o němž bych se neodvážil říct, že tam či onde má svou říši, svůj střed či svou osu (i když jsou zajisté režimy, které mu slouží víc než jiné). Co taková transformace konkrétně znamená? Nepochybně menší, ale zato velmi pohyblivé, zdatné a technologicky vyspělé armády či armádní součásti, jejich poměrně vysokou specializaci, jejich velikou schopnost okamžité kooperace při nejrůznějších misích a v neposlední řadě vysoce koordinovaný rozvoj zpravodajství, výzkumu a různých systémů ochrany obyvatelstva i majetku. Poslední věc, jíž by se mělo NATO dnes vážně zabývat, je fakt, že má dvě nohy, nohu evropskou a nohu americkou, a že si s pokračující evropskou integrací musí nově a jasně říct, kdy kráčí jednou z nich, kdy druhou a kdy běhá či skáče po obou. Zdá se, že všemi těmito tématy se bude aliance zabývat na svém listopadovém summitu v Praze. Je velkou ctí a velkým závazkem pro Českou republiku, že o věcech tak velkého historického významu se bude jednat v jejím hlavním městě, shodou okolností ve městě, kde jsem měl před jedenácti lety tu radost vyhlašovat rozpuštění Varšavské smlouvy. Věřím, že NATO v Praze nejen nabídne členství několika dalším evropským zemím včetně tří baltských republik (čímž symbolicky udělá definitivní tečku za érou velmocenských paktů o dělení světa), ale především že významně pokročí ve své sebereflexi, jasně stvrdí svou vůli k partnerské a rovnoprávné spolupráci s Ruskem a dalšími velkými a důležitými entitami dnešního světa a konkrétními rozhodnutími prokáže své odhodlání čelit podivným a zákeřným nebezpečím, jež se vznášejí nad dnešním světem.
(text převzat ze servisu ČTK, mezititulky redakce LN)
</TEXT>
</DOC>
<DOC>
<DOCID>LN-20020520109</DOCID>
<DOCNO>LN-20020520109</DOCNO>
<DATE>05/20/02</DATE>
<TEXT>
Valná hromada ČEZ má dnes odsouhlasit nákup státních podílů v osmi elektroenergetických distribučních společnostech a prodej 66procentního podílu dosud stoprocentní dcery - přenosové společnosti ČEPS - do rukou Fondu národního majetku. Za distribuční společnosti ČEZ zaplatí celkem 32 miliard korun. Část této sumy, asi 15 miliard korun, splatí převodem svého 66procentního podílu v ČEPS na stát. Vláda rozhodla o prodeji státních akcií v distributorech ČEZ poté, co se jí nepodařilo českou elektroenergetiku privatizovat do rukou strategického investora. Nikdo totiž nenabídl kabinetem požadovanou cenu 200 miliard korun.
</TEXT>
</DOC>
</CZE>