<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020323001</DOCID>
<DOCNO>LN-20020323001</DOCNO>
<DATE>03/23/02</DATE>
<TITLE>
Klausova strana včera vystupňovala předvolební kritiku ekologických organizací
</TITLE>
<TEXT>
ODS volí toxické látky, smog a skládky. Tak přejmenovali kampaň Klausovy strany ekologové. S jejím programem zásadně nesouhlasí.
PRAHA - Válka mezi ODS a ekologickými sdruženími nabývá na síle. Václav Klaus včera ekology obvinil, že spolu s dědictvím komunismu představují největší zátěž pro domácí životní prostředí. "Nepoučitelnost ekologických aktivistů je v tom, že uvažují i dnes úplně stejně jako za komunismu. Stále vidí svět kolem sebe jako přírodní katastrofu a nejsou schopni vnímat změny. To je opravdu naprostá tragédie," řekl Klaus. Dlouhodobé napětí mezi ODS a ekologickými sdruženími se vyhrotilo ve chvíli, kdy strana tento týden představila svůj program ochrany životního prostředí. V něm žádá, aby přírodu chránil zejména trh a aby stát omezil vliv ekologů. Proto by napříště neměla jejich sdružení dostávat od státu žádné dotace. Ekologové okamžitě reagovali. Program Klausovy strany s názvem "ODS volí prostředí pro život" přejmenovali na "ODS volí toxické látky, smog a skládky". Proti straně pak spustili v médiích vlastní kampaň. Klaus včera tvrzení, že ODS je stranou necitlivou k životnímu prostředí, označil za absurdní. "To je nedůstojné i odmítat," řekl. Kampaň ekologů se strana snaží přehlušit kampaní vlastní. ODS se včera na tiskové konferenci snažila novináře přesvědčit, že životní prostředí je u nás dvanáct let po listopadu 1989 lepší právě zásluhou pravicových vlád, nikoliv ekologů. Klaus ilustroval zásluhu svých vlád o zlepšení stavu přírody grafem znázorňujícím podíl výdajů na životní prostředí na hrubém domácím produktu za poslední léta. "Největší hodnota - 2,5 procenta - byla za vlád Václava Klause. Od té doby výdaje na životní prostředí prudce klesají," řekl Klaus. Dnes stát vynakládá na ochranu přírody asi jedno procento HDP. Klausova slova ale popudila lidovce. "ODS se chlubí cizím peřím. Třeba zákony, které uložily odsíření uhelných elektráren, prosadila už v roce 1991 vláda Občanského fóra," řekl předseda lidovců Cyril Svoboda. "ODS svou bezradnost v problematice životního prostředí zakrývá nenávistnými útoky proti každému, kdo na ni upozorní," tvrdil včera ve společném prohlášení Svoboda spolu s šéfem ekologické komise strany, poslancem Liborem Ambrozkem. Výrok předsedy ODS odsuzují samozřejmě i sami aktivisté. "Pravdivé je, že přírodu ohrožuje dědictví komunismu. Ale ta druhá část výroku..., to je problém. Pan Klaus se takovými výroky vyřazuje proti lidem, kteří jsou nějak aktivní. Já tomu nerozumím, ale on nerad vidí angažovanou veřejnost a vidí v ní nějaké nebezpečí," říká mluvčí hnutí Děti Země Miroslav Štingl. Přidává se i mluvčí Hnutí Duha Karolína Šůlová: "Přírodě v poslední době škodí hlavně ODS. Dá se to doložit i jejich hlasováním ve sněmovně," tvrdí. Šůlová své tvrzení podporuje materiály, které jsou k dispozici na internetové stránce Hnutí Duha. Zde je výčet "protiekologických" aktivit poslanců ODS.
"Občanskodemokratická strana hlasovala proti zákonu o ochraně ovzduší, chtěla průmyslovým podnikům odpustit poplatky za znečišťování vzduchu škodlivými exhalacemi, požadovala zrušení zákona, který chrání ornou půdu před zástavbou, navrhovala odtržení cenných částí národního parku Šumava," uvádí se mimo jiné v dokumentu. Aktivisté nevidí ODS černobíle. "Je férové přiznat, že v několika případech hlasovala ODS kladně," pokračuje text. "Na podzim se většina jejích poslanců společně s Unií svobody postavila proti mysliveckému zákonu, který umožňuje další ohrožování nevinných lidí v krajině střelbou a řadí orly mořské, bobry či rysy na lovecký seznam zvěře," tvrdí ekologové. Dále oceňují, že loni v únoru poslanec za ODS Vladimír Doležal ve sněmovně navrhl zvýšení poplatků za skládkování na dvojnásobek, a tak podpořil recyklaci.
</TEXT>
</DOC>
<DOC>
<DOCID>LN-20020323002</DOCID>
<DOCNO>LN-20020323002</DOCNO>
<DATE>03/23/02</DATE>
<TITLE>
Ochrnutá Britka vyhrála soudní spor o právo na smrt
</TITLE>
<GEOGRAPHY>LONDÝN</GEOGRAPHY>
<TEXT>
Právo zemřít získala včera díky ojedinělému soudnímu rozsudku zcela paralyzovaná britská pacientka. Třiačtyřicetiletá žena, která smí být jmenována jen jako Miss B., si přeje zemřít, protože ji už skoro rok udržují při životě jen podpůrná zařízení. Před jedenácti měsíci jí praskla žíla na krku, a od té doby může dýchat jen s pomocí dýchacích přístrojů. Protože si ale smrt nemůže přivodit sama, žádala prostřednictvím soudní žaloby, aby její lékaři dostali nařízeno přístroje vypnout. Doktoři totiž opakovaně odmítli její přání splnit. Naléhali, aby podstoupila rehabilitaci a naučila se v nynějším stavu dále žít. Miss B. soudní rozhodnutí uvítala. Již dříve našla nemocnici, kde jsou lékaři ochotni jejímu přání vyhovět. Žena, která nemá děti, manžela ani jiné blízké příbuzné, po vynesení rozsudku potvrdila, že nehodlá dále žít. Soudkyně uvedla, že svým rozhodnutím ženě umožňuje zemřít v pokoji a důstojně. V celém sporu se dostaly do konfliktu dva principy: povinnost lékařů chránit život a právo dospělé, svéprávné osoby rozhodovat o způsobu své léčby. Tedy i o právu léčbu zcela odmítnout. V srpnu loňského roku dva psychiatři označili Miss B. za svéprávnou osobu, která je schopna samostatného vědomého rozhodování. Miss B je podle odborníků psychicky aktivní, může tedy za sebe činit veškerá rozhodnutí.
Od předchozích podobných případů se tento proces liší v několika ohledech. Již dříve lékaři pacientům vypnuli podpůrné přístroje, to bylo ale v situaci, kdy pacienti byli v kómatu, nebo trpěli nesnesitelnými bolestmi a bylo jisté, že v dohledné době zemřou. Miss B. je ale při vědomí, její stav je stabilizován a podle lékařů může žít ještě léta. Miss B. také nechce souhlas pro jinou osobu, aby jí pomohla spáchat sebevraždu, ale domáhá se soudního příkazu, aby ji ošetřující lékař dále neléčil, vypnul dýchací zařízení, a tím způsobil její smrt. Tím, že se soudkyně postavila na její stranu a přiřkla jí dokonce symbolické stolibrové odškodné za počínání lékařů, dala najevo, že podle zákona musí lékaři přání pacienta za každých okolností respektovat. Tedy i přání zemřít. Rozhodnutí soudu vyvolalo příznivé i odmítavé reakce. Předseda etické komise Britské lékařské asociace Michael Wilks rozhodnutí přivítal s tím, že potvrdilo, že "každá kompetentní dospělá osoba má právo odmítnout léčbu, i když to znamená její smrt". Naopak odpůrci eutanázie rozhodnutí odmítli jako nebezpečný precedens. Miss B. soudní líčení i vynesení rozsudku sledovala pomocí televizní obrazovky ze svého lůžka na jednotce intenzivní péče. Také její obraz byl přenášen do soudní síně. Soudkyně Elizabeth Butler-Sloss, která patří ke špičkám v oboru rodinného práva, měla jedno stání i přímo v nemocničním pokoji.
* postupěm času by lékaři mohli díky různým rehabilitacím zlepšit kvalitu života Miss B. a to by ji mohlo přesvědčit, aby chtěla žít
* je to nebezpečný precedens, který právo zemřít staví nad ostatní možnosti
</TEXT>
<HEADING>
Zastánci rozhodnutí argumentují:
</HEADING>
<TEXT>
* existuje právní a etický princip, podle kterého má dospělá, kompetentní osoba právo rozhodnout o způsobu své léčby - tedy odmítnout ji, i když to vede ke smrti.
* v takovém případě je právo pacienta rozhodnout klíčové, a lékaři ho musí respektovat
</TEXT>
</DOC>
<DOC>
<DOCID>LN-20020323003</DOCID>
<DOCNO>LN-20020323003</DOCNO>
<DATE>03/23/02</DATE>
<TEXT>
Říká se tomu morální hazard. Stát v návalu špatného svědomí či předvolebního soucitu někomu pomůže více, než je zdrávo nebo než ze zákona musí, a příště se o pomoc přihlásí všichni. Čeští poslanci jsou v tomto adrenalinovém politickém sportu úspěšnými přeborníky. V minulosti například několikrát obešli zákon o pojištění bankovních vkladů, samozřejmě vždy zákonodárně (prostě zvýšili náhrady klientům a zákonu dali zpětnou platnost) a pro dobro lidu, který reprezentují. S morálním hazardem si nelámali hlavu, ani s tím, proč by občané měli z daní přidávat někomu, kdo vsadil na špatnou banku. Ani v tomto volebním období poslanci neudrželi rozdávačný chtíč na uzdě. Nedávno obšťastnili klienty tří zkrachovalých bank, kteří místo pojištěných čtyř set tisíc korun dostali záruku čtyř milionů! Včera přišli na řadu družstevníci ze záložen. Aby jim nepřišlo líto, že pod vidinou velkých zisků dali peníze do pochybného odkladiště, poslanci jejich vklady povýšili na úroveň lépe pojištěných bankovních depozit. Zvláštní: jinde se za hloupost tvrdě platí, v Česku za ni dostanete odměnu. A dokonce od poslanců.
</TEXT>
</DOC>
<DOC>
<DOCID>LN-20020323004</DOCID>
<DOCNO>LN-20020323004</DOCNO>
<DATE>03/23/02</DATE>
<TITLE>
Na závěrech summitu EU v Barceloně je asi nejpozoruhodnější to, že unie poprvé sice velmi váhavě, ale přece přiznává jistou nadřazenost amerického hospodářského modelu, a dokonce je pro ni zdrojem opatrné inspirace. Politické přiznání něčeho takového je v EU skoro revoluce. Přitom ještě před devíti lety vypadala situace opačně. V lednu 1993 se poprvé stal prezidentem USA Bill Clinton. Hned po nástupu do funkce předsedal konferenci, která měla pomoci vymyslet, jak dostat Ameriku z "hospodářské krize". Již v předvolební kampani Clinton chrlil nápady, jak přizpůsobit Ameriku německému sociálnímu a ekonomickému modelu. Evropa a Německo Clintona inspirovaly v oblasti daňové, na poli regulace trhu práce, v důchodech i zdravotnictví.
</TITLE>
<TEXT>
Clinton se svými nápady neuspěl z mnoha důvodů. Za prvé se brzy ukázalo, že USA již v krizi dávno nejsou. Hospodářství mírně pokleslo pouze na jedno čtvrtletí, a to již půl roku před Clintonovým zvolením. Statistika má zpoždění a politici na to někdy mohou doplatit. Za druhé Clinton ke svým radikálně levicovým nápadům (v americkém kontextu) neměl mandát ani ve vlastní politické straně. A za třetí (a naštěstí) jen málo uznávaných amerických ekonomů tehdy podpořilo jeho nápady. Navíc Clinton dospěl k osudnému poznání. Jakmile pronesl nějakou svoji ekonomickou "chytristiku", okamžitě se otřásl trh s vládními dluhopisy a vládě hrozilo, že se prodraží financování rozpočtového schodku. Ve známost vešel Clintonův rozzlobený výrok, který pronesl v rozhovoru se svými poradci. Clinton tehdy pravil, že tedy neví, zda je vlastně prezidentem USA "on" či nějaký anonymní "trh s dluhopisy". Pár let předtím jsme pro změnu mohli od mnoha evropských i amerických státníků slyšet chvalozpěvy na japonský ekonomický zázrak, o nadřazených japonských technologiích, o vládním financování výzkumu, o tamějším "strategickém plánování" a úzké spolupráci ministerstev, bank a podniků. U nás na úspěchy Japonska začátkem 90. let s oblibou poukazoval prognostik Miloš Zeman. Japonsko je dnes již ale 11. rok v hluboké hospodářské krizi. A ačkoli má japonská elektronika ve světě stále dobré jméno, tamější hospodářský model dnes již pochopitelně nikdo nevzývá.
</TEXT>
<HEADING>
Opatrné přiznání inspirace z USA
</HEADING>
<TEXT>
Naproti tomu USA s třemi mírnými škobrtnutími hospodářsky rostou již dvě dekády. V oblasti výzkumu, vývoje, v úrovni a dosažitelnosti vyššího vzdělání a v technologiích Amerika stále rychleji uniká zbytku světa. Americe se také daří dlouhodobě udržovat míru nezaměstnanosti na poloviční úrovni, než je v Evropě. Ví to sice každý ekonom, lze to již dlouho statisticky doložit, ale pro evropské levicové politiky z Německa či Francie bylo přiznání něčeho takového donedávna tabu. Z pohledu přesvědčeného liberála se lze závěrům barcelonského summitu vysmát. Citlivé momenty komuniké jsou formulovány tak, aby nikoho nerozčilily. Co se týče uvolnění přeregulovaného trhu práce, je text plný formulací jako "hledání správné proporce mezi flexibilitou a bezpečností". Jenže EU liberální není a v současnosti jí dominují levicové vlády. Z tohoto pohledu jsou závěry barcelonského summitu jistě úspěchem. Evropa bude nakonec liberalizovat energetický trh, bude muset uvolnit regulaci trhu práce, zvýšit věkovou hranici pro odchod do důchodu, snížit daně a více investovat do vzdělání (tam, kde nemají školné, o něm budou muset uvažovat, protože rozpočty jsou napjaté) a do výzkumu. Je také zřejmé, že nebude-li takto činit EU koordinovaně, budou tak muset činit některé členské státy samy. Ty pak budou s ostatními kontrastovat a stanou se jim inspirací. Francie, jejíž sociálně-korporativistický model tolik obdivuje pan Špidla, se dostává v Evropě pod tlak, když ne rovnou do jisté izolace. Možná právě proto politici z ČSSD - oslněni relativně slušnými čísly o růstu HDP v loňském roce - k závěrům summitu raději mlčí.
Naproti tomu USA s třemi mírnými škobrtnutími hospodářsky rostou již dvě dekády. V oblasti výzkumu, vývoje, v úrovni a dosažitelnosti vyššího vzdělání a v technologiích Amerika stále rychleji uniká zbytku světa. Americe se také daří dlouhodobě udržovat míru nezaměstnanosti na poloviční úrovni, než je v Evropě. Ví to sice každý ekonom, lze to již dlouho statisticky doložit, ale pro evropské levicové politiky z Německa či Francie bylo přiznání něčeho takového donedávna tabu. Z pohledu přesvědčeného liberála se lze závěrům barcelonského summitu vysmát. Citlivé momenty komuniké jsou formulovány tak, aby nikoho nerozčilily. Co se týče uvolnění přeregulovaného trhu práce, je text plný formulací jako "hledání správné proporce mezi flexibilitou a bezpečností". Jenže EU liberální není a v současnosti jí dominují levicové vlády. Z tohoto pohledu jsou závěry barcelonského summitu jistě úspěchem. Evropa bude nakonec liberalizovat energetický trh, bude muset uvolnit regulaci trhu práce, zvýšit věkovou hranici pro odchod do důchodu, snížit daně a více investovat do vzdělání (tam, kde nemají školné, o něm budou muset uvažovat, protože rozpočty jsou napjaté) a do výzkumu. Je také zřejmé, že nebude-li takto činit EU koordinovaně, budou tak muset činit některé členské státy samy. Ty pak budou s ostatními kontrastovat a stanou se jim inspirací. Francie, jejíž sociálně-korporativistický model tolik obdivuje pan Špidla, se dostává v Evropě pod tlak, když ne rovnou do jisté izolace. Možná právě proto politici z ČSSD - oslněni relativně slušnými čísly o růstu HDP v loňském roce - k závěrům summitu raději mlčí.
</TEXT>
</DOC>
<DOC>
<DOCID>LN-20020323005</DOCID>
<DOCNO>LN-20020323005</DOCNO>
<DATE>03/23/02</DATE>
<TITLE>
PRAHA - Odškodnění lidí, kteří se nechali zlákat vidinou nereálných zisků a vložili své úspory do kampeliček, bude stát daňové poplatníky ještě více peněz, než se původně předpokládalo. Poslanci totiž včera rozhodli, že členům zkrachovalých kampeliček se z jejich vkladů vrátí až 400 tisíc korun. To znamená, že státní dotace do Zajišťovacího fondu družstevních záložen se zvýší ze současných šesti na 7,2 miliardy korun. Postarali se o to poslanci Koalice, komunistů a sociální demokracie. ODS byla ostře proti. Rozhodnutí sněmovny kritizoval i sociálnědemokratický ministr financí Jiří Rusnok. K zákonu má hned několik připomínek: pojišťovací fond nemá dostatek peněz ani na dnešní náhrady - a přináší to další zadlužení státu. Se zvýšením odškodnění musí souhlasit ještě Senát a musí jej podepsat prezident.
</TITLE>
<TEXT>
Sněmovna schválila, že pojištěným klientům záložen bude vráceno 90 procent vkladu, nejvíce však oněch 400 tisíc korun. Dosud přitom mají kampeličkáři nárok na 80 procent vkladu, maximálně však 100 tisíc korun. A zvýšení odškodného za špatnou investici se bude zpětně týkat i 75 tisíc klientů, které již fond pojištění vyplatil. "Jsem v poněkud prekérní situaci, protože chápu, že členové poslaneckého klubu vládní strany podporují tento návrh, nicméně vláda nikdy nezměnila své nesouhlasné stanovisko a nezměnil jsem ho ani já," přiznal již dříve ministr Rusnok. Proti zvýšení odškodnění klientů záložen jako jediní vystupují zástupci ODS. Vadí jim, že za krachy v soukromých firmách bude platit stát. Poukazují na to, že klienti kampeliček vědomě riskovali, když se nechali zlákat nabídkou vysokých, nereálných úroků. "Pokládám to za špatné, určitě budu v Senátu horovat pro to, abychom to zamítli. Zvlášť před volbami je to doslova nestoudné," řekl včera předseda senátorského klubu ODS Mirek Topolánek. Jenomže pokud zákon v Senátu podpoří stejná sestava, tedy Koalice, komunisté a sociální demokraté, vyšší odškodné projde. Zajišťovací fond družstevních záložen již vyplatil klientům zkrachovalých záložen přes čtyři miliardy korun. Celkem fond u vyplácených záložen eviduje zhruba 85 tisíc lidí, kteří mají na náhradu nárok. Vlna pádů kampeliček začala na podzim 1999. V zabezpečovacím fondu je nyní 28 kampeliček, z nichž už u 21 začaly výplaty. Problémové záložny nyní sdružují vklady 9,6 miliardy korun a mají téměř 100 tisíc členů. V porovnání s celkovými vklady záložen tak zkrachovalé kampeličky zadržují více než 92 % všech vkladů a sdružují přibližně 90 % členů družstevního peněžnictví.
</TEXT>
</DOC>
<DOC>
<DOCID>LN-20020323006</DOCID>
<DOCNO>LN-20020323006</DOCNO>
<DATE>03/23/02</DATE>
<TITLE>
Afghánský deník Petry Procházkové
</TITLE>
<TEXT>
BAGHRÁM (agentura Epicentrum exkluzivně pro LN) - "Tak tady je máte," prohlásila hrdě příslušnice americké armády a ukázala na skupinku dvou žen a tří mužů, která postávala mezi zelenými stany. Vůbec se netvářili nadšeně, když uslyšeli češtinu. "Máme být zcela utajeni, vlastně nikdo nesmí vědět, že jsme tady," oznámili mi hned na úvod. Jejich jména neznám, nesmějí se prý zveřejňovat z bezpečnostních důvodů, protože by to mohlo ohrozit jejich rodiny v Čechách. Ostatně trvalo mi tři dny, než jsem je objevila, a poslední fáze pátrání byla nejtěžší. Vojenské ležení, kde se nacházejí, mají totiž na starosti Američané, nikoliv mezinárodní sbory ISAF, které jsou vstřícnější. Američané mě nechali čtyři hodiny stát před hlavním vchodem a zareagovali až na hysterickou otázku mého tlumočníka: "Jak chcete najít Usámu bin Ládina, když nedokážete vypátrat pár Čechů?"
Američané mě nechali čtyři hodiny stát před hlavním vchodem a zareagovali až na hysterickou otázku mého tlumočníka: "Jak chcete najít Usámu bin Ládina, když nedokážete vypátrat pár Čechů?" Po těchto slovech Američan zbrunátněl, ale rychle si vzpomněl na instrukci zakazující vyvolávat konflikty s místním obyvatelstvem a za pár minut pro mne přijelo auto řízené důstojnicí americké armády majorkou Leanne Smullenovou. Ta po hodině jízdy obrovskou vojenskou základnou našla britskou vojenskou nemocnici, kde byla po několika týdnech pobytu na této základně poprvé. Pět Čechů, tři lékaři a dvě zdravotní sestry, přiletělo na kábulské letiště z Londýna v úterý ráno. "Z Kábulu jsme neviděli nic, přiletěli jsme v noci, přespali jsme na vojenské základně ISAF a ráno nás odvezli sem," říkají. "Sem" znamená na leteckou vojenskou základnu Baghrám vzdálenou asi hodinu a půl jízdy autem na sever od hlavního afghánského města. Původně se zdráhali zveřejnit i tuto informaci, ale nakonec se mi je podařilo přesvědčit. Češi tady pracují v britské polní vojenské nemocnici a budou tu až do té doby, než do Afghánistánu přijede celá 6. polní z Česka. I pak budou patřit do britského sektoru. "Zatím se zaučujeme, ale dnes už máme poprvé službu," řekli uklidněni přítomností britského důstojníka, který dohlížel na to, aby mi nesdělili nic tajného, ale protože neuměl česky, byl jen mírně nervózní. "Jsme šťastní, že jsou tady," opakoval několikrát a zdálo se, že to myslí upřímně. "Svěží síly a k tomu ještě vynikající odborníky moc potřebujeme," dodal. "Asi jsou už trochu unavení a chtějí také domů, takže jsou rádi, že my jsme přijeli na dlouho," usmívali se Češi, kteří se po dvou dnech pobytu ještě nestačili nasytit poměrně tísnivé izolace od okolního světa. Když vstoupíte na základnu v Baghrámu, připadáte si, po delším pobytu v Afghánistánu, trochu jako na Měsíci. Prakticky nic tady nepřipomíná, že se nacházíte v islámské zemi. I české dívky mě přivítaly ve vojenských šortkách a mně zatrnulo při představě, že by se mnou do objektu vpustili mé afghánské průvodce, kteří by při pohledu na odhalené dívčí nohy patrně omdleli. Tady mezi stovkami zelených vojenských stanů však panují zcela jiné zákony. Mladí zpocení muži pobíhají v šortkách s obnaženou hrudí po prašných cestách, ženy chodí v upnutých tričkách.
</TEXT>
<HEADING>
I čas je jiný
</HEADING>
<TEXT>
Dokonce i čas je tady jiný. Obyvatelé základny žijí podle londýnského času, nikoliv podle afghánského. "Je to trošku problém," přiznávají lékaři, "protože, když je pro nás 14 hodin, je tady šero a v půl třetí odpoledne našeho času je v Afghánistánu tma jako v pytli. Ale pomalu se adaptujeme." Nikdo z nich přesně neví, jak dlouhý pobyt v Afghánistánu je čeká. Nejméně půl roku, ale možná i rok. "Základnu nesmíme opustit a asi ani v Kábulu nebudeme moc chodit volně po ulici. Ostatně je to v našem zájmu," říkají klidně. Když se jich ptám, co jejich odjezdu říkaly rodiny, jen s úsměvem krčí rameny: "Asi to, co říkali vám." Domů mohou telefonovat pouze velmi omezeně. Zatím dostali od Britů telefonní karty na dvacet minut a není jasné, zda jim musejí vystačit na měsíc či na týden.
</TEXT>
<HEADING>
Na základně je bezpečně
</HEADING>
<TEXT>
Satelitní telefon, který si s sebou přivezli, mají pouze ke služebním účelům, navíc jim bylo doporučeno, aby ho, opět z bezpečnostních důvodů, příliš často nepoužívali. Rodinám nesmějí sdělovat žádné podrobnosti o svém pobytu ani místo, kde se nacházejí. "Můžete je od nás prostřednictvím vašich novin jen pozdravovat, nic víc," říkají. Pořádek v nemocnici je britský, atmosféra britská, jídlo britské, voda balená. "Až tady bude naše nemocnice, třeba si dáme i svíčkovou," smějí se. Věřím jim, že se na baghrámské základně cítí bezpečně. Vypadá doslova nedobytně a proniknout tam je mimořádně obtížné i pro Evropana. Afghánec nemá prakticky žádnou šanci, kromě těch, kteří tady zametají a pomáhají při budování tábora. I oni jsou však pečlivě několikrát prověřováni, očicháni vycvičenými psy a sledováni. "Věděli jsme, že jedeme do velmi nebezpečné země, ale tady na základně se cítíme dobře," říkají dívky, a když se jich ptám, zda to pro ně jako pro ženy nebude těžké, udiveně pozdvihnou obočí: "Jsme vojáci, kam nás pošlou, tam jedeme." Odmítnout však mohl každý, i když není jisté, zda by si pak, místo v 6. polní nemocnici udržel. Pracuje se od 6 do 18 hodin. Volný čas tráví Češi stejně jako jejich američtí, britští, španělští a mnozí další kolegové ve stanech. V některých je televize, na které mohou sledovat BBC. O dění v Afghánistánu je Britové každé ráno informují. Ujišťují je, že v Kábulu je poměrně bezpečno a vojáci ISAF se občas pohybují po ulicích pěšky a vesele rozprávějí s afghánskými dětmi. Ostatně čeští zdravotníci k tomu budou mít příležitost i v pracovní době, nemocnice bude sloužit nejen pro potřeby mírových jednotek, ale i pro afghánské obyvatelstvo. "Je to dobře, že jsou tady," konstatuje major Smullenová, když mě odváží zpět na hlavní bránu. "I malé státy musí bojovat proti terorismu." Pak se mne s neskrývanou zvědavostí zeptá: "Jak vypadají afghánské ženy? Já jsem ještě nikdy nebyla venku na ulici a žádnou jsem neviděla." Když jí vysvětluji, že většina z nich chodí zahalená v parandže, zděsí se. "To je strašné, vidíš, musíme jim pomoci."
Satelitní telefon, který si s sebou přivezli, mají pouze ke služebním účelům, navíc jim bylo doporučeno, aby ho, opět z bezpečnostních důvodů, příliš často nepoužívali. Rodinám nesmějí sdělovat žádné podrobnosti o svém pobytu ani místo, kde se nacházejí. "Můžete je od nás prostřednictvím vašich novin jen pozdravovat, nic víc," říkají. Pořádek v nemocnici je britský, atmosféra britská, jídlo britské, voda balená. "Až tady bude naše nemocnice, třeba si dáme i svíčkovou," smějí se. Věřím jim, že se na baghrámské základně cítí bezpečně. Vypadá doslova nedobytně a proniknout tam je mimořádně obtížné i pro Evropana. Afghánec nemá prakticky žádnou šanci, kromě těch, kteří tady zametají a pomáhají při budování tábora. I oni jsou však pečlivě několikrát prověřováni, očicháni vycvičenými psy a sledováni. "Věděli jsme, že jedeme do velmi nebezpečné země, ale tady na základně se cítíme dobře," říkají dívky, a když se jich ptám, zda to pro ně jako pro ženy nebude těžké, udiveně pozdvihnou obočí: "Jsme vojáci, kam nás pošlou, tam jedeme." Odmítnout však mohl každý, i když není jisté, zda by si pak, místo v 6. polní nemocnici udržel. Pracuje se od 6 do 18 hodin. Volný čas tráví Češi stejně jako jejich američtí, britští, španělští a mnozí další kolegové ve stanech. V některých je televize, na které mohou sledovat BBC. O dění v Afghánistánu je Britové každé ráno informují. Ujišťují je, že v Kábulu je poměrně bezpečno a vojáci ISAF se občas pohybují po ulicích pěšky a vesele rozprávějí s afghánskými dětmi. Ostatně čeští zdravotníci k tomu budou mít příležitost i v pracovní době, nemocnice bude sloužit nejen pro potřeby mírových jednotek, ale i pro afghánské obyvatelstvo. "Je to dobře, že jsou tady," konstatuje major Smullenová, když mě odváží zpět na hlavní bránu. "I malé státy musí bojovat proti terorismu." Pak se mne s neskrývanou zvědavostí zeptá: "Jak vypadají afghánské ženy? Já jsem ještě nikdy nebyla venku na ulici a žádnou jsem neviděla." Když jí vysvětluji, že většina z nich chodí zahalená v parandže, zděsí se. "To je strašné, vidíš, musíme jim pomoci."
</TEXT>
</DOC>
<DOC>
<DOCID>LN-20020323007</DOCID>
<DOCNO>LN-20020323007</DOCNO>
<DATE>03/23/02</DATE>
<GEOGRAPHY>LONDÝN</GEOGRAPHY>
<TEXT>
Jedna z největších politických osobností uplynulého čtvrtstoletí, bývalá britská premiérka Margaret Thatcherová, se stahuje z veřejného života. Její mluvčí včera oznámil, že baronka Thatcherová prý v uplynulých měsících prodělala několik menších mozkových příhod. Lékaři si prý nejsou jisti, zda se zdravotní potíže nevrátí. "Železná lady" dokázala vzbudit pozornost i po odchodu z úřadu. Naposledy před několika dny, když byly zveřejněny úryvky z její nové knihy, ve které ostře napadla Evropskou unii i samotnou kontinentální Evropu.
</TEXT>
</DOC>
<DOC>
<DOCID>LN-20020323008</DOCID>
<DOCNO>LN-20020323008</DOCNO>
<DATE>03/23/02</DATE>
<TITLE>
Agentura STEM zjistila, že ministr spravedlnosti Jaroslav Bureš se stává novou politickou hvězdou
</TITLE>
<TEXT>
Premiérova popularita padá a podobně i obliba lídrů Koalice. Politici ČSSD zaujímají sedm z prvních deseti míst žebříčku popularity.
PRAHA - Nedávné výroky Miloše Zemana na adresu sudetských Němců, Jörga Haidera či Jásira Arafata se promítly do jeho popularity. A vedle byly odhady, že si premiér ráznými slovy může u svých voličů polepšit. Opak je pravdou. Podle včera zveřejněného průzkumu agentury STEM Zemana pozitivně hodnotí jen 27 procent občanů, tedy o čtyři procenta méně než v průzkumu předchozím. U voličů ČSSD si Zeman za minulé měsíce pohoršil dokonce o sedm procent. Přitom jeho popularita předtím více než rok vytrvale narůstala. Více než Zeman, který v červnových volbách nekandiduje, se nad poklesem své obliby musejí zamýšlet zejména politici Koalice. Popularita klesá Petru Pithartovi (nyní mu věří 49 procent lidí), Haně Marvanové (46), Cyrilu Svobodovi (43), Karlu Kühnlovi (27) i Ivanu Pilipovi (21). "Jde zřejmě o průvodní jev celkového propadu sil bývalé čtyřkoalice," soudí autor výzkumu Jaroslav Huk ze STEM. Předsedovi ODS Václavu Klausovi sice popularita mírně roste, na své hlavní soupeře v čele konkurenčních stran ale se sympatiemi 35 procent lidí dál ztrácí. A ani žádný z mladých místopředsedů ODS se miláčkem veřejnosti nestal. Nejspokojenější musí být sociální demokracie. Její politici zaujímají sedm z prvních deseti míst žebříčku popularity, přičemž trvale "okupují" první čtyři příčky. Pozici neotřesitelné jedničky si stále drží Stanislav Gross. Průzkum se sice konal těsně předtím, než se objevila aféra s podnikáním jeho manželky, experti ale ani tak nečekají, že by Grossovu pozici mohl někdo ohrozit. "Máme zkušenost, že populární politik by musel zdefraudovat půlku státního rozpočtu, aby ho to poškodilo. A naopak - pro neoblíbeného politika už není cesty zpět," tvrdí Huk. V žebříčku popularity se zejména dobře uchytily nové objevy ČSSD: ministři Tvrdík a Rusnok jsou oba v první desítce. Pomalu se do ní tlačí i ministr spravedlnosti, nestraník Jaroslav Bureš - podle STEM nastupující politická hvězda. Už nyní je Bureš 11. nejpopulárnějším politikem, přitom má jeho obliba další potenciál v tom, že ho dosud 36 procent lidí vůbec nezná. Bureš tak postupně kopíruje cestu svého předchůdce Otakara Motejla, který to dotáhl až na druhého nejoblíbenějšího ministra. Kromě počtu "hvězd" drží ale ČSSD primát i v tom, že na poslední příčce žebříčku je další její ministr, Petr Lachnit.
</TEXT>
</DOC>
<DOC>
<DOCID>LN-20020323009</DOCID>
<DOCNO>LN-20020323009</DOCNO>
<DATE>03/23/02</DATE>
<GEOGRAPHY>PRAHA</GEOGRAPHY>
<TEXT>
Poslanci dali najevo, že na zmírnění křivd holocaustu je potřeba dostatek času. I proto včera o čtyři roky prodloužili lhůtu, v níž mohou původní majitelé či jejich potomci žádat o navrácení uměleckých děl zabavených během druhé světové války. Lhůta původně končila letos, poslanci ji však novelou prodloužili do konce roku 2006. Chybí ještě souhlas Senátu a podpis prezidenta. S návrhem na prodloužení lhůty přišla Federace židovských obcí a vláda si jej vzala za své. Prosazovala, aby právo Židů požádat o navrácení ukradených obrazů nebo knih nebylo nijak časově omezeno, na to už však poslanci nekývli. Podle tajemníka federace Tomáše Krause se ukázalo, že původně stanovené dva roky je příliš krátká doba, protože mnoho lidí ani neví, že mohou žádat zpět zabavený rodinný majetek. "V mnoha případech jsou to lidé ze zahraničí," řekl Kraus. Jeho slova potvrzuje i fakt, že od roku 2000, kdy zákon o zmírnění křivd holocaustu platí, se státu povedlo navrátit do rukou původních majitelů jediné dílo - potrét malíře Alfonse Muchy, který vlastnilo jedno z brněnských muzeí. Dalších pět žádostí se nyní posuzuje. Seznam konfiskovaných uměleckých děl je veřejně přístupný na internetové adrese www.restitution-art.cz, kterou spravuje ministerstvo kultury. Nyní čítá přes tři tisíce položek. To však není konečné číslo, seznam se dohledáváním rozšiřuje. Tím roste i okruh potenciálních žadatelů. A cena uměleckých děl? "Odhadnout se nedá, ale je obrovská. Všechno jsou to milionové položky," uvedl Pavel Jirásek, ředitel odboru muzeí a galerií ministerstva kultury. Zákon stanoví, že díla, o která lidi nacistický režim nezákonně připravil v době mezi 29. zářím 1938 a 4. květnem 1945, budou bezúplatně převedena na vlastníka, případně na jeho manžela či potomky. O vrácení majetku je třeba požádat konkrétní muzeum, ve kterém je dílo nyní uloženo.
</TEXT>
</DOC>
<DOC>
<DOCID>LN-20020323010</DOCID>
<DOCNO>LN-20020323010</DOCNO>
<DATE>03/23/02</DATE>
<TITLE>
Usvědčující důkazy proti další osobě získala policie v kauze podnikatele a někdejšího fotbalového bosse Jana Gottvalda.
</TITLE>
<GEOGRAPHY>PRAHA</GEOGRAPHY>
<TEXT>
Případ vyškovského podnikatele a bývalého místopředsedy Českomoravského fotbalového svazu Jana Gottvalda nabírá obrátky. Policie rozkrývá další transakce, v nichž byla způsobena škoda velkého rozsahu. Podle informací LN odeslala policie v tomto týdnu další obvinění. Michal Galát z Krajského státního zastupitelství v Brně uvedl, že jde o jednu osobu, jejíž jméno nechtěl sdělit. Policejní rada Stanislav Vašek, který případ vyšetřuje, odmítl poskytnout jakékoli podrobnosti. Připustil pouze, že jsou "standardním postupem doručovány" určité listiny.
</TEXT>
<HEADING>
Policie: Informace až příští týden
</HEADING>
<TEXT>
"V průběhu příštího týdne budou uvolněny informace," řekl Vašek. Policejní rada potvrdil, že prověřují další činnost podnikatele Gottvalda i jiných lidí. Kdo je podezřelý a z jakých trestných činů hrozí stíhání, sdělit odmítl. "Týká se to vztahu k věřitelům. Škoda je velkého rozsahu," uvedl pouze. Vašek nechtěl prozatím ani upřesnit, jak postupuje vyšetřování a kolik již vyslechli svědků. "Ani tyto informace není na místě sdělovat," podotkl. Potvrdil pouze, že vyslechl Gottvalda, který opakovaně tvrdil, že se neskrýval a po celou dobu, co po něm policie pátrala, byl doma. Gottvaldův obhájce k případu svého klienta odmítl poskytnout jakékoli vyjádření. "Mám povinnost mlčenlivosti a rozhodně žádné rozhovory poskytovat nebudu," prohlásil. Bývalý majitel fotbalového klubu Drnovice Gottvald zmizel loni 28. října. Policie po něm vyhlásila celostátní pátrání. Přestože byli policisté přesvědčeni, že Gottvald republiku neopustil, požádali o pomoc Interpol. Po čtyřech měsících na útěku se podnikatel 26. února sám dostavil na pražský úřad finanční kriminality a ochrany státu, kde byl okamžitě zatčen. Hned následující den na něj soud uvalil vazbu. Stíhán je pro tři trestné činy, jimiž měl spáchat škodu přes 200 milionů korun. Gottvald je již třetím "fotbalistou", který má problémy se zákonem. Bývalého předsedu Českomoravského fotbalového svazu Františka Chvalovského čeká soud za úvěrové podvody, za něž mu hrozí až 12 let vězení. Za mřížemi již loni v červnu skončil bývalý prezident fotbalové Sparty Petr Mach, který si odpykává pětiletý trest za neproclení luxusního automobilu BMW.
"V průběhu příštího týdne budou uvolněny informace," řekl Vašek. Policejní rada potvrdil, že prověřují další činnost podnikatele Gottvalda i jiných lidí. Kdo je podezřelý a z jakých trestných činů hrozí stíhání, sdělit odmítl. "Týká se to vztahu k věřitelům. Škoda je velkého rozsahu," uvedl pouze. Vašek nechtěl prozatím ani upřesnit, jak postupuje vyšetřování a kolik již vyslechli svědků. "Ani tyto informace není na místě sdělovat," podotkl. Potvrdil pouze, že vyslechl Gottvalda, který opakovaně tvrdil, že se neskrýval a po celou dobu, co po něm policie pátrala, byl doma. Gottvaldův obhájce k případu svého klienta odmítl poskytnout jakékoli vyjádření. "Mám povinnost mlčenlivosti a rozhodně žádné rozhovory poskytovat nebudu," prohlásil. Bývalý majitel fotbalového klubu Drnovice Gottvald zmizel loni 28. října. Policie po něm vyhlásila celostátní pátrání. Přestože byli policisté přesvědčeni, že Gottvald republiku neopustil, požádali o pomoc Interpol. Po čtyřech měsících na útěku se podnikatel 26. února sám dostavil na pražský úřad finanční kriminality a ochrany státu, kde byl okamžitě zatčen. Hned následující den na něj soud uvalil vazbu. Stíhán je pro tři trestné činy, jimiž měl spáchat škodu přes 200 milionů korun. Gottvald je již třetím "fotbalistou", který má problémy se zákonem. Bývalého předsedu Českomoravského fotbalového svazu Františka Chvalovského čeká soud za úvěrové podvody, za něž mu hrozí až 12 let vězení. Za mřížemi již loni v červnu skončil bývalý prezident fotbalové Sparty Petr Mach, který si odpykává pětiletý trest za neproclení luxusního automobilu BMW.
</TEXT>
</DOC>
<DOC>
<DOCID>LN-20020323011</DOCID>
<DOCNO>LN-20020323011</DOCNO>
<DATE>03/23/02</DATE>
<TITLE>
* Prosinec 2001 - advokát převzal za uprchlého podnikatele obvinění z podvodu a porušování povinnosti při správě cizího majetku se škodou přes 200 milionů korun. Jako předseda představenstva ústecké potravinářské firmy Setuza měl Gottvald vydat dvě směnky. Jednu pro firmu Zempos a druhou pro společnost ČAS bývalého předsedy Českomoravského fotbalového svazu Františka Chvalovského. Za sumy z Komerční bankou proplacených směnek měly firmy nakoupit řepku pro Setuzu, což neučinily.
</TITLE>
<TEXT>
* Únor 2002 - obviněn z porušování povinnosti při správě cizího majetku se škodou tři miliony korun - skutku se podle zjištění policie dopustil tím, že ručí za směnečný závazek svého známého Josefa Výlety. Ten závazek nesplnil a z titulu ručení bylo splnění vymáháno na Setuze. Ručitelský závazek Gottvald podle policie vyhotovil bez vědomí Setuzy.
</TEXT>
</DOC>
<DOC>
<DOCID>LN-20020323012</DOCID>
<DOCNO>LN-20020323012</DOCNO>
<DATE>03/23/02</DATE>
<GEOGRAPHY>PRAHA</GEOGRAPHY>
<TEXT>
Poslanec Pavel Plánička (KDU-ČSL) havaroval, když řídil auto zřejmě pod vlivem alkoholu. Po havárii se odmítl podrobit dechové zkoušce a odvolal se na poslaneckou imunitu. Šestačtyřicetiletý Plánička popřel, že by řídil opilý. "Žádný alkohol tam nebyl, to jsem uvedl," řekl včera poslanec. Plánička havaroval se svým vozem 19. února kolem 23. hodiny v Praze v Myslíkově ulici před domem číslo čtyři. Zezadu narazil do zastavujícího taxíku. Škodu na taxíku jeho řidič odhadl na 5000 korun. Zatímco u taxikáře dechová zkouška přítomnost alkoholu v krvi neprokázala, u poslance nemohli policisté alkohol ověřit. Přestupky zákonodárců musí policie předat parlamentním mandátovým a imunitním výborům.
</TEXT>
</DOC>
<DOC>
<DOCID>LN-20020323013</DOCID>
<DOCNO>LN-20020323013</DOCNO>
<DATE>03/23/02</DATE>
<GEOGRAPHY>KLADNO</GEOGRAPHY>
<TEXT>
Premiér Miloš Zeman včera na mítinku ČSSD v Kladně přiznal, že neuzavřel důchodové připojištění. Sdělil, že jeho důchod bude přesně 9852 korun, a ne 13 tisíc korun, jak informovala některá média. Tato suma mu prý bohatě stačí ke spokojenému životu. "Jsem velice skromný člověk, stačí mi krajíc chleba s máslem k snídani, krajíc chleba se sádlem k obědu a krajíc chleba se sýrem k večeři. Přiznávám se, že ve dvou předchozích případech si k tomu rád dám pivo," dodal Zeman.
</TEXT>
</DOC>
<DOC>
<DOCID>LN-20020323014</DOCID>
<DOCNO>LN-20020323014</DOCNO>
<DATE>03/23/02</DATE>
<TITLE>
PRAHA - Česká spořitelna poskytne ČSSD, ODS i Koalici KDU-ČSL a Unie svobody-DEU finanční dar na volební kampaň. Mluvčí spořitelny Klára Gajdůšková včera sdělila, že každému subjektu věnuje 2,5 milionu korun. Česká spořitelna tvrdí, že tímto sponzorským darem chce podpořit demokratický proces, tržní hospodářství, posilování právního prostředí a vstup do Evropské unie. Politologové zase hovoří o nebezpečném prorůstání politické a ekonomické moci. "Rovné rozdělení prostředků je dokladem toho, jakou roli Česká spořitelna přikládá jak demokratickým procesům, tak i své vlastní nestrannosti," uvedla včera Klára Gajdůšková.
</TITLE>
<HEADING>
Politologové mají na gesto spořitelny rozdílné názory
</HEADING>
<TEXT>
"Nedáváme přednost žádné z politických stran, ale velmi silně podporujeme demokratický proces," dodal generální ředitel České spořitelny Jack Stack. "To je naprosto děsivé, to je možné jenom u nás. Způsob financování politických stran se musí změnit," řekl politolog Bohumil Doležal z Fakulty sociálních věd Univerzity Karlovy v Praze. Z pohledu České spořitelny je to podle něj pragmatický tah a klasický příklad dobré investice. "Minimálně u dvou stran se jim to vyplatí," míní. Předpokládá se totiž, že ODS, ČSSD a Koalice budou po červnových volbách do sněmovny jednat o sestavení nové vlády. Politologa Pavla Šaradina však dar spořitelny neznepokojuje. "Myslím, že na tom nic špatného není, dar je rozložen mezi největší strany, takže spořitelna dává najevo, že si to nechce se žádnou rozházet. Je to jistě lepší, než aby takovou podporu dostala jen jedna strana," tvrdí Šaradin. Česká spořitelna se hájí, že významnou součástí demokratických procesů je také povědomí o potřebě financovat politické strany. Peníze na stranické účty převede v dubnu. Česká spořitelna vytvořila v loňském roce čistý zisk ve výši 1,798 miliardy korun. Jejím hlavním akcionářem je rakouská Erste Bank Sparkassen, která státní podíl v bance koupila v roce 2000.
"Nedáváme přednost žádné z politických stran, ale velmi silně podporujeme demokratický proces," dodal generální ředitel České spořitelny Jack Stack. "To je naprosto děsivé, to je možné jenom u nás. Způsob financování politických stran se musí změnit," řekl politolog Bohumil Doležal z Fakulty sociálních věd Univerzity Karlovy v Praze. Z pohledu České spořitelny je to podle něj pragmatický tah a klasický příklad dobré investice. "Minimálně u dvou stran se jim to vyplatí," míní. Předpokládá se totiž, že ODS, ČSSD a Koalice budou po červnových volbách do sněmovny jednat o sestavení nové vlády. Politologa Pavla Šaradina však dar spořitelny neznepokojuje. "Myslím, že na tom nic špatného není, dar je rozložen mezi největší strany, takže spořitelna dává najevo, že si to nechce se žádnou rozházet. Je to jistě lepší, než aby takovou podporu dostala jen jedna strana," tvrdí Šaradin. Česká spořitelna se hájí, že významnou součástí demokratických procesů je také povědomí o potřebě financovat politické strany. Peníze na stranické účty převede v dubnu. Česká spořitelna vytvořila v loňském roce čistý zisk ve výši 1,798 miliardy korun. Jejím hlavním akcionářem je rakouská Erste Bank Sparkassen, která státní podíl v bance koupila v roce 2000.
</TEXT>
</DOC>
<DOC>
<DOCID>LN-20020323015</DOCID>
<DOCNO>LN-20020323015</DOCNO>
<DATE>03/23/02</DATE>
<TITLE>
Britská expremiérka Thatcherová odchází z veřejného života
</TITLE>
<TEXT>
Lidstvo mělo štěstí. Ve správný čas se v nejvýznamnějších funkcích ocitly osobnosti, které tím, že táhly za jeden provaz, dokázaly ukončit studenou válku.
PRAHA - "Mlčte už konečně!" znělo v podtextu podrážděných reakcí na výroky britské expremiérky Margaret Thatcherové týkající se politických problémů. "železná lady" se přinejmenším dočasně odmlčela - včera totiž kvůli zdravotním problémům oznámila, že se stahuje do ústraní. Pošklebky a ironie ale čas od času potkávají i další veličiny, které ve své době přetvářely svět. Z pětice dosud žijících lidí, kteří položili na lopatky komunistickou "říši zla" a byli oslavováni davy, si moc udržel jen papež Jan Pavel II.
</TEXT>
<HEADING>
Žijící legendy
</HEADING>
<TEXT>
Mohlo by se tak zdát, že demokracie je na rozdíl od direktivních systémů ke svým vyvolencům povýtce bezohledná. Zdání ale klame. Zatímco o diktátoru Leninovi již sotva platí, že je "stále živý", jak nám vtloukali do hlavy, jsou na tom vítězové nad jeho chmurným odkazem daleko lépe. Bývalí prezidenti Ronald Reagan a Michail Gorbačov, německý exkancléř Helmut Kohl a Margaret Thatcherová zůstávají osobnostmi, s nimiž se svět i jejich národy stále aktivně vyrovnávají. Byť každý po svém. Reagan je kvůli chorobě fakticky mimo tento svět. Do americké skutečnosti však vrostl natolik, že se někdy zdá, jako by stále byl nejmocnější šedou eminencí Bílého domu. A lid jej respektuje - ještě loni byl nejoblíbenějším prezidentem v historii USA. Zdravotní potíže postihly i "železnou lady" a alespoň na chvíli zřejmě umlčí kritiku, která se na ni kvůli jejím výrokům snesla. U Kohla je to jiné - jeho touha prosadit politiku, jež dostala mandát voličů, byla silnější než ohledy na zákony. I tak má jeho hlas nepřeslechnutelnou sílu. A i jeho kritici jsou rádi, když jim pomáhá burcovat voliče. Bývalému aparátčíkovi Gorbačovovi byla moc udělena. Lid od něj jen stále cosi trpně očekával. Byl ale zklamán a nyní se mu uštěpačností mstí za vlastní prohry. Odvaha, se kterou dokázal překonat bariéry systému, který jej zrodil, ale dodává ve světě legitimitu jeho slovu dodnes. Shodnout se na tom, kdo má největší zásluhy o to, že můžeme žít vlastní autentické životy bez totalitního diktátu, nedokáží ani historici. Nejspíše platí, že hybným momentem dějin se stala konstelace jejich kvalit vyvažující individuální slabosti a omyly. A fakt, že dodnes jejich hlas burcuje i dráždí, je tím nejlepším důkazem.
Skutečné zásluhy papeže Jana Pavla II. o pád komunismu a podrobnosti o vzájemné podpoře v tomto úsilí s Ronaldem Reaganem začaly vycházet najevo se zpožděním. Po pádu železné opony získal důraz jiný aspekt jeho politiky: úsilí o spravedlivější lidskou společnost. I díky jeho vlivu se problém třetího světa dostal na jednací stůl mocností. Faktickou moc, kterou má jako hlava církve sdružující přes miliardu lidí, ale podle kritiků využívá i ve sporných případech. Například při tažení proti antikoncepci, čímž údajně přispívá k demografickým problémům chudých zemí. Přes podlomené zdraví (trpí Parkinsonovou nemocí) a spekulace o jeho odchodu do ústraní si podle spolupracovníků udržuje plnou kontrolu nad katolickou církví. Jeho údajným snem je dosáhnout historického usmíření s ortodoxní církví. Zde však ztroskotává na nepřátelské pozici ruských pravoslavných, kteří v něm vidí exponenta západních aspirací na celosvětovou dominanci. pal
</TEXT>
<HEADING>
Ronald Reagan své prezidentství si nepamatuje
</HEADING>
<TEXT>
Bývalý americký prezident Ronald Reagan se už osm let neobjevuje na veřejnosti. Alzheimerova choroba si vybrala tvrdou daň - nepamatuje si nikoho ze svých blízkých. A ani to, že byl prezidentem Spojených států. V lednu oslavil devadesáté narozeniny. Stal se tak nejstarším žijícím americkým prezidentem v historii. Byly po něm pojmenovány letiště, knihovna, válečná loď, či ocenění, jehož držitelem je třeba Michail Gorbačov a současný americký ministr zahraničí Colin Powell. Vždy přitahoval média. Jenom na titulní straně časopisu Time byl doposud 44krát. Mnozí lidé mu nemohou zapomenout tvrdý styl politiky či aféry jako například Irangate. Na druhou stranu to byl Ronald Reagan, kdo označil Sovětský svaz za "říši zla" a svou politikou přispěl k rozpadu komunistického bloku a osvobození východních satelitů. Tento bývalý herec a podceňovaný politik dokázal, že když už jej lidé nemilují, alespoň k němu chovají úctu. fra
</TEXT>
<HEADING>
Michail Gorbačov svět si ho žádá, národ nenávidí
</HEADING>
<TEXT>
První a poslední prezident Sovětského svazu, jehož historické zásluhy spočívají především v soudnosti, se kterou uznal porážku ve studené válce, je dodnes členem exkluzivního klubu světových prominentů. Jen od počátku roku stačil být hýčkán na řečnických tribunách a v politických kuloárech v pěti státech světa. Američané se mu odvděčují tučnými honoráři za přednášky. Poradkyni George Bushe Condoleezze Riceové tento týden doručil poselství prezidenta Vladimira Putina, a pokračoval tak v úloze průkopníka partnerství dvou bývalých rivalů. Jeho aktivity v ekologických a humanitárních institucích OSN spolu s výroky o potřebě "globálního řešení problémů" vedou někdy k domněnkám, že sní o vzniku nadnárodního centra řídícího svět. Současně i o svém zapojení do jeho rozhodovacích procesů. V Rusku je neoblíben a jeho vlastní strana sociálnědemokratického typu nemá větší vliv. pal
</TEXT>
<HEADING>
Margaret Thatcherová nemlčela ani po odchodu z úřadu
</HEADING>
<TEXT>
Před dvaceti lety to byla velká žena, v poslední době ale začala spíše platit za velkou potíž. Někdejší konzervativní britská premiérka Margaret Thatcherová (76) si ani v pokročilém věku nemohla pomoci a do všeho mluvila. Začaly se o ní vyprávět vtipy, které ji - tak jako Václava Klause v Česku - obviňují z toho, že se považuje za Boha. A co více, i vedení její vlastní strany z ní začalo být nešťastné. Tento týden se například na veřejnost dostaly úryvky z její knihy Státnictví: Thatcherová navrhla částečný odchod Británie z EU. Londýnské The Times otiskly průzkum mezi stovkou místních předáků Konzervativní strany. Výsledek je jasný: 71 procent knihu odmítlo. Toryové zároveň začali čelit tlaku, aby se od své bývalé vůdkyně distancovali. "Železná lady" je ale předeběhla: vzhledem ke zdravotním potížím se včera nechala slyšet, že se stahuje z veřejného života. Zda v ústraní po sérii menších mozkových příhod zůstane, se ale nedá říct. U Margaret Thatcherové nikdo nikdy neví. sim
</TEXT>
<HEADING>
Helmut Kohl chce pomoci své straně
</HEADING>
<TEXT>
Bývalý kancléř Helmut Kohl je stále v centru pozornosti německé veřejnosti. Média se věnují jeho veřejnému působení i soukromému životu: ať už je to narození vnučky letos v březnu, smrt ženy loni v červenci či připravovaný biografický televizní dokument. Kohl vyšel vítězně i ze dvou velkých bitev, které sváděl v posledních letech. V březnu soud definitivně rozhodl, že nebudou zpřístupněny svazky, které o něm vedla východoněmecká Státní bezpečnost Stasi. Ty požadovali vyšetřovatelé zabývající se finančním skandálem jeho strany CDU. Ostatně i v této kauze Kohl zvítězil. Loni v prosinci parlamentní výbor vzdal svou snahu přinutit ho, aby prozradil jména dárců. Kohl povzbuzen svým úspěchem ještě na závěr posledního výslechu prohlásil, že se zapojí do kampaně před zářijovými parlamentními volbami. Jeho strana je připravena jeho nabídky využít, i když se u části členů zdiskreditoval. mží
Bývalý kancléř Helmut Kohl je stále v centru pozornosti německé veřejnosti. Média se věnují jeho veřejnému působení i soukromému životu: ať už je to narození vnučky letos v březnu, smrt ženy loni v červenci či připravovaný biografický televizní dokument. Kohl vyšel vítězně i ze dvou velkých bitev, které sváděl v posledních letech. V březnu soud definitivně rozhodl, že nebudou zpřístupněny svazky, které o něm vedla východoněmecká Státní bezpečnost Stasi. Ty požadovali vyšetřovatelé zabývající se finančním skandálem jeho strany CDU. Ostatně i v této kauze Kohl zvítězil. Loni v prosinci parlamentní výbor vzdal svou snahu přinutit ho, aby prozradil jména dárců. Kohl povzbuzen svým úspěchem ještě na závěr posledního výslechu prohlásil, že se zapojí do kampaně před zářijovými parlamentními volbami. Jeho strana je připravena jeho nabídky využít, i když se u části členů zdiskreditoval. mží
</TEXT>
</DOC>
<DOC>
<DOCID>LN-20020323016</DOCID>
<DOCNO>LN-20020323016</DOCNO>
<DATE>03/23/02</DATE>
<TITLE>
Vystoupit z Evropské unie, alespoň částečně. To by podle expremiérky Thatcherové měla udělat Británie.
</TITLE>
<GEOGRAPHY>LONDÝN</GEOGRAPHY>
<TEXT>
Ještě než včera bývalá britská premiérka Margaret Thatcherová oznámila odchod do ústraní, dokázala i v politickém důchodu vyvolat bouři svými výroky. Rozruch způsobila její nová knihou Statecraft (Státnictví). Baronka například vyzvala Británii, aby přehodnotila podmínky svého členství v Evropské unii. A to tak, aby mohla vystoupit ze společné zemědělské, "rybolovné", zahraniční a bezpečnostní politiky a prosadila kontrolu nad domácí obchodní politikou. "Vyhýbání se přemýšlení o této skutečnosti (vystoupení z unie) je chabou náhražkou soudnosti," píše baronka. Pokračuje dále, že je nutné vyloučit "současné a budoucí mechanismy, které poškozují naše zájmy a svobodu jednání". Podle ní by to nebyl tak složitý proces, protože "je hrubou pravdou, že nás Evropská unie potřebuje více, než potřebujeme my ji". Británie má výhodu v tom, že je velkým dovozcem zboží z kontinentální Evropy, velkým přispěvatelem do Společné zemědělské politiky (CAP) a zůstává světovou velmocí. Baronka Thatcherová se vždy stavěla ke kontinentální Evropě chladněji, ale v knize poprvé používá slova bez obalu. "Během mého života přišla většina problémů, kterým čelil svět, v té či oné podobě z kontinentální Evropy. Jejich řešení muselo přijít zvenčí. Tato generalizace je stoprocentně pravdivá v případě druhé světové války. Nacismus byl koneckonců evropskou ideologií, třetí říše pokusem o evropskou nadvládu."
</TEXT>
<HEADING>
Euro ne, libra navždy
</HEADING>
<TEXT>
Podle "Železné lady" nemá společná evropská měna naději na úspěch. Euro bude neúspěšné "ekonomicky, politicky i sociálně", a proto se k němu nesmí Británie nikdy připojit. "Konzervativní strana musí v jakýchkoli budoucích volbách propagovat zachování libry - stejně jako zachování naší svobody a suverenity - navždy. Nikdy by nebylo pro Británii dobré, aby se zbavila své měny," napsala v knize. Kromě EU se baronka věnuje i svým zkušenostem z domácí i zahraniční politiky. Říká, že Michail Gorbačov "naprosto selhal při naplňování svého cíle zachránit komunismus a Sovětský svaz". Jeden ze zveřejněných úryvků Státnictví se týká její cesty do Číny v září 1991 - tři týdny po pokusu o puč v SSSR. V Pekingu měla schůzku mimo jiné s tehdejším čínským premiérem Li Pchengem. Ten se údajně během debaty kvůli poznámkám Thatcherové o potlačení povstání na náměstí Tchien-an-men velice rozzlobil. Nakonec ale premiérku poprosil, jestli by neřekla tisku, že schůzka probíhala v "přátelské atmosféře". Thatcherová odvětila, že se o schůzce s tiskem nebude vůbec bavit. "To je přesný opak toho, co dělají někteří návštěvníci ze Západu. Přistoupí na uvolněnou náladu při jednání s čínským vedením a o čínském porušování práv se zmíní jenom okrajově. Potom vystoupí a světu sdělí, že se chovali jako lvi." V jednom úryvku také baronka vysvětluje, proč musí být sesazen irácký diktátor Saddám Husajn a obecně se zamýšlí nad islámem a demokracií. Je podle ní ještě brzy konstatovat, že islám se neslučuje s demokracií. "Ale zdá se pravděpodobné, že hodnoty islámské společnosti budou vždy silně ovlivňovat rodící se demokracii. Tyto hodnoty méně vyzdvihují jednotlivce a více komunitu a zvláště komunitu věřících. Na všech úrovních zde navíc existuje tradičně větší respekt k autoritám."
Podle "Železné lady" nemá společná evropská měna naději na úspěch. Euro bude neúspěšné "ekonomicky, politicky i sociálně", a proto se k němu nesmí Británie nikdy připojit. "Konzervativní strana musí v jakýchkoli budoucích volbách propagovat zachování libry - stejně jako zachování naší svobody a suverenity - navždy. Nikdy by nebylo pro Británii dobré, aby se zbavila své měny," napsala v knize. Kromě EU se baronka věnuje i svým zkušenostem z domácí i zahraniční politiky. Říká, že Michail Gorbačov "naprosto selhal při naplňování svého cíle zachránit komunismus a Sovětský svaz". Jeden ze zveřejněných úryvků Státnictví se týká její cesty do Číny v září 1991 - tři týdny po pokusu o puč v SSSR. V Pekingu měla schůzku mimo jiné s tehdejším čínským premiérem Li Pchengem. Ten se údajně během debaty kvůli poznámkám Thatcherové o potlačení povstání na náměstí Tchien-an-men velice rozzlobil. Nakonec ale premiérku poprosil, jestli by neřekla tisku, že schůzka probíhala v "přátelské atmosféře". Thatcherová odvětila, že se o schůzce s tiskem nebude vůbec bavit. "To je přesný opak toho, co dělají někteří návštěvníci ze Západu. Přistoupí na uvolněnou náladu při jednání s čínským vedením a o čínském porušování práv se zmíní jenom okrajově. Potom vystoupí a světu sdělí, že se chovali jako lvi." V jednom úryvku také baronka vysvětluje, proč musí být sesazen irácký diktátor Saddám Husajn a obecně se zamýšlí nad islámem a demokracií. Je podle ní ještě brzy konstatovat, že islám se neslučuje s demokracií. "Ale zdá se pravděpodobné, že hodnoty islámské společnosti budou vždy silně ovlivňovat rodící se demokracii. Tyto hodnoty méně vyzdvihují jednotlivce a více komunitu a zvláště komunitu věřících. Na všech úrovních zde navíc existuje tradičně větší respekt k autoritám."
</TEXT>
</DOC>
<DOC>
<DOCID>LN-20020323017</DOCID>
<DOCNO>LN-20020323017</DOCNO>
<DATE>03/23/02</DATE>
<TITLE>
Při nedělním losování sportky bude ve hře pro druhý tah přes sto milionů korun
</TITLE>
<TEXT>
Vysoký jackpot jako obvykle zlákal k sázení několikanásobně větší počet hráčů.
PRAHA - Nezapomeň vyplnit sportku! Přesně tento pokyn včera padl ve spoustě domácností na území celé republiky. V sázce je totiž rovných sto milionů a šest set tisíc korun. Získat snadno tolik peněz lidi láká. Prodejci proto už nyní hlásí, že k tradičním zájemcům o tikety přibylo i tisíce takzvaných "svátečních" sázkařů. "Lidi mají rozhodně větší zájem, když je takhle velký jackpot. Oproti jiným týdnům se sází tak o padesát procent víc," odhaduje prodavač v jedné z pražských trafik. "Přichází hodně lidí, kteří nesázejí pravidelně, ale vysoká výhra je naladí, aby to zkusili," dodává. Jeho slova potvrzuje i mluvčí pořádající společnosti Sazka Stanislava Doubravová: "Před uzávěrkou, která je v neděli v 18 hodin, lze těžko odhadovat. Ale je pravda, že sází enormní množství lidí. Když byl rekordní jackpot v minulosti, zvýšil se zájem lidí trojnásobně až čtyřnásobně. A vypadá to, že se tato situace může opakovat i nyní." Jedním z těch, kteří si včera sportku vsadili, je pětapadesátiletý Vojtěch Šiška. "Sázím pravidelně už asi dvacet let, a ne neúspěšně. Poměrně často beru malé výhry, takzvanou pátou, ale jednou se mi podařilo vyhrát asi osmnáct tisíc," chlubí se muž, který už léta sází stejná čísla - data narození jeho, manželky a syna.
</TEXT>
<HEADING>
Výběr "správných" čísel je alchymie
</HEADING>
<TEXT>
"Čísla lidé tipují podle různých faktorů. Někdo sází tzv. rodinná čísla děděná z generace na generaci, další vypisují data narození, ještě jiní tzv. rozpisy, tedy veškeré možné kombinace třeba z osmi čísel. Ale jsou i případy výherců, kterým se čísla prostě zdála," komentuje Doubravová s tím, že tipující si zrovna tak mohou nechat náhodně zvolit speciálním programem čísla přímo u prodejce. Přesně to byl případ ženy, která ve sportce 9. dubna 2000 vyhrála dosud nejvyšší individuální částku - více než 65 milionů korun. "Nechala si pomocí systému čísla zvolit u prodejce. Pak ani nesledovala losování, a tak tiket nosila celý týden v kabelce, aniž by si byla vědoma toho, co v ní má," popisuje Doubravová. Žena se nakonec o výhře dozvěděla až náhodou poté, co si tiket u dalšího prodejce nechala překontrolovat. Historicky nejvyšší jackpot sportky činil 108 041 564 korun. Dva úspěšní sázející se o něj rovným dílem rozdělili 12. ledna 2000.
Nejvyšší výhry v historii sportky
Částka Rok Týden
</TEXT>
</DOC>
<DOC>
<DOCID>LN-20020323018</DOCID>
<DOCNO>LN-20020323018</DOCNO>
<DATE>03/23/02</DATE>
<TITLE>
Desítky nestátních zařízení, určených na pomoc zdravotně postiženým, se začínají potýkat s vážnými finančními potížemi. Ministerstvo práce a sociálních věcí jim totiž drastickým způsobem zkrátilo státní dotace.
</TITLE>
<TEXT>
ČESKÉ BUDĚJOVICE/PRAHA - Nestátní organizace, které v republice pomáhají zdravotně postiženým lidem, budou muset zřejmě výrazně omezit svoji činnost. Stát totiž letos drastickým způsobem snížil těmto organizacím příspěvek ze státního rozpočtu. Některá zařízení pro zdravotně postižené tak přišla až o polovinu svých obvyklých příjmů, a v mnoha případech tak dokonce hrozí částečné nebo úplné zrušení jejich služeb. Ministerstvo práce a sociálních věcí přitom svaluje vinu na poslance, kteří údajně při schvalování státního rozpočtu značně omezili možnosti dotací právě do oblasti sociální péče. "Zní to neuvěřitelně, ale letos jsme od ministerstva práce a sociálních věcí dostali přesně jeden tisíc korun dotací. Po odečtení zákonných odvodů nám zbude 520 korun na rok," řekl LN ředitel českobudějovického Centra zdravotně postižených Jiří Smékal. Loni a předloni přitom podle něj centrum získalo státní příspěvek 260 tisíc, tedy zhruba čtvrtinu celkového ročního rozpočtu. "Možnosti získání dalších peněz od sponzorů a města jsou už velmi omezené. Pokud skutečně získáme od státu jen tisícikorunu, budeme muset bohužel zrušit část našich služeb," uvedl Smékal.
</TEXT>
<HEADING>
Ministerstvo: Můžeme dát jen tolik, kolik dostaneme
</HEADING>
<TEXT>
Případ českobudějovického centra, které se zabývá komplexní péčí o zdravotně postižené, včetně sportovních aktivit, přitom není v republice ani zdaleka ojedinělý. Nestátní zařízení Borůvka v Borovanech na Českobudějovicku s celorepublikovou působností se stará o zdravotně postižené děti. Letos získalo od státu celkem 813 tisíc korun, ačkoliv loni ministerstvo práce a sociálních věcí přispělo Borůvce téměř milionem a půl. "Obáváme se, že budeme muset za těchto okolností omezit jednu z našich hlavních činností, tedy týdenní pobyty zdravotně postižených dětí z celé republiky," řekl LN Jiří Zmeškal, který má v Borůvce na starosti styk s veřejností. Shodné problémy se snížením státního příspěvku mají i další charitativní organizace v Česku. Jen v jižních Čechách si letos podalo žádost o grant z prostředků ministerstva práce a sociálních věcí 41 organizací. Z celkem požadovaných 54 milionů korun však nestátní organizace získaly jen 23 miliony. Jihočeský hejtman Jan Zahradník proto už poslal ministerstvu dopis, v němž si stěžuje na současný přístup státu právě k zařízením pro zdravotně postižené. Ministerstvo práce a sociálních věcí však tvrdí, že může rozdělovat zdravotně postiženým jen tolik peněz, kolik tomuto resortu přisoudili poslanci při schvalování státního rozpočtu. "Loni bylo určeno na dotace organizacím se sociálním a charitativním zaměřením zhruba 1,1 miliardy korun. Letos ale máme k dispozici jen 830 milionů," potvrdila LN Jaroslava Sýkorová z oddělení služeb sociální péče ministerstva.
Případ českobudějovického centra, které se zabývá komplexní péčí o zdravotně postižené, včetně sportovních aktivit, přitom není v republice ani zdaleka ojedinělý. Nestátní zařízení Borůvka v Borovanech na Českobudějovicku s celorepublikovou působností se stará o zdravotně postižené děti. Letos získalo od státu celkem 813 tisíc korun, ačkoliv loni ministerstvo práce a sociálních věcí přispělo Borůvce téměř milionem a půl. "Obáváme se, že budeme muset za těchto okolností omezit jednu z našich hlavních činností, tedy týdenní pobyty zdravotně postižených dětí z celé republiky," řekl LN Jiří Zmeškal, který má v Borůvce na starosti styk s veřejností. Shodné problémy se snížením státního příspěvku mají i další charitativní organizace v Česku. Jen v jižních Čechách si letos podalo žádost o grant z prostředků ministerstva práce a sociálních věcí 41 organizací. Z celkem požadovaných 54 milionů korun však nestátní organizace získaly jen 23 miliony. Jihočeský hejtman Jan Zahradník proto už poslal ministerstvu dopis, v němž si stěžuje na současný přístup státu právě k zařízením pro zdravotně postižené. Ministerstvo práce a sociálních věcí však tvrdí, že může rozdělovat zdravotně postiženým jen tolik peněz, kolik tomuto resortu přisoudili poslanci při schvalování státního rozpočtu. "Loni bylo určeno na dotace organizacím se sociálním a charitativním zaměřením zhruba 1,1 miliardy korun. Letos ale máme k dispozici jen 830 milionů," potvrdila LN Jaroslava Sýkorová z oddělení služeb sociální péče ministerstva.
</TEXT>
</DOC>
<DOC>
<DOCID>LN-20020323019</DOCID>
<DOCNO>LN-20020323019</DOCNO>
<DATE>03/23/02</DATE>
<GEOGRAPHY>PRAHA</GEOGRAPHY>
<TEXT>
Prvního podezřelého již stíhá policie v kauze okrádání lidí prostřednictvím bankomatů. Informovala o tom včera České televize. Lidé, kteří klienty bankomatů okrádají, podle ČT tvrdí, že bankomat opravují. V okamžiku, kdy člověk do přístroje vsune kartu, sdělí mu, aby transakci ukončil dřív, než o kartu přijde. Poté odvedou pozornost vybírajícího a zmáčknou tlačítko s výběrem peněz. Bankomat pak zastíní tělem, a když si majitel vezme svou kartu ze stroje, vydané peníze si nepozorovaně vyberou za něj. "Zjistit pachatele a hlavně mu ten skutek prokázat je v takových případech velmi složité," řekla Eva Miklíková z pražské policejní správy. Krádeže většinou nepřesáhnou částku 4000 korun, proto je policie vede jako přestupky. Zástupci peněžních ústavů tvrdí, že krádež je založena na principu kouzelnického triku, odpovědnost tak nesou klienti, kteří si nedávali pozor. Policie radí, aby si lidé při výběru z bankomatu nikoho k sobě nepouštěli.
</TEXT>
</DOC>
<DOC>
<DOCID>LN-20020323020</DOCID>
<DOCNO>LN-20020323020</DOCNO>
<DATE>03/23/02</DATE>
<TEXT>
Když se před šesti desítkami let brali, prý mrzlo tak, že ženich musel svou nastávající držet, aby neuklouzla. Včera se manželé Voborovi vzali znovu - svou diamantovou svatbu oslavili před starostou Prahy 13, který je po 60 letech znovu symbolicky sezdal. Hostinu pro oslavence připravilo občanské sdružení pro sociální rehabilitaci občanů se zdravotním postižením Prosaz, v jehož domě Voborovi žijí.
</TEXT>
</DOC>
<DOC>
<DOCID>LN-20020323021</DOCID>
<DOCNO>LN-20020323021</DOCNO>
<DATE>03/23/02</DATE>
<TITLE>
Hlavní důkaz obžaloby soudkyni nestačí. Státnímu zástupci zbývá ještě jedna možnost usvědčení tří mužů, které viní z uloupení zatím největší částky peněz z pošty. Je jím test DNA.
</TITLE>
<GEOGRAPHY>PRAHA</GEOGRAPHY>
<TEXT>
Rozsudek v případu největší české poštovní loupeže padne nejdříve v druhé polovině dubna. Soudkyně pražského městského soudu Pavla Augustinová chtěla původně rozhodnout už včera. Během čtyřdenního líčení se ale ukázalo, že obžalobě chybí jasný důkaz proti třem obžalovaným. Ti měli podle policie a státního zástupce v říjnu roku 1997 uloupit z počty v Praze-Dejvicích rekordních 28 a půl milionu korun. Obhájci Martina Brotánka, Pavla Erbena a Jiřího Bednáře od začátku tvrdí, že policie nezatkla ty pravé. Nejsilnější důkaz státního zástupce Jiřího Bednáře proti trojici obžalovaných je pachová stopa. Tu ale během líčení zpochybnil znalec. Podle tři roky starého nálezu Ústavního soudu lze navíc pachovou stopu použít jen s dalším silným důkazem. Žalobce proto včera navrhl test DNA. Policie totiž na místě loupeže našla vzorky vlasů. Už předchozí testy ale ukázaly, že vlasy určitě nepatří přinejmenším dvěma ze tří obžalovaných. Třetí, Jiří Bednář, ale odmítl dát policii vzorek své krve. Spolu se svým obhájcem mají totiž za to, že policie už zmanipulovala pachovou zkoušku. Prováděla ji totiž třikrát a tvrdila, že se jí předchozí vzorky zničily. Bednářovi se také před poslední zkouškou ztratila na policejní stanici bunda, která pravděpodobně obsahovala jeho pachovou stopu. "Pokud neprokáže zkouška na DNA, že nositelem těch biologických stop je obžalovaný Bednář, tak bude ztížena možnost odsouzení pachatelů," připustil včera pro ČTK státní zástupce. Bednář už dostal za nedodání vzorku své krve pokutu 50 tisíc korun. Jeho obhájce Štěpán Roman včera státnímu zástupci řekl, že jeho klient je v současné chvíli ochoten krev dát, ale za podmínky, že policie nebude pokutu vymáhat. "Nechceme nic tajit, a pokud by rozhodnutí mělo váznout na tomto důkazu, budeme souhlasit s odběrem," řekl Roman. Soudkyně chce také ještě psychologický posudek jednoho ze svědků. Jde o Marianu Trojnovou, která ve čtvrtek u soudu prohlásila, že všechny tři obžalované viděla den po loupeži "něco překládat" z aut nedaleko místa činu. Její výpověď byla ale místy velmi nejasná a Trojnová nakonec uznala, že podobností mužů si není tak jistá.
* Pachová stopa: Znalec ji ale u soudu zpochybnil. Obhájci napadají věrohodnost této zkoušky, kterou provádí pes. Upozorňují, že policie odebírala pachovou stopu nestandardním způsobem. Jako důkaz navíc nestačí, musel by ji doplnit další.
* Svědkyně Mariana Trojnová: Jediný svědek, jehož výpověď spojuje obžalované s loupeží. Trojnová viděla trojici mužů, o kterých tvrdí, že jde o obžalované, až den po loupeži poblíž vyloupené pošty.
</TEXT>
<HEADING>
Co svědčí v jejich prospěch
</HEADING>
<TEXT>
* Alibi: Všichni mají k dispozici svědectví, že v den loupeže byli na jiných místech. Svědky jsou ale většinou rodinní příslušníci.
* Posudek psychologa: Ten po vyšetření konstatoval, že se ani jeden z obžalovaných povahově nehodí pro provedení loupežného přepadení.
* Otisky prstů a vzorky vlasů: V pokladní místnosti vyloupené pošty se nenašly otisky prstů žádného z obžalovaných. Vzorky vlasů neodpovídají vlasům dvěma z nich. U třetího zatím nebyla zkouška provedena.
* Práce policie: Kriminalisté a vyšetřovatel se nijak výrazně nezabývali jinými verzemi loupeže. Obhájci naznačují, že poštu mohli vyloupit například dělníci, kteří ji v té době rekonstruovali. Tomu nasvědčují i další okolnosti.
</TEXT>
</DOC>
<DOC>
<DOCID>LN-20020323022</DOCID>
<DOCNO>LN-20020323022</DOCNO>
<DATE>03/23/02</DATE>
<GEOGRAPHY>PRAHA</GEOGRAPHY>
<TEXT>
Počasí o prvním jarním víkendu bude mít spíš zimní ráz. Území České republiky bude ležet v přílivu studeného vzduchu od severu. Dnes přes den má být většinou oblačno, místy sněhové přeháňky, v nižších polohách přechodně i srážky deště se sněhem. Denní teploty vystoupí maximálně jeden až pět stupňů nad nulu. Příliv studeného vzduchu bude pokračovat i v následujících dnech. V neděli se očekává oblačno a místy sněhové přeháňky. Noční teploty kolem nuly nebo slabě pod nulou, denní jeden až pět stupňů. Sněhové přeháňky, v nižších polohách i srážky deště se sněhem se budou vyskytovat i v pondělí. Noční teploty kolem nuly nebo slabě pod nulou, ve dne vystoupí maximálně na šest stupňů Celsia.
</TEXT>
</DOC>
<DOC>
<DOCID>LN-20020323023</DOCID>
<DOCNO>LN-20020323023</DOCNO>
<DATE>03/23/02</DATE>
<GEOGRAPHY>PRAHA</GEOGRAPHY>
<TEXT>
Hladiny většiny řek klesají a rozvodněné toky se uklidňují. Třetí povodňový stupeň včera ještě platil na řece Radbuze ve Staňkově na Domažlicku. V povodí Vltavy vodohospodáři hlásili druhý stupeň na deseti místech. Z toho jen Otava ve Strakonicích a v Písku a Vltava v Březí v okrese Praha-východ včera stoupala, na ostatních místech voda klesala. Na devíti místech v povodí Vltavy platila včera ještě bdělost, první stupeň povodňové aktivity. Hladiny Úhlavy v Koterově na Plzeňsku a Nežárky v Lásenici v okrese Jindřichův Hradec zůstávaly na úrovni prvního stupně, Vltava v Lenoře na Prachaticku klesala. V povodí řeky Moravy byla jen na jednom místě vyhlášena bdělost, a to na Dyji v Podhradí v okrese Znojmo. Řeky v povodí Ohře, Odry a Labe neměly zvýšené hladiny vůbec.
</TEXT>
</DOC>
<DOC>
<DOCID>LN-20020323024</DOCID>
<DOCNO>LN-20020323024</DOCNO>
<DATE>03/23/02</DATE>
<TEXT>
Brusle na kličku, hokejky z jednoho kusu dřeva či lyže s rákosovým vázáním jsou k vidění v soukromé sbírce Jindřicha Vaňka z Hronova na Náchodsku. Jeho sbírka zahrnuje zhruba čtyři stovky historických exponátů. Expozice je otevřena denně ale jen po předchozí domluvě. Mezi opravdové perly patří dřevěný skibob z roku 1937. Nejstarší jsou zhruba stoleté dřevěné lyže, zajímavé jsou i holandské dřevěné brusle. Bývalý učitel a sportovec tvrdí, že ani jeden exponát nekoupil, všechny dostal darem, žádný také neprodá.
</TEXT>
</DOC>
<DOC>
<DOCID>LN-20020323025</DOCID>
<DOCNO>LN-20020323025</DOCNO>
<DATE>03/23/02</DATE>
<GEOGRAPHY>KUVAJT/PRAHA</GEOGRAPHY>
<TEXT>
Především na poměrně vysoké denní teploty, vysokou vlhkost vzduchu a všudypřítomný písečný prach si stěžují čeští chemici, kteří již čtvrtým dnem působí v Kuvajtu na americké základně v rámci protiteroristické operace Trvalá svoboda. V Kuvajtu je celkem 251 českých vojáků, většinou příslušníků protichemických jednotek. O prvních dojmech a úkolech mise v Kuvajtu informoval velitel jednotky Josef Prokš. "Dorazili jsme v pořádku, je to tady ale docela náročné na aklimatizaci. Panují vysoké denní teploty a je tu obrovská prašnost," sdělil Prokš. Chemici okamžitě po příjezdu provedli na základně zdravotnický průzkum. "Nyní je prostředí na základně relativně bezpečné," uvedl velitel. Více než třicetistupňová vedra zvládají vojáci díky zvláštnímu pitnému režimu, nosí pokrývky hlavy a sluneční brýle. "Snažíme se rozvrhnout pracovní činnost tak, aby se nepracovalo přes poledne," řekl Prokš.
</TEXT>
</DOC>
<DOC>
<DOCID>LN-20020323026</DOCID>
<DOCNO>LN-20020323026</DOCNO>
<DATE>03/23/02</DATE>
<TITLE>
Jen patnáct procent hydrantů v Brně je funkčních. Vedení města o této situaci údajně nevědělo.
</TITLE>
<GEOGRAPHY>BRNO</GEOGRAPHY>
<TEXT>
U dvou ze tří velkých požárů v posledním půl roce měli brněnští hasiči závažné problémy s vodou. Na místě požáru nefungovaly hydranty, a hasičům tak nezbylo nic jiného než si vodu na místo zásahu vozit v cisternách. Šéf jihomoravských hasičů Zdeněk Vlkojan tvrdí, že nyní je v Brně zhruba 2600 hydrantů, z nich je však plně funkčních jen 360, tedy necelých patnáct procent. Vlkojan problém hydrantů zmínil v souvislosti s vyšetřováním smrti dvou hasičů při požáru brněnského kasina letos v lednu. Jeden ze dvou hasičů, kteří v hořící budově zahynuli při pokusu o záchranu člověka, se udusil. Než se jeho kolegům podařilo požár lokalizovat, hasiči, kterému oheň odřízl možnost k úniku, došel kyslík v dýchacím přístroji.
</TEXT>
<HEADING>
Vodárny tlak vody nezvýšily
</HEADING>
<TEXT>
Velitel brněnských hasičů Rudolf Valášek uvedl, že lokalizaci tohoto požáru komplikoval nedostatečný tlak vody v hydrantech. "Operační důstojník žádal vodárny, aby se zvýšil tlak vody. Ale to se nestalo," řekl Rudolf Valášek. Hasičům tak nezbylo, než si pro vodu jezdit až na svoji základnu, což délku zásahu každopádně protahovalo. Zdeněk Vlkojan potvrdil, že problémy se špatnou brněnskou hydrantovou sítí řeší již delší čas. "O stavu hydrantové sítě víme už moc let. Jednali jsme s vodárnami, na něčem jsme se dohodli, ale protože nejsou peníze na investice, zůstalo jen u prvního kroku," řekl Valášek. Tento krok podle něj spočívá v tom, že je v provozu 360 hydrantů v uzlových místech. O této katastrofální situaci však vedení města, podle vyjádření náměstka primátora Petra Zbytka, donedávna vůbec neslyšelo a doposud nemá dostatek informací, aby k problému mohlo zaujmout stanovisko.
</TEXT>
<HEADING>
Náměstek primátora nesplnil slib
</HEADING>
<TEXT>
Minulý týden, poté co Zdeněk Vlkojan opět na tento stav upozornil, byl náměstek Zbytek vyzván, aby se k záležitosti vyjádřil. "Do příštího týdne si od ředitele vodáren seženu podklady a slibuji, že se k situaci vyjádřím," uvedl tehdy. "Pokud by se tato situace potvrdila, uznám, že město tuto problematiku hrubě zanedbalo," prohlásil náměstek. Nakonec svůj slib, že se vyjádří do týdne, nesplnil. "Ředitel vodáren mi o tom zpracovává materiál, ale ještě to není hotové. Bude to příští týden," prohlásil Petr Zbytek v den, kdy slíbil, že se k neutěšenému stavu vyjádří.
</TEXT>
<HEADING>
Ředitel vodáren je na služební cestě
</HEADING>
<TEXT>
Generální ředitel Brněnských vodáren a kanalizací Miroslav Nováček však nemohl na otázku, proč dosud neposkytl náměstkovi dostatek informací, odpovědět. "Je na služební cestě, bude až po neděli," sdělila Nováčkova sekretářka s tím, že informace může podat jen její nepřítomný šéf. Situace s hydrantovou sítí v Brně je podle Vlkojana neuspokojivá i v porovnání s jinými městy v republice. Někde se již montují i hydranty nadzemní, které jsou pro hasiče lépe využitelné. V Brně je však takový hydrant pouze jeden. "Například v Ostravě mají již téměř padesát procent hydrantů nadzemních," dodal Vlkojan.
Pustý areál bývalého závodu Vlněna začal hořet kolem osmé hodiny večer. U ohně, jehož třicet metrů vysoké plameny bylo vidět přes celé město, se sjelo více než sto hasičů z Brna a okolí. V areálu nefungovaly hydranty, hasiči naštěstí vodu mohli čerpat přímo z blízké řeky Svitavy. Hydranty v areálu byly nefunkční, protože prostory závodu byly připraveny k demolici.
Požár areálu firmy obchodující s elektronikou na Kraví Hoře. Při požáru zahynul jeden člověk, který v areálu přespával. Celou noc se požár snažilo uhasit 15 hasičských jednotek. Hasiči museli vodu kvůli zamrzlým hydrantům vozit k ohni v cisternách.
Požár kasina před hlavním nádražím v Brně. Zahynul jeden pracovník kasina a dva hasiči, kteří se jej vydali hledat. Lokalizace požáru trvala zhruba dvě hodiny, byla komplikována zejména nedostatkem vody. V hydrantech byl malý tlak, a ačkoliv hasiči žádali vodárenský dispečink o jeho zvýšení, nestalo se tak. Hasiči tak museli pro vodu jezdit zpět na svoji základnu.
Pramen: tiskový mluvčí jihomoravských hasičů Jaroslav Haid
</TEXT>
</DOC>
<DOC>
<DOCID>LN-20020323027</DOCID>
<DOCNO>LN-20020323027</DOCNO>
<DATE>03/23/02</DATE>
<TITLE>
Miliardový majetek se tisícům klientů opět vzdálil l Orca chce ovládnout lázně ze skupiny Médeia
</TITLE>
<TEXT>
Největší krach mezi makléřskými firmami je konkurs na KTP Quantum. Firma držela majetek v hodnotě přes dvě miliardy korun.
PRAHA - Krajský soud v Hradci Králové poslal včera do konkursu makléřskou firmu KTP Quantum. Návrh na konkurs podalo samo představenstvo firmy. "Byla to zákonná povinnost, protože Komise pro cenné papíry zmrazila nakládání s provozním účtem," vysvětlil mediální zástupce KTP Jan Charvát s tím, že po zmrazení účtů musí návrh na konkurs ze zákona následovat. Spolumajitel KTP Quantum Karel Takáč se domnívá, že ještě není vše ztraceno, neboť firma nadále jedná o určité formě spolupráce se švýcarskou společností Swiss Asset Management (SAM), která původně měla do KTP vstoupit jako strategický partner. "Určitá jednání stále probíhají. Tato myšlenka stále existuje," řekl LN Takáč. SAM je regionálním zástupcem švýcarské Anker Bank. Vedení KTP dříve uvádělo, že pokud se vstup partnera nepodaří uskutečnit, firma rozprodá svůj majetek.
</TEXT>
<HEADING>
Klienti vlastníkem Médeiy
</HEADING>
<TEXT>
Charvát je přesvědčen, že by ke krachu obchodníka nemělo dojít. "Konkurs je až poslední možností, jsou i jiné formy vyrovnání," uvedl. V současné době probíhá řízení KTP se společností Penta Investments, která uplatnila část majetku firmy KTP - akcie Lázní Jáchymov - jako zástavu. Na tom, zda se tento lukrativní majetek vrátí zpět do KTP, závisí podle představitelů firmy její další osud i vyrovnání klientů. Komise pro cenné papíry zablokovala majetek společnosti KTP Quantum již v polovině února a nedlouho poté s ní zahájila správní řízení pro nesplnění povinnosti. Největší část majetku tvoří akcie lázeňského holdingu Médeia Bohemia, která drží podíly v lázních Jáchymov, Bohdaneč a Teplice. Na jáchymovské lázně má údajně zástavní právo kromě zmíněné Penty i Československá obchodní banka, která jej zdědila po bývalé IPB. Společnost KTP spravovala majetek klientů v hodnotě převyšující 2 miliardy korun. Část klientů KTP Quantum se před časem připojila ke Sdružení poškozených klientů KTP, které založila firma Orca Group. Ta se mj. zabývá vymáháním pohledávek a za poplatek 970 korun pomáhá klientům KTP získat peníze zpět. Petr Chrpa z firmy Orca uvedl, že nyní má Orca (respektive Sdružení, které je podle něj divizí Orca), plné moci na zastupování zhruba od 70 klientů, celkem však spolupracuje zhruba se 700 klienty, jejichž majetek je v objemu 700 milionů korun. "Jsou tam fyzické i právnické osoby i státní instituce," uvedl Chrpa. V rámci vyrovnání pravděpodobně nebude do konkursní podstaty zahrnut majetek klientů, neboť cenné papíry leží na společném klientském účtu. Chrpa vysvětluje, že klienti jsou tedy akcionáři Médeiy. V dopise, který Orca Group včera rozesílala klientům KTP Quantum, Orca žádá o sdělení, zda vlastní akcie Médeiy a jaký počet. "Cílem je shromáždit majoritní balík akcií Médeia Bohemia a na valné hromadě prosadit zájmy skutečných akcionářů - klientů," uvádí se v dopise. Tuto snahu potvrzuje i Chrpa s tím, že Orca by v některých případech mohla i akcie od klientů odkupovat. "Cena celé Médeiy může být až 1,2 miliardy, je to velice perspektivní majetek," říká. Cílem firmy Orca a spřízněných klientů prý nebude Médeiu rozprodat, ale spíše efektivně spravovat. Jen jáchymovské lázně produkují podle Chrpy přes 120 milionů hrubého zisku ročně.
* KTP loni šetřila komise pro cenné papíry, když firma v rozporu se zákonem nabízela garantovalý výnos, nejprve 14,5 a posléze 9 procent
* podstatnou část portfolia tvoří veřejně neobchodavatelné akcie firmy Médeia, která drží akcie lázní Jáchymov, Teplice a Bohdaneč
* hlavní produkt firmy byl Spořitelní účet správy akcií, který se prodával již od 5 tisíc korun
* prodej probíhal přes 200 finančních poradců po celé republice
</TEXT>
</DOC>
<DOC>
<DOCID>LN-20020323028</DOCID>
<DOCNO>LN-20020323028</DOCNO>
<DATE>03/23/02</DATE>
<TITLE>
Na pražské burze se zřejmě brzy přestanou obchodovat akcie České spořitelny. Vlastník majitele spořitelny Erste, společnost AVS, totiž podporuje zrušení registrace spořitelny na burze.
</TITLE>
<GEOGRAPHY>PRAHA</GEOGRAPHY>
<TEXT>
Na půl dne včera musela vyřadit Burza cenných papírů Praha (BCPP) z obchodování akcie České spořitelny. Důvodem bylo zveřejnění zprávy, že AVS, což je mateřská společnost vlastníka České spořitelny - Erste, podala veřejnou nabídku na odkup akcií České spořitelny. AVS nabídne za jednu akcii 375 korun. Analytici se shodují na tom, že cena je vzhledem ke kvalitě spořitelny nízká a nedoporučují investorům v rámci odkupu prodávat. "Reálná hodnota je kolem 430 až 450 korun," soudí Jan Sýkora z Wood &amp; Company. Podle analytiků prohlášení AVS znamená, že brzy dojde ke zrušení registrace akcií ČS na BCPP. První odkup, který bude AVS po schválení Komisí pro cenné papíry nabízet 6 týdnů, bude nepovinný a poté zřejmě bude následovat již povinný odkup. Slabý soudí, že v dalším odkupu by AVS mohla nabízenou cenu zvýšit. K odkupu se včera vyjádřil i šéf AVS Andreas Treichl. Uvedl, že stažení ČS z obchodování bude záležet především na tom, kolik akcionářů ČS zbude a jaký bude jejich tržní podíl. Česká spořitelna loni dosáhla podle mezinárodních účetních standardů čistého zisku 1,798 miliardy korun. Zisk předčil i očekávání analytiků. Šéf představenstva ČS Jack Stack včera uvedl, že dozorčí rada navrhne valné hromadě vyplatit za loňský rok dividendu ve výši 3 koruny za akcii. Akcie České spořitelny včera uzavřely obchodování na 379 korunách. "Spořitelna rostla, protože investoři věří, že odkup za 375 korun je cena, která nepovede ke skoupení dostatečného množství akcií. Většina významnějších investorů ji totiž asi nepřijme. Vlastník proto bude muset zřejmě nabídnout druhý odkup za vyšší cenu," uvedl pro ČTK Pavel Hadroušek z Fio, přičemž dalším faktorem tlačícím ČS nahoru byly zveřejněné hospodářské výsledky společnosti.
PRAHA - Na půl dne včera musela vyřadit Burza cenných papírů Praha (BCPP) z obchodování akcie České spořitelny. Důvodem bylo zveřejnění zprávy, že AVS, což je mateřská společnost vlastníka České spořitelny - Erste, podala veřejnou nabídku na odkup akcií České spořitelny. AVS nabídne za jednu akcii 375 korun. Analytici se shodují na tom, že cena je vzhledem ke kvalitě spořitelny nízká a nedoporučují investorům v rámci odkupu prodávat. "Reálná hodnota je kolem 430 až 450 korun," soudí Jan Sýkora z Wood &amp; Company. Podle analytiků prohlášení AVS znamená, že brzy dojde ke zrušení registrace akcií ČS na BCPP. První odkup, který bude AVS po schválení Komisí pro cenné papíry nabízet 6 týdnů, bude nepovinný a poté zřejmě bude následovat již povinný odkup. Slabý soudí, že v dalším odkupu by AVS mohla nabízenou cenu zvýšit. K odkupu se včera vyjádřil i šéf AVS Andreas Treichl. Uvedl, že stažení ČS z obchodování bude záležet především na tom, kolik akcionářů ČS zbude a jaký bude jejich tržní podíl. Česká spořitelna loni dosáhla podle mezinárodních účetních standardů čistého zisku 1,798 miliardy korun. Zisk předčil i očekávání analytiků. Šéf představenstva ČS Jack Stack včera uvedl, že dozorčí rada navrhne valné hromadě vyplatit za loňský rok dividendu ve výši 3 koruny za akcii. Akcie České spořitelny včera uzavřely obchodování na 379 korunách. "Spořitelna rostla, protože investoři věří, že odkup za 375 korun je cena, která nepovede ke skoupení dostatečného množství akcií. Většina významnějších investorů ji totiž asi nepřijme. Vlastník proto bude muset zřejmě nabídnout druhý odkup za vyšší cenu," uvedl pro ČTK Pavel Hadroušek z Fio, přičemž dalším faktorem tlačícím ČS nahoru byly zveřejněné hospodářské výsledky společnosti.
</TEXT>
</DOC>
<DOC>
<DOCID>LN-20020323029</DOCID>
<DOCNO>LN-20020323029</DOCNO>
<DATE>03/23/02</DATE>
<TITLE>
Série pozitivních makroekonomických čísel pokračuje. Obchodní bilance skončila přebytkem, a trumfla tak všechny tržní prognózy.
</TITLE>
<GEOGRAPHY>PRAHA</GEOGRAPHY>
<TEXT>
Zahraniční obchod České republiky se během února překvapivě dostal do pozitivních čísel. Obchodní bilance v druhém měsíci letošního roku skončila přebytkem 1,8 miliardy korun. Zveřejněné výsledky výrazně překonaly tržní očekávání. Ta se pohybovala v propadu kolem 6,5 miliardy korun.
</TEXT>
<HEADING>
Blýská se prý na lepší časy
</HEADING>
<TEXT>
"Za dobrým výsledkem stojí zejména pokračující pokles dovozů, který podporují nižší ceny surovin a současné posilování koruny," komentoval poslední data analytik Atlantik FT Marek Bílík. Dovozy meziročně poklesly o výrazných 8 procent. Únorový přebytek obchodní bilance podle analytiků boří tradiční představy o fungování zahraničního obchodu. "Ve světle dalších dobrých zpráv z ekonomiky se nabízí otázka, zda v ní nedošlo k zásadní kvalitativní změně, která jí umožní hravě překonat stagnaci v Evropě i desetiprocentní meziroční posílení koruny," uvedl analytik HVB Bank Pavel Sobíšek. Dodal ovšem, že v hodnocení by byl raději opatrnější. "Pokles cen komodit na světových trzích a posílení kursu koruny vůči dolaru se příznivě projevilo na dovozech ropy a chemických výrobků. Zpevnění koruny vůči euru sice snížilo export, ale taktéž vedlo k poklesu importu," vysvětlil Ivo Nejdl z Raiffeisenbank. Ochlazení poptávky v západní Evropě se sice podle Nejdla dotklo domácích exportérů, ovšem ne tak intenzivně jako například v Maďarsku. "Nutno jedním dechem dodat, že oživení západoevropské ekonomiky je silnější, než se očekávalo. To by se postupem času mělo jistě projevit také na vývoji exportních zakázek," předpověděl Nejdl. V únoru se například zlepšila bilance obchodu s Nizozemskem, Velkou Británií nebo Francií. Před velkým optimismem ovšem varuje analytik Patria Finance David Marek. "Pokles dovozu investičního zboží je alarmující," říká.
Vývoj salda zahraničního obchodu Česka srovnání let 2000 - 2002, v miliardách korun
vývoz dovoz
</TEXT>
</DOC>
<DOC>
<DOCID>LN-20020323030</DOCID>
<DOCNO>LN-20020323030</DOCNO>
<DATE>03/23/02</DATE>
<TITLE>
Ekonomický diář Jaroslava Plesla
</TITLE>
<TEXT>
Písničkář, spisovatel a filmař Jan Burian se ve čtvrtečních LN pustil do "prvofázových kapitalistů", které zajímá "jen kolik vydělají". Na mysli měl hudební vydavatelství, kterým se nelíbí v Česku tolik oblíbené vypalování hudebních CD. "Vyhlásil jsem protiakci Kopírování zachraňuje hudbu, jsem šťastný, když si někdo moje cédéčko okopíruje a když ho poslouchá, a dokonce lidi k tomu nabádám. Měli bychom si asi uvědomit, že umělci nejsou obchodníci, že nemůžeme úplně za všechno, co uděláme, dostat zaplaceno. Někdy se holt stane, že malíř nějaký obraz neprodá a že ani zpěvák některou desku neprosadí," tvrdí Burian. To se lidem z hudebních vydavatelství líbit nebude. Oni platí za nahrávací studia, oni lijí peníze do propagace, a ještě mají umělcům vyplácet slušné honoráře. Z čeho asi, pane Buriane? Umělci mají o penězích vůbec zvláštní představy. Někteří ani netuší, kolik stojí roční provoz státu, ale bez problému o tom rozumují. "Podívejte se - podle nedávných statistik Češi utratili v loňském roce za drogy 12 miliard korun - částku velkou asi jako půlka národního rozpočtu," prohlásil režisér Milan Šteindler v rozhovoru pro LN z minulé soboty. Za 24 miliard korun by však český stát fungoval jen asi tak 14 dní. Ovšem když na to přijde, umějí i umělci prosadit své ekonomické zájmy. Od roku 2006 se v Evropské unii bude platit zvláštní daň z prodeje umění. Při každém prodeji díla obdrží autor či jeho dědicové určité procento z ceny, a to po dobu sedmdesáti let, které uplynou od umělcovy smrti. Jak informoval deník The Wall Street Journal, obchod s uměním se proto už nyní přesouvá z Evropy do USA. Loni se Američanům podařilo získat 47 procent trhu s uměním, Evropa na tom byla o dva procentní body hůř. Platit daň vymyšlenou ve 20. letech minulého století ve Francii se nechce ani OSN. Když její organizace Unicef nedávno prodávala uměleckou sbírku za 37 milionů dolarů, chtěli její pracovníci uspořádat aukci v Paříži. Potom však zjistili, kolik by museli zaplatit na zvláštní dědické dani a radši díla vydražili v New Yorku. Není divu. Prodává-li se dům, nikoho ani nenapadne platit znovu architektovi, natož jeho dědicům. Když to nechce dělat Unicef, musí umělcům a jejich dědicům pomáhat někdo jiný. Předseda českých sociálních demokratů jeden recept zná. Zaplatí to bohatí. "Co nabídnete člověku, který pracuje dvanáct hodin denně, má nadprůměrný příjem, platí velké daně?" zeptal se Vladimíra Špidly redaktor z deníku MF Dnes. "Člověk, kterého jste teď popsal, z toho systému také daleko víc čerpá... Tito lidé také obvykle mají různé kulturní zájmy typu muzeí," vysvětlil Špidla, proč mají bohatí lidé platit vyšší procento z příjmů než lidé chudší, a dávat tak více peněz třeba i na státní nákupy uměleckých sbírek. Bohatí a tvrdě pracující lidé to zřejmě budou mít v Česku čím dál tím těžší. Po dvanácti hodinách v práci je Špidla obere o peníze, aby se vzápětí dozvěděli, že svým snažením rozhodně nepřispívají k rozvoji občanské společnosti. "Člověk se nemůže stát součástí občanské společnosti, když celý den pracuje, pak zamkne kancelář, nasedne do auta, nakoupí v supermarketu a vrátí se domů, kde surfuje v televizních programech," napsal v pondělním vydání týdeníku Respekt jeho šéfredaktor Petr Holub. K tomu, aby se člověk nemusel považovat za méněcenného, přitom stačí tak málo. "Když ale cestou z práce promluví se známými, nakoupí v místním obchodě, proběhne s dětmi úkoly a nakonec zajde do šachového spolku - pak nelze pochybovat, že je důležitým členem občanské společnosti svého bydliště," dodává šéfredaktor Holub. Takže radši zapomeňte na umění a začněte se věnovat svému zelináři!
jaroslav.plesl@lidovky.cz
</TEXT>
</DOC>
<DOC>
<DOCID>LN-20020323031</DOCID>
<DOCNO>LN-20020323031</DOCNO>
<DATE>03/23/02</DATE>
<GEOGRAPHY>VÍDEŇ</GEOGRAPHY>
<TEXT>
Rakouský finanční ústav Erste Bank, který ovládá Českou spořitelnu, možná uvede své vlastní akcie na Burzu cenných papírů Praha. Prohlásil to výkonný ředitel banky Andreas Treichl, podle něhož by se však s cennými papíry i nadále obchodovalo na burze ve Vídni. Čistý zisk Erste Bank loni vzrostl o více než 16 procent na 223 milionů eur. Růst čistého zisku se na trzích všeobecně očekával a z části se o něj zasloužila právě Česká spořitelna. Ta loni zvýšila zisk na 1,8 miliardy z předloňských 41 milionů korun.
</TEXT>
</DOC>
<DOC>
<DOCID>LN-20020323032</DOCID>
<DOCNO>LN-20020323032</DOCNO>
<DATE>03/23/02</DATE>
<GEOGRAPHY>PRAHA</GEOGRAPHY>
<TEXT>
Za nejvíce informačně otevřenou firmu domácího kapitálového trhu v loňském roce považují odborníci elektrárenskou společnost ČEZ. Na dalších místech skončily v sedmém ročníku ankety společnosti Paegas Signum Temporis, loňský vítěz, Český Telecom a České radiokomunikace. Finančním produktem loňského roku se opět stal On-line banking nabízený eBankou. Na dalších místech se umístily internetové portály Patria.cz a Finance.cz. Ocenění akcie roku získaly za nejvyšší poměrný nárůst hodnoty s minimální volatilitou akcie Philip Morris ČR, jejichž cena vzrostla za minulý rok o 60 procent.
</TEXT>
</DOC>
<DOC>
<DOCID>LN-20020323033</DOCID>
<DOCNO>LN-20020323033</DOCNO>
<DATE>03/23/02</DATE>
<GEOGRAPHY>PRAHA</GEOGRAPHY>
<TEXT>
Česká spořitelna oznámila, že koncem června využije možnosti převést na Českou konsolidační agenturu nedobytné úvěry. Tuto možnost spořitelně zajišťuje smlouva mezi ní a bývalou Konsolidační bankou z března 2001. ČS tak může ze svého portfolia převést klasifikované úvěry v objemu až 10,4 miliardy Kč. Skutečný objem převodu ČS oznámí v květnu. Opce bude provedena k 30. červnu 2002.
</TEXT>
</DOC>
<DOC>
<DOCID>LN-20020323034</DOCID>
<DOCNO>LN-20020323034</DOCNO>
<DATE>03/23/02</DATE>
<GEOGRAPHY>PRAHA</GEOGRAPHY>
<TEXT>
Český telekomunikační úřad snížil maximální ceny propojení telekomunikačních sítí o 9 až 40 procent. Sazba za minutu volání v nejpoužívanějším místním styku poklesla o 9 procent na maximálně 60 haléřů ve špičce a na 30 haléřů mimo silný provoz, vyplývá z rozhodnutí ČTÚ.
</TEXT>
</DOC>
<DOC>
<DOCID>LN-20020323035</DOCID>
<DOCNO>LN-20020323035</DOCNO>
<DATE>03/23/02</DATE>
<GEOGRAPHY>PRAHA</GEOGRAPHY>
<TEXT>
Stát požaduje za svůj podíl v Českém Telecomu minimálně 80 miliard korun, jinak Telecom podle premiéra Miloše Zemana neprodá. "Pokud se najde zájemce, který zaplatí více než 80 miliard korun, tak o tom vláda bude velmi vážně uvažovat. Když se tento zájemce nenajde, respektive nabídne cenu pod 80 miliard, pak doporučím vládě, aby tuto privatizaci odložila," řekl Zeman.
</TEXT>
</DOC>
<DOC>
<DOCID>LN-20020323036</DOCID>
<DOCNO>LN-20020323036</DOCNO>
<DATE>03/23/02</DATE>
<TITLE>
říká v rozhovoru pro LN bývalý náměstek šéfa zkrachovalé Investiční a Poštovní banky Libor Procházka
</TITLE>
<TEXT>
Nejsem bohatý, tvrdí někdejší náměstek generálního ředitele a místopředseda představenstva IPB Libor Procházka, kterému v rámci trestního stíhání hrozí až 12 let vězení.
LN: Vláda rozhodla, že na státní Českou konsolidační agenturu převede další problémový majetek, který získala ČSOB převzetím IPB. Mimo jiné má jít o nepřehledné fondy z Kajmanských ostrovů. Právě převádění majetku banky do kajmanských fondů premiér Miloš Zeman označil za zločin. Můžete to vysvětlit?
Vůbec nerozumím tomu, proč se fondy vytvořené na Kajmanských ostrovech tak démonizují. Vytváří se povědomí jakési tajuplnosti, ale ona to byla naprosto regulérní akce. Vytvoření fondů na Kajmanech organizovaly renomované společnosti - banky Coutts a Mees Pierson. Věděla o nich i Česká národní banka. Takže si myslím, že výkřiky okolo fondů sloužily pouze jako jakési ospravedlnění kroku, který nelze ospravedlnit jinak.
LN: Přece jen je ale podezřelé, převádět majetek na Kajmany...
Proč? Dnes například Československá obchodní banka aktivně využívá strukturu fondů na Kajmanech, a dokonce si v rámci ní vytvořila nové subjekty a společnosti. To je prostě regulérní obchodní úvaha. Kajmanské fondy vznikly proto, že se u nás zcela nesmyslně oceňují cenné papíry v rukou banky.
</TEXT>
<HEADING>
LN: Můžete být konkrétní?
</HEADING>
<TEXT>
Jestliže banka vlastní akcie prosperujících podniků, třeba Tabáku, ale tyto akcie nejsou na hlavním trhu burzy, i když se s nimi jinak velmi čile obchoduje, tak účetně mají podle ČNB hodnotu nula. Přitom bezcenné rozhodně nejsou. Jenže když je něco ohodnoceno nesmyslně nulou, tak banka musí vytvořit na takový majetek stoprocentní finanční rezervy, tedy peníze, které pak nemůže použít pro jiné obchody. Když dáte stejný majetek do fondů, tak už účetní hodnota vychází z tržní hodnoty snížené o deset procent a banka šetří na rezervách. To byla logika kajmanských fondů, ne odsud vyvézt majetek.
LN: Byl jste prý nejmocnější muž IPB, mocnější než generální ředitel. Není to poněkud zvláštní?
Do roku 1998 jsem řídil úsek investičního bankovnictví. Po nástupu Nomury jsem se stal místopředsedou představenstva a měl jsem na starosti velkou část obchodu banky. Asi z toho důvodu jsem byl víc vidět než ostatní členové představenstva a vnímán jako mocný muž. Jinak banka fungovala zcela normálně a všechna rozhodnutí schvalovalo představenstvo. Jedinec nemohl proti jeho vůli nic prosadit.
LN: Nemůže to také vyplývat z vašich vztahů s Nomurou?
Nemyslím si, že by to bylo tím. Vztahy s Nomurou měli i ostatní členové představenstva. Po převzetí IPB Československou obchodní bankou jsem byl asi jediný z managementu, kdo se odvážil něco říct, vystoupit proti tomuto kroku.
LN: Jaké jsou vaše současné vztahy s představiteli Nomury?
Žádné obchodní vztahy s nikým z nich nemám. Jinak si samozřejmě myslím, že zůstaly přátelské, jako u lidí, které postihla stejná živelní pohroma.
LN: Nepřipadá vám, že vás hodili přes palubu? Že jste obětním beránkem?
Nemyslím si to. Mám to spíš za zlé tomu, kdo banku takto nefér převzal, tedy ČSOB. Moje stíhání je výsledek tlaku ČSOB, která se snaží zakrýt, že na úkor státu převzala svého lepšího konkurenta a stát za to zaplatí nejméně 100 miliard korun.
LN: Jak si vysvětlujete, že není stíhán nikdo z Nomury?
Nemám pocit, že bychom z hlediska trestního práva a banky udělali něco špatně. Takže si myslím, že by neměli stíhat nikoho.
LN: Je pravda, že ředitel Nomury pro Evropu Randall Dillard je synem člena sboru náčelníků generálního štábu americké armády?
Asi ano, také jsem to slyšel.
LN: Nemůže být právě toto důvodem skutečnosti, že Nomuře se stíhání zatím vyhnulo?
Nevím, ale myslím si, že by měli být stíháni spíš ti, kteří stáli za pro stát tak drahým nepřátelským převzetím IPB.
LN: Tvrdíte, že všechny transakce, za které jste stíhán, jsou v pořádku. Jak si vysvětlujete, že ČSOB na vás podává jedno trestní oznámení za druhým?
Je to snaha odvést pozornost od klíčového problému, od problematického a podle mne i nezákonného převzetí banky. Po čase, kdy se to vyhodnocuje, je už jasné, že to nebylo manažersky zvládnuto. Československá obchodní banka propadla a potřebuje nějakého viníka.
LN: Domníváte se, že za jiné politické situace ve státě by k vašemu trestnímu stíhání nedošlo?
Především si myslím, že by nebylo možné to, co se stalo s IPB. Sami někteří vysocí státní úředníci přiznali a přiznávají, že toto řešení bylo hrozně drahé a nesmyslné. Tak co si o tom má člověk myslet?
LN: V případu vašeho obvinění z úvěrového podvodu kvůli transakci s Plzeňským Prazdrojem podle policie chybějí k uzavření věci materiály, které žádá v rámci právní pomoci mimo jiné z Kajmanských ostrovů. Co od nich očekáváte?
Věřím, že se prokáže, že k žádnému trestnému činu nedošlo.
LN: Z Investiční a Poštovní banky jste odešel v létě 2000. Čím se od té doby živíte?
Ekonomickým poradenstvím.
LN: Cítíte u svých klientů obavy, že byste je mohl přivést do problémů?
Myslím si, že jsem uznáván jako odborník.
LN: Takže vás trestní stíhání nepoškozuje? Nemusíte vysvětlovat svá obvinění?
Občas ano. Rozhodně možnost získání klientely by byla vyšší, kdyby stíhání neprobíhalo.
LN: Roky jste působil na špičce českého bankovnictví. V současnosti jste stíhán za miliardové škody. Jaké jsou vaše majetkové poměry?
V bance jsem bral poměrně vysoký standardní plat člena představenstva, ale žádné velké peníze nemám.
LN: Považujete se za bohatého člověka?
Ne. Myslím, že patřím do střední vrstvy.
</TEXT>
</DOC>
<DOC>
<DOCID>LN-20020323037</DOCID>
<DOCNO>LN-20020323037</DOCNO>
<DATE>03/23/02</DATE>
<TITLE>
Premiér Zeman se snaží bojovat proti silné koruně
</TITLE>
<GEOGRAPHY>PRAHA</GEOGRAPHY>
<TEXT>
Ani ujištění premiéra Miloše Zemana, že vláda nesmění na koruny eura získané za prodej Transgasu, včera neoslabilo českou měnu. Naopak. Koruna posílila na další rekordní pozici, tentokrát na magických 31 korun za euro. Na velké hráče na devizovém trhu neměla Zemanova slova žádný vliv. Mnohem zajímavější byla pro ně nečekaně pozitivní statistická čísla o vývoji zahraničního obchodu. Česká měna včera zahájila den rychlým posílením až na historické maximum 31,00 korun za euro, poté ale mírně oslabila a v 9.30 stála 31,08 Kč/EUR. Pět minut před desátou opět zpevnila na 31,03 Kč/EUR. "Nedá se vyloučit zásah centrální banky," řekl následně dealer Tomáš Baginský z Raiffeisenbank. Čtvrtek zakončila koruna na hodnotě 31,17 Kč/EUR. Na nové rekordy tlačí korunu podle makléřské firmy Atlantik finanční trhy vyšší než očekávaný růst ekonomiky v loňském roce, zmiňované výsledky zahraničního obchodu a na trhu se rovněž spekuluje o velkém příkazu. Centrální banka v posledních dnech nereagovala ani slovně na vývoj koruny, upozornili obchodníci Atlantiku. Miloš Zeman včera prohlásil, že vláda dodrží dohodu s Českou národní bankou a eura z prodeje Transgasu nesmění do korun přes devizový trh. Nechce totiž tlačit na další posílení již tak pevné domácí měny. Nynější úroveň kursu koruny již podle premiéra začíná ekonomice škodit. "Současná úroveň kursu začíná být pro ekonomiku škodlivá, nicméně kdyby se kurs dlouhodobě stabilizoval na této hodnotě, bude to stále ještě stimulační," uvedl premiér. Zároveň dodal, že reálné výkonnosti ekonomiky zhruba odpovídá kurs 32 korun za euro. "Musíme s ČNB vést korunu takovým koridorem, aby její posilování bylo mírné," dodal. Vláda se na přelomu roku dohodla s ČNB na společném plánu v tažení proti silné měně. Kabinet souhlasil s tím, že příjmy z privatizace do korun nesmění na devizovém trhu, což by způsobilo nežádoucí posilování koruny, ale přes devizové rezervy ČNB.
</TEXT>
<HEADING>
Nic se nemá přehánět
</HEADING>
<TEXT>
Podle dealerů mohou vláda a ČNB dokázat platnost dohody právě na příkladu očekávané platby za prodej Transgasu a osmi distribučních společností. Německá RWE by měla za české plynárenství zaplatit 4,1 miliardy eur, což odpovídá zhruba 130 miliardám korun. "Uzavřeli jsme s centrální bankou dohodu a ta dohoda platí," zdůraznil Zeman. Premiér je zastáncem mírného posilování koruny, které nutí exportéry zvyšovat produktivitu práce a soutěživost. Příliš rychlé zpevňování však může výrazně omezit jejich export. "Každého premiéra těší, pokud má ekonomika silnou měnu, ale nic se nesmí přehánět," řekl.
Podle dealerů mohou vláda a ČNB dokázat platnost dohody právě na příkladu očekávané platby za prodej Transgasu a osmi distribučních společností. Německá RWE by měla za české plynárenství zaplatit 4,1 miliardy eur, což odpovídá zhruba 130 miliardám korun. "Uzavřeli jsme s centrální bankou dohodu a ta dohoda platí," zdůraznil Zeman. Premiér je zastáncem mírného posilování koruny, které nutí exportéry zvyšovat produktivitu práce a soutěživost. Příliš rychlé zpevňování však může výrazně omezit jejich export. "Každého premiéra těší, pokud má ekonomika silnou měnu, ale nic se nesmí přehánět," řekl.
</TEXT>
</DOC>
<DOC>
<DOCID>LN-20020323038</DOCID>
<DOCNO>LN-20020323038</DOCNO>
<DATE>03/23/02</DATE>
<TITLE>
Až o 20 procent rychleji než jiná letadla by měl létat Sonic Cruiser. Jde o projekt rychlého letadla americké společnosti Boeing. Ve "výbavě" aerolinek by se mohl objevit mezi lety 2006 až 2008.
</TITLE>
<GEOGRAPHY>LONDÝN</GEOGRAPHY>
<TEXT>
Sonic Cruiser, chystaný rychlý letoun amerického strojírenského koncernu Boeing, má být z větší části z technologicky pokročilých plastů. Důvodem je vyšší výkonnost letadla, jež má létat o 15 až 20 procent rychleji než jiná letadla. Uvedl to v Londýně programový ředitel koncernu Walt Gillette. Zhruba 60 procent struktury letadla včetně křídel bude z plastu posíleného uhlíkovými vlákny. Tento materiál je stejně pevný jako hliník, ale lehčí. Mezi leteckými konstruktéry má vysokou reputaci, široké využití nachází od 70. let.
</TEXT>
<HEADING>
Concorde spotřebuje hodně paliva
</HEADING>
<TEXT>
Gillette uvedl, že každá další generace letadel obsahuje více plastů než ta předchozí. Nejnovější civilní letadlo Boeingu obsahuje plasty z deseti procent. Ačkoli jde zatím jen o návrh, Sonic Cruiser již vyvolal zájem mezi mnohými aerolinkami. Neobvyklé nadšení ale projevovaly před loňskými zářijovými útoky, které pak jejich aktivity utlumily. Když Boeing loni představil projekt Sonic Cruiser, uvedl, že by se model mohl dostat do provozu mezi roky 2006 až 2008. Nyní je cílovým datem rok 2008, až se trh a technologie patřičně rozvinou, uvedl Gillette. Testy v aerodynamickém tunelu potvrdily počítačové výpočty. Podle nich bude optimální rychlost letadla 95 až 98 procent rychlosti zvuku. Při větší rychlosti by byla spotřeba paliva příliš vysoká a nápor na motory větší. Letadla anglo-francouzského konsorcia Concorde létají sice dvakrát rychleji než zvuk, mají však enormně vysokou spotřebu paliva na cestujícího. Gillette dodal, že se Sonic Cruiser nyní rýsuje jako rodina letadel s 200 až 250 sedadly a doletem 12 000 až 16 700 kilometrů.
Gillette uvedl, že každá další generace letadel obsahuje více plastů než ta předchozí. Nejnovější civilní letadlo Boeingu obsahuje plasty z deseti procent. Ačkoli jde zatím jen o návrh, Sonic Cruiser již vyvolal zájem mezi mnohými aerolinkami. Neobvyklé nadšení ale projevovaly před loňskými zářijovými útoky, které pak jejich aktivity utlumily. Když Boeing loni představil projekt Sonic Cruiser, uvedl, že by se model mohl dostat do provozu mezi roky 2006 až 2008. Nyní je cílovým datem rok 2008, až se trh a technologie patřičně rozvinou, uvedl Gillette. Testy v aerodynamickém tunelu potvrdily počítačové výpočty. Podle nich bude optimální rychlost letadla 95 až 98 procent rychlosti zvuku. Při větší rychlosti by byla spotřeba paliva příliš vysoká a nápor na motory větší. Letadla anglo-francouzského konsorcia Concorde létají sice dvakrát rychleji než zvuk, mají však enormně vysokou spotřebu paliva na cestujícího. Gillette dodal, že se Sonic Cruiser nyní rýsuje jako rodina letadel s 200 až 250 sedadly a doletem 12 000 až 16 700 kilometrů.
</TEXT>
</DOC>
<DOC>
<DOCID>LN-20020323039</DOCID>
<DOCNO>LN-20020323039</DOCNO>
<DATE>03/23/02</DATE>
<TITLE>
Konzervativní opozice označila včerejší hlasování ve Spolkové radě za protiústavní
</TITLE>
<TEXT>
Těsnou většinou prošel v horní komoře německého parlamentu zákon, který má do země přivést kvalifikované pracovníky ze zahraničí. Zástupci jedné ze spolkových zemí ale proti zvyklostem nehlasovali jednotně.
BERLÍN - Německá horní sněmovna - Spolková rada - včera schválila kontroverzní přistěhovalecký zákon, který má podpořit příliv kvalifikovaných pracovních sil ze zahraničí do Německa. Zákon zároveň definuje požadavky na integraci imigrantů do německé společnosti. Přijetí zákona, který byl již dříve schválen dolní komorou německého parlamentu, provázel velký spor mezi vládními sociálními demokraty (SPD) a konzervativní opozicí (CDU/CSU). Už před samotným hlasováním o zákonu bylo jasné, že vláda kancléře Gerharda Schrödera zákon prosadí pouze tehdy, když opozice bude hlasovat nejednotně.
</TEXT>
<HEADING>
Poprvé od roku 1949
</HEADING>
<TEXT>
Pověstným "jazýčkem na vahách" měly být hlasy zástupců ze spolkové země Braniborsko. Zde vládne velká koalice CDU a SPD. Při hlasování ve Spolkové radě zároveň platí, že její členové za jednotlivé spolkové země by se měli domluvit na společné volbě. To se ovšem při včerejším hlasování o imigračním zákonu braniborským politikům nepodařilo. Zemský premiér Manfred Stolpe (SDP) hlasoval pro zákon, ovšem jeho "velkokoaliční" kolega Jörg Schönbohm hlasoval opačně. Jako rozhodující ale byl uznán hlas Stolpeho a zákon prošel těsnou většinou 35 ku 34. Konzervativní opozice hlasování označila za "zmanipulované" a "protiústavní". K podobně kontroverznímu způsobu hlasování, kdy se zástupci jedné spolkové země nemohli domluvit na způsobu hlasování, došlo v novodobých německých dějinách jen jednou - v roce 1949.
</TEXT>
<HEADING>
Německá vláda: Potřebujeme odborníky
</HEADING>
<TEXT>
Přijetí zákona usnadňujícího příliv kvalifikovaných pracovníků do Německa je do značné míry reakcí na závěry vládou jmenované komise, která měla posoudit poměry na německém pracovním trhu. Výsledná zpráva komise mluvila jasnou řečí: Německo potřebuje tisíce zahraničních kvalifikovaných pracovníků, kteří by vyvážili skutečnost, že německá populace se stále zmenšuje. Nový zákon zároveň definuje požadavky na integraci přistěhovalců. Pro ty z nich, kteří by chtěli v Německu zůstat delší dobu, jsou připraveny speciální kursy němčiny a o německé kultuře a společnosti. Pro ty, kteří nebudou dostatečně ovládat němčinu, budou kursy povinné. Konzervativní opozice vládní návrhy ostře kritizovala. Argumentovala tím, že legálních zahraničních imigrantů je v Německu již dost ( 7,3 milionu; devět procent německé populace). Německo navíc zápasí s vysokou nezaměstnaností, která přesahuje deset procent. Přijetí imigračního zákona by mělo německý pracovní trh zásadním způsobem ovlivnit. Poprvé od počátku sedmdesátých let by se Německo mělo více otevřít zahraniční pracovní síle. Tehdy totiž německá vláda zastavila příliv "gastarbeiterů", zejména z Turecka.
Přijetí zákona usnadňujícího příliv kvalifikovaných pracovníků do Německa je do značné míry reakcí na závěry vládou jmenované komise, která měla posoudit poměry na německém pracovním trhu. Výsledná zpráva komise mluvila jasnou řečí: Německo potřebuje tisíce zahraničních kvalifikovaných pracovníků, kteří by vyvážili skutečnost, že německá populace se stále zmenšuje. Nový zákon zároveň definuje požadavky na integraci přistěhovalců. Pro ty z nich, kteří by chtěli v Německu zůstat delší dobu, jsou připraveny speciální kursy němčiny a o německé kultuře a společnosti. Pro ty, kteří nebudou dostatečně ovládat němčinu, budou kursy povinné. Konzervativní opozice vládní návrhy ostře kritizovala. Argumentovala tím, že legálních zahraničních imigrantů je v Německu již dost ( 7,3 milionu; devět procent německé populace). Německo navíc zápasí s vysokou nezaměstnaností, která přesahuje deset procent. Přijetí imigračního zákona by mělo německý pracovní trh zásadním způsobem ovlivnit. Poprvé od počátku sedmdesátých let by se Německo mělo více otevřít zahraniční pracovní síle. Tehdy totiž německá vláda zastavila příliv "gastarbeiterů", zejména z Turecka.
</TEXT>
</DOC>
<DOC>
<DOCID>LN-20020323040</DOCID>
<DOCNO>LN-20020323040</DOCNO>
<DATE>03/23/02</DATE>
<GEOGRAPHY>LONDÝN</GEOGRAPHY>
<TEXT>
Americké jednotky bojující v jihovýchodním Afghánistánu proti zbytkům teroristické sítě Al Kajda a Talibanu objevily během nedávných bojových operací v horách laboratoř na výrobu biologických zbraní. "Laboratoř na výrobu biologických zbraní byla odhalena během operace Anakonda," citovala agentura Reuters britský vládní zdroj. Ten ale další podrobnosti neposkytl. Právě objev této laboratoře dal podle vládního zdroje Británii podnět k tomu, aby do Afghánistánu okamžitě vyslala jako posilu jednotkám USA další kontingent 1700 příslušníků námořní pěchoty. "Dalším z důvodů, proč vyslat do Afghánistánu nové příslušníky námořní pěchoty, je přinutit Al Kajdu k útěku. To si vyžaduje okamžité nasazení čerstvých sil," dodal zdroj.
</TEXT>
</DOC>
<DOC>
<DOCID>LN-20020323041</DOCID>
<DOCNO>LN-20020323041</DOCNO>
<DATE>03/23/02</DATE>
<GEOGRAPHY>SARAJEVO</GEOGRAPHY>
<TEXT>
Velvyslanectví USA v Sarajevu po sérii výhrůžek zcela uzavřelo své úřadovny v hlavním městě a také v Mostaru na jihozápadě země. Velvyslanectví omezilo činnost už ve středu po několika "nepotvrzených informacích" znamenajících ohrožení. Po dalších výhrůžkách bylo rozhodnuto úřad uzavřít úplně. Policie podle místní televize už zadržela jednu osobu, která je podezřelá z přípravy atentátu proti personálu a budově velvyslanectví. Z bezpečnostních důvodů byla také uzavřena veškerá zastoupení USA v Pákistánu. Opatření má trvat nejméně do pondělka. Ze země byla také stažena část diplomatického personálu.
</TEXT>
</DOC>
<DOC>
<DOCID>LN-20020323042</DOCID>
<DOCNO>LN-20020323042</DOCNO>
<DATE>03/23/02</DATE>
<TEXT>
Britský premiér Tony Blair předvádí své kulinářské umění při návštěvě hodiny vaření na škole v Manchesteru. Blair zde během svého projevu slíbil, že vláda zasáhne proti zhoršující se kvalitě školství. To není jedinou oblastí, v níž má britská vláda co dohánět. Podle nového průzkumu veřejného mínění, zveřejněného v listu The Guardian, považuje 55 procent obyvatel za největší problém kriminalitu.
</TEXT>
</DOC>
<DOC>
<DOCID>LN-20020323043</DOCID>
<DOCNO>LN-20020323043</DOCNO>
<DATE>03/23/02</DATE>
<TITLE>
Rakousko ohrožují povodně. Třídenní vytrvalý déšť zejména v povodí Dunaje zvýšil hladinu některých rakouských řek natolik, že hrozí povodně. Již ve čtvrtek došlo hlavně na severu a východě země k lokálním záplavám, při nichž voda zalila desítky sklepů. Stovky hasičů začaly budovat hráze, meteorologové varují před dalšími dešti.
</TITLE>
<TEXT>
Itálie brání Berlusconiho, nechce na veletrh. Itálie, která je čestným hostem letošního knižního veletrhu Salon du livre v Paříži, včera zrušila svou oficiální účast na této prestižní události. Důvodem byla demonstrace proti italskému premiérovi Silviovi Berlusconimu, která provázela slavnostní zahájení salonu ve čtvrtek večer.
</TEXT>
</DOC>
<DOC>
<DOCID>LN-20020323044</DOCID>
<DOCNO>LN-20020323044</DOCNO>
<DATE>03/23/02</DATE>
<GEOGRAPHY>BERLÍN</GEOGRAPHY>
<TEXT>
Sociálnědemokratický (SPD) kancléř Gerhard Schröder opět získává přízeň voličů a vede v preferencích proti svému konzervativnímu (CDU/CSU) vyzývateli Edmundu Stoiberovi znovu o deset bodů. Vyplývá to z průzkumu Politbarometr, který včera zveřejnila televizní stanice ZDF. Schrödera by si jako kancléře i po blížících se volbách přálo 50 procent Němců, což oproti předchozímu průzkumu před dvěma týdny představuje nárůst o tři procenta. Stoibera preferuje jen 40 procent, ztratil tedy pět procent. Pokud jde o strany, vede sice CDU/CSU nadále s 41 procenty, před dvěma týdny to ale bylo ještě 45 procent. SPD má nadále 35 procent, takže odliv od konzervativců šel ve prospěch malých stran. Zelení si polepšili na osm procent, liberálové na devět procent, postkomunistická PDS o jedno procento na nynějších pět.
</TEXT>
</DOC>
<DOC>
<DOCID>LN-20020323045</DOCID>
<DOCNO>LN-20020323045</DOCNO>
<DATE>03/23/02</DATE>
<TITLE>
Rozhovory o příměří pokračovaly navzdory novému pumovému útoku, při němž zahynul atentátník a jeden izraelský voják byl zraněn.
</TITLE>
<GEOGRAPHY>JERUZALÉM</GEOGRAPHY>
<TEXT>
Palestinský sebevražedný útočník se včera vyhodil do vzduchu u izraelské vojenské silniční uzávěry blízko Džanínu na západním břehu Jordánu. Při atentátu byl zraněn jeden izraelský voják, útočník zahynul. K atentátu se anonymním telefonátem přihlásily Brigády mučedníků od Al-Aksá, ozbrojená složka palestinského hnutí Fatah blízkého předsedovi palestinské samosprávy Jásiru Arafatovi. Incident se odehrál u Salemu, takřka na "zelené linii" oddělující palestinská autonomní území od Izraele. Podle izraelské armády chtěl Palestinec spáchat atentát na izraelském území, výbušninu upevněnou na svém těle však odpálil předčasně, když byl zastaven na kontrolním stanovišti a při prohlídce byl požádán, aby si vyhrnul košili. Dvěma mužům, kteří s útočníkem jeli v autě, se podařilo po explozi uprchnout. Krátce před sebevražedným útokem obnovili Izraelci a Palestinci jednání o příměří. Izraelsko-palestinská bezpečnostní komise se v rezidenci amerického velvyslance na předměstí Tel Avivu sešla ke schůzce odložené po čtvrtečním atentátu v Jeruzalémě. Na programu jednání byl plán na příměří, který zprostředkoval šéf americké Ústřední zpravodajské služby George Tenet. V podvečer ale rozhovory skončily bez uzavření dohody. Izraelci i Palestinci údajně s návrhem vyjádřili souhlas, rozcházejí se ale v názoru na pořadí, v jakém by byly jednotlivé součásti příměří uváděny do praxe. Každá strana totiž žádá, aby jako první s ústupky začala strana druhá. Uzavření příměří je mimo jiné i podmínkou pro to, aby izraelské úřady povolily palestinskému předákovi Jásiru Arafatovi vycestovat do zahraničí. Arafat se chystá na summit Ligy arabských států konaný v Bejrútu. Potom se má podle diplomatických zdrojů zastavit ve Španělsku.
JERUZALÉM - Palestinský sebevražedný útočník se včera vyhodil do vzduchu u izraelské vojenské silniční uzávěry blízko Džanínu na západním břehu Jordánu. Při atentátu byl zraněn jeden izraelský voják, útočník zahynul. K atentátu se anonymním telefonátem přihlásily Brigády mučedníků od Al-Aksá, ozbrojená složka palestinského hnutí Fatah blízkého předsedovi palestinské samosprávy Jásiru Arafatovi. Incident se odehrál u Salemu, takřka na "zelené linii" oddělující palestinská autonomní území od Izraele. Podle izraelské armády chtěl Palestinec spáchat atentát na izraelském území, výbušninu upevněnou na svém těle však odpálil předčasně, když byl zastaven na kontrolním stanovišti a při prohlídce byl požádán, aby si vyhrnul košili. Dvěma mužům, kteří s útočníkem jeli v autě, se podařilo po explozi uprchnout. Krátce před sebevražedným útokem obnovili Izraelci a Palestinci jednání o příměří. Izraelsko-palestinská bezpečnostní komise se v rezidenci amerického velvyslance na předměstí Tel Avivu sešla ke schůzce odložené po čtvrtečním atentátu v Jeruzalémě. Na programu jednání byl plán na příměří, který zprostředkoval šéf americké Ústřední zpravodajské služby George Tenet. V podvečer ale rozhovory skončily bez uzavření dohody. Izraelci i Palestinci údajně s návrhem vyjádřili souhlas, rozcházejí se ale v názoru na pořadí, v jakém by byly jednotlivé součásti příměří uváděny do praxe. Každá strana totiž žádá, aby jako první s ústupky začala strana druhá. Uzavření příměří je mimo jiné i podmínkou pro to, aby izraelské úřady povolily palestinskému předákovi Jásiru Arafatovi vycestovat do zahraničí. Arafat se chystá na summit Ligy arabských států konaný v Bejrútu. Potom se má podle diplomatických zdrojů zastavit ve Španělsku.
</TEXT>
</DOC>
<DOC>
<DOCID>LN-20020323046</DOCID>
<DOCNO>LN-20020323046</DOCNO>
<DATE>03/23/02</DATE>
<TITLE>
Více než 30 tisíc uprchlíků mělo Švýcarsko údajně vrátit zpět z hranic. Ti byli poté zajati nacisty a odvlečeni do koncentračních táborů, kde většinou zahynuli.
</TITLE>
<GEOGRAPHY>BERN</GEOGRAPHY>
<TEXT>
Švýcarské úřady věděly o tom, že židovští uprchlíci nebyli za druhé světové války vpouštěni do země, a tím napomáhaly Hitlerovu Německu k uskutečnění jednoho z nejkrutějších cílů: holocaustu. Vyplývá to z rozsáhlé pětileté studie, kterou včera zveřejnil tým historiků z celého světa pod vedením Jeana--Francoise Bergiera. "Velká část osob, jejichž životy byly v ohrožení, byla z hranic zbytečně vrácena zpět," uvedl pro agenturu AP Bergier. "Jiní byli vpuštěni do země, ale jejich lidská důstojnost nebyla respektována... Někteří odvážní jedinci i velká část obyvatelstva zmírnili postupy vlády vůči uprchlíkům, ale nebyli schopni je napravit," uvedl Bergier při stručném shrnutí studie, která má celkem 11 494 stránek. Historici, kteří měli nevídaně volný přístup do vládních archivů, však nejsou schopni sdělit přesný počet odmítnutých uprchlíků. Dřívější odhady mluví o přibližně třiceti tisících Židů, kteří nebyli vpuštěni do země a byli poté zajati nacisty a posláni do koncentračních táborů. Většina z nich tam také zemřela. Stejnému počtu uprchlíků byl podle odhadů vstup do země povolen. Výzkum také zpochybnil politiku přezdívanou "loď je již plná" některých představitelů Švýcarska za války. Ti totiž tvrdili, že tato malá země už nemůžu přijmout a nakrmit více uprchlíků, aniž by se "potopila". Bergierova komise se zabývala i tématem švýcarského zbrojního průmyslu a obchodu s válečným materiálem v dobách nacismu. Podle této zprávy Švýcarsko v meziválečném období vydělávalo na skrytém vyzbrojování Německa a také významně přispělo k tomu, že Hitler mohl ve 30. letech zbrojní výrobu rozjet ihned do velkosériové produkce.
</TEXT>
<HEADING>
Švýcarsko vydělávalo na vyzbrojování Německa
</HEADING>
<TEXT>
Švýcarsko podle názoru komise porušilo svou neutralitu zejména tím, že ve významných zbrojních dodávkách do Německa pokračovalo i během války. V letech 1939 až 1945 vyvezlo zbraně a munici v hodnotě jedné miliardy franků, z toho drtivou většinu (za 820 miliónů franků) do Hitlerovy "třetí říše" a jeho spojencům Itálii a Rumunsku. Kromě zbraní, nábojů, střelného prachu a výbušnin dodávky zahrnovaly třeba i mechanické (hodinkové) časové roznětky a zaměřovací optiku. Za významnější než přímé válečné dodávky však komise považuje účast na skrytém vyzbrojování Německa a budování jeho zbrojního průmyslu před rokem 1933, kdy přišli k moci nacisté. Obdobně tehdy postupovalo Nizozemsko a Švédsko, ale právě bez této pomoci by se nacisté nebyli schopni tak rychle vyzbrojit a rozpoutat celoevropský konflikt, uvádí se ve zprávě. Od roku 1940 dostávaly švýcarské zbrojovky pro vývoz do Německa a k jeho satelitům dokonce vládní úvěry z Bernu, jejichž celková výše dosáhla 1,3 miliardy franků. Dodávky nacistům tím byly tak výhodné, že firmy často kvůli nim neplnily kontrakty vůči vlastní švýcarské armádě. Ta v důsledku toho nebyla přes mohutnou domácí zbrojní výrobu během války o nic bojeschopnější než před jejím vypuknutím. Přesto podle názoru komise švýcarské zbrojovky k prodloužení války nijak podstatně nepřispěly, protože v celkovém objemu německé válečné výroby byly jejich dodávky málo významné.
Švýcarsko podle názoru komise porušilo svou neutralitu zejména tím, že ve významných zbrojních dodávkách do Německa pokračovalo i během války. V letech 1939 až 1945 vyvezlo zbraně a munici v hodnotě jedné miliardy franků, z toho drtivou většinu (za 820 miliónů franků) do Hitlerovy "třetí říše" a jeho spojencům Itálii a Rumunsku. Kromě zbraní, nábojů, střelného prachu a výbušnin dodávky zahrnovaly třeba i mechanické (hodinkové) časové roznětky a zaměřovací optiku. Za významnější než přímé válečné dodávky však komise považuje účast na skrytém vyzbrojování Německa a budování jeho zbrojního průmyslu před rokem 1933, kdy přišli k moci nacisté. Obdobně tehdy postupovalo Nizozemsko a Švédsko, ale právě bez této pomoci by se nacisté nebyli schopni tak rychle vyzbrojit a rozpoutat celoevropský konflikt, uvádí se ve zprávě. Od roku 1940 dostávaly švýcarské zbrojovky pro vývoz do Německa a k jeho satelitům dokonce vládní úvěry z Bernu, jejichž celková výše dosáhla 1,3 miliardy franků. Dodávky nacistům tím byly tak výhodné, že firmy často kvůli nim neplnily kontrakty vůči vlastní švýcarské armádě. Ta v důsledku toho nebyla přes mohutnou domácí zbrojní výrobu během války o nic bojeschopnější než před jejím vypuknutím. Přesto podle názoru komise švýcarské zbrojovky k prodloužení války nijak podstatně nepřispěly, protože v celkovém objemu německé válečné výroby byly jejich dodávky málo významné.
</TEXT>
</DOC>
<DOC>
<DOCID>LN-20020323047</DOCID>
<DOCNO>LN-20020323047</DOCNO>
<DATE>03/23/02</DATE>
<TITLE>
Marjorie Knollerová a její manžel byli shledáni vinnými z vraždy, zabití a chování nebezpečných psů
</TITLE>
<TEXT>
77 kousnutí a škrábanců měla po celém těle Diane Whippleová, kterou před rokem bezdůvodně zabili dva kříženci mastifa a plemene presa canario.
LOS ANGELES - Potřetí v historii Spojených států a poprvé v dějinách Kalifornie byl člověk obviněn z vraždy, kterou spáchali jeho psi. Soud v Los Angeles ve čtvrtek rozhodl případ, kdy dva psi, míšenci mastifa a plemene presa canario, zabili v San Francisku ženu vracející se domů z nákupu. Právnička Marjorie Knollerová, která spolu s manželem Robertem Noelem psy vlastnila, byla tragédii v lednu 2001 přítomna. Před soudem tvrdila, že se vrhla mezi psy a napadenou Diane Whippleovou a pokoušela se ji bránit, ovšem neúspěšně. Porota ji ale shledala vinnou z vraždy druhého stupně, zabití a chování nebezpečných psů. Čtyřicetišestiletá Knollerová se při čtení rozsudku chvěla a ztěžka dýchala. "Můj Bože," řekla potichu, když vyslechla, že je vinna. Její šedesátiletý manžel Robert Noel byl při čtení rozsudku klidný. V době, kdy se tragédie stala, nebyl doma. Porota však uznala i jeho vinu, protože pár ignoroval opakovaná varování, že jejich psi Bane a Hera jsou nebezpeční. Podle svědků se zvířata, která už mezitím byla utracena, podílela před vraždou na třiceti incidentech. Noel byl proto shledán vinným ze zabití a chování nebezpečných psů. Podle anglosaského práva nebyla okamžitě vynesena výše trestu. Soudce stanovil, že tak učiní 10. května. Nicméně Knollerová může za vraždu druhého stupně strávit ve vězení 15 let až doživotí. Oba manželé mohou být ještě navíc odsouzeni ke dvěma až čtyřem letům za zabití a k 16 měsícům až třem letem za chování nebezpečných zvířat, která zabila člověka. "Doufám, že smrt Diane Whippleové zabrání smrti dalších lidí," řekl žalobce Jim Hammer po skončení soudu. "Bude to malá část jejího dědictví."
</TEXT>
<HEADING>
Mediální kampaň
</HEADING>
<TEXT>
Třiatřicetiletá Dianne Whippleová byla dříve atletkou a později trénovala v San Francisku lakrosové mužstvo. Spolu s Knollerovou a Noelem bydlela v jednom domě. Psi na ni bezdůvodně zaútočili na společné chodbě, když se vracela z obchodu. Žaloba předložila soudu fotografie z místa činu. Whippleová vážila méně než každý ze psů. Ti měli více než padesát kilogramů. Měla po celém těle 77 kousnutí a škrábanců. Psi jí prokousli hrdlo a nejméně jeden z nich jí roztrhal šaty. "Fotografie z pitvy, které ukazovaly zranění Dianne Whippleové, byly skutečně otřesné," řekl po skončení soudu předseda poroty Don Newton. "Všichni jsme kvůli tomu byli stresovaní. Já jsem nemohl spát." Žaloba předložila soudu i důkazy o stycích obviněného páru se dvěma vězni. Ti vlastnili chovnou stanici, kde chovali bojové psy. Obvinění také v dřívějších rozhovorech pro média neprojevovali příliš velkou lítost nad tragédií. Podle obžaloby dokonce Noel v jednom dopise napsal: "Sousedi by měli být zatraceni." Projednávání případu bylo velice emotivní. Byť se tragédie stala v San Francisku, kvůli obavám z toho, že proces bude ovlivněný, se případ projednával v Los Angeles. V San Francisku totiž probíhala silná mediální kampaň. Podle novin byli Knollerová a Noel napojeni na gang rasistů, který chová bojová plemena. Navíc se objevily informace o sexuálních stycích mezi psy a párem. V médiích se dokonce probíralo i to, že soudce a porota jsou pod tlakem sanfranciské homosexuální komunity. Diana Whippleová totiž žila ve společné domácnosti se svojí přítelkyní Sharon Smithovou. Ta se po vyslechnutí rozsudku v soudní síni zhroutila.
Třiatřicetiletá Dianne Whippleová byla dříve atletkou a později trénovala v San Francisku lakrosové mužstvo. Spolu s Knollerovou a Noelem bydlela v jednom domě. Psi na ni bezdůvodně zaútočili na společné chodbě, když se vracela z obchodu. Žaloba předložila soudu fotografie z místa činu. Whippleová vážila méně než každý ze psů. Ti měli více než padesát kilogramů. Měla po celém těle 77 kousnutí a škrábanců. Psi jí prokousli hrdlo a nejméně jeden z nich jí roztrhal šaty. "Fotografie z pitvy, které ukazovaly zranění Dianne Whippleové, byly skutečně otřesné," řekl po skončení soudu předseda poroty Don Newton. "Všichni jsme kvůli tomu byli stresovaní. Já jsem nemohl spát." Žaloba předložila soudu i důkazy o stycích obviněného páru se dvěma vězni. Ti vlastnili chovnou stanici, kde chovali bojové psy. Obvinění také v dřívějších rozhovorech pro média neprojevovali příliš velkou lítost nad tragédií. Podle obžaloby dokonce Noel v jednom dopise napsal: "Sousedi by měli být zatraceni." Projednávání případu bylo velice emotivní. Byť se tragédie stala v San Francisku, kvůli obavám z toho, že proces bude ovlivněný, se případ projednával v Los Angeles. V San Francisku totiž probíhala silná mediální kampaň. Podle novin byli Knollerová a Noel napojeni na gang rasistů, který chová bojová plemena. Navíc se objevily informace o sexuálních stycích mezi psy a párem. V médiích se dokonce probíralo i to, že soudce a porota jsou pod tlakem sanfranciské homosexuální komunity. Diana Whippleová totiž žila ve společné domácnosti se svojí přítelkyní Sharon Smithovou. Ta se po vyslechnutí rozsudku v soudní síni zhroutila.
</TEXT>
</DOC>
<DOC>
<DOCID>LN-20020323048</DOCID>
<DOCNO>LN-20020323048</DOCNO>
<DATE>03/23/02</DATE>
<GEOGRAPHY>BERLÍN</GEOGRAPHY>
<TEXT>
"Musíme o všem vědět všechno," znělo krédo bývalé východoněmecké tajné policie Stasi. Podle toho se také dnem a nocí odposlouchávaly tisíce telefonátů a v poště se otevíraly desítky tisíc dopisů. Důmyslné a masové pronikání do soukromé sféry lidí od čtvrtka dokumentuje ojedinělá výstava otevřená v Berlíně. Při shromažďování informací o potenciálním nepříteli totalitního státu ministerstvo státní bezpečnosti zaniklé NDR nešetřilo námahou ani prostředky. Jen ve východním Berlíně bylo 25 odposlouchávacích studií, která mohla současně sledovat 20 000 telefonů. Na otevírání balíků a dopisů pak Stasi nasadila kolem 2000 svých pracovníků. Utajeni jako poštovní zaměstnanci zkoumali v rozdělovnách denně kolem 90 000 poštovních zásilek. Pátrali po všem, co bylo "podezřelé", ať už to byl rukopis, dopisní papír, nálepky, obrázky či tloušťka psaní. Doporučené dopisy Stasi zvlášť vyhledávala, protože v nich větřila západní peníze, které se hodily národnímu hospodářství. Jen v posledních letech existence Německé demokratické republiky 1984 - 1989 Stasi vyplenila ze zásilek kolem 32 milionů západních marek. Když někdo ze zaměstnanců začal o některém z podivných "pošťáků" pochybovat a příliš se o něj zajímat, byl rychle přeložen. Expozice o praktikách tajné policie Stasi se jmenuje "Veřejné tajemství - poštovní a telefonní kontroly v NDR" a v berlínském Muzeu komunikace je k vidění až do 1. září.
</TEXT>
</DOC>
<DOC>
<DOCID>LN-20020323049</DOCID>
<DOCNO>LN-20020323049</DOCNO>
<DATE>03/23/02</DATE>
<TITLE>
Pouhou almužnu nabízí podle kubánského prezidenta Fidela Castra světové společenství nejchudším zemím světa.
</TITLE>
<TEXT>
MONTERREY, Mexiko - Terorismus se rodí z chudoby. Musíme ji z nejchudších zemí světa vymýtit, jinak nás budou teroristé ohrožovat i nadále. To je nejdůležitější poselství konference 171 zemí OSN na pomoc chudým státům, která tento týden proběhla v mexickém Monterrey. "Nikdo z nás se nemůže cítit bezpečně, dokud na světě trpí tolik lidí," poukázal spojení mezi terorismem a chudobou během konferen-ce generální tajemník OSN Kofi Annan. Šéf Světové obchodní organizace (WTO) Michael Moore použil v této souvislosti ještě silnější slova: "Chudoba ve všech svých formách je největším nebezpečím pro světový mír." Patrně právě proto se v zlepšení hospodářské situace chudých zemí chtějí výrazněji angažovat i Spojené státy. Ty byly podle BBC pro svou neochotu chudé země finančně podporovat donedávna nazývány "zlobivým chlapcem". To se teď má alespoň částečně změnit. Prezident George W. Bush, který do Monterrey dorazil ve čtvrtek večer, už přislíbil další miliardy dolarů, které budou z USA do chudých regionů putovat. Peníze z USA ovšem podle Bushe získají jen ty země, které úspěšně bojují s korupcí a jejichž politické zřízení bude odpovídat americkým představám. Bushův příjezd do Monterrey patrně velmi nelibě nesl kubánský vůdce Fidel Castro. Takřka v okamžiku příjezdu amerického prezidenta totiž konferenci opustil. Kolony aut doprovázející oba prezidenty se prý dokonce minuly u nedalekého letiště. Sám Castro ale souvislost mezi Bushovým příjezdem a svým odletem na Kubu odmítl. Jako důvod svého náhlého odletu označil "zvláštní situaci, která vznikla jeho účastí na summitu". Předseda kubánského parlamentu Ricardo Alarcón, který se konference rovněž účastnil, tvrdil, že Bush si nepřál, aby se s ním Castro na summitu setkal. Podle Alarcóna "je to ale jeho osobní problém a záleží pouze na psychiatrech, jak mu pomohou se s ním vypořádat". Castro, tradičně oblečený do své vojenské uniformy olivové barvy, se ale postaral o dostatečný rozruch již díky své řeči v konferenčním sále. Při svém projevu označil světovou ekonomiku za "gigantické kasino", jehož "obětí" jsou právě chudé země. Ty od mezinárodních institucí, včetně OSN, obdrží stejně jenom "almužnu".
</TEXT>
</DOC>
<DOC>
<DOCID>LN-20020323050</DOCID>
<DOCNO>LN-20020323050</DOCNO>
<DATE>03/23/02</DATE>
<TITLE>
Trest smrti hrozí čtveřici islámských radikálů, kteří údajně unesli a zavraždili amerického zpravodaje listu Wall Street Journal Daniela Pearla.
</TITLE>
<GEOGRAPHY>KARÁČÍ</GEOGRAPHY>
<TEXT>
Čtyři osoby, včetně hlavního podezřelého Ahmada Umara Saída Šajcha, byly včera u soudu v pákistánském městě Karáčí obžalovány z únosu a zavraždění amerického novináře Daniela Pearla. Islámští radikálové byli k soudu převezeni za mimořádné přísných bezpečnostních opatření. Do soudní budovy je dovezli v obrněných policejních vozech, přičemž kolonu doprovázely posílené hlídky. Slyšení v soudní místnosti trvalo jen krátkou dobu. "Všichni čtyři obvinění byli obžalováni z únosu s cílem získat výkupné, z vraždy a terorismu," prohlásil hlavní státní zástupce v provincii Sindh Rádža Kureší. "Na základě těchto bodů obžaloby by mohli být odsouzeni k smrti," dodal. Soudní proces má podle něj začít příští týden v pátek. Osmatřicetiletý Pearl, reportér amerického listu Wall Street Journal, byl unesen v Karáčí 23. ledna, když se pokoušel kontaktovat radikální islámské organizace. Snažil se zjistit, zda je spojení mezi teroristickou sítí Al Kajda a muslimským radikálem britského původu Richardem Reidem, který se v prosinci pokusil v letadle na lince Paříž-Miami odpálit nálož ukrytou v botě. Ačkoli Pearlovo tělo nebylo nalezeno, jeho únosci zveřejnili videonahrávku, na níž je vidět, že byl zavražděn. Zatím ale není jasné, kde by si ozbrojenci v případě usvědčení odpykávali svůj trest. Washington totiž chce, aby Pákistán vydal Umara na soudní proces do Spojených států. Islámábád ale oznámil, že tuto možnost zváží, teprve až skončí soudní řízení v Pákistánu.
KARÁČÍ - Čtyři osoby, včetně hlavního podezřelého Ahmada Umara Saída Šajcha, byly včera u soudu v pákistánském městě Karáčí obžalovány z únosu a zavraždění amerického novináře Daniela Pearla. Islámští radikálové byli k soudu převezeni za mimořádné přísných bezpečnostních opatření. Do soudní budovy je dovezli v obrněných policejních vozech, přičemž kolonu doprovázely posílené hlídky. Slyšení v soudní místnosti trvalo jen krátkou dobu. "Všichni čtyři obvinění byli obžalováni z únosu s cílem získat výkupné, z vraždy a terorismu," prohlásil hlavní státní zástupce v provincii Sindh Rádža Kureší. "Na základě těchto bodů obžaloby by mohli být odsouzeni k smrti," dodal. Soudní proces má podle něj začít příští týden v pátek. Osmatřicetiletý Pearl, reportér amerického listu Wall Street Journal, byl unesen v Karáčí 23. ledna, když se pokoušel kontaktovat radikální islámské organizace. Snažil se zjistit, zda je spojení mezi teroristickou sítí Al Kajda a muslimským radikálem britského původu Richardem Reidem, který se v prosinci pokusil v letadle na lince Paříž-Miami odpálit nálož ukrytou v botě. Ačkoli Pearlovo tělo nebylo nalezeno, jeho únosci zveřejnili videonahrávku, na níž je vidět, že byl zavražděn. Zatím ale není jasné, kde by si ozbrojenci v případě usvědčení odpykávali svůj trest. Washington totiž chce, aby Pákistán vydal Umara na soudní proces do Spojených států. Islámábád ale oznámil, že tuto možnost zváží, teprve až skončí soudní řízení v Pákistánu.
</TEXT>
</DOC>
<DOC>
<DOCID>LN-20020323051</DOCID>
<DOCNO>LN-20020323051</DOCNO>
<DATE>03/23/02</DATE>
<TITLE>
Slovenská vláda přežila hlasování. Kabinet slovenského premiéra Mikuláše Dzurindy zřejmě vydrží až do voleb. Vláda totiž přežila hlasování o důvěře, které se po asi 12hodinové rozpravě konalo včera ve tři hodiny ráno. Opozice kabinet kritizovala za ekonomické potíže Slovenska. Její návrh na odvolání vlády ale podpořilo pouze 42 ze 105 přítomných poslanců.
</TITLE>
<TEXT>
Mečiar přemlouval zpěváka Elánu. Slovenské politické špičky před zářijovými volbami sahají po posilách do světa showbyznysu. Nabídku na poslaneckou kandidaturu za HZDS už dostal osobně od bývalého premiéra Vladimíra Mečiara populární rocker Jožo Ráž ze skupiny Elán. "Ano, bavili jsme se o tom, ale řekl jsem, že politiku odmítám," řekl Ráž deníku Nový čas. Cítí se prý natolik dobrým muzikantem, že nemusí být politikem.
</TEXT>
</DOC>
<DOC>
<DOCID>LN-20020323052</DOCID>
<DOCNO>LN-20020323052</DOCNO>
<DATE>03/23/02</DATE>
<TITLE>
Konzervativní Británie otevírá dveře eutanazii
</TITLE>
<TEXT>
Nevídáno: soudkyně Elisabeth Butlerová-Slossová, která se může pochlubit významným šlechtickým titulem Dame (dáma), včera otřásla konzervativními základy Británie. Verdikt, v němž Dame Elisabeth přiřkla zcela ochrnuté slečně B. právo na lékařsky organizovanou "klidnou a důstojnou smrt", totiž otevírá dveře k provádění eutanazie. Při ní se člověk - zcela nekonzervativně - chápe práva Boha a svému bližnímu aktivně pomáhá odejít ze světa. Dame Elisabeth svým výrokem soudně potvrdila nejen to, že člověk (slečna B.) má právo rozhodnout o své smrti. Soudkyně šla dál. Podle ní nemá lékař právo tento požadavek (slečny B.) odmítnout. Britská soudní moc, reprezentovaná Dame Elisabeth, se tak pustila na velmi tenký led a už teď se objevují hlasy, že nejde o nic jiného než o rozkaz k zabití. Tak silná slova ale asi nejsou namístě. Slečna B. ani se soudním rozhodnutím v ruce nebude žádného lékaře nutit k něčemu, co odporuje jeho svědomí. Už dnes jí jistá klinika nabízí, že jí na cestě na onen svět ráda pomůže. Přesto postoj soudkyně vyvolává lehké mrazení: může soud rozhodovat o věcech mezi životem a smrtí, a dokonce přikazovat lékaři, aby dar "dobré smrti" neodmítal dát? Slečna B. se zcela vědomě a s rozmyslem rozhodla skoncovat se životem, který pro ni v ochrnutí ztratil smysl. Těžko tu soudit, je to její život, její smrt, a nikdo z nás nemůže vědět, jak by v její situaci reagoval. Slečna B. ale zároveň hlasitě odmítá své rozhodnutí sama vykonat. Byla by to nepřijatelná sebevražda. Slečna B. chce svou "dobrou smrt", ale žádá o ni druhé. Dejte mi mou smrt, dejte mi svou odpovědnost.
</TEXT>
</DOC>
<DOC>
<DOCID>LN-20020323053</DOCID>
<DOCNO>LN-20020323053</DOCNO>
<DATE>03/23/02</DATE>
<TITLE>
Sílící měna vytváří konflikt zájmů
</TITLE>
<TEXT>
Nestává se to příliš často, ale stalo se. Premiér Zeman včera zařadil zpátečku - lekl se sílícího kursu koruny. "Každého premiéra těší, pokud má ekonomika silnou měnu, ale nic se nesmí přehánět," řekl český premiér v rozhovoru pro agenturu ČTK. Včera ráno totiž koruna vyšplhala na historicky nejsilnější kurs vůči euru. Jedno euro se dalo pořídit za rovných 31 korun. Proč koruna tolik posiluje? Ve čtvrtek přišla dobrá zpráva o loňských výkonech české ekonomiky a včera následovala další skvělá zvěst - českým vývozcům se daří překvapivě dobře na nových trzích v Evropské unii. Investoři koruně věří a chtějí spolehlivou českou měnu do svých portfolií. Přitom očekávají, že investici zhodnotí, až bude česká vláda na trhu měnit eura získaná z privatizace. Exportéři si však už dlouho stěžují, že je kurs koruny příliš silný a snižuje výnosy z exportu. Premiér jim dal včera za pravdu. "Současná úroveň kursu začíná být pro ekonomiku škodlivá," řekl Zeman. Z pohledu občana-nevývozce je ovšem všechno v naprostém pořádku. Levnější bude spotřební zboží z dovozu, levnější je výměna peněz na dovolenou. Všechno ostatní je problém Miloše Zemana.
</TEXT>
</DOC>
<DOC>
<DOCID>LN-20020323054</DOCID>
<DOCNO>LN-20020323054</DOCNO>
<DATE>03/23/02</DATE>
<TITLE>
Staří lídři přispívají k názorové pluralitě
</TITLE>
<TEXT>
"Nebezpečné a nežádoucí" jsou podle Leona Brittana výroky Margaret Thatcherové, jeho bývalé šéfky z dob, kdy seděl v křesle ministra. Vyjádření kdysi populární političky o světě a jeho problémech vyvolaly odpor i většiny řadových Britů. Je dogmatička a měla by odejít na výměnek, soudí mnozí. Podobná kopřivka naskakuje politikům a občas i voličům také v případě jiných bývalých vůdců. Nechtějí se drbat, a tak raději sborem volají: Mlčte! Vyrážejí tuto výzvu se stejnou razancí, s jakou po těchže mluvčích svého času stříleli a metali bomby atentátníci. Největším proviněním veteránů je, pokud připomínají společnosti hodnoty, jež opustila (třebas i proto, že zaváděly na scestí). Bývají jak tetřevi hlušci - a k tomu "dogmatičtí". Někomu však může naskakovat husí kůže spíše při projevech dnešních "vůdců". Nejenže chtějí, abychom jim naslouchali, ale ještě si nárokují, abychom je poslechli. Zákulisní hry těchto pragmatiků - ve vládní pozici i momentální opozici - prosakují i do jejich slov. Často neponechávají ani reálnou možnost volby. Thatcherová a jiní vysloužilci si ale mohou dovolit ten přepych, že pojednávají i o věcech, jež zrovna nejsou v módě. Pokud by i oni byli vystrčeni za dveře mediálních svatyní, co by nás pak chránilo před chladnokrevnou, byť demokraticky napomádovanou manipulací?
</TEXT>
</DOC>
<DOC>
<DOCID>LN-20020323055</DOCID>
<DOCNO>LN-20020323055</DOCNO>
<DATE>03/23/02</DATE>
<TITLE>
Hospodářství roste, ale nezaměstnaných paradoxně neubývá
</TITLE>
<TEXT>
Růst hrubého domácího produktu české ekonomiky mírně překvapil. Ekonomický růst dosáhl v loňském roce vysokých 3,6 procenta. Česko se tak zařadilo do prořídlé skupinky hospodářsky výkonných evropských států. Evropská unie totiž loni řádně zpomalila. Její výkonnost souhrnně za všechny země stoupla jen o 1,6 procenta. Lépe než Česká republika na tom bylo Irsko s růstem 5,6 procenta, Lucembursko se čtyřprocentním zvýšením a Řecko se skokem v HDP o 3,9 procenta. Naproti tomu často přetřásaný západní soused Německo bojuje s recesí. Z postkomunistických zemí je na tom lépe jen Maďarsko - tamní HDP stouplo na 3,8 procenta. Pár týdnů před volbami tak pánové ze Strakovy akademie chytili vítr do plachet. Irsko, Lucembursko, Řecko nebo Maďarsko jsou pro oko průměrného voliče moc daleko. Ale když se ve správný čas a na správném místě zakřičí, že máme vyšší výkon než nejsilnější evropská ekonomika, vlastenecké srdce holubičího národa se zatetelí. Díky českému, téměř extrémnímu výkonu - nejlepšímu za posledních pět let - a evropskému zpomalení je další předvolební heslo vládní strany na světě. Za její vlády se totiž HDP - často prezentované jako životní úroveň - Čechů, Moravanů a Slezanů vyšplhalo až na šedesát procent úrovně Evropské unie.
</TEXT>
<HEADING>
Optimistické dluhy
</HEADING>
<TEXT>
Reálné mzdy rostou, optimismus spotřebitelů stoupá a vesele se utrácí. I za loňským gigantickým výkonem stojí především spotřeba domácností. A samozřejmě zahraniční investice. Spotřební výdaje jen v sekci telekomunikací vzrostly v loňském posledním čtvrtletí o bezmála 40 procent. Češi utrácejí za mobilní telefony. S jistou nadsázkou lze dokonce říct, že dobré HDP jsme si prostě vytelefonovali. Růst reálných mezd vzbuzuje v českých domácnostech optimistickou náladu. A míra úspor klesá. Vždyť nač šetřit, když před námi září šťastné zítřky. To ale znamená jedno: nejen že se nespoří, ono se dokonce utrácí víc, než se vydělá. Vedle telekomunikací se nejvíce peněz vložilo do vybavení bytů. Na konci loňského roku činila částka za vyplacené různé formy spotřebitelských úvěrů těžko uvěřitelných 130 miliard korun. V průměru si tedy každý občan - včetně kojenců a penzistů - užívá úvěru ve výši 13 tisíc. Vzhledem k tomu, že Češi nikdy nebyli národ dlužníků a hýřilů, jde o poměrně překvapivý údaj.
</TEXT>
<HEADING>
Vysoká nezaměstnanost, drahé byty
</HEADING>
<TEXT>
Na druhou stranu se v tuzemsku děje z pohledu ekonomické teorie něco nelogického. HDP roste o sto šest, nezaměstnanost ovšem paradoxně neklesá. V lednu dokonce vzrostla až na 9,4 procenta a bez práce v té době bylo bezmála půl milionu lidí. Jak je to možné? Na tuto otázku před časem pregnantně odpověděl představitel italské vlády. Prohlásil, že v Itálii - zemi se silným vlivem katolické církve - je jednodušší se rozvést než propustit zaměstnance. O Česku by se dalo říci, že je těžší propustit zaměstnance než získat byt s regulovaným nájemným. Když je totiž nezaměstnanost vysoká, začnou se dít prapodivné věci. Například se novelizuje zákoník práce, a chrání se tak pracovní místa. Propouštět je potom natolik nákladné, že zaměstnavatelé nové lidi raději ani nepřijímají. Horempádem roste také minimální mzda, což zvyšuje náklady na zaměstnance. Poklesu zisku se firmy v takovém případě můžou bránit dvojím způsobem: zdražením svých výrobků, nebo propouštěním. Nápadně zvýšit cenu si přitom na konkurenčním trhu troufne málokdo. Zlepšení na trhu práce nemůže pomoci ani stěhování do perspektivních regionů. Trh s byty je totiž zkostnatělý. A další polínko do ohně: nepříjemným projevem ekonomického růstu je zdražení cen nemovitostí. Jen v loňském roce ceny bytů stouply o 10 procent. V letošním roce se očekává nárůst ve stejné výši. Uskutečnění amerických možností v české variaci bude tedy zřejmě ještě nějakou dobu narážet na problémy. Optimistická čísla posledních dní přesto hrají vládě do karet. Škodolibec se ovšem může ironicky pousmát. Ve čtvrtek totiž Český statistický úřad prozradil, že se přepočítal v údajích o prosincové průmyslové produkci. Ta byla původně ohlášena jako sedmiprocentní nárůst, revidovat se bude o 2 až 3 procentní body dolů. Podobná početní chybička by byla v případě údajů o HDP k popukání.
e-mail: michaela.ruliskova@lidovky.cz
</TEXT>
</DOC>
<DOC>
<DOCID>LN-20020323056</DOCID>
<DOCNO>LN-20020323056</DOCNO>
<DATE>03/23/02</DATE>
<TITLE>
1. Kdo vyhraje volby?
</TITLE>
<TEXT>
2. Kdo bude příštím premiérem?
3. Jaký problém by měla příští vláda vyřešit?
Eva Kantůrková spisovatelka
1. ČSSD.
2. Cyril Svoboda.
3. Jako nejproblematičtější mi připadá malá péče o kulturu, vědu a vzdělávání.
Pavel Kuka fotbalista
1. Myslím si, že vyhraje ODS.
2. Z toho by vyplývalo, že premiérem by se stal opět Václav Klaus. Jinou osobnost u nás stejně nevidím.
3. Těch problémů je tady taková spousta, že se to nedá vyjádřit jen jednou odpovědí. Přál bych si, aby se konečně dotvořily nějaké zákony, které by zaručovaly právní a sociální jistoty.
</TEXT>
</DOC>
<DOC>
<DOCID>LN-20020323057</DOCID>
<DOCNO>LN-20020323057</DOCNO>
<DATE>03/23/02</DATE>
<TITLE>
brání se nová ústavní soudkyně nařčení, že ji Havel do úřadu dosadil, aby tam měl "svého člověka"
</TITLE>
<TEXT>
Rozhovor týdne
Eliška Wagnerová
</TEXT>
<HEADING>
S místopředsedkyní Ústavního soudu hovořila Renata Kalenská
</HEADING>
<TEXT>
Spor mezi prezidentem a ministrem spravedlnosti je u konce. Václav Havel zvítězil - místopředsedkyní Ústavního soudu se stala Eliška Wagnerová. Hrad si mne ruce, Bureš slavnostní jmenování ignoroval, ODS hovoří o diktátorských praktikách prezidenta.
LN: Ve středu jste byla prezidentem jmenována místopředsedkyní Ústavního soudu (ÚS), post předsedkyně Nejvyššího soudu (NS) jste opustila. Jste ráda?
Kdybych nebyla ráda, nikdy bych se do této bitvy nepouštěla.
LN: Přitom to ale nejsou ani dva měsíce, co jste řekla, že z Nejvyššího soudu odejdete pouze v případě, že vás tato funkce přestane uspokojovat. Že o odchodu rozhodně neuvažujete.
Sama jsem o něm neuvažovala. Toto ale byla nabídka, která se neodmítá. I když prestiž není motiv, který by mě hnal. Ústavní právo je mi blízké. I z pozice předsedkyně NS jsem publikovala věci, které se týkaly třeba judikatury Nejvyššího soudu nebo právě soudů obecných pod zorným úhlem ústavního práva.
LN: Právě v oblasti judikatury vás ovšem velmi kritizoval ministr spravedlnosti Jaroslav Bureš.
Na to já budu těžko odpovídat. Co tím myslel, to musí říct on sám. Jeho kritika byla hodně paušální. Nevystopovala jsem z toho, co proti mně konkrétně vlastně má. Víte, už se k tomu nechci vracet. Je to uzavřená kapitola, která je mi nepříjemná. Ono je to složité, když vám dá někdo nálepku nedostatečné odborné způsobilosti.
LN: Nevládne v justičním prostředí příliš velká rivalita? I vy jste ostře kritizovala třeba tehdejšího ministra spravedlnosti Motejla...
Tak paní redaktorko, teď mi ale řekněte, co to znamená ostře. Já to vidím tak, jako bych se s někým snad boxovala. A to přece není pravda! Já jsem jen vyslovila nějaké výhrady. Jestli jsem něco opravdu ostře kritizovala, tak to byly nynější soudcovské zákony. Tam jsem už opravdu přitvrdila, ten zákon podle mě není dobrý.
</TEXT>
<HEADING>
LN: Co vám vadí nejvíce? Přezkušování soudců?
</HEADING>
<TEXT>
To je jedna z výhrad. Také jsem na reformě kritizovala rady zřízené na jednotlivých soudech. Tedy to, co kolegyně Brožová označila za sověty. Já tento názor sdílím.
LN: Ostrou kritikou Motejla jsem měla na mysli to, co jste řekla při jeho odchodu z ministerstva. Označila jste to za plus pro českou justici s tím, že "jeho případ ukázal, že nemusí být vždy lepší, když je ministrem odborník".
To teda opravdu nevím, že bych řekla. Odkud to berete? Tvrdím, že jsem to tak neřekla. Jen se podle mě ukázalo, že stane-li se ministrem bývalý soudce, není to možná úplně to pravé. Protože většina soudců, když dostane příležitost k reformování justice, už má svůj názor. V oboru se považuje za naprostého odborníka a vůbec nemá potřebu věci prodiskutovávat. On jakoby "ví". Zatímco je-li ministrem spravedlnosti politik, který do soudnictví tolik nevidí, je otevřenější.
LN: Zmiňované výroky, které dnes odmítáte, jste řekla před dvěma lety v rozhovoru pro tehdejší Nedělní noviny.
Tak to mi ten rozhovor tedy pošlete.
LN: Jak zpětně hodnotíte Otakara Motejla ve funkci ministra?
Vůbec se necítím povolána k tomu, abych hodnotila ministry. A nebudu je hodnotit. Ani jednoho z nich.
LN: Protože by to byla negativní slova? Pozitivně jste se vyjádřila jen o Pavlu Rychetském, který by podle vás byl ministrem spravedlnosti par excellence.
Ano, to jsem řekla. Byl by dobrým ministrem. Za ty tři měsíce, kdy byl ministrem po Motejlovi, to bylo rychlé a operativní rozhodování. Prostě to běželo.
LN: A pak přišel Bureš a zaseklo se to?
</TEXT>
<HEADING>
No... Holt ne vždy se daří.
</HEADING>
<TEXT>
LN: Nezklamal vás Rychetský, když vláda do funkce šéfa spravedlnosti vybrala Bureše? Vy jste tehdy řekla, že očekáváte, že budete oslovena a požádána o názor, kdo by měl ministrem být. Což se nestalo.
Tak... Vláda si vybrala podle návrhu doktora Motejla. Samozřejmě není povinností vlády, aby konzultovala kandidáta na ministra spravedlnosti s předsedou Nejvyššího soudu. Tečka.
</TEXT>
<HEADING>
LN: Nemluvím o povinnosti, ale o vašich očekáváních.
</HEADING>
<TEXT>
Trošičku bych to bývala byla očekávala. Ale neříkala jsem, že by to měli konzultovat jen se mnou, ale s celým vedením NS.
LN: Nemá i vláda jakési oprávnění očekávat, že prezident bude s ministrem spravedlnosti naopak konzultovat, koho dosadí do funkce NS a ÚS? Proto přece vznikl celý spor mezi Havlem, Burešem, Brožovou a vámi.
Máte pravdu v tom, že... Nechci se vykrucovat. Pokud jde o tento případ, je možná jiný v tom, že tady jde o Ústavní soud, který s vládou nemá nic do činění.
LN: Budete i nadále členkou Legislativní rady vlády?
</TEXT>
<HEADING>
Ne. Už jsem poslala rezignační dopis.
</HEADING>
<TEXT>
LN: Na Ústavním soudu jste začínala jako asistentka. Takže váš postup se dá v rámci tohoto úřadu zkrátit na "z asistentky místo-předsedkyní"...
Ano. V některých zemích je dokonce pravidlem, že soudci ÚS tam předtím měli zkušenosti jako asis-tenti. Věděla jsem, proč tam jsem. Přitahovalo mě to. A je pravda, že při dalším studiu jsem se dočetla i informace o těchto postupech.
LN: Přemýšlíte o tom, zda budete pro ústavní soudní sbor autoritou? O tom zrovna Bureš pochybuje.
Já mám mezi současnými ústavními soudci řadu přátel a jsou to i lidé, kteří se honosí profesorskými tituly. A jsou tam i další, co mi už řekli, že si mě váží. Nemám důvod jejich slovům nevěřit.
LN: Máte ambici stanout jednou přímo na postu předsedkyně ÚS?
Nemám. Já nemám žádnou ambici. Usilovala jsem o to, být členkou ÚS. Místopředsednictví si velmi vážím. Ale myslím, že zvláště v ÚS platí rovnost všech patnácti lidí, kteří tam sedí.
LN: Když jste působila na Nejvyšším soudu, říkala jste, že pracujete denně od rána do noci, a to i o víkendech. Jak to bude na Ústavním soudu? Tam je pracovní doba od pondělí do čtvrtka...
Tohle nebudu komentovat. Není to spravedlivá otázka. Tak to není.
</TEXT>
<HEADING>
LN: V pátek se na Ústavním soudu pracuje?
</HEADING>
<TEXT>
Nevím, jestli se pracuje zrovna v prostorách Ústavního soudu. Ale věřím tomu, že soudci ÚS i NS pracují i doma. O některých, s nimiž se přátelím, to dokonce vím.
LN: Nakolik se vás vlastně osobně dotkl spor mezi Havlem a Burešem, kdy vás Havel chtěl a Bureš odmítal?
Pochopitelně není příjemné, když je člověk předmětem, respektive objektem sporu.
</TEXT>
<HEADING>
LN: Vy jste radši subjektem...
</HEADING>
<TEXT>
Ano, radši jsem subjektem, který aktivně jedná. Připouštím, že moje práce může být kritizovatelná, ale očekávala bych, že mi to nejdřív někdo řekne. A stejně tak doktorce Brožové, která je teď místo mě předsedkyní NS. Pokud vím, tak právě s doktorkou Brožovou se Bureš setkal jen jednou, když po něm přebírala kancelář předsedy občansko- právního kolegia. Jinak o Burešovi nikdy neslyšela, neviděla ho. Tlumočit si to přes média, jak to udělal ministr Bureš, opravdu není ta nejlepší forma. A druhá věc - ministr spravedlnosti by přece jen měl být k soudní moci zdrženlivější. Myslím, co se týče vyřčených slov. On tím tyto instituce implicitně zpochybňuje. To není dobře. Pro nás obě to bylo obtížné, protože ta kritika byla opravdu paušální. Proti tomu se těžko bráníte.
LN: Je pravda, že se těžko říká: "Ministr nemá pravdu, já jsem dobrá."
No právě. Takže jsem na kritiku zareagovala tak, že jsem oslovila několik zahraničních univerzit, pro které jsem dělala nějaké články. A požádala jsem vědecké kapacity, aby mi vystavily dobrozdání pro Senát.
LN: Kritika se ale objevila značná. Třeba v den vašeho jmenování do funkce místopředseda ODS Miroslav Beneš prohlásil, že prezident tady zavádí diktátorské praktiky.
Také jsem to ve večerních zprávách zahlédla. K tomu můžu říct jen to, že ústava předpokládá souhru prezidenta se Senátem, a ti takto rozhodli. Žádná další instituce nemá do toho co mluvit. V tom nesouhlasím s kolegou Přibáněm, který se přimlouvá za konzultaci s vládou.
LN: Znáte důvod, proč si Václav Havel vybral zrovna vás? Vaši kritici tvrdí, že chce mít na Ústavním soudu svého člověka.
Jmenuji se Eliška Wagnerová a přísahám, že vždycky mluvím sama za sebe. Nikdy za nikoho jiného. Opravdu. Je to paradoxní, ale už jako předsedkyni Nejvyššího soudu mi bylo spíše vytýkáno, že - byť mně některé osoby pomohly, a teď nebudu říkat jména - jsem k nim kritická. To bych prý přece dělat neměla.
</TEXT>
<HEADING>
LN: Byla jste někdy kritická k Václavu Havlovi?
</HEADING>
<TEXT>
K Václavu Havlovi jsem nebyla kritická. Ale já jsem mluvila o jiných lidech. Nechme to stranou. Ale proti tomuhle se ohrazuju - především Václav Havel by nebyl rád, kdybych šla do funkce s úmyslem, že s ním budu držet basu. Kdyby si to o mně myslel, určitě by mě ani nenominoval. Víte, když mě měl jmenovat do funkce předsedkyně NS a poprvé mi telefonoval, byl to pro mě velký zážitek. Mimo jiné mi do telefonu řekl, že očekává, že si ponechám své kritické názory a nepodlehnu vábničkám výhod ze strany politiků. Myslím, že jsem ho nezklamala.
LN: Jak se jako právnička díváte na amnestie udělované Havlem? A na zásahy ještě před skončením procesu?
Náš právní řád to prostě připouš-tí. Nechtěla bych být v této věci tak vyhraněná, jako je třeba Otakar Motejl. Můžou se vyskytnout případy, kdy je člověk ve vazbě a exis-tují humanitární důvody, proč si prezident myslí, že by tento člověk ve vazbě být neměl. Ačkoli jsou ze zákona důvody pro to, aby ve vazbě setrvával.
LN: Jaké humanitární důvody?
</TEXT>
<HEADING>
Špatný zdravotní stav...
</HEADING>
<TEXT>
LN: Jak jste se dívala na případ Milana Šrejbra, který byl odvezen z nemocnice do vězení dva dny po operaci hlavy? Vehementně ho hájil Klaus.
Nemám bližší informace, takže se k tomu nechci vyjadřovat. Pokud vím z novin, o pana Šrejbra je dobře postaráno.
LN: Právě Motejl vnímá zásahy prezidenta do otevřeného procesu jako prevenci proti případnému špatnému rozhodnutí soudce.
To je ovšem podsouvání úmyslu, což bych se já nikdy neodvážila říci. Protože si opravdu dovedu představit ty humanitární důvody. A upřímně řečeno, humanitární důvody by měl zvažovat i soudce! Ne všichni soudci jsou navyklí takhle postupovat. Prezident pak do toho vstupuje jako korektiv. Přichází s prvkem spravedlnosti. Vyvažuje tvrdost práva...
LN: Můžete jedním slovem říci, zda vám třeba jen jednou vadila amnestie udělená Václavem Hav-lem?
Řeknu vám to takhle. Necítím se způsobilá to posuzovat.
</TEXT>
<HEADING>
LN: Kdo je způsobilý?
</HEADING>
<TEXT>
Copak já jsem měla někdy na stole ty spisy? Nikdy! Posuzovala bych něco, co jsem sama nikdy neviděla. Bylo by to korektní? No uznejte!
LN: Nenapadlo vás prozkoumat si z vlastní iniciativy spis případu, u něhož vám amnestie připadala nestandardní?
To mě nenapadlo. Protože ta věc už byla mimo dispozice soudní moci. Tečka už byla učiněna a já se nevnímám jako kontrolor prezidenta.
LN: Setkala jste se někdy s předsudkem, že žena nemá ve vysoké funkci co dělat?
Ano, to bylo v době, kdy jsem nastupovala do funkce předsedkyně Nejvyššího soudu. Paní redaktorko, ano. Tehdy ke mně takovéto zvěsti doléhaly. A zrovna jsem slyšela, že jeden z kandidátů na předsedu Nejvyššího soudu, které pan ministr Bureš doporučoval prezidentovi, řekl jedné vysoce postavené dámě, že nemá rád ženy ve vysokých funkcích. Ale že ji teda jako "bere". To je myšlení českých mužů!
LN: Nemáte pocit, že se česká justice stále více feminizuje? Z celkového počtu soudců je přes šedesát procent žen, ty se dostávají už i do vysokých funkcí...
Justice se nefeminizuje. Ona se udržuje feminizovaná. V soudnictví je šedesát tři procent žen. Ale to se táhne ještě z předlistopadové doby. V justici byly strašně mizerné platy a muži holt chodili vydělávat jinam. A dnes těch žen ve vysokých funkcích není zas tolik. Vlastně je to jen Iva Brožová. Oba dva vrchní soudy jsou obsazeny muži. V čele krajských soudů byly dvě ženy a už tam není ani jedna. Odvolací instance je kompletně mužská záležitost. Takže o čem mluvíme? O jedné funkci na Nejvyšším soudě? To není feminizace.
LN: V čem vidíte příčinu?
Předsedy vrchních a krajských soudců jmenuje ministr.
LN: Jste feministka?
Jsem emancipovaná žena.
LN: Jste členkou předsednictva Mezinárodní sítě žen. Můžete to přiblížit?
Ta organizace se teď přejmenovala, ale i kdybyste mě zabila, na název si nevzpomenu. Má za úkol propojovat profesně ženy. Dávat jim tipy. Jakýsi ženský lobbing. Já jsem pár ženám opravdu dala různé tipy na práci.
LN: A naposledy jste dala tip panu prezidentovi na Ivu Brožovou.
To máte pravdu.
Ministrem spravedlnosti nemá být bývalý soudce, říká Eliška Wagnerová (53)
</TEXT>
</DOC>
<DOC>
<DOCID>LN-20020323058</DOCID>
<DOCNO>LN-20020323058</DOCNO>
<DATE>03/23/02</DATE>
<TITLE>
Poprvé v historii Maroka byly zpráva o konání svatby i jméno nevěsty oznámeny široké veřejnosti
</TITLE>
<TEXT>
"Zářivá perla", tak bývá označována králova vyvolená, čtyřiadvacetiletá Salma Bennaniová.
RABAT, Maroko - Osmatřicetiletý marocký král Muhammad VI. se ve čtvrtek oženil. Jeho vyvolenou se stala rusovlasá kráska Salma Bennaniová. Civilní svatební obřad se konal v soukromí v královském paláci hlavního města Rabatu. Hlavní část svatební ceremonie se uskuteční 12. dubna a budou ji následovat třídenní veřejné oslavy. Na fotkách pořízených při čtvrteční ceremonii mohla veřejnost poprvé spatřit tvář nevěsty. Původ čtyřiadvacetileté Salmy Bennaniové není nijak vznešený. Je počítačovou specialistkou a pochází z rodiny univerzitního profesora. Vyrůstala v poměrech typických pro střední třídu. "Zářivá perla", jak je Salma někdy označována, si však svou krásou i charizmatem královskou rodinu zcela získala. "Královský palác se těší ze sňatku krále Muhammada s neposkvrněnou perlou Salmou", zní oficiální vyjádření královského paláce pro marockou tiskovou agenturu MAP. Zásnuby krále Muhammada VI. byly podle britské BBC oznámeny již v říjnu loňského roku. Že se veřejnost o sňatku dozvěděla předem, je v historii Maroka nevídaná věc. V minulosti byly královské sňatky drženy v naprosté tajnosti. V případě Muhammadova otce Hasana II. vyšlo najevo, že je ženat, až po narození jeho prvního dítěte. Muhammadův příběh se však od otcova příliš neliší. Málokdo ví, že se marocký král tentokrát ženil již podruhé. Poprvé se oženil tajně v roce 1999, v den úmrtí svého otce Hasana II. Předpokladem následnictví trůnu je totiž - vedle fyzického a psychického zdraví - i manželský stav.
</TEXT>
<HEADING>
Průlom v tradici
</HEADING>
<TEXT>
Islám povoluje mužům uzavřít až čtyři manželské svazky. Před třemi lety zesnulý král Hasan II. měl manželky dvě. Žádná z nich nepožívala titulu královny, pouze matky královských dětí. Ani Salma se nestane královnou, ale pouze "královskou výsostí". Dříve se veřejnost o panovníkově nastávající dozvídala často až zpětně, někdy vůbec. Naprosto neobvyklé bylo ukazovat světu její tvář. Nová "královská výsost" může stavět na odiv nejen svou fyzickou krásu, ale i vzdělanost. To je jasným důkazem toho, že se postavení marocké královny v tradiční islámské společnosti radikálně mění.
Islám povoluje mužům uzavřít až čtyři manželské svazky. Před třemi lety zesnulý král Hasan II. měl manželky dvě. Žádná z nich nepožívala titulu královny, pouze matky královských dětí. Ani Salma se nestane královnou, ale pouze "královskou výsostí". Dříve se veřejnost o panovníkově nastávající dozvídala často až zpětně, někdy vůbec. Naprosto neobvyklé bylo ukazovat světu její tvář. Nová "královská výsost" může stavět na odiv nejen svou fyzickou krásu, ale i vzdělanost. To je jasným důkazem toho, že se postavení marocké královny v tradiční islámské společnosti radikálně mění.
</TEXT>
</DOC>
<DOC>
<DOCID>LN-20020323059</DOCID>
<DOCNO>LN-20020323059</DOCNO>
<DATE>03/23/02</DATE>
<TITLE>
* Máme-li internet, nepotřebujeme internacionálu. Internet je internacionála.
</TITLE>
<TEXT>
Místopředseda KSČM Miloslav Ransdorf o novém druhu spojení světového proletariátu
* Tito lidé obvykle mají různé kulturní zájmy typu muzeí.
Předseda ČSSD Vladimír Špidla na otázku, proč by se bohatším lidem měly dále zvyšovat daně
* Budeme-li k tomu přistupovat takto, budeme tady mít, vážené kolegyně a kolegové - vrozená slušnost mi brání říci to slovo, řeknu to tedy slušně - pěkný nepořádek.
Místopředsedkyně sněmovny Petra Buzková v parlamentní debatě o tom, kdo a kdy smí přistoupit k řečnickému pultíku
* Ústavně-právní výbor sněmovny to schválil, my tomu ale tady v Senátu říkáme legislativní prasečina.
Senátor US-DEU Jan Ruml o nevšedním způsobu, jímž ministr Gross nalepil jeden zákon na zákon úplně jiný
</TEXT>
<HEADING>
* Někdo úřad řídit musí.
</HEADING>
<TEXT>
Ministr zdravotnictví Bohumil Fišer o tom, proč v čele ústavu, který dostal od ministerstva kontrakt za 180 milionů, stojí náměstek ministra Antonín Malina
Ministr zdravotnictví Bohumil Fišer o tom, proč v čele ústavu, který dostal od ministerstva kontrakt za 180 milionů, stojí náměstek ministra Antonín Malina
</TEXT>
</DOC>
<DOC>
<DOCID>LN-20020323060</DOCID>
<DOCNO>LN-20020323060</DOCNO>
<DATE>03/23/02</DATE>
<TITLE>
Ivona. Toto jméno je francouzského původu a své počátky má ve jméně Yvette. V křesťanském kalendáři dnes slaví svátek Turibius z Mongroveja, zvaný též Toribio z Limy. Byl předsedou inkvizičního soudu v Granadě a v roce 1580 se stal arcibiskupem v Peru, ačkoliv neměl kněžské svěcení.
</TITLE>
<TEXT>
Gabriel. Patřil mezi tři biblické archanděly. Jméno je hebrejského původu a vykládá se jako "muž Boží". Jiná varianta zní "přemohl mě Bůh". Církevní kalendář si připomíná patronku filozofů Kateřinu. Řecká podoba jména byla Aikateriné a vykládá se jako "vždy čistá", tedy panna. Patronkou dnešního dne je Kateřina Švédská nebo také z Vadsteny.
</TEXT>
</DOC>
<DOC>
<DOCID>LN-20020323061</DOCID>
<DOCNO>LN-20020323061</DOCNO>
<DATE>03/23/02</DATE>
<TITLE>
Dražená korespondence je velmi vzácná, protože je psaná vlastní rukou. Většina členů královské rodiny většinou používá počítač.
</TITLE>
<GEOGRAPHY>LONDÝN</GEOGRAPHY>
<TEXT>
Rukou psané dopisy a pohlednice, které princezna Diana adresovala své bývalé komorné z rodičovského domu, včera dražila aukční síň G A Keys v anglickém Norfolku. Pořadatelé očekávají, že korespondence vynese majitelce Maud Pendreyové, která pracovala v domě Spencerových poblíž Northamptonu, přes 20 tisíc liber (více než milion korun). "K podobným věcem, jako tyto, se často nedostanete. To, že je psala Diana, je činí mimořádně cennými," konstatoval Andrew Bullock z aukční síně G A Keys. Mezi draženou korespondencí je devět dopisů, které Diana napsala v roce 1981 po sňatku s princem Charlesem, a 14 vánočních a novoročních blahopřání zaslaných v letech 1981 až 1995. V prvním dopisu ze 14. srpna 1981 Diana děkuje Pendreyové za svatební dar, zřejmě kus bytového zařízení. "Nejsem schopna vypovědět, jak jsem byla potěšena vaším velkorysým darem," napsala Diana. Podle Bullocka členové britské královské rodiny při psaní korespondence obvykle používají počítače. "Vlastní rukou podepíší pouze málo dopisů a pohlednic. Tyto všechny navíc princezna napsala vlastnoručně," sdělil Bullock. Podotkl, že první dopisy a pohledy nesou podpisy obou manželů, Diany i Charlese. Z novější korespondence Charlesův podpis mizí. Charles s Dianou se rozvedli v roce 1996. Diana o rok později zahynula při automobilové nehodě v Paříži.
LONDÝN - Rukou psané dopisy a pohlednice, které princezna Diana adresovala své bývalé komorné z rodičovského domu, včera dražila aukční síň G A Keys v anglickém Norfolku. Pořadatelé očekávají, že korespondence vynese majitelce Maud Pendreyové, která pracovala v domě Spencerových poblíž Northamptonu, přes 20 tisíc liber (více než milion korun). "K podobným věcem, jako tyto, se často nedostanete. To, že je psala Diana, je činí mimořádně cennými," konstatoval Andrew Bullock z aukční síně G A Keys. Mezi draženou korespondencí je devět dopisů, které Diana napsala v roce 1981 po sňatku s princem Charlesem, a 14 vánočních a novoročních blahopřání zaslaných v letech 1981 až 1995. V prvním dopisu ze 14. srpna 1981 Diana děkuje Pendreyové za svatební dar, zřejmě kus bytového zařízení. "Nejsem schopna vypovědět, jak jsem byla potěšena vaším velkorysým darem," napsala Diana. Podle Bullocka členové britské královské rodiny při psaní korespondence obvykle používají počítače. "Vlastní rukou podepíší pouze málo dopisů a pohlednic. Tyto všechny navíc princezna napsala vlastnoručně," sdělil Bullock. Podotkl, že první dopisy a pohledy nesou podpisy obou manželů, Diany i Charlese. Z novější korespondence Charlesův podpis mizí. Charles s Dianou se rozvedli v roce 1996. Diana o rok později zahynula při automobilové nehodě v Paříži.
</TEXT>
</DOC>
<DOC>
<DOCID>LN-20020323062</DOCID>
<DOCNO>LN-20020323062</DOCNO>
<DATE>03/23/02</DATE>
<GEOGRAPHY>LONDÝN</GEOGRAPHY>
<TEXT>
Více než stovka studentů ze severního Walesu měla možnost vyzkoušet si v rámci speciálního projektu, jak vypadá život ve vězení. Studenti střední školy Groves High School ve Wrexhamu byli v rámci speciálního programu ve vymyšleném procesu odsouzeni za spáchání "trestných činů" k pobytu ve vězení. Místo dlouhých let tam však strávili jen pouhý jeden den. Podle organizátorů celé akce nese tento "vtipný" projekt v sobě i vážný prvek, a tím je snaha odvrátit mladé lidi od páchání trestných činů. Program vznikl díky partnerství mezi střední školou a speciální nadací "Prison! Me! No Way!" (Vězení! Já! V žádném případě!) při vězeních Jeho Veličenstva ve městech Manchester, Stoke Heath a Liverpool. "Zjistili jsme, že na mladé lidi působí dnes velké množství tlaků," uvedl pro televizní stanici BBC spolupořadatel projektu, zástupce věznice v Manchesteru Andrew Platt. "Život je hlavně o určitých rozhodnutích a volbách, doufáme, že těch správných. Tento plán má ukázat mladým lidem důsledek toho, co znamená udělat špatné rozhodnutí," dodal Platt. Ředitel Terry Wales přiznává, že celý projekt může být určitým způsobem provokující. "Cokoliv, co děti donutí přemýšlet o možných následcích jejich činů, by však mělo být schvalováno," prohlásil Wales.
</TEXT>
</DOC>
<DOC>
<DOCID>LN-20020323063</DOCID>
<DOCNO>LN-20020323063</DOCNO>
<DATE>03/23/02</DATE>
<TEXT>
"Taký hospodár, kerý už zaséł, može si ít robit drevo," popsal hrdě můj javornický vrstevník své jarní pracovní tempo. Nasedl do škodovky a vyrazil se ženou, synem a motorovou pilou k singulárním lesům. Před týdnem jsem ho zahlédl, jak osamoceně orá s koněm v ostrém větru na "Dúhých". "To my máme místo fitcentra," volaly na mne manželka a dcera místostarosty, když řezaly šedivé kmeny tvrdých buků. "Vy ste též singulárníci?" "Neé, družstevníci," smály se ženy. Muž se cudně usmíval s pantokem v ruce. "Kdoví, co jsme my, když já jsem vyhrál dřevo v tombole na fašankové zábavě a zbytek dokoupil," utrousil jsem k rodině cestou do hospody. Zpátky mohl jsem už ukazovat výchovně děckám, jak vzorně mají zametené piliny, dřevo pod návratím, chodník u vrat postříkaný vodou. Tady se politik musí umět v prvé řadě slušně chovat a jít příkladem, aby mohl po lidech něco chtít. Hrabali jsme se v hlině celé odpoledne. Kolem domku máme půdu špatnou, ani obyčejná tráva se tam nechytá. Jenom staré pokřivené ovocné stromy pomalu nabírají, aby splnily svůj úkol. Večer jsme s kamarády koštovali úrodu. "Kdoví, esli nám tá evropská únia nezakáže děłat kłobásky," meditoval soused, starý mládenec. "Kdoví, esli o nás vůbec nekdo bude stát, chlapci," pravil jsem mezi loňským vínem a letošní slivovicí. "Oni, někteří naši dobře placení zaměstnanci v postavení politiků, neumějí vycházet ani s nejbližšími sousedy, jako musíme my tady mezi sebou. Hlavně jedni jsou schopni vypočítavě strašit lidi šedesát let starými duchy nacionalismu. Mávat fanglí pravých národní zájmů. Vůbec bych sa nedivíl, kdyby nás z Evropské unie vypoklonkovali, jak my před chvilkou z naší společnosti otravného mladého Z., který se sem vnutil sám, nic nenabídl a eště nás urážel." V smrtelné ranní hodině už javorničtí kandidáti na vstup do Evropské unie hrčeli pod okny na traktoru do Hradiska uklízet les. Sbírat větve a zbytky dřeva po singulární těžbě. Tata byl ještě v pyžamě a nadávkami překonával strašlivé bolesti kloubů. Jak zvládl předpisově poryt a prostřihat vinohrad kolem domu, nechápu. Na nočním stolku mu leží otevřené sokolské sestavy, které se učí cvičit. Patří ke staré gardě "Věrni zůstaneme!" Dlouho byl náš tata věrný i Václavu Klausovi. Od okamžiku, kdy se pan profesor pokoušel národ přesvědčit, že v restauracích se jí lyžemi místo příboru, ztratil poslední zbytky důvěry i v naší rodině. Teď je na koni maminka se svým rozvážným doktorem Pithartem. Co se týká maličké Juliány, ta v hledání skutečně důvěryhodných autorit míří podstatně výš. Vrtá jí hlavou, když existuje Pán Bůh, proč není Paní Bohová.
</TEXT>
</DOC>
<DOC>
<DOCID>LN-20020323064</DOCID>
<DOCNO>LN-20020323064</DOCNO>
<DATE>03/23/02</DATE>
<TITLE>
Nastal čas zvážit, pro jaké priority by se Česká republika měla rozhodnout
</TITLE>
<TEXT>
Česká republika již pomalu dosáhla hlavních cílů postkomunistické transformace. Stáváme se normální zemí. Jaké jsou ale priority této normální země? A můžeme o nějakých prioritách vůbec uvažovat?
Svět, v němž žijeme, strádá nedostatkem zdrojů a zároveň je plný netušených možností. Naše země získala více prostoru pro rozhodování o vlastním osudu, než jaký měla k dispozici kdykoli v moderní historii. Zároveň se ale stává stále závislejší na procesech, na něž nemá žádný vliv - nebo jen pranepatrný: na pohybu kapitálu a cen na finančních trzích, na výskytu extremismu a terorismu ve světě, na stamilionech lidských bytostí rodících se především v nejzaostalejších částech světa. Náš nový stát hledá po rozpadu Československa tápavě svoji novou identitu, a už se, ještě ani ne ve věku teenagera, musí rozhodovat, jakým směrem se vydat v budování nové sjednocené Evropy. Rozdírají nás různá dilemata a schizmata: lidé, kteří si po listopadu pomohli, proti těm, kterým změna přinesla ztráty, nejistoty a zklamání; lidé s normalizační minulostí versus disidenti a emigranti; Češi proti Romům; pravice versus levice; věřící proti lidem bez konfese.
</TEXT>
<HEADING>
Jak si stojíme
</HEADING>
<TEXT>
Na první pohled si nestojíme tak špatně. Privatizovali jsme, byť za cenu stamiliardových ztrát a defraudací. Do země proudí zahraniční investice, pod jejichž přílivem česká koruna tvrdne. Po letech váhání začínáme předávat část centralizované státní moci nově vzniklým krajům. Naše politické strany působí přece jen stabilizovanějším a konsolidovanějším dojmem než jejich protějšky na sever a východ od našich hranic. Dýcháme čistší vzduch. Čistší jsou i naše řeky. Dožíváme se vyššího věku než dříve. Co do připravenosti jsme mezi prvními v řadě kandidátských zemí před branami EU. Nedá ovšem mnoho práce nalézt pod tímto přitažlivým make-upem mnohé nezhojené rány i čerstvé neduhy. Hrozí nám rychlé vymírání, způsobené jednou z nejnižších porodností v Evropě. Rostou deficity veřejných rozpočtů. Korupce je jakoby všudypřítomná - a přitom téměř nepostižitelná. Míra nezaměstnanosti se blíží deseti procentům. Mnoha mladým lidem se nedostává vzdělání, jaké by si zasloužili a přáli. Zájem o věci veřejné se vytrácí. Vztahy k Německu a Rakousku jsou stále jitřeny důsledky druhé světové války.
Vyvstává naléhavá potřeba společného, v trvalém dialogu neustále obnovovaného hledání a nalézání priorit pro český stát a společnost. Mělo by se opírat o soustavně shromažďované poznatky o stavu, vývojových ohroženích a rozvojových příležitostech naší země ve všech důležitých vnějších i vnitřních souvislostech. Jistě, jsou mezi námi sýčkové, kteří mají pro takové úsilí pohotově odsuzující nálepku sociálního inženýrství. Neuvědomují si přitom, že země, jako je Finsko, Irsko nebo Tchaj-wan, které se v posledních desetiletích dokázaly vyšvihnout do čela pomyslného pelotonu a úspěšně přitom řešit nemalé vnitřní problémy, se dokázaly opřít právě o takovou odpovědně zvolenou sadu priorit. A naopak: země, které na takové hledání rezignovaly a ponechaly vše napospas samovývoji, "ztrácely body" a propadaly se v nelítostné, byť do diplomatických úsměvů halené soutěži o zdroje, přežití a rozvojové příležitosti.
</TEXT>
<HEADING>
Sledujme kvalitu života
</HEADING>
<TEXT>
Jedním z klíčových bodů je postavení ekonomického rozvoje mezi ostatními prioritami. Mnohé možná překvapí tvrzení, že by podpora ekonomiky neměla být hlavní a jedinou prioritou. Vždyť přece: bude-li země hospodářsky vzkvétat, vytvoří si dostatek zdrojů pro řešení všech ostatních problémů! To by však znamenalo příliš velké zjednodušení. Dnes, po zkušenostech z prvních let transformace, si lépe uvědomujeme, že výkon ekonomiky v mnohém závisí například na podmínkách podnikání. Právní rámec a vynutitelnost práva patří samozřejmě k těm nejdůležitějším. Stále zřejmější je také úloha toho, co lidé vědí a umějí, co je motivuje k práci - totiž lidského kapitálu (a tedy i dostupného vzdělání). Existují ještě subtilnější faktory. Americký politolog a ekonom Francis Fukuyama ukázal, jak důležitá je míra důvěry ve společnosti. Zda se při uzavírání kontraktů může či nemůže jedna strana bez obav spolehnout na slovo strany druhé. Vlastní chod hospodářského mechanismu ovlivňuje i sociální soudržnost. Jde především o to, do jaké míry jsou rozdělování zdrojů a práce ve společnosti považovány lidmi za spravedlivé. Záleží i na tom, jak hluboce je fungování státu zasaženo korupcí. Neméně důležitým faktorem ve hře je zatěžování životního prostředí produkty ekonomických činností. Soudobá společnost je zkrátka natolik složitý organismus, že jakýkoli zjednodušující předpoklad o jejím fungování (například že ekonomický rozvoj sám o sobě vyřeší všechny problémy společnosti), promítnut do politické praxe, vede k nenahraditelným ztrátám. Pak je ovšem třeba hledat odpověď na otázku, jaké by měly být ony další priority a v jakém vztahu by měly být k prioritě ekonomického rozvoje. Jedna z možných odpovědí zní: sledujme kvalitu života. Ve světě existuje mnoho pokusů o její vystižení, zahrnující takové objektivní aspekty života, jako je dostupnost potravy, bydlení či délka života prožitého ve zdraví. Zahrnuje i subjektivní vnímání života (pocit dobrého života a seberealizace, spokojenost se životem). Nositel Nobelovy ceny za ekonomii Ámartja Sen vymezuje kvalitu života jako dostupnost možností, ze kterých si člověk může vybírat při naplňování svého života. Ve smyslu výroku Ludvíka XV. "po nás potopa" si ale umíme představit situaci, kdy kvalita života současníků bude skvělá, nicméně za cenu vyčerpávání zdrojů a ohrožování podmínek pro obyvatele jiných zemí či kontinentů nebo pro život budoucích generací. Předčasně tragicky zesnulý Josef Vavroušek proto už začátkem 90. let navrhl, aby bylo sledováno kritérium udržitelného způsobu života, hledající rovnováhu mezi svobodami a právy každého jedince a jeho odpovědností vůči jiným lidem a přírodě jako celku, a to včetně odpovědnosti vůči budoucím generacím.
</TEXT>
<HEADING>
Hledání souvislostí
</HEADING>
<TEXT>
Spojíme-li hledisko kvality života současníků s pohledem na kvalitu života budoucích generací, dospějeme k pojmu kvalita a udržitelnost života. Jak hledat vhodné ukazatele, které by byly schopny vyjádřit jak vývoj kvality a udržitelnosti života v jedné zemi, tak srovnávat různé země mezi sebou navzájem? Můžeme se opřít o výsledky několika mezinárodních projektů. Podle Indexu lidského rozvoje, vyvinutého Programem OSN pro rozvoj, se Česká republika ve zprávě za rok 2001 nalézá na 33. místě mezi všemi zeměmi světa. Index environmentální udržitelnosti, užívaný pro potřeby Světového ekonomického fóra, klade naši zemi na 29. místo mezi 122 zeměmi světa. Vývoj souhrnného indexu kvality a udržitelnosti života v ČR, zkonstruovaný sociologem Martinem Kreidlem a ekology Pavlem Nováčkem a Peterem Mederlym v publikaci Průvodce krajinou priorit pro Českou republiku, ukazuje poměrně rychlý růst od roku 1990 do roku 1996, poté tříletý propad s návratem na původní hladinu v roce 1999 a od té doby mírný, stabilizovaný růst až do současnosti. Trend může být podle nich zachován i v několika budoucích letech. Dosud neumíme odpovědět na otázku, jaká by měla být ideální proporce mezi důrazem na ekonomický rozvoj na jedné straně a kvalitu a udržitelnost života na straně druhé. Ve hře je příliš mnoho faktorů, které navíc působí dlouhodobě a někdy i rozporně. Zadání je jasné: nalézt a umět vyjádřit oboustranné souvislosti mezi sociálními, politickými a ekologickými oblastmi utvářejícími kvalitu a udržitelnost života a ekonomickým rozvojem.
Sociální vědy nabízejí mnoho teorií společenského vývoje. S každou z nich může někdo nesouhlasit. Některé si navíc samy protiřečí. Více než v jiných vědách záleží i na pozici pozorovatele, který může být - a často bývá - i aktivním činitelem studovaného procesu. Tato situace sama o sobě by mohla mnohé odradit od pokusu postihnout i jen to, co už se stalo. Hledání priorit přitom musí pracovat i s odhadem toho, co se může přihodit v budoucnosti, kterou dosud neznáme... Pro prognostika neexistuje jiná možnost než opřít se o ty teorie, které nejlépe odpovídají jeho vidění společnosti. Ke skupině teorií, které jsou v současné době uznávány jako nejvlivnější, patří především teorie modernizace. Americký futurolog Daniel Bell tvrdí, že po první vlně modernizace, nesené rozvojem moderního průmyslu, přichází druhá vlna, spočívající v rozvoji služeb, informačních a komunikačních technologií. Jeho kolega John Naisbitt popisuje megatrendy neboli významné změny ve způsobu života, práce a sociálních vztahů odlišující aktuální vývoj od všech předchozích epoch lidské civilizace. Německý sociolog Ulrich Beck uvažuje o nezamýšlených důsledcích modernizace, razí pojem riziková společnost. Český sociolog Pavel Machonin upozorňuje na různé rychlosti modernizace ekonomické a společenské. Priorita úzce pojaté ekonomické modernizace se podle něj u nás v 90. letech dostala do ostrého protikladu k zanedbávání až absenci modernizace společenské. Společenská modernizace v tomto širším pojetí zahrnuje inovaci společenských institucí, právních norem, nástrojů regulace trhu, kulturních vzorů v podobě, která by věnovala vyváženou pozornost všem těmto oblastem. Do procesů modernizace je třeba vtáhnout jejich aktéry, dát jim prostor a šanci stát se aktivními účastníky této velké hry o budoucnost. Procesy probíhající uvnitř České republiky jsou stále závislejší na globalizujícím se světě. Politický filozof Václav Bělohradský rozlišuje dva typy globalizačních procesů. Uzavřené pojetí charakterizuje globalizace kapitálových toků, oslabování regulačních funkcí státu ve světové ekonomice, flexibilita práce a posun legislativních kompetencí z národních úrovní na úroveň nadnárodní. Otevřené pojetí by bylo pokusem zahrnout do procesu politického rozhodování všechny, kteří nakonec ponesou jeho důsledky, a to bez ohledu na hranice jednotlivých států a tradičně vymezovaný operační prostor trhu, státu a občanského sektoru. Také světově uznávaný izraelský teoretik veřejné politiky a správy Yehezkel Dror mluví o nedostatečné kapacitě vládnutí nejen na národních úrovních, ale zejména na planetární úrovni. Mnozí autoři se věnují vnitřní rozpornosti globalizačních procesů: přesunu důrazu na nadnárodní úroveň - a zároveň posilování regionálních a místních kultur. Globálně uplatňovaná pravidla narážejí na štěpící se významy a drobící se identity. Formulují se teorie závislosti periferních oblastí na centrech politické a ekonomické moci. Stručně řečeno, globalizace vede zároveň k novému pořádku i k dříve neznámým nerovnováhám nebo i k chaosu.
</TEXT>
<HEADING>
Priority a obecné podmínky
</HEADING>
<TEXT>
Hledání priorit lze usnadnit navržením rámce základních souvislostí vývoje české společnosti a její modernizace v kontextu globalizace. Můžeme předpokládat, že existuje několik významných oblastí, které bezprostředně ovlivňují kvalitu a udržitelnost života. Jde o sociální soudržnost a sociální stát, trh práce a zaměstnanost, vzdělávání, strukturu populace, bydlení, rodinu, péči o zdraví, vnější a vnitřní bezpečnost, o životní prostředí a územní potenciály rozvoje. Ekonomika nabízí těmto oblastem jakýsi krevní oběh, napájí je zdroji - a sama závisí na jejich dobrém fungování. Kromě toho můžeme vymezit obecné podmínky usměrňující činnost lidí a institucí ve všech zmíněných oblastech. Jde o formování národní identity, ústavní a politický systém země, regulační působení trhu, státu a občanského sektoru ve vzájemných vztazích a o přípravu České republiky na vstup a plné uplatnění v Evropské unii. Tento modelový rámec nabízí uspořádání a třídění priorit a sledování jejich vzájemných souvislostí. Bez toho se nemůže obejít žádná systematičtější práce v těchto oblastech. Zkušený manažer dobře ví, že sledovat desítky priorit najednou znamená totéž jako nesledovat žádnou. Jednou z nejobtížnějších voleb, před níž stojí státníci spolu s občany této země, je tudíž vybrat několik prioritních proudů zásadních společenských inovací, které významně přesáhnou běžné fungování státu a společnosti a předpokládají mobilizaci a koordinované uplatnění značných zdrojů v dlouhodobější perspektivě. Tyto šémy vložené do čela země ji pomohou vést vpřed a pomohou všem sociálním aktérům, aby se lépe orientovali v poli možných voleb a tam, kde to bude namístě, i koordinovali svoje úsilí. Poznatky a dovednosti lidí mohou být účinně zvyšovány a průběžně přizpůsobovány měnícím se potřebám jen neustálým vzděláváním mladých i starých, podnikatelů i úředníků, zastupitelů i politiků, generováním a uplatňováním nových poznatků. Námětem prvního strategického tahu je tudíž podpora vzdělávání, výzkumu a vývoje nejen prostřednictvím školství, ale prakticky ve všech sférách života společnosti. Národní identita vzniká a posiluje se v permanentní společenské diskusi o žádoucích cílech pro českou společnost a český stát. Podporuje sociální soudržnost a zároveň je jí samou posilována. Vyrůstá z generacemi navrstvených zkušeností a hodnot a je otevřena novým civilizačním výzvám evropské integrace a globalizace. Je to příklad dalšího strategického tahu - posilování národní identity v kontextu sociální soudržnosti. Dalším námětem strategického tahu je budování státu, především jeho ústavního a politického systému a systému veřejné správy. Rozvoj země dosud narážel na úzké profily dané amatérismem politiky a nezralostí veřejné správy. Slaďování zastupitelské a přímé demokracie s účastí občanských organizací a občanů samých na tvorbě politiky může jít ruku v ruce s kultivací veřejné diskuse a komunikace zprostředkované médii. V každém člověku hluboce zakořeněná potřeba bezpečí, akcentovaná vývojem po 11. září 2001, ukazuje na význam jiného strategického tahu, ustavení komplexního systému vnitřní a vnější bezpečnosti. Nová bezpečnostní rizika totiž neznají hranic, stírají rozdíly mezi vnitřní ochranou a vnější obranou země a nejsou zvládnutelná tradičními přístupy.
</TEXT>
<HEADING>
Rizika a příležitosti
</HEADING>
<TEXT>
Hledat priority pro malou zemi uprostřed neklidné Evropy a světa je stále nesnadnější - a zároveň stále nezbytnější. Nikdo dnes nedokáže odhadnout, zda rizika budoucího vývoje nepřeváží nad novými příležitostmi, zda má lidstvo ještě naději udržet svůj osud ve svých rukou. Jediné, co máme k dispozici pro naklonění tohoto pomyslného závaží na svoji stranu, je rozum a étos, organizované a odpovědně uplatňované lidské poznání. Zde se nalézá i potenciální síla a komparativní výhoda malých zemí, jako je ta naše: lodice našeho státu má předpoklady přece jen manévrovat obratněji a reagovat na předpokládané změny rychleji než zaoceánské lodě zemí větších, bohatších a někdy i poněkud zpohodlnělých. Věřím, že toto vědomí pronikne ke všem, kteří mají a budou mít osud České republiky ve svých rukou.
Článek Martina Potůčka přibližuje závěry výzkumného projektu Průvodce krajinou priorit pro Českou republiku, který zpracovalo Centrum pro sociální a ekonomické strategie Fakulty sociálních věd UK. Rozsáhlá studie navazuje na práci Vize rozvoje České republiky do roku 2015, kterou minulý rok vydalo nakladatelství Gutenberg (v úplnosti je přístupná také na internetových stránkách http: /vize-cr.fsv.cuni.cz). V knižní podobě by Průvodce krajinou priorit pro Českou republiku měl vyjít v dubnu tohoto roku. K některým problémům, které studie analyzuje, se vrátíme v samostatných článcích v příštích měsících.
(nar. 1948) je ředitelem Institutu sociologických studií na Fakultě sociálních věd UK a vedoucím Centra pro sociální a ekonomické strategie tamtéž. Zabývá se procesy formování a realizace veřejné politiky se zaměřením na analýzu regulačních funkcí trhu, státu a neziskového sektoru. Mezi jeho hlavní práce patří: Sociální politika (1995), Nejen trh (1997), Křižovatky české sociální reformy (1999), Český stát na konci tisíciletí (1999 - editor), Vize rozvoje České republiky do roku 2015 (2001 - vedoucí autorského týmu), Průvodce krajinou priorit pro Českou republiku (2002 - vedoucí autorského týmu).
</TEXT>
</DOC>
<DOC>
<DOCID>LN-20020323065</DOCID>
<DOCNO>LN-20020323065</DOCNO>
<DATE>03/23/02</DATE>
<TITLE>
historie
</TITLE>
<TEXT>
Petr Sommer
</TEXT>
<HEADING>
Začátky křesťanství v Čechách (Garamond)
</HEADING>
<TEXT>
Soubor studií archeologa a historika Petra Sommera se dotýká tématu, jemuž není v naší historiografii věnována příliš velká pozornost. Počátky křesťanství, doba civilizačního zlomu, v níž slovanský svět adaptoval a do jisté míry i transformoval podněty západoevropské kultury, představují jeden z klíčových problémů dějin rodícího se přemyslovského státu. Protože je období 10. -12. století dosti skoupé na písemné prameny, pokusil se autor zachytit pronikání křesťanského ritu do pohanské pospolitosti především na základě hmotných pramenů. I když jeho kniha netvoří uzavřený celek, i drobné sondy do sakrálního světa odhalují mnoho doposud jen tušeného: užívání obětin a základních kamenů při stavbách kostelů či přijímání podobojí v raně středověkých Čechách. Nejpřesvědčivěji pak působí interpretace, jež vycházejí z konfrontace archeologických pramenů s psaným textem. Z celého sborníku si největší pozornost zaslouží studie Duchovní svět raně středověké české laické společnosti, v níž autor vystihl několikasetletý boj mezi křesťanskou ortodoxií a přežívajícím pohanstvím, jenž na našem území podle jeho názoru probíhal hluboko do 13. století. Právě proto, že se v knize skrývá celá řada kontroverzních názorů, přispívá k výraznému prohloubení prozatím strnulých pohledů na laickou středověkou zbožnost a duchovní dějiny.
Milan Řepa
</TEXT>
<HEADING>
Moravané, nebo Češi? (Doplněk)
</HEADING>
<TEXT>
Zajímavá studie z pera mladého brněnského historika zkoumá "vývoj českého národního vědomí na Moravě v 19. století". Autor prostudoval veřejné i soukromé projevy Moravanů 19. století a přináší souhrnné pojednání o tom, jak se z obyvatel Markrabství moravského hovořících slovanským jazykem postupem času stali příslušníci moderního českého národa. Zdůrazňuje několik faktorů, které tomuto vývoji napomohly: energické šíření české obrozenecké kultury nadšenými a obětavými "buditeli". Zhoršování vztahů mezi česky a německy mluvícími Moravany (vzájemná neslučitelnost představ o budoucnosti Moravy, Rakouska i celé střední Evropy se mohla projevit - a také projevila - v letech 1848 - 1849). Přijetí historicko-právního programu "českého království" (tj. obnovení někdejší jednoty Čech, Moravy a Slezska). Gravitační sílu města Prahy a ovšem také vzor moravských rodáků, kteří si v Praze vydobyli přední postavení ve vlastenecké společnosti a propagovali i ztělesňovali česko-moravskou jednotu (Palacký, později Masaryk). Věcně zpracované téma, které má na Moravě i v Čechách stále schopnost probouzet emoce, a tudíž i značný politický náboj.
společnost
Leila J. Rupp
</TEXT>
<HEADING>
Vytoužená minulost (One Woman Press)
</HEADING>
<TEXT>
Obsah knihy převedené do češtiny Věrou Sokolovou výstižně charakterizuje barokní podtitul Dějiny lásky a sexuality mezi osobami stejného pohlaví v Americe od příchodu Evropanů po současnost. Leila J. Rupp dokázala v práci spojit v jedno vědecký a angažovaný text - bez zábran hovoří o vlastní homosexuální orientaci, zároveň ale své téma zpracovává velmi objektivně za použití rozsáhlé literatury. Autorka postupuje chronologicky od netolerantnosti prvních přistěhovalců přes relativně liberální 19. století, které mělo pochopení pro "romantická přátelství" i homosexuální vztahy pionýrů a kovbojů odloučených v divočině od žen až po veřejně projevovanou homosexualitu druhé poloviny 20. století. Velmi zajímavé jsou ty pasáže, ve kterých autorka ukazuje, jak pojmy a závěry vzniklé na přelomu 19. a 20. století během psychologických a lékařských výzkumů osob pociťujících náklonnost ke stejnému pohlaví zpětně ovlivňovaly jejich vlastní vymezení a zařazení (pojem "homosexuál" byl poprvé použit teprve roku 1886). Kritický čtenář ocení překladatelkou vytvořený výkladový slovník slangových výrazů, se kterými je možno se v americké homosexuální subkultuře setkat.
filozofie
Julian Nida-Rümelin
</TEXT>
<HEADING>
Slovník současných filosofů (Garamond)
</HEADING>
<TEXT>
Oblíbená příručka univerzitních studentů v Německu představuje autory, které pořadatel slovníku zahrnul pod společné označení "současní filozofové" - tj. klíčové postavy západního myšlení ve druhé polovině 20. století. Jednotlivá hesla napsali učitelé filozofie na německých univerzitách, kolektiv českých překladatelů je v bibliografických pasážích doplnil o odkazy na české překlady citované literatury. O užitečnosti tohoto zdařilého díla v českém prostředí nejlépe svědčí fakt, že jich mnoho doplnit nemohli, poněvadž od některých filozofů počítaných v Německu mezi nejvlivnější myslitele uplynulých desetiletí není do češtiny přeložena ani řádka a příslušné heslo ve slovníku představuje první souhrnnou informaci o jejich práci. Jednotlivé medailony jsou podrobné a hutné, po stručném životopisném úvodu následuje obsáhlejší výkladová pasáž o hlavních tématech příslušného myslitele, v níž je načrtnut jeho vývoj a jsou charakterizovány stěžejní práce; každé heslo uzavírá přehled základní bibliografie a odkazy na další literaturu. Z myslitelů působících v někdejším východním bloku je mezi sto jedenatřiceti "současnými filozofy" zahrnuta šestice Bloch, Ingarden, Kołakowski, Lakatos, Lukács a Patočka. Valnou většinu ostatních tvoří filozofové z německé, anglické a francouzské jazykové oblasti.
politika
Jiří Šedivý
</TEXT>
<HEADING>
Dilema rozšiřování NATO (Ústav mezinárodních vztahů)
</HEADING>
<TEXT>
Po teroristických útocích loňského roku ustoupilo do pozadí téma rozšiřování NATO. Nyní, s blížícím se summitem Severoatlantické aliance v Praze, kde má být o dalším rozšiřování rozhodnuto, se však znovu vynořuje. Bohužel existuje jen málo hlubších analýz jednotlivých možností rozšíření. V České republice je výjimkou studie Jiřího Šedivého Dilema rozšiřování NATO. Po úvodním shrnutí diskusí o budoucnosti aliance, které se odehrávaly v devadesátých letech, se Šedivý dostává k první vlně rozšiřování a hlavně k rozboru situace jednotlivých kandidátů pro druhou vlnou rozšíření. Jeho přístup je velice názorný a cenný v tom, že provedl poměrně kvalitní srovnání jednotlivých kandidátských zemí. Detailní údaje jsou velmi užitečné, neboť umožňují snadno srovnat kandidátské země podle různých kritérií, které NATO požaduje. Dobrá je i analýza devíti variant rozšíření. Publikaci se dají vytknout pouze dvě věci. Za prvé se autor málo věnuje roli Česka, Maďarska a Polska v další vlně rozšiřování, a hlavně tomu, jak se za dva roky v alianci nováčkové adaptovali a co z toho vyplývá pro kandidátské země. Za druhé mohla být knížka lépe graficky zpracovaná. Chybějí v ní zejména mapy jednotlivých variant rozšíření, což by názorně ukázalo geopolitický i geostrategický dopad expanze aliance na euroasijskou oblast.
Po teroristických útocích loňského roku ustoupilo do pozadí téma rozšiřování NATO. Nyní, s blížícím se summitem Severoatlantické aliance v Praze, kde má být o dalším rozšiřování rozhodnuto, se však znovu vynořuje. Bohužel existuje jen málo hlubších analýz jednotlivých možností rozšíření. V České republice je výjimkou studie Jiřího Šedivého Dilema rozšiřování NATO. Po úvodním shrnutí diskusí o budoucnosti aliance, které se odehrávaly v devadesátých letech, se Šedivý dostává k první vlně rozšiřování a hlavně k rozboru situace jednotlivých kandidátů pro druhou vlnou rozšíření. Jeho přístup je velice názorný a cenný v tom, že provedl poměrně kvalitní srovnání jednotlivých kandidátských zemí. Detailní údaje jsou velmi užitečné, neboť umožňují snadno srovnat kandidátské země podle různých kritérií, které NATO požaduje. Dobrá je i analýza devíti variant rozšíření. Publikaci se dají vytknout pouze dvě věci. Za prvé se autor málo věnuje roli Česka, Maďarska a Polska v další vlně rozšiřování, a hlavně tomu, jak se za dva roky v alianci nováčkové adaptovali a co z toho vyplývá pro kandidátské země. Za druhé mohla být knížka lépe graficky zpracovaná. Chybějí v ní zejména mapy jednotlivých variant rozšíření, což by názorně ukázalo geopolitický i geostrategický dopad expanze aliance na euroasijskou oblast.
</TEXT>
</DOC>
<DOC>
<DOCID>LN-20020323066</DOCID>
<DOCNO>LN-20020323066</DOCNO>
<DATE>03/23/02</DATE>
<TITLE>
Křesadlův fragment zaujme spíše odborníky než "poučené laiky"
</TITLE>
<TEXT>
Jan Křesadlo je české veřejnosti znám především jako autor svérázných próz Fuga trium, Mrchopěvci, Obětina aj. Že je tento erudovaný psycholog autorem monumentálního projektu průvodce labyrintem současných psychologických proudů, bude pro mnohé jistě překvapením.
Svou odbornou erudicí byl Křesadlo (1926 - 1995) klinický psycholog a pod vlastním jménem Václav Pinkava publikoval řadu statí v odborných periodikách a vydal i knižně studii Organismy jako automaty (Praha 1969), která představuje pokus o použití kybernetických metod a teorie logických sítí v psychologii. Pracoval v ambulanci pro sexuální deviace a na psychiatrické klinice 2. fakultní nemocnice v Praze. Po sovětské invazi odešel do exilu a působil jako psycholog v britském Colchesteru. Citovaná kniha tak vyšla již v jeho nepřítomnosti a na základě normalizačních koniášovských čistek byla po r. 1971 vyřazena ze všech veřejných knihoven. Jeho loni vydaná kniha Průvodce inteligentního laika džunglí současné psychologie a psychiatrie obsahuje jen první část proponovaného spisu, jehož dokončení zabránila autorova smrt. Je zásluhou jeho manželky a nakladatelství Periplum v Olomouci, že zpřístupnily veřejnosti tento fragment. K jeho posouzení je tedy třeba přes nutnou kritičnost i značné shovívavosti.
</TEXT>
<HEADING>
Průvodce labyrintem
</HEADING>
<TEXT>
Křesadlovým záměrem sice bylo napsat průvodce labyrintem aktuálních psychologických proudů, ale ve vydané první části se omezil jen na výchozí orientaci v oblasti psychopatologie. Zde autor rozvíjí tradiční kraepelinovský model přejatý v české psychiatrii od Kuffnerových a Myslivečkových dob a petrifikovaný Vondráčkem, Dobiášem, Vencovským, Janíkem a jejich následníky (neurózy, psychózy, toxikomanie, epilepsie, organické psychózy, psychopatie - včetně sexuálních deviací - a oligofrenie). Scientistický model Kraepelinovy nozologie se opírá o konstrukci nozologických jednotek ze symptomů a syndromů odvozených ze somatické medicíny. Zpředmětňování osobnosti na objekt přírodních věd bylo zpochybněno již Jaspersem a zvláště daseinsanalýzou, ale i řadou humanisticky orientovaných směrů. O nich se u Křesadla nedovídáme. Ironická kritika Freuda, Junga, popřípadě Ronalda Lainga zůstává na povrchu, respektive v odkazech na druhý, nerealizovaný díl. Mluví sice o nejasných hranicích mezi některými druhy neuróz a psychóz a zejména mezi duševními nemocemi a psychopatiemi, ale nezmiňuje se slovem o diagnóze tzv. hraničních stavů (border-line), která byla v československé psychiatrii v 70. a 80. letech hojně diskutována, ač měla původ ve Spojených státech. K potenciálnímu laikovi, kterému je kniha adresována, přistupuje Křesadlo s jakousi bodrou žoviálností a s přezíravostí vůči omezenosti, které byl vystaven tím, že žil dvacet let za železnou oponou. Sám Křesadlo si však nasadil na oči scientistické klapky již v Československu a v Anglii je nesňal. Přístup k "inteligentnímu" laikovi, který je postaven na těžko stravitelném poučování, je ještě umocňován nepřesnostmi, zvyšujícími jeho zmatečnost.
</TEXT>
<HEADING>
Dekadentní psychoanalýza
</HEADING>
<TEXT>
Dekadentní ráz psychoanalýzy dokládá Křesadlo zjištěním, že Freud se narodil ve stejném roce (1854) jako prokletý básník Arthur Rimbaud. Pochybná argumentace je navíc nepřesná, ve skutečnosti byl Freud o dva roky mladší. Se středověkou legendou o Aristotelově ženě Phyllis autor zase operuje jako s historickou skutečností. O spisovateli Leopoldu von Sacher-Masoch, po kterém byla pojmenována sexuální úchylka masochismus, tvrdí, že byl policejním ředitelem v Praze. Sacher-Masochův otec, stejného jména jako jeho syn, působil coby policejní prefekt ve Lvově. Byl sice povolán do Prahy k potlačení revoluce v roce 1848 a působil zde v prvních letech Bachova absolutismu v této funkci, nicméně jeho syn se živil literaturou a žurnalistikou. Jeho první ženou byla Aurora Rümelinová, nikoliv Fanny Pistorová, na kterou Sacher-Masoch vzpomíná spíše v souvislosti s iniciací do své perverze z dob haličské postpubescence. Ale to si asi laik nebude ověřovat. Lze předpokládat, že citované i mnohé další nesrovnalosti jsou průvodním znakem stavu Křesadlových předběžných poznámek, které by autor opravil, kdyby měl dostatek času. Editoři to však neměli přehlédnout. Stejně jako neměli zachovávat nomenklaturní čísla psychiatrických diagnóz - neuvádějí se ani v učebnicích pro odborníky, natož v knize určené laikům. Lepší čtenářské orientaci by rovněž prospělo, kdyby odkazy k literatuře roztroušené v textu byly shrnuty v seznamu na konci knihy. Jaroslav Hašek údajně čerpal podněty ke svým literárním postavám z knihy psychiatra Antonína Heverocha O podivínech a lidech nápadných. Křesadlo ve svém beletristrickém díle čerpá z vlastní klinické zkušenosti z ambulance pro sexuální devianty, z níž vytěžil nezapomenutelné básnické obrazy, a tak spojuje v jedné osobě literáta i psychologa. Návrat z beletristické do teoretické roviny vyvolává určité ambivalence a je plný úskalí, na něž autor naráží. Kniha má nesporně svoji hodnotu jako svědectví o určitém myšlenkovém zaměření. Svěží, humoristický tón zaujme a udrží pozornost čtenáře. Dá se předpokládat, že by autor při další procházce názorovým labyrintem konfrontoval čtenáře s psychologickou literaturou systemické orientace, vycházející z matematické logiky a z kybernetiky a podržel si kritický odstup k dynamickým a antropologickým proudům. Neměl však možnost své záměry dovést do konce. Dílo bude proto více zajímat odborníky na historii oboru než laiky.
Jan Křesadlo: Průvodce inteligentního laika džunglí současné psychologie a psychiatrie. Vydalo nakladatelství Periplum, Olomouc 2001, 194 stran, cena a náklad neuvedeny.
</TEXT>
</DOC>
<DOC>
<DOCID>LN-20020323067</DOCID>
<DOCNO>LN-20020323067</DOCNO>
<DATE>03/23/02</DATE>
<TITLE>
Nejen studentům středních a vysokých škol, ale i všem zájemcům o psychologii je určen psychologický slovník, který vychází z populární německé ediční řady tzv. dtv (Deutscher Taschenbuch Verlag) atlasů. Kniha je rozdělena zhruba na čtyři části: psychologickou propedeutiku, obecnou psychologii, diferenciální psychologii a psychologii aplikovanou. Neškolenému čtenáři se atlas snaží tento vědní obor přiblížit četnými citáty z děl psychologických, ale i z literatury krásné (na prvním místě to je Bible a antická literatura). Text je veden snahou odlehčit jej od přemíry odborných termínů: třeba tam, kde odborná literatura hovoří o Jacobssonově technice progresivní relaxace (za všechny uveďme Psychologii hypnózy a sugesce J. a S. Hoskovcových), mluví se zde o Jacobssonově nácviku uvolnění. Širšímu publiku také editoři vycházejí vstříc podrobným rejstříkem. Na rozdíl od podobných slovníkových děl českých, jako je třeba Geistův Psychologický slovník, je navíc vlastní výklad na každé stránce zrcadlově komentován a vysvětlován obrázky, tabulkami a grafy (rovněž převzato z německého vydání, autoři Hermann a Katharina von Saafeld). Český čtenář, zvyklý na vysoký standard české knižní ilustrace, ovšem může být takovým výtvarným doprovodem, který je mnohdy schematický a možná až zbytečně triviální, znechucen. Je nepochybné, že podobné atlasy a slovníky najdou svého adresáta, o čemž svědčí i neustálé dotisky seriózní psychologické literatury. Omezíme se proto jen na několik poznámek. Atlas stejně jako jiné přehledy a slovníky psychologie - ať české, nebo zahraniční - se stále ještě nedokáže odpoutat od dějin psychologie: ty totiž někdy převažují nad vlastním rozborem psychologického jevu. Potíže může mít český uživatel s poněkud odlišnou terminologickou strukturou jevů, což může třeba mnohým ze stovek adeptů studia psychologie poněkud ztížit start. Lze to uvést na příkladu třídění emocí nebo výkladu termínu self-efficacy (sebeuplatnění, podle jiných seberealizace). Je to ovšem dáno už dávno nepřehlednou změtí psychologických interpretací ve světové i naší psychologické literatuře. Není také jasné, proč překladatelé nesáhli třeba u citátů z děl Sigmunda Freuda po výborném překladu Jiřího Pechara. Vidíme totiž dost velký rozdíl mezi tím, je-li libido od objektu osvobozeno (s. 375), nebo odpoutáno (Sebrané spisy S. Freuda XI., s. 383). Že by byl takový problém český překlad dohledat? Závěrem: Můžete se poučit, ale patrně ne naučit.
</TITLE>
<TEXT>
Hellmuth Benesch: Encyklopedický atlas psychologie. Překlad M. Korbelík a Eva Labusová. Vydalo Nakladatelství Lidové noviny, Praha 2001. 512 stran, doporučená cena 695 Kč.
</TEXT>
</DOC>
<DOC>
<DOCID>LN-20020323068</DOCID>
<DOCNO>LN-20020323068</DOCNO>
<DATE>03/23/02</DATE>
<TITLE>
Zemřel filozof, který považoval rozumění za univerzální základ myšlení
</TITLE>
<TEXT>
Zakladatel moderní filozofické hermeneutiky čili nauky o rozumění Hans-Georg Gadamer se narodil 11. února roku 1900 a zemřel ve spánku v heidelberské nemocnici večer 13. března tohoto roku, tedy měsíc a dva dny poté, co oslavil své sto druhé narozeniny.
Vlastně již v době svého odchodu na penzi (1968) se mohl Gadamer stát legendou, historickou postavou. Ale on se takovému údělu vzepřel: jako emeritní profesor několikrát navštívil USA, diskutoval o Habermasově teorii "komunikativního jednání" a v 80. letech vedl veřejný dialog i s Derridovou dekonstrukcí; na prahu své devadesátky pak vydal knihu Dědictví Evropy (1989), která není ani bilancí, ani hledáním ztraceného času, nýbrž novou úvahou o širším smyslu filozofie. V roce 1996 vyšla jeho knížka s prostým názvem Počátek filozofie. Ve chvíli, kdy se Gadamer stal jedním z nejstarších dětí 20. století, jak se sám nazýval, vzal tedy na sebe nejen úkol svědka, připomínajícího z odstupu získaného léty to, co se stalo, nýbrž i roli prostředníka, jenž se pokouší přenést evropskou tradici do rozporné současnosti. Do více než stovky svých let - která začínají před katastrofou I. a II. světové války, v době, kdy se na obloze objevují velké vzducholodě (které si připomene právě v jedné ze svých přednášek shrnutých do knihy Dědictví Evropy), kdy Louis Blériot přeletěl jako první kanál La Manche a na své první plavbě se potopil Titanic, a která končí začínající globalizací - tak prostřednictvím svého díla (jeho Sebrané dílo čítá dnes deset svazků) vepsal celé intelektuální dějiny Evropy od antické obce až k informačním dálnicím světa po době moderní a industriální.
</TEXT>
<HEADING>
Pravda jako dění smyslu
</HEADING>
<TEXT>
K tomuto ojedinělému dílu svědka a prostředníka byl však povolán nejen svým věkem, nýbrž především svým pojetím filozofie, v níž zdůraznil především téma rozumění jako univerzální základ myšlení. Pokud se tedy přesto stal i historickou postavou, bylo to především dík jeho stěžejnímu spisu Pravda a metoda, který vyšel poprvé v roce 1960. Není to čtení jednoduché. Jeho první část je zasvěcena rekonstrukci jisté ztracené tradice rozumění, k níž kdysi patřily i pojmy jako vkus, vzdělanost a souzení. Tato tradice však byla postupem doby odsunuta do oblasti ("pouhé") estetiky a zcela znehodnocena ve chvíli, kdy se na místě rozumění objevila explikace, tedy metoda přísných věd, spojujících pravdu s obecností a "nadčasovou" platností exaktně získaných poznatků. Gadamer však ukázal, že neméně pravdivá je i ona pravda, která je spjata s historičností našeho vědění a jedinečností rozumějících, tedy s rozuměním jako procesem, v němž historická či individuální distance smysl nejen neskrývá, nýbrž naopak odhaluje a obohacuje. Zhruba to je pak smyslem toho, co se nazývá "hermeneutický kruh". Naše rozumění postupuje vždy od částí k celku a od celku k částem, to jest - rozumíme jen tehdy, pokud jsme schopni na základě částečného předjímat celek a svou předběžnou představu celku stále korigovat novým poznáváním částí ve světle celku. Cizí poznáváme prostřednictvím známého, což platí jak pro texty, které náležejí jiným dobám a jiným světům, tak i pro řeč druhého člověka, jehož pohled nikdy není zcela totožný s naším. Avšak stejně tak lze říci, že prostřednictvím cizího se nám známé ukazuje jinak, pokud odhaluje předpoklady, s nimiž naše rozumění vždy již pracuje a bez nichž bychom nikdy nebyli s to předjímat celkový smysl řečeného. Otázky jsou důležitější než odpovědi. Podmíněnost dějinami není ztráta, nýbrž zisk. V tomto pohybu, který Gadamer přirovnal k pohybu "hry" (poněvadž hra, jak ji chápe, nemá své bytí ve vědomí hráče, toho naopak vtahuje do svého pole a naplňuje jej svým duchem, takže každý hráč zakouší hru jako skutečnost, která jej stále přesahuje), se stále znovu rodí společný či sdílený smysl, o němž nikdy nemůžeme říci, že je pouze subjektivní, či pouze objektivní, přesný, či nepřesný. Jinak řečeno: popis rozumění vedeného "hermeneutickým kruhem" je popisem tradice, přesněji: tradování, účinkujících dějin, v nichž to tradované má podobu "dění smyslu", použijeme-li zvláště šťastného termínu strukturalistického Milana Jankoviče.
</TEXT>
<HEADING>
Živá tradice řeči
</HEADING>
<TEXT>
Je nesporné, že Gadamer ve své Pravdě a metodě originálním způsobem využil podnětů fundamentální ontologie Martina Heideggera, zejména jeho výkladu lidské existence jako podstatně časové (Heidegger uvažuje o kruhu v rozumění již ve svém známém Bytí a čase z roku 1927). Hans-Georg Gadamer však tuto inspiraci obohatil o jiné a velmi důležité rozměry, především ji však konkretizoval a zasadil do celé tradice evropské kultury, která není nic jiného než "přesazování" minulého do přítomnosti vzhledem k otázkám, v nichž se snažíme předjímat budoucnost. Právě proto můžeme s Gadamerem říci, že rozumět znamená vždy "rozumět jinak". Možná to platí i pro Gadamera samého ve vztahu k jeho vlastnímu dílu. Jestliže totiž jeho hermeneutika znovu objevila filologický základ evropské tradice, která se stále dovolává svých textů, a proto je musí stále znovu vykládat a interpretovat, pak jeho vlastní život se zvláštním způsobem tomuto důrazu na text nakonec jakoby zpronevěřil. Kdo zažil některou z jeho přednášek, nemohl si nevšimnout, že mluví prakticky bez poznámek. V posledních desetiletích svého působení se Gadamer vzdal "textu" jako něčeho, co brání řeči v její hře. Je zvláštní, že díky tomuto odpoutání získaly jeho výklady jinou stavbu a začaly se podobat složité hudební skladbě, v níž se v návratech a variacích navzájem osvětluje celá řada nejrůznějších motivů a témat. Gadamer jako by tímto způsobem chtěl nikoli jen vyložit, nýbrž i předvést své základní přesvědčení, že tradice je "více bytím než vědomím".
Je nesporné, že Gadamer ve své Pravdě a metodě originálním způsobem využil podnětů fundamentální ontologie Martina Heideggera, zejména jeho výkladu lidské existence jako podstatně časové (Heidegger uvažuje o kruhu v rozumění již ve svém známém Bytí a čase z roku 1927). Hans-Georg Gadamer však tuto inspiraci obohatil o jiné a velmi důležité rozměry, především ji však konkretizoval a zasadil do celé tradice evropské kultury, která není nic jiného než "přesazování" minulého do přítomnosti vzhledem k otázkám, v nichž se snažíme předjímat budoucnost. Právě proto můžeme s Gadamerem říci, že rozumět znamená vždy "rozumět jinak". Možná to platí i pro Gadamera samého ve vztahu k jeho vlastnímu dílu. Jestliže totiž jeho hermeneutika znovu objevila filologický základ evropské tradice, která se stále dovolává svých textů, a proto je musí stále znovu vykládat a interpretovat, pak jeho vlastní život se zvláštním způsobem tomuto důrazu na text nakonec jakoby zpronevěřil. Kdo zažil některou z jeho přednášek, nemohl si nevšimnout, že mluví prakticky bez poznámek. V posledních desetiletích svého působení se Gadamer vzdal "textu" jako něčeho, co brání řeči v její hře. Je zvláštní, že díky tomuto odpoutání získaly jeho výklady jinou stavbu a začaly se podobat složité hudební skladbě, v níž se v návratech a variacích navzájem osvětluje celá řada nejrůznějších motivů a témat. Gadamer jako by tímto způsobem chtěl nikoli jen vyložit, nýbrž i předvést své základní přesvědčení, že tradice je "více bytím než vědomím".
</TEXT>
</DOC>
<DOC>
<DOCID>LN-20020323069</DOCID>
<DOCNO>LN-20020323069</DOCNO>
<DATE>03/23/02</DATE>
<TITLE>
Monumentální freska o životě moderní společnosti amerického prozaika DeLilla
</TITLE>
<TEXT>
Don DeLillo patří už několik desetiletí k nejrespektovanějším americkým spisovatelům. Dokonce bývá někdy - společně s Thomasem Pynchonem a Phillipem Rothem - považován za největšího amerického prozaika. A hold mu skládají i spisovatelé formátu Salmana Rushdieho (jehož nejnovější román nese výrazné "delillovské" stopy) či Martina Amise. Podsvětí možná je, anebo taky není velký román. Jedno je ale jisté, Don DeLillo je velký spisovatel.
U nás je znám především díky románu Bílý šum, který před pár lety - bohužel v nepříliš povedeném překladu - vydala Votobia. Bílý šum je pronikavé dílo o falešném řádu, který životu v moderní době dodává televizní kultura, informační technologie, ale třeba i akademický "establishment". Nicméně kvůli překladu, který nedokázal brilantní a náročné DeLillově próze dostát, zůstal tento mistr mezi americkými prozaiky českému čtenáři vlastně neznámý. Teď se situace změnila. Nakladatelství BB Art se totiž rozhodlo vydat monumentální DeLillovu prózu z roku 1997 Podsvětí. Náročného úkolu se zhostila Lucie Mikulášková, a to nesrovnatelně lépe než její předchůdkyně.
</TEXT>
<HEADING>
Autor, kterého všichni znají, ale málokdo jej četl
</HEADING>
<TEXT>
Don DeLillo, autor, o němž "všichni slyšeli, ale málokdo jej četl", nebo "nejlepší americký spisovatel, jehož Američané nečtou", jak se o něm vyjadřovala americká média, pochází z rodiny italských emigrantů. Narodil se v roce 1936 a vyrostl v italské komunitě v newyorském Bronxu. Po absolvování katolické Fordhamovy univerzity pracoval nějaký čas v prestižní reklamní agentuře (mimochodem u stejné firmy, pro niž kdysi dělal i Salman Rushdie) a v šedesátých letech se pokusil prorazit na literární frontě. Jeho první romány měly úspěch hlavně u kritiky. A právě v intelektuálních kruzích si DeLillo postupně vydobyl obrovský respekt, byť se jeho knihy - na rozdíl třeba od Rotha či Mailera - nestaly zrovna bestselery. Podobně jako Thomas Pynchon ani DeLillo nikdy nepřijal místo profesora tvůrčího psaní na univerzitě, neúčastní se literárních festivalů ani nepíše knižní recenze. Od šedesátých let se důsledně věnuje psaní - zejména románů - ale publikoval i řadu pronikavých esejů.
</TEXT>
<HEADING>
Život podle DeLilla
</HEADING>
<TEXT>
Podsvětí, hra stínů, neustále proměnlivá hranice mezi životem a smrtí, anebo život ve stínu smrti? Jinak řečeno život v moderní době, anebo přinejmenším život, jak se jej pokouší zachytit Don DeLillo. Obálka knihy s dvěma již neexistujícími newyorskými mrakodrapy (román v originálu vyšel v roce 1997) dodává sdělení tohoto textu nádechu palčivosti, neodbytnosti. Takový pocit vzbuzuje celá DeLillova tvorba. Ve více než desítce děl, od románu Americana přes Koncovou zónu, Běžícího psa, Mao II, Libru až po nejnovější novelu Umělec těla DeLillo zkoumá nejrůznější fasety moderní reality, zejména pak všeobecný pocit paranoie, konflikt jedince a neosobní sféry "obecna", zastupované technologií a pop kulturou. Podsvětí je mistrovské dílo ze sklonku století, román ve všech smyslech slova monumentální a neobyčejně jasnozřivý, pronikavý, byť rozhodně ne lehký na čtení. "Básník paranoie" DeLillo, jak jej nazval Martin Amis, je především mistrem ucha a oka - což dokázal mimo jiné i v Bílém šumu. Je mistrný pozorovatel života kolem sebe a v krátké scénce, v útržku zaslechnutého dialogu, v popisu plakátu, scénky z televize, prostě v pouhé črtě dokáže brilantně zachytit to, na co jiní potřebují desítky stran popisu. Sám autor říká, že coby člověka vyrůstajícího v kulturním podhoubí New Yorku jej - samozřejmě vedle jazzu - hodně oslovil film, zejména evropská nová vlna, jmenovitě pak Jean-Luc Godard. A skutečně, mnohé z techniky filmových scén jako by prostupovalo i do tohoto románu - statické, leč nádherně evokativní scény, vtahující čtenáře přímo doprostřed. Ale doprostřed čeho? Děje je totiž u DeLilla velmi málo. Snad doprostřed úchvatného panoramatu? Ano, ostatně téměř všechny romány Dona DeLilla by šlo ve zkratce charakterizovat jako sekvenci obrazů, které se střídají s proměnlivou rychlostí. A jistě není náhoda, že první kapitola, vlastně prolog Podsvětí, nese breughelovský název Triumf smrti.
</TEXT>
<HEADING>
Kolem baseballového míčku
</HEADING>
<TEXT>
Prolog Podsvětí nás zavádí do New Yorku roku 1951, na slavné finále baseballového poháru, ukončené po dramatickém průběhu slavným homerunem, "ránou, která byla slyšet po celém světě". Ve stejný den (DeLilla prý inspiroval pohled na titulní stránku novin) ale byla slyšet ještě jedna rána, a to první sovětský test atomové bomby. S těmito dvěma aspekty reality, totiž běžným, každodenním životem (včetně sportu, zábavy, umění) a neustálou hrozbou atomové smrti, si DeLillo hraje v celé knize. Nahlíží je z různých perspektiv, tak jak vstupují do života protagonistů, bratrů Nicka a Matta Shayových a výtvarnice Kláry. Vše se točí kolem míčku z památného zápasu. Ten prostupuje celým románem, váže na sebe jednotlivé epizody, vlastně spíše scény, v nichž se objevují jednotlivé postavy. V těchto scénách DeLillo nádherně vykresluje vývoj západní, konkrétně americké, společnosti posledního půlstoletí. DeLillovi se podařilo dosáhnout velmi plastického obrazu: prostupují se tu fenomény kulturní (jazz, hippies, Rolling Stones) s politickými, a to vše ve stínu strachu z atomové katastrofy.
</TEXT>
<HEADING>
Od skutečnosti k virtuální realitě
</HEADING>
<TEXT>
Kniha má velmi složitou narativní strukturu, s častými skoky, posuny v čase a pozoruhodné je i to, jak i sama forma psaní odráží zobrazované - od vzrušeného, téměř komentátorského popisu baseballového zápasu až k "hypertextovému" psaní v závěru románu, odrážejícímu nástup internetu. Ruská zkouška atomové bomby ze začátku románu se tak během knihy přesune do sítě. Pohyb od skutečnosti k virtuální realitě je ale jen jedním z "velkých" témat DeLillova románu. Druhým významným momentem, prostupujícím většinu autorových děl, je otázka, co znamená být Američan - v DeLillově podání ovšem zbavená jakýchkoli nacionalistických konotací. Asi je třeba upozornit, že DeLillo se nikdy nečte snadno a o Podsvětí to platí dvojnásob. To, co zpočátku vypadá jako nit děje, se záhy roztřepí do spousty drobných nitek, často končících ve slepé uličce, anebo z ničeho nic přerušených v znovu navázaných po desítkách či stovkách stránek.
</TEXT>
<HEADING>
Rozlehlé krajiny americké zkušenosti
</HEADING>
<TEXT>
Číst knihu zvíci šesti set stran, jejíž fragmentární děj se točí kolem baseballového míčku z památného zápasu, je roztříštěn do několika desetiletí a zemí, nejde samo od sebe. Ostatně i někteří z těch, kdo knihu považují za největší americký román druhé poloviny dvacátého století, přiznávají, že měli potíže jej dočíst. A mnozí autorovi vyčítají, že dostatečně neškrtal. Osobně si myslím, že by jakékoli škrtání byla obrovská škoda. V centru DeLillovy tvorby byla vždy otázka po pravdě, snaha co nejvěrněji zachytit skutečnost. A vzhledem k tomuto stěží zpochybnitelnému úsilí vlastně ani nelze DeLillovi vyčítat přílišnou obšírnost či chaotičnost. Svět takový byl, je a bude a tento nádherný román se jej snaží zachytit v celé složitosti a bohatství.
Kniha týdne
Don DeLillo
PODSVĚTÍ
Přeložila Lucie Mikulášková.
Vydalo nakladatelství BB Art,
Praha 2002, 647 stran.
</TEXT>
</DOC>
<DOC>
<DOCID>LN-20020323070</DOCID>
<DOCNO>LN-20020323070</DOCNO>
<DATE>03/23/02</DATE>
<TITLE>
próza
</TITLE>
<TEXT>
Joanna Scottová
</TEXT>
<HEADING>
Manekýn (Odeon)
</HEADING>
<TEXT>
Manekýn je velké, chátrající venkovské sídlo, přeplněné harampádím a vycpanými zvířaty. Obývá ho stará paní Craxtonová, vrtkavá bohatá vdova upoutaná na invalidní vozík, a její služebnictvo se svými rodinami, skupina různorodých lidí, která tvoří svérázný mikrokosmos románu. Z ospalé atmosféry domu a jeho obyvatel vyčnívá Peg Griswoodová, dcera upjaté hospodyně, která touží vymanit se z nudného stereotypu samoty. Nakonec se jí to podaří, ale její cesta do světa, započatá znásilněním na venkovském nádraží, netrvá dlouho. Po jejím návratu je však všechno jiné. Paní Craxtonová umírá a začíná zápas o její dědictví, jehož se načas na úkor vyděděného syna ujímá osiřelé služebnictvo. Děj románu, mísícího realistické a modernistické postupy vyprávění, se odehrává na konci 20. let minulého století. Co ovšem z knihy dělá pozoruhodné literární dílo, je autorčin styl, označovaný v kritikách jako "okouzlující a magický". Manekýn, čtvrtý román americké spisovatelky Joanny Scottové (nar. 1960), je první knihou od této autorky, která se v překladu dostává do ruky českým čtenářům. Je příkladem té nejkvalitnější současné ženské prózy, kráčející ve stopách Emily Bronteové, Virginie Woolfové či Carson McCullersové. Za zmínku stojí, že dílo se před pěti lety dostalo do nejužšího výběru románů navržených na Pulitzerovu cenu.
Antoni Dalmau
</TEXT>
<HEADING>
Země zapomnění (Po stezkách katarů) (Mladá fronta)
</HEADING>
<TEXT>
Na počátku 13. století vyhlásil římský papež Inocenc III. první křižáckou válku proti křesťanské zemi. Na jihu Francie v hrabství Languedoc se s velkou rychlostí šířilo katarské náboženské hnutí, které katolická církev označila jako heretické. Téměř půl století trvaly boje o nadvládu nad tímto krajem a přinášely střídavé vítězství na obou stranách. S křižáky přišli inkvizitoři, aby hledali kacíře a nemilosrdně je upalovali. V této bouřlivé době se odehrává milostný příběh pastýře Guilhema a krásné Vierny, sirotka vychovaného v katarské víře, k níž přivede i svého muže. Jejich štěstí naruší zvrat historických událostí. Pro své vyznání jsou oba pronásledováni inkvizicí a nakonec se musí rozhodnout mezi konverzí a smrtí na hranici. Antoni Dalmau je významný katalánský historik. V knize Země zapomnění, která je již jeho třetím románem a byla oceněna prestižní španělskou Cenou Nestora Lujána za nejlepší historický román, využívá autentické dobové materiály, od trubadúrských skladeb přes citace katarských modliteb až po svědecké výpovědi obviněných před inkvizicí. Autor zde dokázal výborně spojit své vědecké poznatky s literární fikcí, podobně jako to dělá ve svých knihách například Umberto Eco, a na pozadí velkých dějinných momentů přiblížit středověkou realitu.
Penny Vincenzi
Byl to zločin?
</TEXT>
<HEADING>
BB art
</HEADING>
<TEXT>
Napínavý společensko-psychologický román se odehrává v letních měsících roku 1997 ve Velké Británii. Manželé Octavia a Tom Flemingovi jsou neobyčejně atraktivní pár - mladí, krásní, bohatí, oba profesně velmi úspěšní. Mají tři malé děti a chůvu a všechno úžasně zvládají. Patří ke společensky známým lidem a média je prezentují jako ideální moderní manželství, "v němž se partneři profesionálně i osobně podporují". Je jasné, že takováto idyla nemůže trvat věčně - a také netrvá. Zde je třeba se odmlčet a nic víc nevyzrazovat, jen snad to, že všechno dobře dopadne. Budování napětí, chytré používání náznaků zvratu a uvěřitelná psychologická motivace jsou hlavními klady románu. Jestliže víme, co se bude dít, nemáme už mnoho důvodů tak objemné dílo číst. Proto je velmi udivující, že na přebalové informaci o knize jsou vyzrazena hned dvě zásadní tajemství, na jejichž vyjevení nás autorka připravuje 80, respektive 260 stran (z 540). Je to vůči čtenáři i autorce nefér, proto - chcete-li si knihu pořádně vychutnat - nečtěte záložku! Leda až potom. Redakce se měla raději soustředit na takové drobnosti, jako například správný překlad výrazu "public school" - "soukromá škola", nikoli "veřejná". Některé epizody se tak mění ve čtenářské rébusy.
pro děti
Enid Blytonová
</TEXT>
<HEADING>
Pětka na Tajemných blatech (Egmont)
</HEADING>
<TEXT>
Knížky britské autorky Enid Blytonové v mnohém připomínají populární příběhy Jaroslava Foglara - Rychlé šípy či Hochy od Bobří řeky. Jsou stejně vzrušující a napínavé až do poslední stránky. Autorka se rovněž dovede vcítit do psychiky dospívajících chlapců i dívek a dobře postihnout vztahy v dětském kolektivu, kamarádství i řevnivost. To platí i o již dvanáctém dílu série Správná pětka, založeném na takřka detektivní zápletce. Zatímco v předchozích dílech se nerozlučná pětice přátel, Julián, Dick, George, Anna a jejich věrný čtyřnohý kamarád, pes Tim, vypravila na ostrov pokladů, na vandr či na prázdniny k moři, vyjíždějí tentokrát netradičně koňmo na tajemná blata, opředená mnohými strašidelnými pověstmi a historkami. Na blata však nemají namířeno jen děti, míří sem i skupinka podezřelých tuláků. Pětice mladých detektivů se rozhodne jejich podivnému chování přijít na kloub stůj co stůj, přestože to může být velmi nebezpečné. Zvláště když se na blata snese hustá mlha. To pak teprve začíná to pravé dobrodružství...
fantasy
Leonard Medek &amp; Františka Vrbenská
</TEXT>
<HEADING>
Stín modrého býka (Straky na vrbě)
</HEADING>
<TEXT>
Kniha Stín modrého býka není klasická fantasy, je to spíše historický příběh. Děj se odehrává v roce 347 našeho letopočtu, tedy v době, kdy hranice říše římské sahaly k uzemí dnešních Čech a Moravy. Oba autoři čerpali z různých historických pramenů týkajících se života keltských, slovanských a germánských kmenů a starých Římanů, jejich zvyků, obřadů a inspirovali se i při volbě jmen postav. Hrdina Yvur Maeg Brano, tedy Yvur z rodu Havranů, je vyslán druidy, aby získal zpět Římany ukradený poklad boiských králů. Na zpáteční cestě ho však přepadne a zabije římský špeh Arminius. Krak, Yvurův bratr, chce jeho smrt pomstít a naplnit nebezpečné poslání. Zřekne se svých kořenů a stane se "nahým mužem", aby jej nikdo nemohl spojovat s jeho blízkými a nemohl se na nich mstít. Kniha prostoupená magií v podobě starých rituálů je velmi poutavým čtením, které se postupně ze zdánlivě nesouvisejících epizod promění v napínavý příběh, od kterého není snadné se odtrhnout.
Víkendový výběr LN ze zajímavých beletristických novinek vzniká ve spolupráci s pražskými knihkupectvími Academia a Fišer e-mail: hana.zahradnickova@lidovky.cz
</TEXT>
</DOC>
<DOC>
<DOCID>LN-20020323071</DOCID>
<DOCNO>LN-20020323071</DOCNO>
<DATE>03/23/02</DATE>
<TITLE>
rozhovor:
</TITLE>
<HEADING>
Marta Železná
</HEADING>
<TEXT>
Na střední škole potkala svého budoucího manžela Vladimíra, který je dnes pronásledován českými i zahraničními soudy. Staršího syna Davida jí odsoudili za znásilnění, mladší Jakub se k ní několik let nehlásil. Byla obviněná z pašování kožichů, kvůli alkoholu za volantem jí vzali řidičský průkaz. Dluhy jejího bývalého muže způsobily, že jí v domě každou chvíli zvoní policie. Přesto je teď 56letá Marta Železná nejspokojenější, co kdy byla. Nedávno si šla dokonce zažádat o důchod.
LN: Jaký máte dneska vztah ke svému bývalému muži?
Beru ho jako blízkého příbuzného. Když jste s někým čtyřicet let, tak ho nemůžete nenávidět nebo na něj zapomenout. Ten vztah dopadl, jak dopadl, a on je stále otec mých dětí a dědeček mých vnoučat.
LN: Jak často se vídáte?
Tak jednou za dva měsíce, kvůli provozním rodinným věcem. Budu k němu vždy loajální, protože to ani jinak neumím.
LN: Jaký podíl měl na vašem rozvodu jeho spor s americkým investorem CME?
Vůbec žádný. Já dnes jen lituji toho, že jsem to neudělala dřív.
</TEXT>
<HEADING>
LN: Proč jste to neudělala dřív?
</HEADING>
<TEXT>
Děti byly malé a otce potřebovaly. Znala jsem ho od střední školy. Ale každý jsme úplně jiný. On je člověk racionální, já romantický. To byl myslím náš největší problém.
</TEXT>
<HEADING>
LN: Nebyl to účelový rozvod?
</HEADING>
<TEXT>
Ale prosím vás! Jak říkají, že na mě převedl nějaké své kšefty? Bohužel na mě žádné nepřevedl. Docela bych to brala (smích).
LN: Kvůli dluhu Vladimíra Železného jste zažila několik exekucí - francouzskou i českou. Byl mezi nimi nějaký rozdíl?
To víte že ano. Ve výběru věcí. Čeští exekutoři vám polepí třeba i šest let starou mikrovlnku, ale soch na zahradě si nepovšimnou. Francouzi, ti přesně věděli, co má jakou hodnotu. Starých plyšových koberců si ani nevšimli, ale odnesli ty jediné dva kvalitní, co jsem si přivezla z Prahy. Po své paní učitelce, o kterou jsem se devět let starala, jsem měla empírový stoleček, k němuž jsem zařídila celý pokoj. Jen co ho uviděli, hned věděli, že je to nejcennější z celé místnosti, a odvezli ho.
LN: Je něco, co vám exekutoři ze zákona nesmějí vzít?
Nevím, jak tady, ale ve Francii nesmějí vzít postel, abyste měla na čem spát, a nábytek s osobním prádlem. Intimních věcí se nedotýkají, ale to tady bude myslím stejné.
LN: Jak vám bylo, když ve vaší vile v Sibeliově ulici byli policisté na domovní prohlídce?
Žádná sláva. Ale co má člověk dělat? Brečet? Nakonec jsem si z toho dělala legraci. Říkala jsem jim třeba: "Pánové, vy se vůbec nedíváte pod koberce. Co když právě tam jsou nějaké dokumenty." Nebo když se probírali knihami, je jich tam přes osm tisíc, a hledali v nich tajné materiály, všimla jsem si, že policista se jednou knížkou probírá nějak dlouho. Upozornila jsem ho: "Pane, vy jste přestal hledat, vy jste se normálně začetl!" Začal se smát. Jsem přesvědčena, že ani jim samotným to nebylo příjemné a nakonec jsme skončili v bezmála přátelském duchu.
LN: Nechtěla jste se někdy z té Sibeliovy ulice odstěhovat?
Kolikrát! Ale nemám na to, abych si koupila byt. Jsem tam v nájmu u akciové společnosti a protože ta je pod tlakem, tak s tím, co se děje, asi musím počítat. Soukromí si tedy moc neužiji. A ten dům nám nepřinesl štěstí. Ani pracovně, ani v osobním životě.
</TEXT>
<HEADING>
LN: Jak jste se tam vlastně nastěhovali?
</HEADING>
<TEXT>
Víte, že jsme ten dům hledali skoro rok? Pořád jsme nemohli najít to pravé. Až jednou mě tam paní z realitní kanceláře dovedla. Můj první pocit byl negativní. Cítila jsem, že tam nechci žít. Člověk málokdy poslouchá druhou signální soustavu, protože jsme vychováni k užívání ratia, a tehdy jsem udělala chybu. Nechala jsem to na manželovi, ať se rozhodne za nás. Šel se tam podívat sám, pak mi zavolal a řekl, že by tam mohl žít. A dneska tam nežije, žiju tam já a všechno je jinak, než jsme si plánovali.
LN: Byli jste známi tím, že jste tam pořádali salony po vzoru Jungmannovy éry. Organizujete je ještě dnes?
Už dávno ne. Ale byla to krásná doba. Sezvala jsem umělce, vědce a vůbec lidi nejrůznějších profesí a vymyslela téma. Vždycky to téma bylo takové, jako byla má otázka v té době, a já našla někoho, kdo si tu samou otázku pokládal také. Ten uspořádal přednášku a potom o tom všichni diskutovali.
</TEXT>
<HEADING>
LN: A proč už je dneska nepořádáte?
</HEADING>
<TEXT>
Tak určitou roli sehrál rozvod, změna poměrů a politická polarizace společnosti. Nemám ani tolik času, mám spoustu práce ve Společnosti Franze Kafky a také často jezdím do Francie. Ale hlavní důvod je ten, že já už si skoro nepokládám žádné otázky. Já už jen zírám.
LN: Vím, že jste se dlouho starala o postiženého bratra vašeho bývalého muže. Jste s ním i přes váš rozvod v kontaktu?
A komu myslíte, že volá, když něco potřebuje? Pomáhám mu zařizovat byt, beru ho s sebou do Francie, zvu ho na rodinné oslavy, pravidelně u mě tráví víkendy.
</TEXT>
<HEADING>
LN: To zavolá vám a nezavolá svému bratrovi?
</HEADING>
<TEXT>
Tak ono se bratra těžko dovolává, má toho moc. Vladimír je jeho opatrovník, spoustu věcí zařídí, podporuje Společnost Duha, kde je Jirka umístěn. A na mně jsou ty "malé" věci, jako třeba když potřebuje zubaře nebo nové boty. Slíbila jsem tchyni, když umírala, že ho neopustím, a to dodržuji.
LN: Váš mladší syn Jakub se od svých rodičů dříve veřejně distancoval. Dnes už je všechno jinak, ale jak jste tu dobu prožívala?
Brala jsem to tak, že si potřebuje něco dokázat a že se chce osamostatnit, a to je v pořádku. Možná to nemuselo být tak náhlé, ale já ho chápu. Kdyby pracoval v jakémkoliv jiném oboru, bylo by to asi bez problémů, ale on se chtěl prosadit ve stejné branži jako jeho otec. Byli jsme velmi blízcí přátelé a myslím, že jsme zase.
LN: Váš starší syn David neměl potřebu se od vás distancovat?
Ne, David nikdy ne. Každou jeho ženu jsem měla ráda, protože vím velmi dobře, že není lehké milovat nějakého Železného. S jeho první ženou se dodnes kamarádím, stýkáme se jako rodiny, jeho současnou ženu cítím jako vlastní dceru. Ostatně vždycky jsem byla k ženám loajální.
LN: Proč?
Zaprvé jsou lepší. Stvořené na druhý pokus, když už to Bůh uměl. A mají to v životě těžší.
LN: A když se tahle vaše velká rodina Železných sejde, je tam i váš bývalý manžel? Je i on stále součástí této rodiny?
Myslím že je, i když zatím jsme to nepodnikli. Zvala jsem ho zrovna na tuhle neděli, ale nemohl, protože někam odjíždí.
LN: Už jedenáct let vedete Společnost Franze Kafky. Proč zrovna Kafka?
Ten nápad nebyl původně můj, ale Vladimíra Železného. Pracovala jsem tehdy v nakladatelství a jemu chodily dopisy od zájemců o členství v této společnosti, jenže on na ně neměl kvůli pracovnímu vytížení - byl tehdy poradcem premiéra Pitharta - čas odpovídat. Tak jsem místo něho začala odepisovat já, a už mi to zůstalo.
</TEXT>
<HEADING>
LN: Kafka pro vás něco zna-mená?
</HEADING>
<TEXT>
Jeho knihy mě oslovily už na střední škole. Kafka je výjimečný v tom, že si jej každý v sobě může najít, a hlavně, každý si v něm může najít něco svého, protože umožňuje víc interpretací než jednu. Dokázal předpovědět spoustu věcí, o nichž těžko mohl dopředu vědět - jako třeba komunismus nebo nacismus. Má navíc úžasný a zvláštní smysl pro absurdní humor. Jsem hrozně ráda, že jsme získali tu knihovnu.
</TEXT>
<HEADING>
LN: Jakou knihovnu?
</HEADING>
<TEXT>
Vy to nevíte? Kafka za svého života sbíral knížky, jenže za komunismu byly všechny vyvezeny ven. Naštěstí jeho knihovna dopadla dobře, protože skončila ve Wuppertalu, kde sídlí i německá Společnost Franze Kafky. A právě dva tamější antikváři se rozhodli, že jeho knihovnu dají komplet dohromady. Posbírali všechny tituly přesně těch samých vydání, jako to před mnoha lety udělal Kafka, a pak nám tu knihovnu věnovali.
LN: Příští pondělí začíná Exkluzivní týden Nakladatelství Franze Kafky. Co to je?
Budeme prodávat knížky z našeho vydavatelství. V Thunovské ulici otevřeme vrata a pozveme lidi, aby si mohli všechny naše tituly koupit se slevou a na jednom místě.
LN: Hodně spolupracujete se židovskou obcí, staráte se o to, aby židovští autoři byli vidět. Sama ale nejste Židovka, nebo se mýlím?
Myslím, že naše společnost udělala pro židovskou kulturu opravdu hodně. Ale Židovka nejsem. Pokřtili mě jako malou holku, jsem římská katolička, do dvanácti let jsem chodila na náboženství. Ale na křesťanství spoustu věcí nechápu. Židé mají jednoho Boha, katolíci věří hned v tři, Bůh je trojjediný - otec, syn a duch svatý, a ještě k tomu mají osm set svatých. To aby se z toho jeden zbláznil!
</TEXT>
<HEADING>
LN: A nechtěla jste k judaismu konvertovat?
</HEADING>
<TEXT>
Jednou ano. Napsala jsem rabínovi Sidonovi, jestli bych se nemohla stát členkou židovské obce. Velmi mě od toho odrazoval. Já věděla, že jeho povinností je odrazovat mě třikrát, ale dala jsem si říct hned napoprvé.
LN: Měl na vaší náklonnosti k židovství nějaký podíl váš bývalý manžel, který je Žid?
Ne, k tomu člověk tak nějak sám dojde, když nad tím přemýšlí. A doma jsme nikdy žádné židovské svátky nedodržovali. Měli jsme normální Vánoce i Velikonoce, nikoli Chanuku a Pesah.
LN: Kromě německé a židovské kultury máte také blízko k Francii. Často tam jezdíte, máte tam zámeček...
Víte, za komunismu jsem nemohla nikam cestovat. Ale i když jsem nikdy nebyla v Řecku či ve Španělsku, dovedla jsem si ty země, jejich milieu představit. Francie pro mě byla velká neznámá. A pak jsme tam jeli na dovolenou, shodou okolností to byla naše poslední dovolená s Vladimírem. Když jsem se ocitla na bretaňském pobřeží, viděla tu krajinu a tu architekturu, měla jsem intenzivní vjem artušovských legend a věděla jsem okamžitě, že bych tam mohla žít. Jako kdybych tam už v minulém životě žila.
</TEXT>
<HEADING>
LN: Mluvíte francouzsky?
</HEADING>
<TEXT>
Hrozně. Mám štěstí v tom, že jsem na škole studovala latinu a angličtinu, a díky tomu tak třetinu slovíček znám. A vždycky když tam chvíli jsem, tak se rozmluvím. Mám slušnou slovní zásobu, ale gramatika vázne. Přihlásila jsem se do Francouzského institutu na kurs, jenže chodit někam tři měsíce třikrát týdně na dvě hodiny, to je pravidelnost, kterou já si prostě nemůžu při své vytíženosti dovolit.
LN: Proč jste vlastně chtěla mít dům ve Francii?
Nechtěla jsem ho pro sebe, co bych si s ním také sama počala. Chtěla jsem z něj vytvořit místo ke spočinutí a inspiraci, zejména pro výtvarníky. Měla to být umělecká nadace, ale už jsem to bohužel nestihla. Ta krajina tam je úžasná a já jsem chtěla, aby tam jezdili výtvarníci, konaly se tam výstavy a aby v tom malém vesnickém prostředí ten dům fungoval jako významné kulturní centrum českého umění.
LN: Ale vy tam jezdíte dodnes, i přesto, že je obstaven francouzskými soudy...
Nejen já, ale má rodina i mí přátelé. Kdo tam jednou byl, chce se tam vrátit, což mě moc těší. Každému výtvarníkovi jsem řekla, že za pobyt chci obraz. A oni to také dodrželi. Jenže pak přišli exekutoři a všechny ty obrazy mi odvezli.
LN: Co všechno odvezli?
Obrazy, nábytek, věci po babičce, prostě všechno, co mělo nějakou hodnotu.
LN: Vy jste se ale nedávno odvolali k soudu.
Ano, chtěli jsme totiž, aby mé věci byly vyjmuty z pohledávky, kterou uplatňuje CME vůči panu Železnému. Zatím jsme neuspěli. Ve snu mě nenapadlo, že by se ty spory mohly vztahovat na můj osobní majetek.
LN: Vycházeli asi z toho, že jste domu nabyla v průběhu manželství.
To byla právě ta smůla. Já požádala o rozvod ještě před tím, ale protože se to pořád odročovalo - jednou nemohl můj tehdejší manžel, podruhé onemocněla soudkyně - tak k tomu rozvodu došlo, až když ten dům existoval.
LN: Jak se vůbec o existenci domu dozvěděla policie?
To nevím. Zato ze spisu vím přesně, kdo udal, že z dobrých zdrojů ví, že dům jsem nekoupila já, ale pan Železný, aby si tam ukryl nejcennější umělecké předměty. Takový nesmysl! Když tam francouzští exekutoři a policie přišli, nemohli uvěřit, že v domě žádné umělecké předměty nejsou, a tak proťukávali i stěny.
LN: Ale kdyby Vladimír Železný Američanům zaplatil onu dlužnou miliardu, mohla byste své plány o kulturním centru realizovat.
Jsou dvě možnosti - buď uznají, že je nesmysl, abych já byla zahrnuta do sporů mého bývalého muže, s nimiž nemám nic společného, anebo že to Vladimír zaplatí. Stejně je to jen šikana. Jestli má platit miliardu, tak těch pár kousků nábytku a ten dům to nezachrání.
</TEXT>
<HEADING>
LN: Jaká je vůbec vaše politická orientace?
</HEADING>
<TEXT>
Podle mne nejlepší režim je konstituční monarchie. Jsem cítěním aristokrat, royalista. V této zemi velmi chybí noblesa. Také nemyslím, že bylo dobře, když po revoluci přešla moc automaticky do rukou disentu jakožto jediné vrstvy reprezentující morálku. Špičkami disentu byli přece bývalí komunisté. Navíc, a to říkám přesto, že si většiny chartistů hluboce vážím, byli trochu vzdáleni reálnému životu. Navázat tam, kde jsem před dvaceti lety skončil, není při tempu vývoje všech profesí možné.
LN: Chodíte k volbám? Koho budete volit?
K volbám samozřejmě chodím. Volím pravici, tedy zřejmě ODS.
LN: Přestože mezi její výrazné sympatizanty patří i váš úhlavní nepřítel Milan Knížák?
On není můj úhlavní nepřítel. Je to typus exhibicionisty, který si musí za každou cenu prosadit svou a který má názory mně na hony vzdálené. Ale kvůli jednomu člověku nebudu měnit své politické postoje.
</TEXT>
<HEADING>
LN: Koho byste chtěla za prezidenta?
</HEADING>
<TEXT>
Milana Uhdeho. Má na to figuru, má noblesu, má charizma a je to taky literát. Třeba budou novoroční projevy méně moralizující a více vtipné. A navíc je nezávislý. Stojí si za tím, co říká, sám za sebe, bez podpůrných podpisů, a když to nemůže říkat, tak prostě odejde a píše si své divadelní hry. Pana Pitharta a pana Motejla považuji ovšem rovněž za skvělé kandidáty.
</TEXT>
<HEADING>
LN: Jste dneska spokojená?
</HEADING>
<TEXT>
Ano. Zní to banálně, ale: mohu být sama sebou! Nikdy mi nebyl blízký svět krasavic na titulní straně, svět recepcí a nucených úsměvů. Vedu si svoji společnost, můžu si zajít i do normální hospody, jezdím si do Francie a užívám si každé vzácné chvíle, kdy můžu být sama.
LN: Tak - sama. Máte francouzského přítele...
Ano, ve Francii mám spoustu přátel.
</TEXT>
</DOC>
<DOC>
<DOCID>LN-20020323072</DOCID>
<DOCNO>LN-20020323072</DOCNO>
<DATE>03/23/02</DATE>
<TITLE>
Favoritem je Čistá duše
</TITLE>
<TEXT>
O držitelích Oscarů pro tento rok je už rozhodnuto. Přesně 5739 členů akademie muselo odevzdat své hlasy do úterního večera. Tajemství je ale pečlivě střeženo, až do doby, kdy Whoopi Goldbergová zítra vystoupí na pódium a obálky předá těm, co je rozlepí. Poprvé v losangeleském Kodak Theatre na Hollywood Boulevard.
Jeden rekord už mají letos slavné filmové ceny za sebou - v kategorii neanglicky mluvených filmů se o nominaci ucházely snímky z 51 zemí, což je nejvíce v historii. O jejich výběru se rozhodovalo v únoru, a tak je již pár týdnů jasné, že tandem Svěrákových nezaboduje - Tmavomodrý svět nepostoupil mezi pětici nejlepších. "Jsem z toho smutný," řekl LN Jan Svěrák. V hledišti tak letos neusedne žádný český zástupce. Převratnější rekord ale může přinést letošní souboj v hlavních kategoriích - pokud by se Pánovi prstenů podařilo proměnit všech 13 nominací, stal by se vůbec nejúspěšnějším filmem v historii Oscarů. Stejně tak letos byli v kategorii hlavních rolí nominováni hned tři Afroameričané - Halle Barryová, Will Smith a Denzel Washington, což se stalo po 30 letech. Pokud navíc Barryová Oscara dostane, bude první herečkou tmavé pleti, která jej v hlavní kategorii získá. Jakou má ale šanci na úspěch?
</TEXT>
<HEADING>
Filmy ze současnosti neletí
</HEADING>
<TEXT>
Z výsledků nejproslulejší filmové ankety lze vystopovat vkus a směr, kterým se Oscar ubírá, a z toho pak vyčíst naděje nominovaných filmů na úspěch. Mnohé už naznačuje skutečnost, že věkový průměr členů akademie je kolem 60 let. Když se ohlédneme za posledním desetiletím minulého století, zjistíme, že se paradoxně přílišné oblibě netěší filmy ze současnosti. Oscara v hlavní kategorii získaly totiž pouze dvakrát: v roce 1999 bodovala Americká krása, před ní Mlčení jehňátek (1991). Akademie evidentně dává přednost výletům do minulosti, ať už vzdálené - Gladiátor (2000), Statečné srdce (1995), Zamilovaný Shakespeare (1998), či méně odváté - Titanic (1997), Schindlerův seznam (1993) nebo Anglický pacient (1996). Vděčným modelem je i průlet epochami, který absolvoval například Forrest Gump (1994). Poměrně jasno mají akademici v tom, jak má vypadat oscarový hrdina. Ve výbavě by měl mít alespoň lehké mentální či zdravotní postižení, které je ovšem nutné kombinovat s velkou dávkou osobní statečnosti a odhodlání. Pak už je v zásadě jedno, je-li hrdina slepý (Al Pacino ve Vůni ženy), HIV pozitivní (Tom Hanks ve Philadelphii), prosťáček (Tom Hanks ve Forrestu Gumpovi) či rozháraný génius (Geoffrey Rush v Záři). Hlavní je, že svůj boj s nevlídným světem dotáhne do konce, v němž alespoň morálně zvítězí. Přípustní jsou ale také hrdinové sociálně problematičtí a neadaptabilní (alkoholik Nicolase Cagea v Opustit Las Vegas či neurotik Jacka Nicholsona v Lepší už to nebude), musí ovšem alespoň naznačit dobrou vůli k nápravě. Ocenění se v posledních letech dočkali i hrdinové chrabří a svalnatí (Russel Crowe v Gladiátorovi a Mel Gibson ve Statečném srdci), jejich přímočarost musela být ovšem v závěru vykoupena smrtí. Stejný konec ale čekal i na hrdinu romantického (Leonardo Di Caprio a Titanic, 1997) či ryze tragického (Roberto Benigni v Život je krásný).
</TEXT>
<HEADING>
Výjimečný Hannibal
</HEADING>
<TEXT>
Modelu pravého oscarového hrdiny či rváče se životem se poněkud vymkl doktor Hannibal Lecter z Mlčení jehňátek v podání Anthonyho Hopkinse: vraždící kanibal byl sice sympaťák, ale široko daleko jediný záporný a eticky nepřípustný hrdina. Linie oscarových filmových hrdinek se sice nevine tak zřetelně jako mužská kategorie, ale i tady najdeme cestu směřující k úspěchu. Štěstí nepřeje unylým "leklým rybám", oscarová hrdinka bojuje proti konvencím, je jiná než ostatní. Ať už obléká viktoriánský korzet nebo policejní uniformu, vždy v ní bije citlivé srdce - to platí bez výjimky od Erin Brockovich (Julie Robertsová) až po Clarice (Jodie Fosterová) z Mlčení jehňátek. Mezi filmovými příběhy se Oscara obvykle dočká ten, který má vedle "velké story" ještě něco navíc: záblesk oduševnělosti (Zamilovaný Shakespeare, Anglický pacient, Forrest Gump), lehce sarkastický akcent (Americká krása) nebo skutečnou tragédii (Schindlerův seznam). Občas se akademici spokojí s pouhou "velkou story", ale musí mít obal velké podívané: Titanic, Gladiátor. Když se ve světle těchto informací podíváme na letošní kandidáty, může nám pětice nominovaných filmů připadat překvapivě pestrá. Do modelu oscarového titulu nejlépe zapadá Čistá duše Rona Howarda: doslova životní příběh mapující konkrétní epochu, velkého hrdinu bojujícího se schizofrenií a ono "něco navíc" díky překvapivé pointě. Snad nejvýše lze sázet na Russella Crowea, přestože získal Oscara už loni - Tom Hanks je totiž důkazem, že dostat dvě ocenění za hlavní roli bezprostředně po sobě není nemožné (podařilo se mu to v letech 1993 a 1994). Pán prstenů, který stojí mimo všechny prověřené filmové kategorie, je pro akademiky a členy podobných porot evidentně velkou neznámou: po naprostém výbuchu na Zlatých glóbech je 13 nominací na Oscara velkým překvapením. Pokud by se akademie přiklonila na jeho stranu, svědčilo by to o čerstvém větru mezi poněkud zatuchlými představami o "nejlepším filmu". Pánovi prstenů ale chybí velké herecké příležitosti, zaboduje-li, rozhodně "nevymele" všechny hlavní kategorie. O jisté progresivitě svědčí i nominace Luhrmannova muzikálového spektáklu Moulin Rouge. S přihlédnutím k věkovému průměru členů akademie je tato podívaná příliš rychlá, příliš barevná a stojí velmi daleko od vyjetých kolejí. Podle oscarových konvencí na vítězství v hlavní kategorii vlastně nemá šanci. Podobně brilantní studie rozkladu britské šlechty v Altmanově Gosford Parku bude pro vkus akademie příliš sofistikovaná. Filmu by slušela cena za režii a Robert Altman by si ji už konečně zasloužil, ale v poslední dekádě si šel pro Oscara v osmi z deseti případů režisér vítězného filmu. Uvidíme. Poslední z pětice nominovaných - vcelku konvenčně natočené drama o rodinné tragédii nazvané V ložnici - je typickým outsiderem. Má být důkazem, že i debuty vznikající v nezávislých produkcích mají šance - největší konkrétně v ženské herecké kategorii. Byť je výkon Sissy Spacekové jako matky tragicky zabitého syna subtilní, už za něj posbírala kdejakou cenu, včetně Zlatého glóbu. Vezmeme-li v úvahu, že celých 62 procent držitelů Glóbu si jde i pro Oscara, jsou karty nejspíš už rozdány. To podstatné se ale bude rozhodovat mezi Pánem prstenů a Čistou duší. Zvítězí tedy buď brilantní naplnění konvencí, nebo okouzlení nevídanou fantaskní podívanou. Ale vzpomeňme si na letošní České lvy: třeba se bude smát ten třetí vzadu.
Pán prstenů: Společenstvo prstenu
13 nominací
Režie: Peter Jackson
Předloha: J. R. R. Tolkien
Scénář: Frances Walsh, Philippa Boyens, Peter Jackson
Kamera: Andrew Lesnie
Hrají: Elijah Wood, Ian McKellen, Viggo Mortensen, Sean Austin, Ian Holm, Liv Tyler a další
Hudba: Howard Shore
Délka: 165 minut
Moulin Rouge
8 nominací
Režie: Baz Luhrmann
Scénář: Craig Pearce ve spolupráci s Bazem Luhrmannem
Kamera: Donald McAlpine
Hrají: Nicole Kidmanová, Ewan McGregor, John Leguizamo, Jim Broadbent
Hudba: Craig Armstrong
Délka: 105 minut
Čistá duše
8 nominací
Režie: Ron Howard
Předloha: Silvie Nasarová
Scénář: Akiva Goldsman
Kamera: Roger Deakins
Hrají: Rusell Crowe, Jennifer Conellyová, Ed Harris a další
Hudba: James Horner
Délka: 130 minut
Gosford Park
7 nominací
Režie: Robert Altman
Scénář: Julian Fellowes
Kamera: Andrew Dunn
Hrají: Michael Gambon, Kristin Scott Thomas, Camilla Rutherford, Maggie Smith a další
Hudba: Patrick Doyle
Délka: 137 minut
V ložnici
4 nominace
Režie: Todd Field
Předloha: Andre Dubus
Scénář: Robert Festinger, Todd Field
Kamera: Antonio Calvache
Hrají: Tom Wilkinson, Sissy Spacek, Nick Stahl a další
Hudba: Thomas Newman
Délka: 130 minut
Nominace v hlavní ženské roli
Halle Barryová (33)
Reneé Zellwegerová (32)
Nicole Kidmanová (34)
Sissy Spaceková (52)
Judi Denchová (67)
Češi, kteří mohou hlasovat
</TEXT>
<HEADING>
Miroslav Ondříček, kameraman
</HEADING>
<TEXT>
Už je to odhlasováno, hlasoval jsem, ale pro koho, to vám neřeknu. Nesmí se to. Tip mám asi na tři filmy.
</TEXT>
<HEADING>
Theodor Pištěk, výtvarník
</HEADING>
<TEXT>
Nehlasoval jsem, protože jsem pro nával práce nestihl vidět všechny filmy. Favorita na vítěze nemám, kdybych ho měl, budu hlasovat. Ale líbil se mi Mullholand Drive.
</TEXT>
<HEADING>
Karel Černý, architekt
</HEADING>
<TEXT>
Nehlasoval jsem, protože jsem ty všechny filmy neviděl. A když jste členem takovéhle instituce, tak to musíte brát odpovědně. Proto nemám ani svého favorita.
Jan Svěrák, režisér
Letos jsem nehlasoval, protože jsem neviděl všechny filmy. Nezvládl jsem to. Tím pádem nemám favorita.
</TEXT>
<HEADING>
Jiří Menzel, režisér
</HEADING>
<TEXT>
Hlasoval jsem, ale nemůžu říci jak, protože jsem jako všichni akademici zavázán k mlčení. Mezi letošními filmy bylo dost zajímavých titulů. Zdá se, že přibylo lidštějších příběhů, že jich bylo víc než obvykle bývá a že poněkud ubylo těch bombastických.
Miloš Forman, režisér
Vyjádření Miloše Formana se nepodařilo redakci LN získat.
OSCAR za rok 2001
NOMINACE V NEJSLEDOVANĚJŠÍCH KATEGORIÍCH
Nejlepší film roku
A Beautiful Mind (Čistá duše) celkem 8 nominací
Gosford Park celkem 7 nominací
In The Bedroom (V ložnici) celkem 4 nominace
The Lord of The Rings: The Fellowship of The Ring (Pán prstenů: Společenstvo prstenu) celkem 13 nominací
Moulin Rouge celkem 8 nominací
Hlavní mužská role
Russell Crowe A Beautiful Mind (Čistá duše)
Sean Penn I Am Sam (Já jsem Sam)
Will Smith Ali
Denzel Washington Training Day
Tom Wilkinson In the Bedroom (V ložnici)
Hlavní ženská role
Halle Berryová Monster's Ball
Judi Denchová Iris
Nicole Kidmanová Moulin Rouge
Sissy Spaceková In the Bedroom
Renée Zellwegerová Deník Bridget Jonesové
Vedlejší mužská role
Jim Broadbent Iris
Ethan Hawke Training Day
Ben Kingsley Sexy Beast (Sexy bestie)
Ian McKellen The Lord of the Rings (Pán prstenů)
Jon Voight Ali
Vedlejší ženská role
Jennifer Connellyová A Beautiful Mind (Čistá duše)
Helen Mirrenová Gosford Park
Maggie Smithová Gosford Park
Marisa Tomei In the Bedroom (V ložnici)
Kate Winsletová Iris
Nejlepší režie
Ron Howard A Beautiful Mind (Čistá duše)
Ridley Scott Black Hawk Down (Černý jestřáb sestřelen)
Robert Altman Gosford Park
Peter Jackson The Lord of the Rings (Pán prstenů)
David Lynch Mullholand Drive
Film v jiném než anglickém znění
Amélie z Montmartru (Le fabuleux destin d'Amélie Poulain, celkem 5 nominací) Francie
Místo (Elling) Norsko
Daň (Lagaan) Indie
Země nikoho (No Man's Land) Bosna a Hercegovina
Son of The Bride Argentina
Nejlepší kamera
Bruno Delbonnel Amélie z Montmartru
Slawomir Idziak Black Hawk Down (Černý jestřáb sestřelen)
Andrew Lesnie The Lord of the Rings (Pán prstenů)
Roger Deakins The Man who wasn't there
Donald M. McAlpine Moulin Rouge
Nejlepší animovaný film
Jimmy Neutron: Boy Genius
Monsters, inc.
Shrek
Původní scénická hudba
John Williams A.I.: Artificial Intelligence
James Horner A Beautiful Mind (Čistá duše)
John Williams Harry Potter a Kámen mudrců
Howard Shore The Lord of the Rings (Pán prstenů)
Randy Newman Monsters, inc. (Stvůry, s. r. o.)
Původní píseň
Randy Newman "If I Didn't Have You" (Stvůry, s. r. o.)
Enya, Nicky Ryan a Roma Ryan "May It Be" (Pán prstenů)
Diane Warren "There You'll Be" (Pearl Harbor)
Sting "Until" (Kate &amp; Leopold)
Paul McCartney "Vanilla Sky" (Vanilkové nebe)
Nominace v hlavní mužské roli
Rusell Crowe (37)
Tom Wilkinson (53)
Denzel Washington (47)
Will Smith (33)
Sean Penn (41)
</TEXT>
</DOC>
<DOC>
<DOCID>LN-20020323073</DOCID>
<DOCNO>LN-20020323073</DOCNO>
<DATE>03/23/02</DATE>
<TITLE>
Myšlenka na založení tradice udílení Oscarů, cen americké Akademie filmových umění a věd, je stará už 74 let - sahá až do roku 1928. Tenkrát ale všechno vypadalo jinak než dnes.
</TITLE>
<TEXT>
První oscariáda za účasti kolem 250 osob účtovala s filmy vzniklými v letech 1927 a 1928. Nebyla však bůhvíjakým středem zájmu. Akademie vítěze totiž vyhlásila již tři měsíce před jejich dekorováním a na malý slavnostní raut "na počest kinematografie" se většina nominovaných a dokonce i vítězů nedostavila vůbec. Samozvaní akademici tak byli nepřítomným spíše pro smích. Aby čtenáři už nazítří mohli číst o "radosti či slzách" svých hvězd, bývali až do roku 1940 nahlašováni novinářům s předstihem - vzhledem k výrobním lhůtám tehdejších tiskovin. Právě toho roku se ale Los Angeles Times podařilo otisknout jména oceněných o den dříve, a tak se od příště přistoupilo k systému zapečetěných obálek. Ten se používá dodnes. S přibývajícími lety získávala akademie na vážnosti, důvěryhodnosti i oblibě. V roce 1942 tak úplně změnila formu slavnosti - komorní bankety se změnily ve velkolepou podívanou pro velký počet lidí. Šestnácté výroční udílení Oscarů v roce 1943 se už konalo ve slavném Graumanově Čínském divadle na Hollywoodském bulváru a zvukově bylo v přímém přenosu vysíláno rozhlasem. Televize přišla na řadu poprvé až v roce 1952 a teprve až v šedesátém devátém bylo možné zhlédnout vyhlášení Oscarů na obrazovkách také jinde než ve Spojených státech a Kanadě. Dnes každý rok udílení Cen akademie v televizi sledují řádově stovky milionů lidí na celém světě.
</TEXT>
<HEADING>
Disney - zlatých sošek král
</HEADING>
<TEXT>
Sedmdesát čtyři oscarových ročníků. To už je slušná řádka oceněných. A co teprve nominovaných! Do dějin filmu vešli bezesporu všichni. Kteří ale nejoscarověji? Bezkonkurenčním oscarovým střelcem ještě asi nadlouho zůstane Walt Disney. Jeho skóre? V nejrůznějších kategoriích celkem 64 nominací a 26 vítězství. V herecké kategorii stále drží primát Katharine Hepburnová se čtyřmi Oscary (Hádej, kdo přijde na večeři, Lev v zimě, Na zlatém jezeře a Morning Glory) z celkem dvanácti nominací. Tolikrát byla nominována i Meryl Streepová, ovšem vítězství si připsala zatím "jen" dvě (Kramerová vs. Kramer a Sofiina volba). Filmařem oscarové štěstěny se může nazývat zvukový mistr Mark Berger. Nominován byl ve své kategorii celkem čtyřikrát a pokaždé Oscara získal (Apokalypsa, Správná věc, Amadeus, Anglický pacient). Smolaři non plus ultra jsou zas naopak Peter O'Toole a Richard Burton. Oba byli nominováni celkem sedmkrát a ani jeden pozlacenou sošku nikdy nezískal. O'Toole by snad ještě mohl, ale Burton to vzhledem k předčasnému úmrtí v roce 1984 už to nestihne...
</TEXT>
<HEADING>
Nejmladší vítězce bylo deset let
</HEADING>
<TEXT>
Nejmladší oceněnou osobou se stala v roce 1974 teprve desetiletá Tatum O'Nealová za vedlejší roli ve filmu Paper Moon. Shirley Templová, pozdější americká ambasadorka v Československu, dávno předtím sice Oscara získala už jako šestiletá, ale jen zvláštního dětského, nesoutěžního. Nejvíce oceněními v kategorii nejlepších filmů v neanglickém znění se stále pyšní italská kinematografie - z celkem šestadvaceti nominací jich v Oscara proměnila už desetkrát. Vedle zásadních pečlivě vedených a nezpochybnitelných statistik však akademii obestírá jedna nevysvětlitelná záhada. Nikdo totiž s určitostí neví, jak ona pozlacená soška atleta s mečem a zploštělým temenem přišla ke svému jménu.
Záhada pozlaceného atleta - kde se vzalo jeho jméno?
Jedna z verzí tvrdí, že jistá Margaret Herricková, v počátcích akademie její archivářka, s jistou mírou nadsázky o zmíněné, dnes tak slavné sošce prohlásila, že se podobá jejímu strýci Oskarovi. Toho prý se chytil jeden hollywoodský sloupkař, když ono nezávazné prohlášení náhodou odposlechl, a v jednom ze svých příštích článků o Cenách akademie označení Oscar hned několikrát použil. To se mělo přihodit v roce 1934, avšak sami akademici jméno Oscar za své přijali až teprve o pět let později. Ve všem ostatním mají členové nejužšího kolegia americké Akademie filmových umění a věd, zdá se, jasno. Alespoň historický vývoj své instituce mají zaznamenán velmi podrobně. Lidové noviny vybírají to nejzajímavější z let, kdy Oscar i kinematografie stále ještě hledaly samy sebe a prodělávaly nejvíce proměn:
1927 - 29 - v prvním ročníku uděleno celkem 15 sošek, nejlepším snímkem vyhlášena Křídla (Wings), poprvé a naposledy němý film; první zvukový film na světě - Jazzový zpěvák - byl v této kategorii nominace zbaven, aby nezahanbil ostatní soutěžící.
1931 - nejlepším filmem se stal Cimarron, na šedesát let poslední western; až v roce 1991 triumfoval Tanec s vlky.
1932 - Walt Disney získává čestného Oscara za stvoření Mickey Mouse.
1933 - moderátor večera Will Rogers vchází do dějin: "Tak si pro to pojď, Franku," řekl, když vyhlašoval nejlepší režii, ovšem bez toho, aby doplnil, o kterého Franka jde - Capru nebo Lloyda. Sebevědomím proslulý Capra na léčku skočil a než se vzpamatoval, byl už skoro na pódiu.
1934 - první tzv. velkou pětku (nejlepší film, režii, scénář, oba hlavní herce) bere film Stalo se jedné noci (režie Frank Capra); v budoucnu se totéž podařilo už jen Přeletu nad kukaččím hnízdem (Miloš Forman, 1975) a Mlčení jehňátek (Jonathan Demme, 1991).
1938 - první zahraniční nominace v kategorii nejlepší film pro Velkou iluzi (Jean Renoir, Fr.); samostatná kategorie nejlepších filmů v neanglickém znění zřízena až v roce 1947.
1939 - Sever proti Jihu ohromuje třinácti nominacemi, z nich osmi vítězstvími a navrch dvěma zvláštními Oscary za revoluční technologické postupy.
1942 - 46 - z úsporných důvodů v národním zájmu sošky Oscara byly vítězům udělovány pouze v umělohmotných replikách, po válce byly všem laureátům vyměněny za pravé, pozlacené.
1942 - děkovací řeč Greer Garsonové, laureátce za hlavní roli v Mrs. Miniver (režie William Wyler), trvá déle než sedm minut; tento odstrašující rekord dosud nikdo nepřekonal.
1944 - Barry Fitzgeral pro nepozornost akademiků nominován jak v hlavní, tak i vedlejší roli ve stejném filmu (Kráčím svou cestou, režie Leo McCarey) - získal Oscara za tu vedlejší, když za hlavní roli v tomtéž snímku sošku získal Bing Crosby.
1948 - zařazením kategorie nejlepších kostýmů začíná neuvěřitelná série devíti nominací devět let po sobě bez přerušení pro návrhářku Edith Headovou. Za svoji kariéru nakonec nominací nasbírala celkem 34, přičemž 8 z nich proměnila vítězně (např. All About Eve, Prázdniny v Římě, Podraz ad.)
1951 - nejlepším filmem Američan v Paříži (režie Vincente Minnelli), teprve druhý vítězný muzikál a první barevný film od Severu proti Jihu (1939).
1956 - každý z nominovaných, který se hlásí k členství v komunistické straně nebo odmítá prověrky před kongresovým výborem, má být diskvalifikován - toto nařízení z nejvyšších vládních míst USA platilo jen dva roky, protože bylo stejně ignorováno.
1958 - snímek Gigi (režie Vincente Minnelli) vytvořil nový rekord: všech devět nominací proměněno vítězně.
1959 - a další, ještě neuvěřitelnější rekord: 11 Oscarů z dvanácti nominací pro film Ben Hur! Měřit se pak může jen Titanic (1997).
1961 - Sophia Lorenová historicky první herečkou z neanglicky mluveného filmu (Horalka, režie Vittorio De Sica) nominovanou v hlavní herecké kategorii
1966 - kategorie kamery, výpravy a kostýmu naposledy rozděleny na barevný a černobílý film.
1968 - tajné hlasování akademiků v kategorii nejlepší herečky bylo tak těsné, že Oscara získaly obě: Katharine Hepburnová (Lev v zimě) i Barbra Streisandová (Funny Girl).
1968 - nejlepším zahraničním filmem sedmiapůlhodinový(!) sovětský megaopus Vojna a mír (režie Sergej Bondarčuk).
1969 - vítězství Půlnočního kovboje (režie John Schlesinger) předznamenává nástup nových filmových postupů a nové filmařské generace.
1971 - Charlie Chaplin po třiceti letech exilu ve Švýcarsku a politických neshod se zemí, jež ho učinila neotřesitelným králem světových komiků, přijímá z rukou Ingrid Bergmanové čestného Oscara za celoživotní dílo a od nabitého auditoria déle než pět minut trvající aplaus a ovace ve stoje.
1966 - Ida Kaminská v kategorii ženský herecký výkon v hlavní roli filmu Obchod na korze, režie Ján Kadár a Elmar Klos
1968 - Hoří, má panenko v kategorii nejlepší neanglicky mluvený film, režie Miloš Forman
1981 - Miroslav Ondříček v kategorii nejlepší kamera za Ragtime, režie Miloš Forman
1986 - Miroslav Ondříček v kategorii nejlepší kamera za film Amadeus, režie Miloš Forman
1986 - Vesničko má středisková v kategorii nejlepší neanglicky mluvený film, režie Jiří Menzel
1989 - Theodor Pištěk v kategorii nejlepších kostýmů za film Valmont, režie Miloš
Forman
1991 - Obecná škola v kategorii nejlepší neanglicky mluvený film, režie Jan Svěrák
2000 - Musíme si pomáhat v kategorii nejlepší neanglicky mluvený film, režie Jan Hřebejk
Pozn.: Miloš Forman už jako občan USA získal Oscara za nejlepší režii filmů Přelet nad kukaččím hnízdem (1975) a Amadeus (1984), ve stejné kategorii byl nominován ještě s filmem Lid versus Larry Flynt (1996)
</TEXT>
</DOC>
<DOC>
<DOCID>LN-20020323074</DOCID>
<DOCNO>LN-20020323074</DOCNO>
<DATE>03/23/02</DATE>
<TITLE>
Muži se někdy ocitají v síti utkané z vábivých úsměvů, vzbuzujících naději a přísliby
</TITLE>
<TEXT>
Tajná zbraň v boji pohlaví? Smích, říkají odborníci. Ženy jej používají při obraně před dotěrnými muži, ale i k manipulaci s partnerem. Existenci této účinné zbraně nedávno potvrdily také vědecké výzkumy.
Skupinka dobrovolníků sedí ve ztemnělé místnosti a na televizním monitoru sleduje záběry smějících se mužů a žen. Pozorovatelé mají určit, který chechtot je nejvíce zaujal a s kým by se rádi setkali.
</TEXT>
<HEADING>
Lhostejnost i mimořádný zájem
</HEADING>
<TEXT>
"Teď už vím, že frkat a hýkat si dovolím jen v kroužku nejbližších přátel, ale nikdy ne před mužem, na kterého bych chtěla udělat dojem," říká Jo-Anne Bachorovská z Vanderbilt University v Tennessee. Právě tato psycholožka společně s Michaelem Owrenem z Cornell University zkoumala, jak muži a ženy reagují na smích. Pokusy ukázaly, že způsob smíchu podstatně ovlivňuje, za jak atraktivního jedince nás budou ostatní lidé považovat. Dobrovolníci například zcela lhostejně sledovali osoby, které v záchvatu smíchu jenom otevíraly ústa a bez hlesu se pouze kývaly dopředu a dozadu. Také lidé prskající kolem dokola a plácající se při smíchu do stehen nezískaly příliš mnoho kladných bodů. Zato ženy s perlivým smíchem působily velice příjemně a sexy. "Zaujaly tolik zájemců, že by mohly chodit na rande každý večer," poznamenává v nadsázce psycholog Owren. Ovšem pánové s podobným perlivým řehotem u opačného pohlaví zcela propadli. "Vysoký mužský smích se obvykle spojuje se známým faktem, že fistulí mluví kastráti. Proto u žen vzniká dojem, že pokud se muž směje ve vyšší tónině, není tak úplně v pořádku," vysvětluje nezájem žen doktor psychiatrie MUDr. Jiří Krombholz z pražské ordinace Sanima, zařízení pro péči o duševní zdraví.
</TEXT>
<HEADING>
Ženy se smějí až třikrát častěji než muži
</HEADING>
<TEXT>
Experimentátoři rovněž zkoumali, jak se lidé smějí v určitých situacích. Pokusným osobám rozděleným do skupin nebo dvojic pouštěli záběry z filmových komedií a pozorovali jejich reakce. "Ženy se údajně smějou až třikrát častěji než muži," poznamenává doktor Krombholz. "Smích, jako signál určité ochoty ke kontaktu, je pro ně bližší, proto se asi celkově smějou více," dodává psychiatr. Tento předpoklad se potvrdil i při pokusech. Ženy se smály více v přítomnosti mužů, které znaly, než když sledovaly komické scénky jen ve společnosti svých kamarádek. Pozoruhodný jev zaznamenali vědci v okamžiku, kdy žena sledovala filmové záběry společně s mužem, jehož nikdy předtím neviděla. Tehdy se smála o poznání vyšším tónem. "Je to vlastně instinktivní reakce na přítomnost neznámého muže," komentuje tento poznatek zahraničních vědců doktor Krombholz. Žena podvědomě tuší, že smíchem otupí napětí vyplývající z přítomnosti neznámého, a odvrací tak případnou, někdy i sexuální agresi. "Pro pubertální dívky je typické chichotání v okamžiku, kdy kolem nich prochází nějaký muž," ilustruje význam smíchu ve vysokých tóninách doktor Krombholz. Dívky sice muž zajímá, ale zároveň mají obavu z toho, že o ně projeví větší zájem. Proto si od něho udržují odstup pomocí hihňání.
</TEXT>
<HEADING>
Past na muže
</HEADING>
<TEXT>
Smích ale nebývá jen štítem před možná dotěrnými muži. Žena jej používá i jako vhodného nástroje k manipulování s mužem. "Když prostřednictvím úsměvu povzbudí jeho sebevědomí a zároveň u něj vyvolá naději (třeba i na sex), pak udělá muž mnohem ochoněji to, co si žena přeje," spekuluje americký psycholog Owren. Rovněž doktor Krombholz na základě dlouholetých zkušeností z ordinační praxe přiznává, že muž v podobných situacích potlačuje racionální uvažování a jeho skutky podléhají spíše emocím. K přání ženy je pak vstřícnější a povolnější. Žena smíchem nejen odrazuje, ale také vábí. Pokud totiž považuje muže za potenciálního partnera, protože ji něčím zaujal, nasadí, opět podvědomě, hlubší a sytější smích. Vysílá tak signál, jenž by se dal volně přeložit následujícími slovy: beru tě na vědomí, jsem uvolněná a připravená k eventuálnímu sblížení. "Samozřejmě to neznamená, že k němu vždy musí dojít," dodává doktor Krombholz. Kromě těchto kontaktních signálů ovšem některé ženy vydávají smích jen kvůli tomu, aby všechny široko daleko upozornily na svoji přítomnost. Smějí se velice nahlas a jejich cílem je za každou cenu upoutat. "V takovém smíchu je ale již jistý rys hysterie," poznamenává doktor Krombholz.
</TEXT>
<HEADING>
Pánové si chtějí někdy jen tak zaryčet
</HEADING>
<TEXT>
Pokusy amerických badatelů rovněž prozradily, že muži neovládají zdaleka tak jemný rejstřík smíchů jako ženy. Ukázalo se ovšem něco pozoruhodnějšího. Pokud jsou muži jen mezi sebou, smějí se mnohem přirozeněji. Jedním z důvodů je podle doktora Krombholze patrně fakt, že smích nás zbavuje sebekontroly. Člověk plácá souseda po rameni, prská kolem sebe, rudne a sípe. Muži ovšem tak komicky před ženami vypadat nechtějí, a proto se v jejich přítomnosti více kontrolují. Potvrdily to i experimenty spojené s promítáním grotesek. Muži se během jejich sledování drželi ve společnosti žen dost zpátky. Americký psycholog Owren pak považuje obhroublý řehot mužů, ozývající se jen když jsou pánové mezi sebou, za jakousi kultivaci prastarých tradic tlupy. Patrně si pradávní lovci před výpravou za zvěří společně "zaryčeli" a vyvolávali tak v sobě pocit určitého spojenectví. Vědci chtějí nyní svoje poznatky o roli ženského a mužského smíchu ověřit v mnohem složitějších podmínkách než při promítání grotesek. Například během různých kolektivních her. Zároveň chtějí v průběhu těchto experimentů využít nejmodernější diagnostickou techniku, aby zjistili, jak smích "prochází" mozkem.
- úsměv signalizuje rozpaky, dolní část obličeje se usmívá, ale oči jsou nejisté, jako by očekávaly, co se v nejbližší chvíli stane. Zároveň je v očích náznak ustoupení, usmívá se jakoby proto, aby oddálila nebo znemožnila eventuální agresivní jednání.
</TEXT>
<HEADING>
Tatiana Vilhelmová
</HEADING>
<TEXT>
- úsměv přátelský, společenský, ale zároveň je v něm určitá míra odstupu, ale buďme přáteli. Není v něm výzva, lákání, spíše výraz poklidného vztahu a soužití. Výraz nic neslibuje, neskrývá, jen říká dobře se bavme, signál dobrého přátelského soužití.
</TEXT>
<HEADING>
Zuzana Bydžovská
</HEADING>
<TEXT>
- v úsměvu je určitá výzva, ne snad přímo sexuální, ale spíše v duchu: předveď, co umíš, dokaž mi, že jsi schopný, vyslov se... Síla a zvučnost jejího smíchu zřejmě dokáže vyvolávat v muži obavy. Zvláště když si představí, že by se takto smála jemu, to by způsobilo značnou nejistotu.
</TEXT>
<HEADING>
Iva Janžurová
</HEADING>
<TEXT>
- výraz plný vnitřního napětí, není zcela jednoznačný, připomíná něco mezi pláčem a smíchem. Vyvolává ve mně nejistotu, co ode mě chce. Kdyby se na mne takhle tvářila, říkal bych si, jestli jsem ji neublížil, nenaštval, zda se neusmívá jen proto, aby nemusela dát najevo něco nepříjemného.
</TEXT>
<HEADING>
Veronika Žilková
</HEADING>
<TEXT>
- vábivý až lákavý úsměv, jako by něco nabízel a říkal: mám pro tebe určité tajemství, něco ti mohu svěřit. V úsměvu je drobný sexuální náboj a náznak příslibu. Zakrytá část obličeje jako by naznačovala, že odhalením tajemství lze něco získat.
</TEXT>
<HEADING>
Bára Štěpánová
</HEADING>
<TEXT>
- v úsměvu je špetka koketnosti a sexu. Zároveň je to lákavý a vábivý výraz spojený s očekáváním, že někdo přistoupí a nabídne nějakou řeč, kontakt nebo podnět.
</TEXT>
<HEADING>
Mona Lisa "Gioconda" (kolem roku 1503)
</HEADING>
<TEXT>
O rozluštění tajemství nejzáhadnějšího úsměvu světových dějin, zachyceného italským malířem a vynálezcem Leonardem da Vinci se pokoušejí odborníci již stovky let.
O rozluštění tajemství nejzáhadnějšího úsměvu světových dějin, zachyceného italským malířem a vynálezcem Leonardem da Vinci se pokoušejí odborníci již stovky let.
</TEXT>
</DOC>
<DOC>
<DOCID>LN-20020323075</DOCID>
<DOCNO>LN-20020323075</DOCNO>
<DATE>03/23/02</DATE>
<TITLE>
Péče o druhé dodává pocit moci, což může snadno svádět ke zneužívání svého postavení
</TITLE>
<TEXT>
Obětavá práce pro druhé. To je každodenní náplň řady povolání. Příslušníci pomáhajících profesí ale nemyslí vždy na blaho svých svěřenců. Občas vystupují do popředí jejich vlastní zájmy. Někteří dokonce chtějí své klienty ovládat.
Ironické poznámky, slovní urážky, agresivní výpady. Tak vypadá chování sociálního pracovníka Františka k mladistvým svěřencům. Rozzlobí ho, když se výrostci předvádějí a dokazují mu, že jsou nejlepší, nejsilnější nebo nejchytřejší. František mladíky považuje za bezmocné slabochy. Proč se sociální pracovník chová agresivně? Příčiny musíme hledat v jeho dětství, uvádí německý psycholog Wolfgang Schmidbauer v knize nazvané Psychická úskalí pomáhajících profesí. Františka vychovával značně autoritativní otec, který nesnášel slabost a neposlušnost. Sociální pracovník si vzpomněl na dávný konflikt a podvědomě se ztotožnil s agresivním chováním svého otce. Zážitky z dětství se projevily v jeho současném chování ke svěřencům.
</TEXT>
<HEADING>
Altruisté, nebo sobci?
</HEADING>
<TEXT>
Lidé v profesích "opatrovníků" promítají občas své vlastní problémy do vztahů s klienty. Určitá část ošetřovatelů, pedagogů, sociálních pracovníků, lékařů, vychovatelů, kněží nebo třeba terapeutů si své povolání vybrala proto, že jim v dětství chyběla láska, uznání či zájem rodičů. Altruismus funguje podle Schmidbauera jako obrana proti vlastním potížím. "Lidé, kteří zasvětí svůj život práci pro druhé, si tímto způsobem velmi často řeší nějaký osobní problém. Samozřejmě to ale neplatí ve všech případech," říká sociální pracovník Mgr. Vladimír Bodlák, vedoucí komunitního centra Krok. I když člověka přivedou ke studiu psychologie vlastní potíže, může druhým prospět. "Pokud terapeut dokáže zvládnout své problémy, zpravidla lépe pochopí obtíže někoho jiného nacházejícího se v podobné situaci," vysvětluje dr. Jitka Vodňanská ze Střediska pro mládež a rodinnou terapii Apolinářská. Člověk, který se rozhodne pomáhat, často výběrem profese řeší rané trauma odmítnutého dítěte, uvádí Schmidbauer. Rodiče svého potomka zanedbávali. Dítě se začalo cítit odstrčené a osamělé. Mělo dojem, že jeho přání nikoho nezajímají, a proto se v dospělosti rozhodlo pomáhat druhým. Protože k narušení osobnosti došlo v době silné závislosti na rodičích, dotyčný se často vyhýbá navazování hlubších vztahů. Někteří terapeuti, ošetřovatelé, lékaři či učitelé zůstávají celý život svobodní, jiní vstupují do problematických manželství, jež většinou končí rozvodem. Část pomáhajících nedovede udržovat rovnocenné partnerství, a volí proto raději vztahy ke klientům, ve kterých můžou demonstrovat svoji nadřazenost.
</TEXT>
<HEADING>
Dobrovolný celibát
</HEADING>
<TEXT>
"Kdybych měl výrazně blíže k jednomu člověku, nemohl bych tak dobře pomáhat dalším. A ti mě přece potřebují." Tak zdůvodňuje ve zmíněné knize svou celoživotní samotu Jiří, který již dvacet let pracuje jako vychovatel. Věří, že by případné citové pouto ohrozilo jeho připravenost obětovat se pro druhé. Ve skutečnosti ale Jiří nedokáže navázat hlubší partnerský vztah, a proto se raději věnuje svým svěřencům. "Někteří pomáhající si prací pro druhé skutečně mohou řešit traumata z dětství. Frustrace vedoucí k poškozování klientů ale často vznikají i v dospělosti," upřesňuje PhDr. Oldřich Čálek, CSc., z psychoterapeutické kliniky Esset. Většina sociálních pracovníků, ošetřovatelů, učitelů, lékařů či psychologů si svou profesi patrně nezvolila jako odpověď na dávné problémy s rodiči. Proč se tedy vlastně rozhodli pomáhat? "Motivace člověka, který chce pracovat pro druhé, musí být silná. Jestliže jde jen o povrchní, a ne o skutečný zájem, nemůže dotyčný v tak náročné profesi obstát," říká psychoterapeutka Vodňanská. "Někteří lidé chápou své povolání jako poslání," vysvětluje doktor psychologie Čálek, "existuje ale poměrně početná skupina ošetřovatelů, kněží, pedagogů nebo třeba terapeutů, kteří si svou profesi vybrali, protože touží ovládat druhé." Podle ovoce poznáš strom, praví přísloví. "Když budeme pozorně sledovat chování pomáhajícího, brzo se dozvíme, jestli mu skutečně jde o dobro klientů, nebo jen o uspokojení vlastních potřeb," podotýká Čálek. Terapeut bez postranních skrytých zájmů povede se svým svěřencem dialog. V rámci možností se bude snažit vytvořit rovnocenný vztah. "Pokud si psycholog před klientem fouká vlastní bolístky, poškozuje ho," dodává sociální pracovník Bodlák. Odborník by měl sloužit pouze jako průvodce v době krize. Jestliže klient jeho služby využívá dlouhodobě, lze mluvit o závislosti. "Slyšela jsem o ženě žijící ve Francii, která svého psychoanalytika navštěvuje již dvacátým rokem. Ani jeden z nich necítí potřebu vztah ukončit," vypráví Jitka Vodňanská. "Nejčastěji zneužívají své postavení zaměstnanci sanitních služeb," popisuje příklad z praxe doktor psychologie Čálek. Mnoho pracovníků se k pacientům chová hrubě a za běžné převozy vymáhá úplatky. Dokázat tyto praktiky je ale velice obtížné. "Úřad, který by se zabýval kontrolou sanitních služeb, neexistuje," dodává Čálek. Silné vazby s pomáhajícím si často vytvářejí klienti sami. Psychoterapeutka Vodňanská vypráví o skupinových sezeních, jejichž cílem bylo pomoci opuštěným dětem. Terapie začala v šesti letech. Setkání s klienty měla skončit po dosažení věkové hranice patnácti let. Jenže během pravidelných sezení se děti staly závislé na péči a pomoci psychologa. V jejich světě jim vlastně nahrazoval chybějící rodiče. Klienti docházeli na terapii i v době dospívání a pro vedoucího bylo velice problematické tyto vazby citlivě ukončit.
</TEXT>
<HEADING>
Odchod za penězi
</HEADING>
<TEXT>
Lidé poskytující pomoc mohou relativně snadno zneužít svého postavení. Jako jeden z důvodů označuje doktor psychologie Čálek asymetričnost vztahu. Klientův osud je často doslova v rukou pomáhajícího. S tím souvisí i veliká zodpovědnost, která leží na bedrech ošetřovatele, pedagoga nebo terapeuta. Ne každý dokáže její tíhu bez problémů unést. Vykonávání většiny pomáhajících profesí není placeno zrovna královsky. Kvalifikovaní odborníci odcházejí za lepšími výdělky. Na jejich místa se občas dostanou lidé s nedostatečným vzděláním a zkušenostmi. Studium psychologie představuje pro terapeuta pouze "základní školu". "V této profesi je nutné neustálé vzdělávání a vlastní zkušenost z tréninkové psychoterapie," říká Jitka Vodňanská. Jako další pohnutku, která vede k manipulaci s klientem, označuje doktor psychologie Čálek pocit méněcennosti. V dnešní době jím trpí mnoho lidí. Aby zvýšili své sebevědomí, potřebují někoho ovládat. Oslabení jedinci představují vhodný terč. Čálek vypráví příběh, který se nedávno stal na jedné pražské poště. V odpoledních hodinách se vytvořila poměrně dlouhá fronta u přepážky. Muž ve středních letech začal hned po svém příchodu slovně napadat vozíčkáře v řadě před sebou. Doporučil mu, aby si vyřizoval své záležitosti ráno, protože jako invalida má přece čas celý den. Postiženého se nikdo z přítomných nezastal. Pečovatel budí pana Nováka denně v půl osmé. Po snídani, přesně v osm hodin dává pacientovi jeho lék. Jen on ví, co je pro pana Nováka nejlepší. S pomáháním souvisí podle doktora Čálka i takzvaná "násilná dobročinnost". Ošetřovatele v ústavech často vůbec nezajímají přání klientů. Domnívají se, že sami vědí nejlépe, co je pro jejich svěřence dobré. Stává se, že pečovatel řídí život svého klienta do nejmenších detailů. Kdo představuje snadný cíl pro pomocníky toužící po moci? "Mezi nejzranitelnější jedince patří opuštěné děti, tělesně postižení a staří lidé," myslí si doktor psychologie Čálek. Velké riziko zneužití hrozí trvale oslabeným sociálním skupinám, například problémovým rodinám. Nechvalně proslulé zneužívání duševně nemocných v minulosti pokračuje v některých psychiatrických léčebnách dodnes. V nemocnicích se podle psychologa Čálka setkáme s překračováním lékařských pravomocí jen zřídka. Vazba mezi pomáhajícím a klientem není tak silná. Pacient totiž po určité době potřebné k vyléčení odchází domů. Snadnou obětí profesionála, který zneužívá své postavení, se stává člověk trpící jakoukoliv závislostí. "Rizikovou skupinou jsou oslabení lidé. Příčinou jejich stavu může být psychická porucha, závislost na droze nebo třeba nějaký nevyřešený problém," podotýká sociální pracovník Bodlák.
</TEXT>
<HEADING>
Obrana proti svévoli
</HEADING>
<TEXT>
Pokud chceme problémy spojené s pomáhajícími profesemi vyřešit, měl by se změnit názor společnosti na dobročinnost. "Řada lidí si ještě i dnes často myslí, že postižení mohou být rádi, že se o ně vůbec někdo stará," říká psycholog Čálek. O úskalích pomáhání by se také mělo na veřejnosti začít více hovořit. "Nejdůležitější je vědět, jaká rizika s daným povoláním souvisí, nic se nesmí zametat pod koberec," konstatuje sociální pracovník Bodlák. Pokud psychoterapeut cítí, že poškozuje klienta, měl by případ předat svému kolegovi. Jestliže má pomáhající při své práci vážnější problémy, musí profesi opustit. V oblasti psychoterapie funguje jako ochranný mechanismus supervize, tedy odborná pomoc, podpora a ochrana terapeutů i klientů. "Řada institucí považuje supervizi stále ještě za kontrolu, a proto ji odmítá," říká psychoterapeutka Vodňanská.
Pokud chceme problémy spojené s pomáhajícími profesemi vyřešit, měl by se změnit názor společnosti na dobročinnost. "Řada lidí si ještě i dnes často myslí, že postižení mohou být rádi, že se o ně vůbec někdo stará," říká psycholog Čálek. O úskalích pomáhání by se také mělo na veřejnosti začít více hovořit. "Nejdůležitější je vědět, jaká rizika s daným povoláním souvisí, nic se nesmí zametat pod koberec," konstatuje sociální pracovník Bodlák. Pokud psychoterapeut cítí, že poškozuje klienta, měl by případ předat svému kolegovi. Jestliže má pomáhající při své práci vážnější problémy, musí profesi opustit. V oblasti psychoterapie funguje jako ochranný mechanismus supervize, tedy odborná pomoc, podpora a ochrana terapeutů i klientů. "Řada institucí považuje supervizi stále ještě za kontrolu, a proto ji odmítá," říká psychoterapeutka Vodňanská.
</TEXT>
</DOC>
<DOC>
<DOCID>LN-20020323076</DOCID>
<DOCNO>LN-20020323076</DOCNO>
<DATE>03/23/02</DATE>
<TITLE>
Cizokrajný hmyz obsazuje další kontinenty hlavně přičiněním člověka l Moskyti se začínají objevovat i tam, kde nikdy nežili
</TITLE>
<TEXT>
Agresivní mravenci likvidují nejen vzácné druhy zvířat, ale dokážou zabít i člověka.
Invazi exotických druhů hmyzu jsme vystaveni už léta. Vzpomeňme si jen na mravence faraony v našich spížích. Nikdy by se tam nedostali, nebýt masového dovozu exotického ovoce a zeleniny. A to si můžeme gratulovat, že nás obtěžují jen svou všudypřítomností.
</TEXT>
<HEADING>
Mravenčí pohroma
</HEADING>
<TEXT>
Ohniví mravenci, zavlečení před více než šedesáti lety z Latinské Ameriky do USA, mají jen od roku 1989 na kontě nejméně deset lidských životů. Zatím poslední obětí byla sedmasedmdesátiletá žena upoutaná na lůžko. Skonala po 1600 kousnutích těchto zvlášť agresivních mravenců. Stalo se v pečovatelském domě městečka North Port na Floridě. Vánoční ostrov v Indickém oceánu zase sužují přivandrovalí "blázniví mravenci". Druh Anoplolepis gracilipes dostal tento název pro svůj bláznivě rychlý, zdánlivě neuspořádaný pohyb. Na ostrov se dostali pravděpodobně s některou z obchodních lodí před více než půlstoletím, ale hrozivě se rozmnožili až po extrémně suchém létě v roce 1996. Na Vánočním ostrově už zabrali více než pětinu lesů, kde likvidují unikátní rudé kraby. Postup je jednoduchý - nejdřív mnohonásobně větší oběť oslepí a poté ochromí mravenčí kyselinou. Pod krunýř obrovské živé konzervy pak nakladou mouchy vajíčka a vylíhnuté larvy rozloží svého hostitele zaživa. Takhle na kousíčky naporcovaný úlovek slouží "bláznivým mravencům" za potravu. Ani tak bohatá kořist jim však nestačí. Šplhají do korun stromů, kde ohrožují vejce a mláďata mořských ptáků. Obdobně dopadl Ptačí ostrov na Seychelách, kde se tento druh mravenců výrazněji projevil už v roce 1991. Ohrožují vzácné ptáky v jejich hnízdech, hady i ještěrky. Obrana proti bojovým kolonám jen čtyři milimetry velkých mravenců je zatím v nedohlednu. Světový obchod s ojetými pneumatikami způsobil rozšíření asijského typu moskyta šířícího mj. horečku dengue. V pneumatikách zůstávají kaluže vody, což je pro larvy komárů velmi vhodné prostředí. Dnes se smrtelně nebezpečné horečky obávají obyvatelé Austrálie a Nového Zélandu, Mosambiku a Nigérie, Brazílie a východního pobřeží USA, ale také jižní Evropy. Tohle nebezpečí je o to větší, že masivní hubení malarických moskytů pomocí DDT a jiných insekticidních prostředků přispělo k odolnosti tohoto hmyzu vůči dosud používaným chemickým látkám. Kromě rezistence se však moskyti začínají objevovat i v oblastech, kde zatím nikdy nežili. V Keni v roku 1997 jejich invaze do nezvykle vysokých nadmořských výšek způsobila smrt 300 domorodců a v nemocnicích zaregistrovali téměř 10 700 případů malarické infekce. Nález smrtelného západonilského viru v jedné ze čtvrtí New Yorku na podzim roku 1999 byl skutečnou záhadou. Z přibližně půlstovky nakažených osob jich pět podlehlo. Poprvé v historii tak byl zaznamenán výskyt této nákazy na západní polokouli. Předtím se virus výjimečně vyskytoval v subtropické Africe a na Blízkém východě. Do USA jej pravděpodobně zavlekli ptáci a z nich se prostřednictvím komárů mohl přenést i na člověka. Vir nezničila ani pověstná newyorská zima a v létě 2000 se zjevil opět, což vyvolalo masivní obranná opatření. Mezi taková můžeme započítat i vyšetřování americké Ústřední zpravodajské služby CIA, která prověřovala podezření, zda nešlo o teroristický útok nařízený iráckým diktátorem Saddámem Husajnem. Důkazy o útoku exotickým virem jako biologickou zbraní však CIA nezískala. Do ulic New Yorku vyjely velké mechanizované postřikovače insekticidních prostředků. Obyvatele města byli vyzváni, aby i přes letní horko pozavírali okna, vypnuli klimatizaci a zdržovali se doma. Západonilský virus postihuje nervový systém, zejména mozek, projevuje se vysokými horečkami a bolestmi kloubů. Mezi nejvíce ohrožené patří především starší lidé, mládež a osoby s narušeným imunitním systémem. I v našich médiích se objevily zprávy o obětech západonilského viru v New Yorku. Některé noviny přidaly i krátkou zmínku o dvou velkých výskytech v Bukurešti (1996) a Volgogradě (1999). Téměř bez povšimnutí však proběhla vlna tohoto onemocnění po záplavách na Břeclavsku v roce 1997 a opět roce 1999. Exotické choroby hrozí i nám!
Ohniví mravenci, zavlečení před více než šedesáti lety z Latinské Ameriky do USA, mají jen od roku 1989 na kontě nejméně deset lidských životů. Zatím poslední obětí byla sedmasedmdesátiletá žena upoutaná na lůžko. Skonala po 1600 kousnutích těchto zvlášť agresivních mravenců. Stalo se v pečovatelském domě městečka North Port na Floridě. Vánoční ostrov v Indickém oceánu zase sužují přivandrovalí "blázniví mravenci". Druh Anoplolepis gracilipes dostal tento název pro svůj bláznivě rychlý, zdánlivě neuspořádaný pohyb. Na ostrov se dostali pravděpodobně s některou z obchodních lodí před více než půlstoletím, ale hrozivě se rozmnožili až po extrémně suchém létě v roce 1996. Na Vánočním ostrově už zabrali více než pětinu lesů, kde likvidují unikátní rudé kraby. Postup je jednoduchý - nejdřív mnohonásobně větší oběť oslepí a poté ochromí mravenčí kyselinou. Pod krunýř obrovské živé konzervy pak nakladou mouchy vajíčka a vylíhnuté larvy rozloží svého hostitele zaživa. Takhle na kousíčky naporcovaný úlovek slouží "bláznivým mravencům" za potravu. Ani tak bohatá kořist jim však nestačí. Šplhají do korun stromů, kde ohrožují vejce a mláďata mořských ptáků. Obdobně dopadl Ptačí ostrov na Seychelách, kde se tento druh mravenců výrazněji projevil už v roce 1991. Ohrožují vzácné ptáky v jejich hnízdech, hady i ještěrky. Obrana proti bojovým kolonám jen čtyři milimetry velkých mravenců je zatím v nedohlednu. Světový obchod s ojetými pneumatikami způsobil rozšíření asijského typu moskyta šířícího mj. horečku dengue. V pneumatikách zůstávají kaluže vody, což je pro larvy komárů velmi vhodné prostředí. Dnes se smrtelně nebezpečné horečky obávají obyvatelé Austrálie a Nového Zélandu, Mosambiku a Nigérie, Brazílie a východního pobřeží USA, ale také jižní Evropy. Tohle nebezpečí je o to větší, že masivní hubení malarických moskytů pomocí DDT a jiných insekticidních prostředků přispělo k odolnosti tohoto hmyzu vůči dosud používaným chemickým látkám. Kromě rezistence se však moskyti začínají objevovat i v oblastech, kde zatím nikdy nežili. V Keni v roku 1997 jejich invaze do nezvykle vysokých nadmořských výšek způsobila smrt 300 domorodců a v nemocnicích zaregistrovali téměř 10 700 případů malarické infekce. Nález smrtelného západonilského viru v jedné ze čtvrtí New Yorku na podzim roku 1999 byl skutečnou záhadou. Z přibližně půlstovky nakažených osob jich pět podlehlo. Poprvé v historii tak byl zaznamenán výskyt této nákazy na západní polokouli. Předtím se virus výjimečně vyskytoval v subtropické Africe a na Blízkém východě. Do USA jej pravděpodobně zavlekli ptáci a z nich se prostřednictvím komárů mohl přenést i na člověka. Vir nezničila ani pověstná newyorská zima a v létě 2000 se zjevil opět, což vyvolalo masivní obranná opatření. Mezi taková můžeme započítat i vyšetřování americké Ústřední zpravodajské služby CIA, která prověřovala podezření, zda nešlo o teroristický útok nařízený iráckým diktátorem Saddámem Husajnem. Důkazy o útoku exotickým virem jako biologickou zbraní však CIA nezískala. Do ulic New Yorku vyjely velké mechanizované postřikovače insekticidních prostředků. Obyvatele města byli vyzváni, aby i přes letní horko pozavírali okna, vypnuli klimatizaci a zdržovali se doma. Západonilský virus postihuje nervový systém, zejména mozek, projevuje se vysokými horečkami a bolestmi kloubů. Mezi nejvíce ohrožené patří především starší lidé, mládež a osoby s narušeným imunitním systémem. I v našich médiích se objevily zprávy o obětech západonilského viru v New Yorku. Některé noviny přidaly i krátkou zmínku o dvou velkých výskytech v Bukurešti (1996) a Volgogradě (1999). Téměř bez povšimnutí však proběhla vlna tohoto onemocnění po záplavách na Břeclavsku v roce 1997 a opět roce 1999. Exotické choroby hrozí i nám!
</TEXT>
</DOC>
<DOC>
<DOCID>LN-20020323077</DOCID>
<DOCNO>LN-20020323077</DOCNO>
<DATE>03/23/02</DATE>
<TITLE>
Zítra uplyne 120 let od chvíle, kdy Robert Koch oznámil vědeckému světu, že objevil původce tuberkulózy
</TITLE>
<TEXT>
z historie:
Dárek od manželky nastartoval vědeckou dráhu Roberta Kocha. Žena mu koupila k narozeninám mikroskop.
Dělejte si na čem chcete, řekl šéf Robertu Kochovi, když jej v roce 1880 povolali do císařského zdravotního ústavu v Berlíně. Proč v tak prestižní instituci zacházeli právě s tímto sedmatřicetiletým venkovským lékařem v rukavičkách? V rodícím se oboru, lékařské mikrobiologii, byl jedničkou, chronologicky i významem. Ale zpočátku to tak zdaleka nevypadalo. Pro silnou krátkozrakost ho nevzali na vojenskou medicínu (kde se neplatilo školné), takže vystudoval v citelném nedostatku. Pocházel ze třinácti dětí horníka. Nakonec se stal státním venkovským lékařem na tehdy pruském Poznaňsku a svoji novomanželku, počestnou, poněkud maloměšťácky založenou dívku Emmu, čas od času děsil plány stát se lékařem na zámořských lodích.
</TEXT>
<HEADING>
Nejdříve popsal původce antraxu
</HEADING>
<TEXT>
Aby se doma zabavil a nešilhal po tropech plných nebezpečí, koupila mu žena k narozeninám mikroskop. Ten ho přivedl k vědě a věda ho přivedla do Berlína. Za co konkrétně? Koch napřed roku 1876 jako první na světě exaktně přisoudil konkrétní mikrob konkrétní nemoci. Zatím se sice vědělo, že bacily nějak souvisejí s chorobami, ale nevědělo se které a jak. Metodami zcela originálními (včetně mikrofotografie) Koch zmapoval životní cyklus původce dobytčí nemoci antraxu i cestu, jakou dochází k přenosu a infekci. (Antrax se tak stal první mikrobiologicky probádanou infekční nemocí na světě.) Získané poznatky pak Koch vtělil do obecných pravidel, která dodnes slouží jako bakteriologické evangelium. Původce určité nemoci musí být prokazatelný u všech klinických případů této choroby a musí být nalezen v každém těle, které je touto nemocí napadeno. Dále musí mít tento mikrob schopnost růst v čisté laboratorní kultuře, a to po několik generací. Důležitou podmínkou pak je, že kultura vypěstovaná v laboratoři musí vyvolávat stejné onemocnění po přenosu na vnímavé zvíře, a když je z něj odebrána, musí vytvářet tutéž čistou laboratorní kulturu, schopnou přenášet chorobu na dalšího tvora.
</TEXT>
<HEADING>
Fanatickou důkladností ke štěstí
</HEADING>
<TEXT>
V císařském zdravotním ústavu si libero Koch vybral snad nejtěžší úkol v branži: najít příčinu jedné z největších pohrom lidstva - tuberkulózy. Ta ve druhé polovině 19. století figurovala na každém sedmém úmrtním listu vystaveném v Německu, u lidí 15letých až 40letých to bylo dokonce v polovině případů! Poněvadž se stále nedařilo najít živého původce tuberkulózy, převládal názor, že vzniká následkem špatné výživy nebo že je to jakási forma zápalu plic či rakoviny. Ani Kochovi s jeho důkladností, zkušenostmi a konečně i nejlepším možným vybavením se nějakou dobu nedařilo. Pak však zasáhl osud (který ovšem přeje připraveným). V úporném hledání způsobu, jak případný tuberkulózní bacil zviditelnit, sáhl jednou i po lahvičce staré metylenové modři. Ponořil do ní preparát a nechal 24 hodin máčet. Obarvil však pouze hostitelskou tkáň. Až fanatická důkladnost přiměla Kocha přidat k tomuto vzorku na zkoušku ještě kapku dalšího, tentokrát hnědého organického barviva. Na modrém pozadí vyvstaly matné tyčinky. Koch pak bezpochybně prokázal, že jsou příčinou všech forem tuberkulózy. Objevil také nejčastější způsob jejich přenosu - kapénkovou nákazou. 24. března 1882 pak vystupuje v berlínské Fyziologické společnosti s přednáškou, kterou uvádí památnými slovy: "Podařilo se mi objevit původce tuberkulózy, tuberkulózního bacila. Pro své tvrzení předkládám důkazy." Tento den znamenal přelom v lékařské bakteriologii. Předtím bylo sice odhaleno přinejmenším sedm původců infekčních chorob včetně malárie, ale tehdejší Evropě vládla mezi nemocemi právě tuberkulóza. Ačkoli Koch později vynikl i jinak, celý jeho další život je spojován hlavně s TBC. I s ní ale ne ve všem uspěl; koncem 80. let vyvinul očkovací látku nazvanou tuberkulin. Vyvolal kolem něj velký humbuk - například z Británie proto coby zpravodaj přijel Arthur Conan Doyle - a uřízl si s ním ostudu. Nakonec se svou novou, mladší "Emmou" odjel na dovolenou do Egypta a problémy nechal řešit své podřízené. Časem se ukázalo, že tuberkulin není zcela bezcenný, hodí se však "jen" k diagnostice možného ohrožení tuberkulózou. Záplava poct nakonec z původně skromného a sebekritického badatele udělala - řečeno s jedním jeho životopiscem - "panovačnou a autoritativní osobnost, jejíž vliv na mikrobiologii a medicínu byl natolik silný, až to bylo nebezpečné". V roce 1905 dostal "za tuberkulózu" Nobelovu cenu, na jaře 1910 této chorobě patřila jeho poslední přednáška. Dva dny nato dostal infarkt.
Robert Koch
</TEXT>
</DOC>
<DOC>
<DOCID>LN-20020323078</DOCID>
<DOCNO>LN-20020323078</DOCNO>
<DATE>03/23/02</DATE>
<TITLE>
?záhady všedního dne
</TITLE>
<TEXT>
Nedávno jste psali, že delfíni dokážou pochopit dění na televizní obrazovce. Jak vnímají televizní obraz psi a kočky. Otázku poslal Jan P. z Prahy.
"Psi a kočky obraz na monitoru mohou vidět. Kočky dokonce téměř jako člověk, neboť mají barevné vidění. Televizní záběry, třeba i z přírody, jsou však v rozporu s prostředím v místnosti (osvětlení, pachy aj.), a tedy v rozporu se smyslovou zkušeností zvířat. Na rozdíl od inteligentních delfínů nedokáže většina zvířat tento rozpor překlenout, takže dění na obrazovce obvykle nevěnuje pozornost," vysvětluje RNDr. Jan Moravec z Přírodovědecké fakulty UK. Spíše než na obrázky reagují zvířata na zvuky doprovázející pořad. Odborník ale nevylučuje, že ojediněle existují také psi a kočky, kteří projevují při sledování televizního vysílání určité emoce. Pes například začne vrtět ocasem. Podle odborníka jde o případy, kdy se zvířata naučila projevovat emoce u televize z podnětu lidí ve svém okolí.
Vážení čtenáři, dotazy do této rubriky posílejte na adresu Lidové noviny, Pobřežní 20, Praha 8, 186 21. Obálku označte Věda - záhady.
</TEXT>
</DOC>
<DOC>
<DOCID>LN-20020323079</DOCID>
<DOCNO>LN-20020323079</DOCNO>
<DATE>03/23/02</DATE>
<TITLE>
Reinkarnace předpokládá koloběh životů a možnost převtělování "duše" do jiného těla. Ať už bychom duši nazývali átman, puruša, čit anebo šúnjata, funguje jako svého druhu "štafetový kolík". Při předání má vždy novou hodnotu, proměňovanou s každým dalším nositelem, jehož život na počátku značně předurčuje. Chcete takto založenou víru nějak věrohodně testovat? Předpokládejme, že "duše" dokáže přenášet nejen dojmy a zážitky, ale i zkušenosti a poznatky z minulých životů konkrétních lidí. Existenci "štafetového kolíku spirituálna" by pak bylo možné ověřit účinky, které by přenášel na další jedince. Většina z nás má jistou vnitřní žízeň po neobvyklých zážitcích. Ta pak je živnou půdou pro přijetí senzačních informací o osudech sugestivního vypravěče z nějakého předchozího a zcela jiného (často značně dobrodružného) života. Pokud by byla reinkarnace obecným procesem pro všechny lidi, měly by se ovšem zážitky z předchozích životů vyskytovat mezi námi masověji. Také je možná zvláštní, že ze svých osobních životů si časem pamatujeme pramálo. Čím delší je životní dráha, tím víc se vzpomínkové zázemí všelijak vlní, počínaje zapomínáním jmen, marným hledáním míst, kde jsme asi něco nechali. Že by přitom alespoň některým lidem mezi námi zůstaly živé a přitom spolehlivé vzpomínky na události zasuté často po staletí v minulosti, se vymyká běžné zkušenosti. Nezapomeňme, že ani genetická výbava plně neurčuje příští kvalitu života člověka, jeho případných představ a následných vzpomínek. Pokud se tedy v genetické informaci nepřenášejí na potomky žádné vzpomínky rodičů, tím problematičtěji je představitelné, že by se přenášely vzpomínky zcela cizích lidí. S převtělováním mohou být spojeny i "technické" problémy. Vzhledem k rostoucímu počtu obyvatelstva zeměkoule bychom museli možnost reinkarnačního koloběhu zajišťovat mimo nějaký standardní výchozí počet "duší". Na všechny přespočetně zrozené nad celkový počet zesnulých by totiž žádná duše nevybyla.
</TITLE>
<TEXT>
Z dnešního rozhlasového pořadu Meteor Českého rozhlasu 2 - Praha, který je vysílán krátce po osmé hodině. Repríza 26. března krátce po půlnoci. Text upravila redakce LN.
Meteor, populárně-vědecký magazín, bude 30. března mj. vysílat: * Budíky rostlin na konci zimy * Loupení u Nilu ustává?
</TEXT>
</DOC>
<DOC>
<DOCID>LN-20020323080</DOCID>
<DOCNO>LN-20020323080</DOCNO>
<DATE>03/23/02</DATE>
<TITLE>
Obyvatelé Faerských ostrovů věří, že před ekonomickým úpadkem je zachránil jejich jazyk, který málem zanikl
</TITLE>
<TEXT>
Růst životního standardu. To je ovoce, které přinesl Faeřanům boj o svébytnost. Vzkříšení vlastního jazyka nepokládají obyvatelé Faerských ostrovů za zbytečný luxus.
Asi 300 mil na sever od skotských Shetland se nachází jedna z nejmenších jazykových komunit světa. Faeřané obývají osmnáct ostrovů již více než tisíc let. Živí se hlavně chovem ovcí, chytáním ptáků a lovem ryb. Malé pobřežní vesnice, v nichž žijí, jsou po většinu roku izolovány od okolí. Podle sčítání lidu zde v roce 1969 žilo 38 000 obyvatel. Faerské ostrovy jsou zbytkem norského severoatlantického impéria. Od konce 14. století je ovládá Dánsko. Jakým jazykem vlastně Faeřané hovoří a píší? V minulých stoletích byla faerština typickým jazykem homogenní společnosti. Domorodé dialekty se vyvíjely odlišně od staré norštiny a postupně se oddělily úplně. Chyběla písemná tradice, a i proto se mluvčí nevědomky odchýlili od původní formy jazyka. S nástupem luteránské církve a obchodního monopolu Dánska zde byla zavedena psaná dánština. V porovnání s ní měl jazyk všech lidových vrstev nízkou prestiž. Dánsky mluvící menšina vytvořila ekonomickou i společenskou elitu. Faerština mezi obyvatelstvem přetrvávala ve své mluvené formě. Ve styku s dánskými úředníky, kteří se s učením místní řeči moc neobtěžovali, se používala kreolizovaná "dánština ulice". Časem některé její prvky ovlivnily původní řeč ostrovanů. Podobně jako skoro zanikla irština, hrozilo nebezpečí úplného zániku faerštiny. Mohlo se to klidně stát, kdyby byl přístup Faeřanů do Dánska tak snadný jako přístup Irů do Anglie.
</TEXT>
<HEADING>
Vzkříšení jazyka
</HEADING>
<TEXT>
První známý pokus o zapsání moderní faerštiny uskutečnil v roce 1773 sedmadvacetiletý student Kodaňské univerzity, rodilý Faeřan Jens Christian Svabo. Pro příští generace zachránil početné texty středověkých tanečních balad, napsal o ostrovech pozoruhodnou etnografickou studii a sebral tisíce faerských slov. Svabo si uvědomil, že vrátit faerštinu k nedotčené čistotě by znamenalo obnovit ztracená slova staré norštiny, zbavit se nových dánských slov a dát jazyku "když ne novou výslovnost, tak v každém případě nový přepis". Svabo považoval zavedení dánštiny na Faerské ostrovy za nutnost. Na počátku 19. století proběhla Evropou nová nacionalistická vlna a několik faerských a dánských studentů se začalo věnovat psané faerštině. Dánský lingvista Rasmus Rask napsal v roce 1811 první gramatiku opomíjeného jazyka. Zásadní zlom nastal v roce 1845, kdy reverend V. U. Hammershaimb navrhl nový etymologický pravopis. Shodoval se s neuskutečněnými Svabovými návrhy. S tímto pravopisem mají faerské děti značné problémy, nevychází totiž z výslovnosti, ale z historie řeči a z gramatických souvislostí. Po staletí snahy vytvořit z faerštiny standardní jazyk získali roku 1948 ostrované autonomní správu a jejich řeč se stala hlavním vyučovaným jazykem na zdejších státních školách. Mělo snažení Faeřanů smysl? Názory mohou být odlišné, stejně jako se lidé mohou lišit v pohledu na přírodní ekologii. Existence faerského jazyka s jeho rašící literaturou je faktem. Řeč ostrovanů, jichž je méně než 40 000, však nemůže přežít bez kontaktu s ostatními jazyky. Dánština přetrvává ve vyučování jako hlavní cizí řeč a pro mnohé Faeřany je nejpřirozenějším jazykem, kterým píšou. Mluvená faerština často používá dánská slova. Ostrované jsou občas nejistí, který jazyk užít v oficiálním textu a jak přesně s ním zacházet. Dánštinu odmítají jako symbol dominance. Její znalost se ale v důsledku rychlé urbanizace a moderních způsobů komunikace zvyšuje. Lidé protestují proti užívání "uměle vytvořených" a "nepřirozených" výrazů v psané faerštině. Obvykle jde o napodobeniny islandských slov. Většině obyvatel se nelíbí, že si často musí hledat příslušné slovo ve slovníku. Jazykem sice hovoří, ale psaní je pro ně obtížné. Problémy se samozřejmě objevují i při vytváření literárního stylu. Nejúspěšnější psaná díla se většinou přímo týkají specifických faerských podmínek. Obecná znalost dánštiny oslabuje motivaci k vytváření literárního jazyka nad rámec tradičního základu. Nelze s jistotou odpovědět na otázku, zda snažení ostrovanů stojí za to. Nicméně přístup "parního válce" k malým jazykům má mnoho společného s velkou dálnicí, která ničí krajinu. Faeřané před svými návštěvníky rádi poukazují na to, že od roku 1900 se jejich počet zdvojnásobil a životní standard vzrostl. Na Shetlandách, kde původní jazyk zanikl, je ekonomika vytlačována a ubyla polovina obyvatel. Faeřané tvrdí, že jejich úspěch souvisí s bojem o svébytnost. Možná mají pravdu. Při studiu jazykové ekologie je třeba to zvážit.
Autor (1906 - 1994) byl předním americkým lingvistou norského původu. Ukázku z jeho díla přeložily Mgr. Stanislava Boušková a Mgr. Kateřina Klosová pod odborným vedením doc. PhDr. Petra Zimy, CSc.
Článek - součást cyklu o lingvistice - byl převzat z březnového čísla časopisu Vesmír, které vyšlo minulý týden. Text upravila a zkrátila redakce LN.
</TEXT>
</DOC>
<DOC>
<DOCID>LN-20020323081</DOCID>
<DOCNO>LN-20020323081</DOCNO>
<DATE>03/23/02</DATE>
<TEXT>
Podle Websterova slovníku se ekologie "zabývá vzájemnými vztahy organismů a jejich prostředí". Jestliže místo "prostředí" dosadíme "jazyky", získáme docela přijatelnou definici jazykové ekologie. Řeči mají s organismy společné jak trvání v čase, tak více či méně probíhající proměnu, nejsou však geneticky dědičné. Znaky organismů se předávají prostřednictvím genů, přenos jazyků zprostředkovává mozek. Řeč žije tak dlouho, dokud se ji někdo učí a používá ji.
</TEXT>
</DOC>
<DOC>
<DOCID>LN-20020323082</DOCID>
<DOCNO>LN-20020323082</DOCNO>
<DATE>03/23/02</DATE>
<TITLE>
V centru Washingtonu má stát socha prvního československého prezidenta, Národní galerie za ni chce 80 tisíc dolarů
</TITLE>
<HEADING>
příběh:
</HEADING>
<TEXT>
Je to veliká pocta, shodují se všichni. V centru Washingtonu, kousek od Bílého domu, bude stát Masarykova socha. I park kolem ní ponese jméno prvního československého prezidenta. Má to ale jeden háček - zmiňovaná socha totiž leží v depozitáři Národní galerie a ta ji za žádnou cenu nehodlá darovat. Pouze prodat. A tak se na "dar" shánějí peníze nejen u nás, ale i v Americe...
Socha má být vztyčena na Massachusetts Avenue, luxusní třídě v centru Washingtonu, kde mimo jiné sídlí velvyslanectví těch nejvýznamnějších zemí světa. Podobné pocty se tu kromě Masaryka dostalo už jen jedinému cizinci - Mahátmovi Gandhímu. Masarykovou sochou se zabýval nejen Kongres, ale dokonce i americký prezident George Bush. "Kdykoliv se nějaký památník má postavit na federální půdě, musí to řešit zákon. Je velký úspěch, že se tenhle projekt podařilo dotáhnout do konce. Něco podobného je čím dál těžší," vysvětluje kauzu bývalý velvyslanec v USA Alexandr Vondra. Kvůli soše Tomáše Garrigua Masaryka tedy loni přijal Kongres zvláštní zákon a v listopadu jej podepsal George Bush. Před několika dny výstavbu parku i umístění sochy schválil také National Park Service - americká instituce spravující federální území. Znám už je i termín otevření parku a odhalení sochy. Stane se tak koncem září, při příležitosti státní návštěvy prezidenta Václava Havla v Bílém domě.
</TEXT>
<HEADING>
Náklady se vyšplhaly na půl milionu dolarů
</HEADING>
<TEXT>
Zůstává ale jeden problém - peníze. Náklady totiž dosáhnou půl milionu dolarů. A americká vláda nesmí podle vlastních zákonů na výstavbu parku či pořízení sochy uvolnit ani dolar. Veškeré náklady i odpovědnost tak nese krajanské sdružení Amerických přátel České republiky. Právě toto sdružení s nápadem před rokem přišlo a s nadšením se pustilo do práce. Peníze shání formou sbírky ve Spojených státech i v Evropě. "Přispělo 1400 lidí a více než 120 českých a slovenských organizací v USA," vypočítává předseda krajanského sdružení a duchovní otec projektu Milton Cerny. Dosud se krajanům, vesměs Čechoameričanům nebo lidem s československými předky, podařilo sehnat čtvrt milionu dolarů. Z toho 25 tisíc pochází z České republiky. Na Masarykovu sochu a park v centru Washingtonu přispěla například města Praha, Brno, Ostrava, Pardubický kraj a další organizace i jednotlivci.
</TEXT>
<HEADING>
Co vlastně říká zákon?
</HEADING>
<TEXT>
Většinu peněz spolyká úprava Masarykova parku, mezi náklady však figuruje také položka v předběžné výši 80 tisíc dolarů. To je cena, za niž Národní galerie v Praze chce Čechoameričanům prezidentovu sochu prodat. O tom, že by na krajanskou sbírku přispěla darováním sochy, nechce Národní galerie ani slyšet. Socha pochází z dílny Vincence Makovského a dosud leží bez užitku v depozitáři Národní galerie. Ministerstvo kultury ji už na žádost galerie vyřadilo ze sbírkové evidence. To je základní předpoklad k tomu, aby mohla být převezena do Washingtonu. Nyní už o osudu sochy rozhoduje pouze Národní galerie. "Oni ji mohou buď prodat, nebo darovat bez úplaty. Zákon jim to umožňuje a ministerstvo kultury už v té věci nemá žádné pravomoci," vysvětlila mluvčí ministerstva Dita Fuchsová. Národní galerie však tvrdí, že i kdyby chtěla, nesmí sochu darovat. Pouze prodat. Odvolává se přitom rovněž na zákon. "My ji rozhodně darovat nesmíme. A ani jsme o tom neuvažovali a neuvažujeme," sdělila ředitelka tiskového odboru Národní galerie, ještě než odmítla pokračovat v rozhovoru na toto téma. Ani ředitel Národní galerie Milan Knížák nechce ustoupit a sochu z depozitáře darovat. "Nevidím na tom nic špatného, protože my ty peníze nežádáme pro sebe, ale za ty se mají nakoupit akvizice, které se za komunistů zakoupit nemohly nebo se nakupovaly špatné." Ani prestižní význam aktu, státní zájem a prezentace země a prvního československého prezidenta v zahraničí nejsou s to Národní galerii obměkčit.
</TEXT>
<HEADING>
80 tisíc dolarů? To je moc!
</HEADING>
<TEXT>
Krajanské sdružení v otázce ceny vystupuje diskrétně a diplomaticky. "To není problém, oni (Národní galerie) o tom vždy mluvili, že by chtěli nějaké prostředky, což je pochopitelné," tvrdí předseda sdružení Milton Cerny. Jinak se ovšem na věc dívá například bývalý český velvyslanec ve Spojených státech a znalec tamních poměrů Alexandr Vondra: "Když se na takovou věc skládají po drobných česká města, krajani v Americe i jednotlivci u nás doma, myslím si, že by se také Národní galerie měla trochu zamyslet sama nad sebou. Pochopil bych, kdyby žádala proplacení některých nákladů, ale nemyslím, že by na něčem takovém měla vydělávat. A osmdesát tisíc dolarů se mi zdá skutečně moc." I Vondra je mezi lidmi, kteří ze své peněženky na projekt přispěli. Socha bude navíc provždy prezentována jako dar českého lidu Spojeným státům, byť si ji vlastně krajané za Atlantikem budou muset koupit. "Dar je dar a za ten se neplatí. Připadá mi to takové nízké. Když Francie darovala Spojeným státům Sochu svobody, tak na ni Američané taky mezi sebou nemuseli vybírat," tvrdí členka sdružení Amerických přátel České republiky Eliška Hašková. Ať už ale Národní galerie bude za sochu požadovat jakoukoli částku, je téměř jisté, že Masaryk nakonec ve svém parku ve Washingtonu stát bude. V opačném případě by se totiž celá kauza skutečně stala mezinárodní ostudou.
</TEXT>
<HEADING>
Peníze nejsou důležité, jde o památku
</HEADING>
<TEXT>
Optimistou zůstává i předseda krajanského sdružení Milton Cerny. V USA vede právnickou firmu a shání peníze, kde se dá. Už jeho rodiče se narodili ve Spojených státech, ale on se ještě domluví trochu česky. "My jsme to udělali kvůli Masarykově památce, to je příběh o přátelství mezi USA a ČR, není důležité, kdo přispěl a jestli to máme platit. Důležité je, že se to po více než osmdesáti letech povede. Masaryk je stále považován česko-americkou komunitou za výjimečného hrdinu a doufám, že taková je story i v ČR," dodal Cerny. O tom, že Američané si Masaryka skutečně váží, svědčí nezvratné důkazy - je po něm pojmenováno město na Floridě (Masaryktown), ulice ve čtvrti Portlandu ve státě Oregon (Masarykstreet) a v Antichu ve státě Illinois (Masaryk Road). Po Masarykovi nese od roku 1998 jméno také Kancléřský soud ve Filadelfii (Masaryk Place). I v kanadském Torontu existuje čtvrť Masaryktown, centrum Kanaďanů českého a slovenského původu. Masarykovo jméno nese také jeden z hlavních mexických bulvárů a rovněž židovský kibuc severně od izraelského přístavu Haifa. Naproti tomu na Slovensku existuje jen jediná socha prezidenta zakladatele, a to na zámku v Topolčiankách. V Bratislavě nemá Masaryk ani sochu, bustu či alespoň pamětní desku. Dokonce i v hlavním městě České republiky se Masaryk vděku dlouho nemohl dočkat. Od jeho smrti to trvalo třiašedesát let, než se radní dohodli a než jim okolnosti umožnily vztyčit na důstojném místě sochu prezidentu zakladateli. Pražští radní propásli dvě krátká období svobody - před protektorátem a krátce po něm. Do třetice to už vyšlo, i když s problémy. V současnosti stojí třímetrová socha Masaryka na Hradčanském náměstí, kde ji téměř přesně před dvěma lety odhalil prezident Václav Havel. Byla vytvořena jako kopie sochy od Otakara Španiela, jejíž originál stojí v panteonu Národního muzea.
</TEXT>
<HEADING>
Pohnuté osudy Masarykových pomníků
</HEADING>
<TEXT>
Masarykovy sochy či památníky měly nejpohnutější osudy skutečně doma, ve vlasti. První československý prezident ležel v žaludku nejprve nacistům a později komunistům. Pronásledovali ho i po smrti - ničením jeho bust, soch či pomníků. Snad nejhanebnější osud měla Masarykova busta v obci Sloup. Po válce tam lidé nastřádali na pomník, který byl jedinou připomínkou na prezidenta na Českolipsku. Z hořického pískovce jej vytesal sochař Jan Vít. Pomník byl odhalen jako jeden z posledních v zemi - už po únorovém komunistickém puči, 16. května 1948. Paradoxně tehdy ve veřejné sbírce nejvíce přispěla místní komunistická organizace. Byli to ovšem opět komunisté, kteří po dvou letech památník zničili. "Jednou v noci se Masaryk ztratil. Později se zjistilo, že skončil v místní žumpě. Tehdejší pohlaváři jeho zmizení komentovali tím, že stejně rozčiloval občany," uvedl českolipský historik Ladislav Smejkal. O poznání lépe, ovšem nijak čestněji, se vedlo Masarykově soše v nadživotní velikosti v Jevíčku. Téměř půl století zůstala zazděná ve sklepích místního pivovaru. Tam ji za okupace ukryli místní lidé. Masaryk nebyl zprvu zazděný, ale stál ve výklenku v prostorách, kde klíčí sladovnický ječmen. Místním komunistům tam příliš nevadil, protože byl za zdí a vídávali ho jen pivovarští dělníci. Přesto ho dělníci raději zazdili. Nakrátko spatřila socha denní světlo v roce 1968, kdy ji místní lidé chtěli opět vystavit ve městě. Ozbrojený srpnový návrat komunistické diktatury je však znovu přinutil Masaryka na dvacet let zazdít. Nyní už je socha na svém místě - Tomáš Garrigue Masaryk shlíží na současnost z piedestalu na náměstí v centru Jevíčka.
Masarykovy sochy či památníky měly nejpohnutější osudy skutečně doma, ve vlasti. První československý prezident ležel v žaludku nejprve nacistům a později komunistům. Pronásledovali ho i po smrti - ničením jeho bust, soch či pomníků. Snad nejhanebnější osud měla Masarykova busta v obci Sloup. Po válce tam lidé nastřádali na pomník, který byl jedinou připomínkou na prezidenta na Českolipsku. Z hořického pískovce jej vytesal sochař Jan Vít. Pomník byl odhalen jako jeden z posledních v zemi - už po únorovém komunistickém puči, 16. května 1948. Paradoxně tehdy ve veřejné sbírce nejvíce přispěla místní komunistická organizace. Byli to ovšem opět komunisté, kteří po dvou letech památník zničili. "Jednou v noci se Masaryk ztratil. Později se zjistilo, že skončil v místní žumpě. Tehdejší pohlaváři jeho zmizení komentovali tím, že stejně rozčiloval občany," uvedl českolipský historik Ladislav Smejkal. O poznání lépe, ovšem nijak čestněji, se vedlo Masarykově soše v nadživotní velikosti v Jevíčku. Téměř půl století zůstala zazděná ve sklepích místního pivovaru. Tam ji za okupace ukryli místní lidé. Masaryk nebyl zprvu zazděný, ale stál ve výklenku v prostorách, kde klíčí sladovnický ječmen. Místním komunistům tam příliš nevadil, protože byl za zdí a vídávali ho jen pivovarští dělníci. Přesto ho dělníci raději zazdili. Nakrátko spatřila socha denní světlo v roce 1968, kdy ji místní lidé chtěli opět vystavit ve městě. Ozbrojený srpnový návrat komunistické diktatury je však znovu přinutil Masaryka na dvacet let zazdít. Nyní už je socha na svém místě - Tomáš Garrigue Masaryk shlíží na současnost z piedestalu na náměstí v centru Jevíčka.
</TEXT>
</DOC>
<DOC>
<DOCID>LN-20020323083</DOCID>
<DOCNO>LN-20020323083</DOCNO>
<DATE>03/23/02</DATE>
<TITLE>
3. epizoda: Slavnostní polévka
</TITLE>
<TEXT>
Snoubenec Musil:
Vaší Běly já si cením, chci si ji vzít, s dovolením.
Tady je, matko, pro vás květina, neměli novou, je to jetina.
Mamička:
Co vy si děláte škodu!
Bělo, dej do vázy vodu.
Co tu takhle stojíme, pojďte, něco pojíme.
Děda:
Já mám hlad, že bych pad.
Mamička:
Dědo, to pro tebe neplatí, zastrč si košili do gatí!
U stolu dělal bys ostudu, dojdi si na zelí do sudu.
Děda:
Na zelí nechci už docházet, mohl bych v noci zas ucházet...
Mamička:
Co si pan Musil o nás řekne!
Kde se to ocit', on se lekne!
Musil:
Ať si k nám dědeček sedne, třeba to udrží ve dne.
Tatíček:
Vašku, Jiří, k jídlu pojďte!
Už to stydne, sebou hoďte!
Děda:
Nechcete-li dostat od táty, umyjte si řádně pařáty!
Služka Mustafa:
Zdrávstvujtě.
Musil:
To snad ani pravda není!
Co je tohle za zjevení?
Mamička:
To je naše frajárečka, prvotřídní uklízečka.
Už by asi jedla, a tak si k nám sedla.
Tatíček:
Je to děvče hezké, ale není české.
Ona všemu rozumí, ale mluvit neumí.
Musil:
Nezlobte se, je to ve mně, z jaké je ta žena země?
Tatíček:
Její vlast je Kirgizstán, její děd byl čingischán.
Pětkrát už ji vyhostili, nemá žádné papíry, když jí chytnou ještě jednou, půjde asi do díry.
Syn Vašek:
Měl bych jednu poznámku:
Máš s ní něco, papánku?
Tatíček:
Co je v domě, není pro mě!
Mamička:
Tvrdí, že se od ní učí islámu, ale zatím chodí spolu na slámu.
Mustafa:
Právda.
Tatíček:
To je lež jako věž!
Mamička:
Strašné sdílet příbytek s mužem, co je dobytek!
Musil:
Neudělal nic tak zlého, když ho k ní cit váže.
Představte si, že by mydlil kluky z hradní stráže!
Mamička:
Myslím, že vrzla branka, asi se vrací Hanka...
Tatíček:
Než mamička naleje nám vývar od kosti, povězte nám, jaké máte nemovitosti.
Musil:
Máme malou chaloupečku, krytinu má doškovou, bydlí nás tam celkem deset, máme rádi držkovou.
Děda:
Co je to tady za pána, Marie?
Jemu se také polévka nalije?
Mamička:
Nech si hloupé kecy, najíme se všeci, na všechny se dostane, ještě trochu ostane.
Tatíček:
To je pan Musil, snoubenec Běly, patrně brzo brát by se chtěli.
Hanička:
Dobrý večer, mamko a tatíčku, dostala jsem z matiky jedničku.
Tatíček:
Toto je naše zlatíčko, rodiny naší srdíčko.
Běla:
Jmenuje se Hana, je to ještě panna.
Mustafa:
Malčika něbýlo.
Musil:
To prej neni zdravý.
Ať se toho zbaví!
Hanička:
Já chci také polívčičku, kde mám talíř, kde mám lžičku?
Mamička:
Milé dítě, už se stalo, na tebe se nedostalo.
Syn Jiří:
Polívku mít nebudeš, snědla ti jí tahle veš!
Musil:
Kdo je u tebe veš?
Asi po hubě chceš!
Tatíček:
Chováš se, Jiříčku, neslušně, nezbývá, než ti dát po kušně!!!
Jiří:
Aúúúúú
Mamička:
Po hlavě nesmíš prudce!
Budeš mít z něho blbce!
Tatíček:
Omluvte mě, pane Musil, zpohlavkovat jsem ho musil, už aby ho, do čerta, pustila ta puberta!
Jiří:
Na jídlo vám kálím, do vinárny valím!
Nekoukejte na mě blbě jako ňáký mumie, budete-li mlátit děti, nepřijme nás unie!
Tatíček:
Utíkej a už se nevrať, nebo na tě vezmu oprať!
Jiří:
Uklidni se, fotr, přestaň voči kulit, vrátím se až ráno, budu pít a hulit.
Tatíček:
Koukej mazat ke dveřím, nebo já tě udeřím!!!
Jiří: Škoda že mám v portmonce toliko pět euráků, jinak bych se podíval po nějakym heráku.
Mamička:
Schválně tě dráždí, ty nádivo!
Sedni a polož to kladivo!
Tatíček: Že hned za ty jeho řeči neupadne pusa mu !!!
Už aby byl na vojně a s NATO honil Usámu!!!
Musil:
Běla mi říkala na chatě v Mníšku, že jste mu zařídil modrou knížku...
Tatíček:
Máte pravdu, je to děsné, nechme toho, radši jezme.
Mamička:
Ty jsi hodná Hanička, že jsi samá jednička.
Polévka ti po něm zbyla, jez, aby jsi zdravá byla!
Hanička:
Polévka je dneska hutná,
Ježíš Marjá, ta mně chutná!
Co by za ní dali černouškové v Mali!
Děda:
Vděčné děcko sežere všecko!
</TEXT>
</DOC>
<DOC>
<DOCID>LN-20020323084</DOCID>
<DOCNO>LN-20020323084</DOCNO>
<DATE>03/23/02</DATE>
<TITLE>
test auta
</TITLE>
<TEXT>
Obrovský vnitřní prostor, komfort a jisté jízdní vlastnosti si přináší Ford Mondeo v provedení kombi.
Ford Mondeo vstoupil na trh impozantním způsobem - ihned po svém představení získal titul "Evropský automobil roku 1994". Od té doby se těchto vozů vyrobilo přes 2,5 milionu a v současné době má již i druhá generace mondea pevné místo na našich silnicích. Jako poslední doplnilo karosářské varianty sedan a liftback praktické prostorné kombi. Ve srovnání s modely předešlé generace je nová karoserie mondea tužší v krutu o 60 %. Rozvor se prodloužil o 50 mm, z čehož nejvíc těží cestující na zadních sedadlech, kteří mají víc místa pro nohy. Celková délka vzrostla o 150 mm. Nové mondeo tak patří k nejprostornějším automobilům ve střední třídě a nabídkou místa se vyrovná i svému největšímu rivaloví Volkswagenu Passat Variant. Zážehový vidlicový šestiválec o objemu 2,5 l tvoří u mondea vrchol nabídky pohonných jednotek a je k dispozici pouze se dvěmi vyššími úrovněmi výbav ze tří nabízených. Agregát disponuje solidním výkonem a dostatečným točivým momentem, jehož největší hodnota se nachází ve vyšších otáčkách (4250 1/min) - průběh točivého momentu je však poměrně plochý, takže motor projevuje chuť do života již od nejnižších otáček. Vozu uděluje dostatečnou dynamiku a svou službu udělá i příznivcům sportovnější jízdy. Spotřeba se u šestiválce vyšplhá k vyšším hodnotám hlavně v městském provozu, zde jsme naměřili hodnotu kolem 15 l na 100 km, mimo město jsme se však při rozumném stylu jízdy dokázali dostat i na 7,5 l / 100 km.
</TEXT>
<HEADING>
Dostat vůz do smyku je nemožné
</HEADING>
<TEXT>
Přední závěsy kol typu McPherson s dvojitými horními vzpěrami jsou upevněny do pomocného rámu. Ten je ke karoserii připevněn speciálními hydraulickými tlumicími úchyty. Tím se znatelně snížil přenos rázů do interiéru především při přejezdu příčných nerovností. S ohledem na co nejlepší využití zavazadlového prostoru má kombi na rozdíl od liftbacku nebo sedanu jinou "úspornější" konstrukci zadní nápravy - přesněji je převzata z předešlého modelu, nese označení SLA a minimalizuje prostor pro zástavbu. Podběhy proto do zavazadlového prostoru zasahují jen minimálně. Co se jízdních vlastností týče, je si mondeo na silnici naprosto jisté. Podvozek má spíše sportovní charakter odpružení, což se ale nijak výrazně neprojevuje na dostatečném jízdním komfortu. I při prudkém projíždění zatáček se vozidlo téměř nenaklání a výborně drží stopu, dostat kombi při ostré jízdě do smyku je téměř nemožné. Jen nepatrně je v extrému cítit jeho tendence k lehké nedotáčivosti. Směrová stabilita je vynikají a totiž lze konstatovat o řízení. Kotoučové brzdy na všech kolech okamžitě reagují na sešlápnutí brzdového pedálu a ve spojení s EBA a ABS zastaví vůz na velice krátké vzdálenosti. Řazení pomocí manuální pětistupňové převodovky bylo snadné. Hladina vnitřního hluku je velmi nízká, i když pohonná jednotka je odhlučněna průměrně. Výrobce však nešetřil na izolačních materiálech podběhů, podlahy vozidla a některých dutin, které by mohly podporovat rezonanci při jízdě. Precizně jsou řešena pryžová těsnění dveří a skel. Výsledkem je podstatné snížení aerodynamického hluku a hluku od pneumatik. Přístup do zavazadlového prostoru rozměrnými pátými dveřmi je velmi dobrý i díky absenci nákladového prahu. Po rozložení zadních sedadel sice nevznikne ideálně rovná plocha, na druhou stranu její délka není limitována sklopenými zadními sedáky. Délka pevné ložné plochy je pak 1750 mm. Cena Fordu Mondeo Kombi s motorem 1.8 l začíná na 664 900 Kč. V základní výbavě je zahrnuta dvojice airbagů, ABS, dálkové centrální zamykání, elektricky ovládaná přední okna, sedadlo řidiče a zpětná zrcátka. Šestiválec se dodává standardně s bohatší výbavou Trend, jenž je rozšířena například o boční airbagy a ESP. Ford poskytuje pro mondeo dvanáctiletou záruku proti prorezavění karoserie.
Ford Mondeo Kombi 2.5 V6
Pětidveřové kombi s pohonem předních kol
Rozměry: 4804x1812x1481 mm
Hmotnost (pohotovostní/užitečná): 1545/595 kg
Motor: zážehový vidlicový šestiválec o objemu 2498 cm3
Maximální výkon: 125 kW (170 k) při 6000 1/min
Max. točivý moment: 220 N.m při 4250 1/min
Nejvyšší rychlost: 220 km/h
Zrychlení (0 - 100 km/h): 9,0 s
Spotřeba paliva (město/mimo/kombinace): 14,4/ 7,4/ 10,0 l/100 km
Objem zavazadlového prostoru: 540/1700 l
Objem palivové nádrže: 56 l
Cena základního provedení: 789 900 Kč
</TEXT>
</DOC>
<DOC>
<DOCID>LN-20020323085</DOCID>
<DOCNO>LN-20020323085</DOCNO>
<DATE>03/23/02</DATE>
<TITLE>
Přestože má švýcarská Crans-Montana pověst luxusního střediska, ceny jsou tu srovnatelné s Itálií nebo Francií
</TITLE>
<TEXT>
Když máte štěstí, zahlédnete na zdejších sjezdovkách agenta 007 Jamese Bonda (či spíše jeho někdejšího představitele Rogera Moora), monackého knížete nebo fotbalistu Lothara Matthäuse. Oblouky v Crans-Montaně vykrajují slavní tohoto světa již desítky let. Proslulé středisko ve švýcarských Alpách ale nabízí skvělé zážitky i pro obyčejné smrtelníky.
V místním autobazaru je na prodej zánovní rolls-royce. Do výloh exkluzivních obchodů s hodinkami se prodavači ani neobtěžují dávat cenovky. Po chodnících korzují dámy ověšené zlatem, které se před mrazem choulí do norkových kožichů. Vítejte v Crans-Montaně. Do slavného střediska se ale nemusíte bát přijet, ani pokud nejste hollywoodská hvězda, bankéř nebo sportovec s milionovou smlouvou. Crans-Montana a její okolí totiž nabízí dovolenou za ceny srovnatelné s těmi, které by vás stál pobyt v podobných letoviscích ve Francii či Itálii. V této části švýcarského kantonu, jemuž frankofonní Švýcaři říkají Valais a ti německy mluvící Wallis, máte navíc velkou šanci, že vás bude čekat obloha bez mráčku. Středisko leží na svazích obrácených k jihu a podle místních lidí zde slunce svítí tři sta dní v roce. Pokud jsme mohli usuzovat podle jejich opálených tváří, nezbylo nám než uvěřit. Prý to ale neznamená, že by se zde neudržel sníh. Všichni se nám dušovali, že díky neobvyklému mikroklimatu zde vždy bývá větší nadílka než na protějším alpském masivu obráceném k severu.
</TEXT>
<HEADING>
Planina smrti
</HEADING>
<TEXT>
Mluví-li se o Crans-Montaně jako o jednom středisku, není to tak docela pravda. Jde totiž o hned čtyři původně pastevecké vesničky: Crans, Montanu, Violettes a Aminonu. Na svazích nad nimi se před více než sto lety zalíbilo dvěma bohatým Švýcarům, kteří sem jezdili lovit divokou zvěř a rozhodli se postavit v tomto koutě Alp první ubytovací zařízení. Hotel du Parc přivítal návštěvníky již v roce 1893. Brzy získalo toto místo také mezinárodní věhlas. Začátkem minulého století si je, stejně jako mnohé další části švýcarských Alp, oblíbili především Angličané, kteří si sem jezdili užívat čerstvého povětří. Málokdo v té době tušil, že zde o století později bude na turisty čekat přes čtyřicet tisíc lůžek, třiadevadesát restaurací a především 160 kilometrů dokonale připravených sjezdových tratí, propojených 35 lanovkami a vleky. Nejdelší místní kabinová lanovka, supermoderní zařízení zvané funitel, které díky systému několika nosných lan může jezdit i v silném větru, nás vyvezla téměř z centra Violettes až do třítisícové výšky na okraj ledovce. Ten místní pastevci nazvali Planina smrti. Jejich dobytek zde totiž marně hledal, kde by se pásl. V kabině lanovky jsme se trochu divili, že kromě sjezdových lyží a snowboardů si někteří lidé brali s sebou nahoru i běžky. Strmé skály nad námi rozříznuté průrvami se sjezdovkami se pro ně nezdály příliš pohostinné. Vše se vysvětlilo nahoře. Ledovec brázdí přes dvanáct kilometrů běžkařských tratí, na kterých se prý jezdí i v létě. Ani sjezdaři nepřijdou zkrátka, pro ně tu v létě pouštějí vlek.Lanovkou až na Planinu smrti ale vyjíždějí i lidé, kteří v životě na lyžích nestáli. Právě odsud se totiž otevírá úchvatný pohled na nejznámější alpské čtyřtisícovky včetně Matterhornu a Mont Blanku.
</TEXT>
<HEADING>
První sjezd
</HEADING>
<TEXT>
Zimní sporty mají v Crans Montaně dlouhou tradici. Již v roce 1911 zde Angličan Sir Arnold Lunn uspořádal lyžařský závod, který sportovní historici označují za první v dějinách. Sjezdařské závody včetně podniků Světového poháru se zde konají dodnes. Ještě dříve než v lyžování se zde soutěžilo v golfu. První osmnáctijamkové hřiště, které tehdy bylo nejvýše položené na světě, zde bylo otevřeno v roce 1908. Dnes tu najdete hřiště Plan-Bramois, které odborníci považují za jedno z nejlepších na světě. Právě na něm se každé září utkávají profesionálové během druhého nejdůležitějšího evropského utkání v golfu nazvaného European Golf Masters. Na golf sem pravidelně chodí i světoví politici a ekonomové. Ti si ovšem musejí najít skulinku v programu světového fóra, na které se do Crans-Montany sjíždějí každý červen.
</TEXT>
<HEADING>
Královská koruna Alp
</HEADING>
<TEXT>
Nejvíce návštěvníků ale samozřejmě jezdí do Crans-Montany v zimě a na vrcholu sezony se tak zdejší sjezdovky naplní sportuchtivými nadšenci. Ačkoli byla sobota a na víkend jezdí do střediska stovky lidí navíc, u lanovky nebo vleku jsme nečekali déle než minutu. Navíc se zde daly najít i méně frekventované svahy. Přesto jsme ale na druhý den chtěli vyzkoušet o něco klidnější středisko. V této části kantonu Valais je jich naštěstí dostatek. Jen pár kilometrů vzdušnou čarou od Crans-Montany, prakticky jen napříč obří průrvou v horském masivu, leží městečko AnzŹre. Pokud se místním podnikatelům podaří přesvědčit ochránce přírody a vybudovat přes údolí kabinovou lanovku, která městečko spojí s Crans-Montanou, potrvá cesta pár minut. My jsme však museli jet přes hodinu cestou, kterou překonávaly generace lidí před námi: nejprve dolů až do údolí Rhony, potom chvíli po rovině podél řeky a pak úzkými serpentýnami nahoru směrem k AnzŹre. V údolí jsme dostali trochu strach. Nízko nad námi se převalovaly chuchvalce šedých mraků a protože se teplota usadila poměrně vysoko nad nulou, vypadalo to, že z jízdy na lyžích nebo snowboardu toho kvůli dešti moc mít nebudeme. Jakmile jsme však vjeli do AnzŹre, které leží 1500 metrů nad mořem, mraky zůstaly dole a před námi se otevřelo nádherné panoráma Alp. V AnzŹre lze projet přes čtyřicet kilometrů sjezdovek, ale poměrně snadno se zde dá jezdit i ve volném terénu. To také bylo díky výhledu na zasněžené vrcholky vypínající se k blankytné obloze opravdu výjimečným zážitkem. Následující den jsme vyzkoušeli další menší střediska v blízkosti Crans-Montany. Opět jsme sjeli do údolí Rhony a projeli městem Sierra, kudy probíhá hranice mezi německy a francouzsky mluvícími částmi Švýcarska. Když jsme přejeli na levý břeh Rhôny, začali jsme šplhat ostrými serpentinami zakousnutými do svahu obráceného k severu. Za několik desítek minut jsme dorazili do oblasti, které se souhrnně říká Val d'Anniviers. Místní lidé říkají, že žijí pod "královskou korunou Alp". Tu podle nich tvoří pět čtyřtisícovek, z nichž nejznámější jsou Matterhorn a Weisshorn. Ve Val d'Anniviers leží nedaleko od sebe několik vesnic a městeček, z nichž většina je živoucím skanzenem, kde v původních dřevěných domech stále žijí místní lidé. Každá obec má ale také vlastní lyžařské středisko. My jsme se podívali do Chandolinu a Grimentzu. Na švýcarské poměry jde o menší střediska, my jsme si však místních 75 a 50 kilometrů tratí dokázali užívat celý den i přesto, že nám počasí již tolik nepřálo. Večer jsme se ovšem rádi uchýlili k dalšímu z místních lákadel, skvělému vínu. Réva se v údolí Rhony v této části Švýcarska pěstuje na každém volném kousku půdy a na vinici narazíte i v téměř devíti stech metrech nadmořské výšky. Odborníci si místní vína, jichž existuje přes čtyřicet druhů, nemohou vynachválit. Pěstování révy je ovšem kvůli členitému terénu značně namáhavé a úměrně s tím roste i cena vína. To se proto prakticky nevyváží a za láhev dáte i v místním obchodě běžně kolem třiceti franků. Nejznámější místní víno, červené Dôle, však rozhodně za ochutnání stojí.
Co byste měli vědět o Crans-Montaně a kantonu Valais
</TEXT>
<HEADING>
Jak se tam dostat:
</HEADING>
<TEXT>
Autem: Cestujete přes Německo a Rakousko do Curychu a dále do Sionu v kantonu Valais. Crans-Montana leží 25 kilometrů od Sionu. Cesta trvá přibližně jedenáct hodin.
</TEXT>
<HEADING>
Ceny permanentek:
</HEADING>
<TEXT>
Týdenní permanentka v Crans-Montaně stojí 284 CHF pro dospělé a 170 CHF pro děti. Sedmidenní lyžování v AnzŹre vás přijde na 214 CHF; v dalších menších střediscích jsou ceny obdobné.
Ubytování:
Hotely: V sezoně stojí lůžko 40 - 400 CHF za noc.
Chaty: Studio pro čtyři osoby na týden vás v sezóně vyjde od 700 CHF výše.
Hoteliéři a majitelé chat mají často zvláštní nabídky a slevy.
Kuchyně:
Ve švýcarském kantonu Valais se setkáte hlavně s kuchyní francouzskou a italskou.
Nezapomeňte ochutnat místní speciality, především raclette (roztavený sýr s bramborami) a sušené maso. Vynikající jsou
místní vína, která jsou ovšem poměrně drahá (20 - 60 CHF za litr, tedy 450 až 1400 korun).
</TEXT>
<HEADING>
Praktické rady:
</HEADING>
<TEXT>
Ve většině hotelů a restaurací lze kromě franků platit i eurem. Velmi podrobné informace pro turisty cestující do Švýcarska a to i v češtině, najdete na internetové adrese www.MySwitzerland.com.
Měna: 1 CHF = 22,50 Kč
</TEXT>
</DOC>
<DOC>
<DOCID>LN-20020323086</DOCID>
<DOCNO>LN-20020323086</DOCNO>
<DATE>03/23/02</DATE>
<TITLE>
Kateřina Teplá o Crans-Montaně
</TITLE>
<TEXT>
Hlavní ozdoba českého paralympijského týmu lyžařka Kateřina Teplá má na Crans-Montanu a okolí jen samé pěkné vzpomínky. Proč by také ne, když zde před dvěma lety získala na mistrovství světa čtyři medaile, z toho tři zlaté. "Vlastně se závody nekonaly přímo v Crans-Montaně, ale v blízkém AnzŹre. To bylo myslím dobře, protože tohle středisko mi připadá příjemnější. V Crans-Montaně máte velké budovy a je to tam celé takové městské. AnzŹre je komornější, ale ani tady se neslevuje z pohodlí. Mám na mysli třeba prostorné pokoje, které nelze srovnat s "králíkárnami" ve francouzských lyžařských střediscích." Ráda vzpomíná i na místní lidi. "Na závodech byla opravdu moc hezká atmosféra. Švýcaři si rozebrali jednotlivé týmy a pozvali je na večeři. Samozřejmě že tam nechybělo švýcarské národní jídlo, což jsou fondue."
</TEXT>
</DOC>
<DOC>
<DOCID>LN-20020323087</DOCID>
<DOCNO>LN-20020323087</DOCNO>
<DATE>03/23/02</DATE>
<TITLE>
za kulturou: s Taťánou Kováříkovou
</TITLE>
<TEXT>
Na experimentální výstavu současných britských módních tvůrců šla česká oděvní výtvarnice Taťána Kováříková s maminkou a synem. "Výstava mě lákala, ale sama bych sem nedošla. Určitě by mi do toho přišla práce," vysvětluje hlavní důvod doprovodu sympatická vysoká tmavovláska.
"Výstava nápadů, pokusů módních návrhářů, nových textilních technik a i šatů, to je skvělá a hlavně inspirativní věc. U nás dost výjimečná," říká ještě před vstupem do Uměleckoprůmyslového muzea v Praze na akci nazvanou Fabric of Fashion přední módní návrhářka Taťána Kováříková. Britská móda, přesněji textilní design a móda současné Británie, je výstavou čtrnácti anglických tvůrců i značek, která do UPM putovala z Londýna přes Helsinky, Varšavu, Moskvu a Kodaň. V naší metropoli se zdrží do konce dubna. "Naprosto mě uchvátily bílé hedvábné šaty bez rukávů zdobené barevnými čtverci vytvořenými podle počítačového obrazu. Sama nosím hlavně černou, ale v tomto případě bych udělala výjimku," ukazuje Taťána Kováříková na dlouhé přiléhavé bílé letní šaty od Husseina Chalayana. Týž návrhář představil na další dřevěné panně i šaty - tzv. "pohřbené". Aby dosáhl patinového vzhledu, světle hnědo-žluté šaty s krajkou na ramínka skutečně na rok zakopal do země. Celá výstava má své poslání i v tom, že ukazuje návštěvníkům snahu módních návrhářů konkurovat svou nápaditou invencí masové výrobě. Proto co exponát, to originál. Vedle sebe tu visí jemné šaty rozstříhané laserovou technikou, haleny z tzv. ofocované látky, obyčejná dlouhá sukně se sakem z juty, stojí tu i boty vytvořené ze zipové spirály...
</TEXT>
<HEADING>
Špendlíky obyčejné i spínací
</HEADING>
<TEXT>
"Objevují se tu návrháři skvělí - a průměrní. Mezi slabší pokusy řadím pletené vesty provlečené nitkami pro pány i dámy. Na druhé straně Carol Fraser tu má i geniální věc: úpletové červené šaty zdobené do koleček malými zlatými spínacími špendlíky," téměř jásá nad oním trikem Kováříková, jež se sama tvorbě podobných detailů u svých modelů také věnuje. Návrhářka se na poměrně dlouhou chvíli zastavuje u kalhotového šedo-modro-černého kostýmu B. Earleyové. "Perfektní! Skvělá technika, a s vtipem. V tom bych klidně odešla," komentuje hedvábný kostým, na němž jsou ofotografované špendlíky. "Tato tepelná metoda přenosu - např. špendlíku na látku - je zajímavá, ale pro nás zatím dost drahá," doplňuje žena, která šatí Helenu Vondráčkovou a další známé osobnosti. Za velmi experimentální střihy označuje Taťána Kováříková skupinu šatů s ruční kresbou od Jessiky Ogdenové, ale...: "Tyhle šaty samy mě moc neoslovují, přijdou mi jako pokus o netradiční historické venkovské kostýmy do filmu." Nicméně i o nich mluví jako o zvláštním a možném pokusu, co má své opodstatnění. Ve výstavním polopatře se Taťána na pár minut zastavuje u trojice bílých minišatů, potištěných architektonickými nákresy domků a jejich okolí. Její pozornosti pak neujdou ani plstěné čepičky ve tvaru střihu vlasů - jakési barevné paruky z látky. "Musí na hlavě vypadat pěkně, ale já obecně klobouky ani čepice nenosím. Ovšem kdybych na sebe chtěla upozornit, tak si tu oranžovou čepici s ofinkou nasadím."
</TEXT>
<HEADING>
Experiment v módě je nutný
</HEADING>
<TEXT>
"Na všech vystavovaných věcech se mi líbí hlavně zkoušení nových technik, které ve výrobě nelze moc využít. Mnohé z modelů jsou sice jen pro potřeby tvůrce samého nebo pro přehlídky, ale i tyto experimenty jsou nutné. Ony totiž módu posunují dál. Na téhle výstavě je vůbec vidět, že šlo o volné zpracování, že se autoři nemuseli zamýšlet nad praktičností, nad tím, zda ten či onen model lze prát, žehlit atp.," připojuje doslov návrhářka Kováříková s tím, že na podobné pokusy by si také ráda našla chvíli času. Čas je ale to, co jí chybí. Má-li vystihnout, co by z navštívené výstavy padlo podle jejího názoru do oka například české klientele, pak odpovídá, že domácí dámy by asi oslovily modely s korálkovými výšivkami, modely více sexy, ale ne zas příliš extravagantní. "I když je tu řada dobrých momentů, kopírovat je nebudu. To nedělám! Všechno si postupně vstřebám, a pak ze mne možná vypadne něco úplně jiného, ač pod zdejším vlivem," směje se Taťána a ještě jednou si podrobně prohlíží zelenkavě žlutý top zdobený uzlíky a korály. Na rozloučenou "průvodkyně" ještě dodává: "Víte, že kdybych předem nevěděla, odkud všechny ty modely jsou, budu instinktivně tipovat Anglii? A... možná ale taky Holandsko." Ať se v UPM vystavované modely líbí či nikoli, jedno mají společné: jsou jednoduché a nápadité. A to za vidění stojí.
"Na všech vystavovaných věcech se mi líbí hlavně zkoušení nových technik, které ve výrobě nelze moc využít. Mnohé z modelů jsou sice jen pro potřeby tvůrce samého nebo pro přehlídky, ale i tyto experimenty jsou nutné. Ony totiž módu posunují dál. Na téhle výstavě je vůbec vidět, že šlo o volné zpracování, že se autoři nemuseli zamýšlet nad praktičností, nad tím, zda ten či onen model lze prát, žehlit atp.," připojuje doslov návrhářka Kováříková s tím, že na podobné pokusy by si také ráda našla chvíli času. Čas je ale to, co jí chybí. Má-li vystihnout, co by z navštívené výstavy padlo podle jejího názoru do oka například české klientele, pak odpovídá, že domácí dámy by asi oslovily modely s korálkovými výšivkami, modely více sexy, ale ne zas příliš extravagantní. "I když je tu řada dobrých momentů, kopírovat je nebudu. To nedělám! Všechno si postupně vstřebám, a pak ze mne možná vypadne něco úplně jiného, ač pod zdejším vlivem," směje se Taťána a ještě jednou si podrobně prohlíží zelenkavě žlutý top zdobený uzlíky a korály. Na rozloučenou "průvodkyně" ještě dodává: "Víte, že kdybych předem nevěděla, odkud všechny ty modely jsou, budu instinktivně tipovat Anglii? A... možná ale taky Holandsko." Ať se v UPM vystavované modely líbí či nikoli, jedno mají společné: jsou jednoduché a nápadité. A to za vidění stojí.
</TEXT>
</DOC>
<DOC>
<DOCID>LN-20020323088</DOCID>
<DOCNO>LN-20020323088</DOCNO>
<DATE>03/23/02</DATE>
<TITLE>
Vernisáž výstavy pěti malířů a šestnácti fotografů zahájila o víkendu spolu s komorním koncertem českou část "kulturní sezony" v německém Leverkusenu. Projekt, který letos představuje současné umění Slováků, Maďarů, Poláků a Čechů, má v podtitulu otázku i s odpovědí: Reformní země? Kulturní země!
</TITLE>
<TEXT>
Kulturní sezona je jedním z tradičních uměleckých podniků, které už léta organizuje v místech svého působiště firma Bayer. Systematicky mapuje tvorbu umělců různých regionů světa - například Latinské Ameriky, Ruska atd. V letošním roce došlo na postsocialistické středoevropské země. Součástí akce je vždy prezentace výtvarná a hudební. Zatímco zářijové představení slovenských výtvarníků a muzikantů, které sezonu zahajovalo, ovlivnily tragické události ve Spojených státech, závěrečná česká prezentace se těší zájmu ničím nerušenému. Pozoruhodný koncert skladeb Petra Ebena, Jindřicha Felda a Viktora Ullmanna ve skvělém podání německých interpretů - pianistky Kristi Beckerové a Verdiho a Ullmannova kvarteta - měl v neděli u místního publika velký ohlas. A s podobným zájmem si návštěvníci leverkusenského kulturního centra prohlížejí i výboje mladých českých výtvarníků. Z malířů jsou to Veronika Holcová, Martin Kuriš, Markéta Vanková, Roman Tabura, Ivana Lomová a Petr Pastrňák.
</TEXT>
<HEADING>
Pohled za hranice reality
</HEADING>
<TEXT>
Kurátor Tomáš Pospiszyl vysvětluje klíč, podle kterého za Národní galerii v Praze vybral pětici malířů. Podle něj se po listopadu 1989 mladá česká tvorba poněkud odvrátila od tradičních disciplín malířství či sochařství. Výtvarníci se soustředili na nové směry - instalace, videoart, manipulovanou fotografii... "Malba ale nebyla zcela opuštěna," říká Pospiszyl. "Dokládají to dva proudy vybrané pro tuto výstavu: abstraktní geometrická malba a groteskní realismus." Tyto dva póly současné mladé tvorby se snaží pohlédnout za hranice reality, zkoumají vesmírnou energii a všímají si lidí na okraji společnosti.
</TEXT>
<HEADING>
Deset let České republiky ve fotografii
</HEADING>
<TEXT>
Pozoruhodný je výběr dokumentárních fotografií předních českých autorů, který pro výstavu v Leverkusenu uspořádal Vladimír Birgus. Zrcadlí se v nich situace v České republice v posledním desetiletí. Pohled na naši realitu v oblasti sociální (Holomíček, Pospěch, Štreit, Kyndrová, Kolář, Kučera, Cudlín...), ekologické (Koudelka), sociologické (Křenek) je rozhodně zajímavý. Pozoruhodné jsou i fotografie s přesahem mezinárodním (Kratochvíl, Podestát, Birgus...) a pro připomenutí vývoje země i "srovnávací" snímky Jaroslava Bárty z cyklu Český svět 1899/1990. Výstava potrvá v Leverkusenu do 21. dubna, poté bude od 8. do 29. května instalována v Dormagenu.
Pozoruhodný je výběr dokumentárních fotografií předních českých autorů, který pro výstavu v Leverkusenu uspořádal Vladimír Birgus. Zrcadlí se v nich situace v České republice v posledním desetiletí. Pohled na naši realitu v oblasti sociální (Holomíček, Pospěch, Štreit, Kyndrová, Kolář, Kučera, Cudlín...), ekologické (Koudelka), sociologické (Křenek) je rozhodně zajímavý. Pozoruhodné jsou i fotografie s přesahem mezinárodním (Kratochvíl, Podestát, Birgus...) a pro připomenutí vývoje země i "srovnávací" snímky Jaroslava Bárty z cyklu Český svět 1899/1990. Výstava potrvá v Leverkusenu do 21. dubna, poté bude od 8. do 29. května instalována v Dormagenu.
</TEXT>
</DOC>
<DOC>
<DOCID>LN-20020323089</DOCID>
<DOCNO>LN-20020323089</DOCNO>
<DATE>03/23/02</DATE>
<TITLE>
Barokní školská hra. Hudební hra s áriemi alegorických postav a sbory pocházející z prostředí piaristické řádové koleje bude v neděli provedena od 16 a 19 hodin v Barokním knihovním sále kláštera servitů na Starém Městě pražském (Melantrichova 19). V představení s pašijovou tematikou vystoupí členové Kühnova dětského sboru v režii Blaženy Hončarivové. Hudebního nastudování se ujal varhaník Lukáš Vendl.
</TITLE>
<TEXT>
Funkový víkend. Dnes vystoupí v pražském klubu Mecca rezident proslulého londýnského klubu Ministry of Sound, DJ Warren Clarke, vydávající na labelu Defected, čímž odstartuje novou rezidentní noc klubu Mecca zasvěcenou funky housu pod názvem Funk'in. Ta bude do budoucna specifická nejen svým zaměřením na funky house, ale i tím, že bude hostit prestižní světové DJe, především právě z klubu Ministry of Sound. Program doplní čeští DJs Loutka, Neo a Coitus Exitus, kteří si připraví speciální funkové sety.
Muzikál Koločava v nastudování Městského divadla Brno uvede zítra v 19.00 hodin Divadlo na Vinohradech. Nejnovější divadelní adaptace Olbrachtova románu Nikola Šuhaj loupežník je dílem skladatele Petra Ulrycha a režiséra Stanislava Moši. Koločava částečně vychází z Ulrychovy LP z roku 1974, v inscenaci vystupuje i skupina Javory s Hanou a Petrem Urychovými. V hlavních rolích se představí Stano Slovák, Petr Štěpán, Markéta Sedláčková a další.
Magdalena Kožená v Rudolfinu. Brněnská mezzosopranistka Magdalena Kožená vystoupí v neděli na mimořádném koncertu v pražském Rudolfinu společně se souborem historických nástrojů Les musiciens du Louvre. Barokní árie a orchestrální díla C. Ph. E. Bacha a Jeana-Philippa Rameaua bude řídit proslulý dirigent Marc Minkowski. Vstupné se podle informací pořadatelů pohybuje v běžné cenové hladině.
Velikonoční jarmark v Chebu. V mázhauzu, na nádvoří a ve výstavní síni Chebského muzea dnes od 10 hodin budou k vidění ukázky tradičních řemesel. Tématem jsou Velikonoce, k mání budou perníky, velikonoční pečivo i medovina. Ve Valdštejnské obrazárně si návštěvníci navíc mohou prohlédnout soutěžní výstavu kraslic.
Velikonoční festival Brno. Na zahajovacím koncertu hudebního festivalu zazní Haydnovo Stabat Mater v podání Českého filharmonického sboru Brno a Jihočeské komorní filharmonie. Sólové party přednesou Simona Houda-Šaturová (soprán), Adriana Hlavsová (alt), Tomáš Černý (tenor) a Ladislav Mlejnek (bas). Dirigovat bude Petr Fiala.
</TEXT>
</DOC>
<DOC>
<DOCID>LN-20020323090</DOCID>
<DOCNO>LN-20020323090</DOCNO>
<DATE>03/23/02</DATE>
<TITLE>
Český hokejista je po olympijských hrách ve formě, jeho hvězda začíná v NHL opět zářit naplno
</TITLE>
<TEXT>
Po více než roce odehrál Jaromír Jágr v NHL zápas, v němž nasbíral čtyři body (2+2). V duelu s Torontem byl český hokejista u všech gólů Washingtonu, a měl tak obří podíl na vítězství 4:3. "Není sporu o tom, že je to stále nejlepší hráč světa," řekl po utkání Jágrův spoluhráč Dainius Zubrus.
WASHINGTON/PRAHA - Hvězda Jaromíra Jágra v NHL opět září naplno. Po řadě zranění a počátečních problémech se zabydlováním v novém klubu se zdá, že Jágr je znovu připravený se pevně chopit žezla pro současného hokejového krále. V utkání s Torontem nastoupil Jágr poprvé po výměně legendárního Adama Oatese v útoku s novými spoluhráči a dařilo se jim báječně. Trojice Jágr, Zubrus, Metropolit podporovaná obránci Kučerou a Gončarem zápas rozhodla. Pro Washington, bojující o postup do Stanley Cupu, tak získala důležité body. "Ptáte se ještě, kdo je nejlepší hráč světa? Myslím, že dneska jste dostali docela jasnou odpověď," prohlásil po utkání Dainius Zubrus na adresu českého útočníka. Jágr začal své představení v polovině zápasu, kdy už Capitals po brankách Reichela a Robertse prohrávali 0:2. Nejprve zmátl obranu Toronta tím, že zpoza branky nepřihrával, ale vydal se sám před ní a krátkým švihem prostřelil Barrassa. Druhý gól připravil pro Františka Kučeru, který se trefil vůbec poprvé v sezoně (český obránce sehrál rovněž skvělý zápas, na ledě strávil nejvíc času ze všech - téměř 25 minut). Třetí gól vstřelil opět sám Jágr a vítěznou trefu zápasu připravil tři minuty před koncem pro Litevce Zubruse. "Oba jsme měli dostatečnou rychlost a před námi byl jen jeden obránce (T. Kaberle - pozn. aut.). Jaromír naznačil střelu, a pak mi nádherně přihrál," popsal rozhodující trefu Zubrus a směrem k Jágrovi ještě dodal: "Mnozí lidé vůbec nevědí, jak moc jde Jaromírovi o tým, jak moc chce vyhrávat a být nejlepší. Všichni by si z něho měli vzít příklad, z toho, jak tvrdě na sobě pracuje." Čtyři body dal Jágr v jediném utkání naposledy před více než rokem - 10. března 2001. Tehdy ještě v dresu Pittsburghu. Díky vítězství Washington 11 zápasů před koncem základní části stále zůstává ve hře o poslední postupové místo z Východní konference. Na desáté příčce momentálně ztrácí na osmý Montreal tři body. "Konec bude ještě napínavý. Jestliže chceme postoupit, budeme muset vyhrát tak devět nebo deset zápasů. Takovou situaci jsem ještě nezažil, ale nevzdáváme se," řekl Jágr. V případě, že by se Capitals do play off neprobojovali, mohl by se Jágr po osmi letech znovu objevit na mistrovství světa. Na olympiádě v Salt Lake City to alespoň po vyřazení předběžně slíbil trenérům.
</TEXT>
<HEADING>
Výměna Oatese posílila Jágrovu pozici
</HEADING>
<TEXT>
Právě olympijský turnaj, byť neskončil pro Česko úspěchem, se zdá být v letošní Jágrově sezoně důležitým přelomem. Pohodu a skvělou formu ze Salt Lake City si totiž zatím drží i v NHL (viz tabulka). Po tápání z úvodu sezony už není ani stopy a nikdo nepochybuje o tom, kdo je útočnou perlou Capitals. Podle zákulisních informací rovněž Jágr uvítal odchod 39letého Adama Oatese. Jeden z nejlepších nahrávačů v historii NHL si totiž s Jágrem na ledě i mimo něj příliš nerozuměl. Po jeho odchodu navíc stoupl Jágrův vliv na hru týmu. Spolupráci s 23letým Zubrusem, který se nyní posunul do elitní řady, si naopak český hokejista pochvaluje. "Nehraje sice centra dlouho, ale je mladý, rychlý, a když mu dáte přihrávku, umí pohotově vystřelit," řekl Jágr a mezi řádky bylo možné vycítit spokojenost se změnou v sestavě i kritiku Oatesovy hry. Díky své poolympijské formě se Jágr také výrazně posunul v tabulce produktivity. Nyní je už čtvrtý, jedenáct bodů za vedoucím Jarome Iginlou z Calgary. Útok na šestou Art Ross Trophy pro nejproduktivnějšího hráče NHL tak nemusí být ještě definitivně ztracen.
Právě olympijský turnaj, byť neskončil pro Česko úspěchem, se zdá být v letošní Jágrově sezoně důležitým přelomem. Pohodu a skvělou formu ze Salt Lake City si totiž zatím drží i v NHL (viz tabulka). Po tápání z úvodu sezony už není ani stopy a nikdo nepochybuje o tom, kdo je útočnou perlou Capitals. Podle zákulisních informací rovněž Jágr uvítal odchod 39letého Adama Oatese. Jeden z nejlepších nahrávačů v historii NHL si totiž s Jágrem na ledě i mimo něj příliš nerozuměl. Po jeho odchodu navíc stoupl Jágrův vliv na hru týmu. Spolupráci s 23letým Zubrusem, který se nyní posunul do elitní řady, si naopak český hokejista pochvaluje. "Nehraje sice centra dlouho, ale je mladý, rychlý, a když mu dáte přihrávku, umí pohotově vystřelit," řekl Jágr a mezi řádky bylo možné vycítit spokojenost se změnou v sestavě i kritiku Oatesovy hry. Díky své poolympijské formě se Jágr také výrazně posunul v tabulce produktivity. Nyní je už čtvrtý, jedenáct bodů za vedoucím Jarome Iginlou z Calgary. Útok na šestou Art Ross Trophy pro nejproduktivnějšího hráče NHL tak nemusí být ještě definitivně ztracen.
</TEXT>
</DOC>
<DOC>
<DOCID>LN-20020323091</DOCID>
<DOCNO>LN-20020323091</DOCNO>
<DATE>03/23/02</DATE>
<TEXT>
Mantinely duní, arény občas přes rok zející prázdnotou nyní praskají ve švech. Fandové se probouzejí z apatie, města žijí hokejem. Play off je jistě nejkrásnější čas v sezoně. A hra na čtyři vítězné zápasy, jak v posledních dvou ročnících čtvrtfinále ukázalo, ho zdobí. Delší série přinášejí mnohem víc příběhů, rivality i vypjatých momentů. Fanoušci se baví. Čtvrtfinále hrané jen na tři výhry by se letos ochudilo o drama sedmého zápasu ve Zlíně, scházely by kapitoly sveřepého souboje plzeňského Dudy s vítkovickým Zápotočným, penaltový rozstřel Třince se Spartou. Semifinále bude chudší, k postupu stačí vyhrát už jen třikrát. A to je škoda. Jistě, termínová listina je v olympijském roce plnější než obvykle, vždyť za měsíc už začíná mistrovství světa. Stálo by však za to zasáhnout a příští rok už odehrát celé vyřazovací boje na čtyři výhry.
</TEXT>
</DOC>
<DOC>
<DOCID>LN-20020323092</DOCID>
<DOCNO>LN-20020323092</DOCNO>
<DATE>03/23/02</DATE>
<TITLE>
Kdo ze série Sparta - Slavia postoupí, získá titul, říká reprezentační kouč Augusta
</TITLE>
<GEOGRAPHY>PRAHA</GEOGRAPHY>
<TEXT>
Který tým má nakročeno k úspěchu? Kdo vyhoří? Semifinále hokejového play off začíná až v pondělí, odborníci se však pokusili rozkrýt, jak dopadne boj o titul, již nyní.
</TEXT>
<HEADING>
Favorit
</HEADING>
<TEXT>
Pozvednout pohár by měla podle mnohých Sparta. "Stále jim věřím nejvíc," říká reprezentační kouč Josef Augusta. "Já už ji favorizoval před play off a myslím, že to potvrdí," doplňuje trenér Karlových Varů Marek Sýkora. Čtvrtfinálovou sérii s Třincem sice Pražané neprošli zrovna suverénně, nadřeli se v šesti zápasech, prý to ale nic neznamená. "Určitě jim nevyšla podle představ, je to ale výborně poskládaný tým s širokým kádrem. Mají ve svém středu mnoho ligových mistrů ať už ze Sparty či Vsetína, tyhle zkušenosti jsou k nezaplacení," dodává havířovský trenér František Výborný.
</TEXT>
<HEADING>
Černý kůň
</HEADING>
<TEXT>
Loni dokráčela Slavia k nejlepšímu výsledku klubu v historii - semifinále. Letos to zopakovala a znovu uchvátila experty fyzickým hokejem plným kontaktu. "Je to můj černý kůň, přes Spartu klidně mohou přejít až do finále," přemýšlí Sýkora. "Nasazením a agresivitou se přibližují nejvíc z našich klubů mezinárodnímu hokeji," všiml si šéf národního týmu Augusta. "Už před play off jsem typoval, že přes Pardubice postoupí." "Nezapomínejme, že je tam tak pět potencionálních reprezentantů, osobnosti jim nechybí. Může to být i na titul," nechal se slyšet Sýkora.
</TEXT>
<HEADING>
Semifinálové série
</HEADING>
<TEXT>
O pražském derby Sparta - Slavia se mluví jako o předčasném finále. "Podle mě ten, kdo z téhle série postoupí, už finále nepustí a vyhraje titul," soudí Augusta. "Myslím, že se to předčasným finále dá nazvat," přikyvuje karlovarský trenér Sýkora. Slavia podle expertů není vůbec bez šancí. "Je to padesát na padesát," tvrdí Výborný. "Doma na svém úzkém kluzišti jsou výborní, mají velké fyzické hráče, jako dělané pro menší hřiště. Silově jsou na tom rozhodně líp než Sparta," vypráví Sýkora. "Také hrají ohromně kompaktně, jsou skutečný fungující tým." Duel Zlína s Vítkovicemi bude pomyslným bojem o krále Moravy. "Favorizoval bych Vítkovice, mají výborné nasazení, dobře si vedou jejich beci a především venku jsou silní. Naopak Zlín mi přijde unavený, celou sezonu hrají na pár lidí. Nedávám jim velké šance, myslel jsem, že už vypadnou se Znojmem," má jasno Sýkora. Reprezentační kouč Augusta prorokuje, že obě série dospějí až do pátého rozhodujícího boje.
</TEXT>
<HEADING>
Brankáři
</HEADING>
<TEXT>
Play off vyhrávají brankáři, zní staré pravidlo. A experti mají jasno, kdo série rozhodne. "Postoupí Sparta a bude to hlavně díky Břízovi, je zkušenější a lepší brankář než Málek," prohlásil Augusta. I osud moravské série Zlín - Víkovice je především v moci gólmanů. Trvaj je v play off zatím jasně nejúspěšnější ze všech mužů mezi tyčemi. "Tohle rozhodne, favorizuji Vítkovice. Zlínský Mařík přece jen nemá takové kvality jako vítkovický gólman," pokračuje Augusta.
</TEXT>
<HEADING>
Finále
</HEADING>
<TEXT>
Z hlasů expertů vyplývá, že čekají finále Sparta - Vítkovice. "Ať už ale postoupí kdokoliv, bude to docela hezké. Pražský klub bude hrát s moravským, to se mi líbí," tvrdí Výborný. "Pro mě je pořád favorit číslo jedna Sparta a myslím, že tuhle roli zvládne," uzavírá Augusta.
Program semifinále
</TEXT>
</DOC>
<DOC>
<DOCID>LN-20020323093</DOCID>
<DOCNO>LN-20020323093</DOCNO>
<DATE>03/23/02</DATE>
<TITLE>
Na Katalánské rallye se z jezdců na octaviích nejlépe drží Fin Gardemeister
</TITLE>
<TEXT>
Podle očekávání se v první etapě Katalánské rallye rozpoutal boj mezi francouzskými automobilkami Peugeot a Citroe¨n. Piloti týmu Škoda Motorsport jejich bitvu sledují z uctivé vzdálenosti.
LLORET DE MAR (od zvláštního zpravodaje LN ve Španělsku) - První etapa Katalánské rallye, čtvrtého podniku mistrovství světa, zavedla jezdce až za přímořské město Tarragona, vzdálené dvě stě kilometrů od centra soutěže. Úvod pokazili diváci. Na první rychlostní zkoušku jich dorazilo tolik, že parkovali i na trati a bránili pilotům v průjezdu. Pořadatelé proto museli první "erzetu" zrušit. Od prvních měřených metrů se v čele usadilo trio továrních jezdců Teamu Peugeot Total. Vedení udržoval Francouz Panizzi před Britem Burnsem, z "medailových příček" ale záhy odpadl Fin Gronholm. Jeho kolegům začaly šlapat na paty citroe¨ny Francouzů Bugalského a Loeba. "Celkem si věřím. Jedu naplno, ale neriskuji," říkal Panizzi, který první místo udržel a míří k obhajobě svého triumfu z předcházející světové rallye na Korsice. "Když je vše v pořádku, dokážeme držet s peugeoty krok," liboval si Loeb, před kterým dojeli kromě Panizziho už jen Burns a Bugalski.
</TEXT>
<HEADING>
Erikssona zpomalil posilovač řízení
</HEADING>
<TEXT>
Z jezdců mladoboleslavské stáje Škoda Motorsport se nejlépe vedlo Finovi Gardemeisterovi, který byl po třetí speciálce dvanáctý. "Začal jsem trochu rozpačitě, ale později jsem získal sebedůvěru," uvedl Gardemeister, který skončil nakonec jedenáctý a nechal za sebou oba jezdce na Mitshubishi, čtyřnásobného mistra světa a svého krajana Mäkinena a Francouze a Francouze Delecoura. Pětapadesátiletý švédský veterán Stig Blomqvist byl spokojen s výkonem své octavie i s umístěním na konci druhé desítky. Jeho krajan Kenneth Eriksson měl smůlu na nejdelší RZ prvního dne, téměř padesátikilometrové Escaladei. "Už pět set metrů po startu začal zlobit posilovač řízení. Zdá se mi, že mi tato soutěž příliš radosti nepřinese..," pokyvoval hlavou Švéd, jenž se propadl až 35. pozici. Pak ale jeho vůz nabral optimální tempo a Seveřan se šplhal výsledkovou listinou vzhůru až na 22. pozici.
Z jezdců mladoboleslavské stáje Škoda Motorsport se nejlépe vedlo Finovi Gardemeisterovi, který byl po třetí speciálce dvanáctý. "Začal jsem trochu rozpačitě, ale později jsem získal sebedůvěru," uvedl Gardemeister, který skončil nakonec jedenáctý a nechal za sebou oba jezdce na Mitshubishi, čtyřnásobného mistra světa a svého krajana Mäkinena a Francouze a Francouze Delecoura. Pětapadesátiletý švédský veterán Stig Blomqvist byl spokojen s výkonem své octavie i s umístěním na konci druhé desítky. Jeho krajan Kenneth Eriksson měl smůlu na nejdelší RZ prvního dne, téměř padesátikilometrové Escaladei. "Už pět set metrů po startu začal zlobit posilovač řízení. Zdá se mi, že mi tato soutěž příliš radosti nepřinese..," pokyvoval hlavou Švéd, jenž se propadl až 35. pozici. Pak ale jeho vůz nabral optimální tempo a Seveřan se šplhal výsledkovou listinou vzhůru až na 22. pozici.
</TEXT>
</DOC>
<DOC>
<DOCID>LN-20020323094</DOCID>
<DOCNO>LN-20020323094</DOCNO>
<DATE>03/23/02</DATE>
<TEXT>
LLORET DE MAR (od zvláštního zpravodaje LN ve Španělsku) - I když nemá posádka týmu Škoda Motorsport Roman Kresta - Jan Tománek o tomto víkendu závodní program, je na Katalánské rallye v plné permanenci. Český pilot totiž působí v polovině podniků čtrnáctidílného seriálu mistrovství světa automobilových soutěží jako špion, neboli předjezdec švédského veterána Stiga Blomqvista. V čem vlastně spočívá jeho role? "Zhruba dvě tři hodiny před startem každé rychlostní zkoušky projíždíme trať s tréninkovou octavií na Stigův rozpis. Ten je ovšem jiný, než který znám ze svých vlastních jízd. Jakákoliv změna proti jeho poznatkům z tréninku se zaznamená a on pak ví, s čím může na konkrétním úseku počítat," vysvětluje rodák z Trnavy na Zlínsku. Tato činnost je pro 25letého jezdce hlavně dalším seznamováním s tratěmi a sbírání cenných zkušeností. "Vlastní soutěž je víc, ale i takto jezdit je pro mě důležité," říká dvojnásobný český šampion, který se ovšem letos na domácích silnicích vůbec nesveze. Závazky vůči továrnímu týmu mu totiž nic jiného nedovolí. "Ne, že by se mi po mistráku vyloženě stýskalo, ale třeba doma na Barum rallye bych se rád ukázal. Ovšem jasnou prioritu má pro nás mistrovství světa. A jím je celá sezona tak nabitá, že mi na žádné další aktivity nezbývá čas. Sice startuju jen v půlce šampionátu, ale kvůli povinnostem ve stáji mám stejný program jako Toni Gardemeister a Kenneth Eriksson, kteří jedou všechno. Moc času doma nestrávím," vypráví nejlepší český soutěžní jezdec. Z letošních výsledků nerad vzpomíná na úvodní Monte Carlo, kde kvůli své chybě havaroval. Naopak minulá Korsická rallye byla první, kdy ve světovém šampionátu dojel do cíle. Dalším ostrým vystoupením bude pro Krestu dubnová soutěž na Kypru, ale o konkrétních cílech do budoucna se příliš nechce šířit. "Jsme na začátku sezony. Odjel jsem dvě rallye a pět jich mám ještě před sebou. Chci být co nejlepší, když závodím, a pokud dělám předjezdce, odvést co nejpřesnější práci," dodal.
</TEXT>
</DOC>
<DOC>
<DOCID>LN-20020323095</DOCID>
<DOCNO>LN-20020323095</DOCNO>
<DATE>03/23/02</DATE>
<TITLE>
Šestinásobného hokejového mistra republiky Kladno čeká ode dneška boj o setrvání mezi extraligovou elitou. Soupeřem posledního celku nejvyšší soutěže bude suverén první ligy Liberec.
</TITLE>
<GEOGRAPHY>PRAHA</GEOGRAPHY>
<TEXT>
Liberečtí, Bílí tygři ze severu, vyhráli základní část soutěže a poté i play off, když ve finále porazili Jihlavu 3:1 na zápasy. Série se hraje na čtyři vítězství. Výhodu domácího prostředí v úvodních dvou zápasech i v případném rozhodujícím sedmém duelu má Kladno, které se nad sestupovou propastí ocitlo poprvé v historii. Posledním týmem, jemuž se podařilo proniknout z první ligy mezi elitu, bylo v roce 1999 Znojmo, které přehrálo Jihlavu 4:3 na zápasy. V dalších letech si Vítkovice a Karlovy Vary proti prvoligovým soupeřům vedly úspěšněji. Moravané v roce 2000 porazili právě Jihlavu, Karlovarští loni nedali šanci Chomutovu. Kladenští se na existenční zápasy připravují již čtrnáct dní, v jejichž průběhu sehráli tři utkání. Dvakrát se utkali s Karlovými Vary, v závěru nastoupili proti kombinovanému týmu vlastních juniorů a dorostenců. "Hráči potřebovali nějaké zápasové zatížení. Jen trénovat se v této fázi sezóny nedá, hráči chtějí hrát," podotkl kouč Jaromír Šindel, který v dlouhé pauze nevidí výhodu. "Možná jen po psychické stránce. Kdybychom začali baráž hned, bylo by to hodně špatné," soudil Šindel, jenž pozorně sledoval finálovou sérii první ligy. Liberec podle jeho mínění vyhrál zaslouženě. "Hráli velice ukázněně. Všichni jsou ochotni obětovat se pro tým. My jsme však připraveni se s tím poprat a udělat vše, abychom soutěž zachránili," dodal Šindel. Severočeši ukončili svou finálovou sérii proti Jihlavě v neděli a na přípravu k další sérii měli necelý týden. "V pondělí dostali hráči volno, v úterý jsme měli spíše rehabilitaci a od středy trénujeme naplno," shrnul plán přípravy Josef Jandač. Určit, zda bude ve výhodě rozehranější Liberec či odpočinutější Kladno, si kouč Bílých tygrů jednoznačně netroufl. "Těžko říci. I kdyby byli nerozehraní, po dvou zápasech bude vše v normálních kolejích. Začátek bude o psychické pohodě, série hrané na čtyři výhry bývají dlouhé," uvedl Jandač.
PRAHA - Liberečtí, Bílí tygři ze severu, vyhráli základní část soutěže a poté i play off, když ve finále porazili Jihlavu 3:1 na zápasy. Série se hraje na čtyři vítězství. Výhodu domácího prostředí v úvodních dvou zápasech i v případném rozhodujícím sedmém duelu má Kladno, které se nad sestupovou propastí ocitlo poprvé v historii. Posledním týmem, jemuž se podařilo proniknout z první ligy mezi elitu, bylo v roce 1999 Znojmo, které přehrálo Jihlavu 4:3 na zápasy. V dalších letech si Vítkovice a Karlovy Vary proti prvoligovým soupeřům vedly úspěšněji. Moravané v roce 2000 porazili právě Jihlavu, Karlovarští loni nedali šanci Chomutovu. Kladenští se na existenční zápasy připravují již čtrnáct dní, v jejichž průběhu sehráli tři utkání. Dvakrát se utkali s Karlovými Vary, v závěru nastoupili proti kombinovanému týmu vlastních juniorů a dorostenců. "Hráči potřebovali nějaké zápasové zatížení. Jen trénovat se v této fázi sezóny nedá, hráči chtějí hrát," podotkl kouč Jaromír Šindel, který v dlouhé pauze nevidí výhodu. "Možná jen po psychické stránce. Kdybychom začali baráž hned, bylo by to hodně špatné," soudil Šindel, jenž pozorně sledoval finálovou sérii první ligy. Liberec podle jeho mínění vyhrál zaslouženě. "Hráli velice ukázněně. Všichni jsou ochotni obětovat se pro tým. My jsme však připraveni se s tím poprat a udělat vše, abychom soutěž zachránili," dodal Šindel. Severočeši ukončili svou finálovou sérii proti Jihlavě v neděli a na přípravu k další sérii měli necelý týden. "V pondělí dostali hráči volno, v úterý jsme měli spíše rehabilitaci a od středy trénujeme naplno," shrnul plán přípravy Josef Jandač. Určit, zda bude ve výhodě rozehranější Liberec či odpočinutější Kladno, si kouč Bílých tygrů jednoznačně netroufl. "Těžko říci. I kdyby byli nerozehraní, po dvou zápasech bude vše v normálních kolejích. Začátek bude o psychické pohodě, série hrané na čtyři výhry bývají dlouhé," uvedl Jandač.
</TEXT>
</DOC>
<DOC>
<DOCID>LN-20020323096</DOCID>
<DOCNO>LN-20020323096</DOCNO>
<DATE>03/23/02</DATE>
<GEOGRAPHY>PLANICA</GEOGRAPHY>
<TEXT>
Finský skokan na lyžích Matti Hautamäki vyhrál závěrečný trénink před finálovými závody SP v letech na lyžích. Diváci se na obřím můstku v Planici dočkali 25 letů za hranici 200 metrů. Z Čechů se nikdo přes tuto hranici nepřenesl. V nejlepší formě se předvedl Jaroslav Sakala, který ve druhém kole předvedl šestý nejdelší pokus a doletěl na značku 192,5 metru. Jakuba Jiroutka skočil 181 metrů, Jiří Parma 167,5 a Jakub Hlava 151,5 metru. Trénink, na nějž se přišlo podívat 30 tisíc fanoušků, poznamenal ošklivě vypadající pád Tomasze Pochwaly. Polského skokana smetl krátce po odrazu poryv větru a po zemi se nekontrolovaně řítil dojezdovým svahem, pád ale přečkal bez větší úhony.
</TEXT>
</DOC>
<DOC>
<DOCID>LN-20020323097</DOCID>
<DOCNO>LN-20020323097</DOCNO>
<DATE>03/23/02</DATE>
<GEOGRAPHY>PRAHA</GEOGRAPHY>
<TEXT>
O traťové rekordy se chtějí postarat při 4. ročníku dnešního Pražského půlmaratonu keňští běžci. Nejlepších časů v Praze zatím dosáhli loňští keňští vítězové Anthony Korir (1:02:09) a Florence Barsosiová (1:12:51). Ve startovní listině je šestice mužů a trojice žen s lepšími výkony. K favoritům patří pětice Keňanů v čele se Simonem Borem, který už zvládl trať o délce 21.097 metrů za 60 minut a 39 sekund. Start je dnes ve 12.00 na Karlově mostě.
</TEXT>
</DOC>
<DOC>
<DOCID>LN-20020323098</DOCID>
<DOCNO>LN-20020323098</DOCNO>
<DATE>03/23/02</DATE>
<TITLE>
NYON - Fotbalisté Bayernu Mnichov a Realu Madrid si zopakují loňské semifinále Ligy mistrů o kolo dříve. Rozhodl o tom včerejší los. "Je to předčasné finále. Obhájce trofeje proti nejatraktivnějšímu klubu v Evropě, co víc si přát," nechal se unést prezident Bayernu Franz Beckenbauer. "Z posledních šesti zápasů jsme jich vyhráli pět," připomněl Beckenbauer. O tom ale záložník Realu Luís Figo nechce ani slyšet. "Teď konečně nadešla ta správná chvíle na odplatu za to, kolik nám loni způsobil Bayern hořkosti," vyhlásil Figo nesmiřitelně. Liverpool s trojicí českých fotbalistů tvoří ve čtvrtfinále vyrovnaný pár s Bayerem Leverkusen. "Hlavně, že jsme se vyhnuli Manchesteru," oddechl si šéf výkonného výboru Rick Parry, ale přiznal, že by raději začínal venku. Zástupci lídra bundes-ligy se ve svých pocitech lišili. Trenér Klaus Toppmöller se těšil na zápas proti hvězdám Owenovi a Hes-keymu, zato manažer Reiner Calmund byl zklamán. "Chtěli jsme se vyhnout Bayernu, ale Liverpool je stejně tak silný. Osobně jsem si přál Panathinai-kos Atény," řekl. Na Řeky se ale nakonec těší v Barceloně. "Vypadá to, že jsme měli štěstí a dostali nejslabší tým, který se mezi poslední osmičku dostal," usmíval se trenér Carlos Rexach. Finále fotbalového Poháru UEFA může mít nejen čistě italské obsazení, ale dokonce v něm mohou hrát dva týmy z jednoho města. Los semifinále poslal do jedné dvojice Inter Milán s Feyenoordem Rotterdam a do druhé AC Milán s Borussií Dortmund, klubu českých reprezentantů Jana Kollera a Tomáše Rosického.
</TITLE>
<TEXT>
Jak rozhodl pohárový los
Čtvrtfinále Ligy mistrů
Panathinaikos Atény - FC Barcelona
Bayern Mnichov - Real Madrid
Deportivo La Coruňa - Manchester United
FC Liverpool - Bayer Leverkusen
První zápasy 2. a 3. dubna, odvety 9. a 10. dubna
Semifinále
Panathinaikos/Barcelona - Bayern/Real
La Coruňa/Manchester - Liverpool/Leverkusen
První zápasy 23. a 24. dubna, odvety 30. dubna a 1. května
Semifinále Poháru UEFA
Inter Milán - Feyenoord Rotterdam
AC Milán - Borussia Dortmund
První zápasy 4. dubna, odvety 11. dubna
</TEXT>
</DOC>
<DOC>
<DOCID>LN-20020323099</DOCID>
<DOCNO>LN-20020323099</DOCNO>
<DATE>03/23/02</DATE>
<TITLE>
PRAHA - V duelu sousedů v tabulce předčil ostravský Baník domácí Bohemians a v předehrávce 23. kola fotbalové ligy si zajistil plný bodový zisk.
</TITLE>
<TEXT>
FC Bohemians Praha 0
</TEXT>
<HEADING>
FC Baník Ostrava 4
</HEADING>
<TEXT>
Výtečný Lukeš byl hlavní figurou v útočných plánech Baníku. K přímočarému projevu přidal záhy po úvodním hvizdu přesnou finální přihrávku. Zkušený Červenka si v koncovce chladnokrevně poradil. Domácí měli přechod do útočné fáze mnohem váhavější. Jejich nátlaková hra přesto vedla k vyloženým šancím. Největší zahodil Valenta. Zblízka přestřelil, pak vztekle nakopl brankovou konstrukci. Ostravané byli nebezpeční i bez několika stabilních hráčů. Dvacet minut před koncem se Lukeš dočkal gólové ozdoby svého vynikajícího výkonu. Definitivně tak rozhodl o osudu zápasu. Bohemians dohrávali v křeči, v depresi a zápas pro ně přerostl v debakl. Vysokou výhru Baníku zvýraznili v závěrečných minutách další dva úspěšní střelci.
Vlastimil Petržela, trenér Bohemians: "Zklamali jsme diváky i sami sebe. Takovou prohru jsem v životě nezažil. Jen jsme přihlíželi výkonu Baníku."
Jozef Jarabinský, trenér Ostravy: "Po odchodu Baroše jsme dlouho hledali střelce. Na tento zápas jsme se ale svědomitě připravili a úkol jsme zvládli."
Další program 23. kola
</TEXT>
</DOC>
<DOC>
<DOCID>LN-20020323100</DOCID>
<DOCNO>LN-20020323100</DOCNO>
<DATE>03/23/02</DATE>
<TEXT>
Fanoušci zbili fotbalisty. Tři fotbalisty CZ Bělehrad včera při tréninku zbili rozzlobení fanoušci, kterým vadilo, že klub ztrácí na vedoucí Partizan 9 bodů. Ačimovič, Boškovič a Pjanovič byli po napadení holemi ošetřeni v nemocnici, ještě předtím jim desítky "fans" poničily auta.
</TEXT>
</DOC>
<DOC>
<DOCID>LN-20020323101</DOCID>
<DOCNO>LN-20020323101</DOCNO>
<DATE>03/23/02</DATE>
<TITLE>
"Já tomu říkám negativní dobro, poznali jsme, co je špatné," řekl asistent trenéra Josef Csaplár
</TITLE>
<TEXT>
Čtyři góly krutě uťaly velkou pouť fotbalistů Liberce Pohárem UEFA. Debakl, který utržili ve čtvrtfinálové odvetě na stadionu Borussie Dortmund, ukázal limity týmu, ale nevymazal předchozí úspěchy.
DORTMUND (od zvláštního zpravodaje LN v Německu) - Hráči Dortmundu se trousili ze šatny a každý z nich upřel oči nad sebe. Nejblíž k obrazovce měly ty dlouhána Jana Kollera. Na teletextu se objevovaly výsledky z dalších utkání čtvrtfinále Poháru UEFA. A Borussia si vybírala soupeře. O kus dál smutně procházeli fotbalisté Liberce. Ostatní zápasy je už dávno přestaly zajímat. Prohra 0:4 jim vystavila zákaz vjezdu mezi nejlepší čtyři mužstva. Možná mohlo být všechno opačně. Ještě v prvním poločase Liberec držel s vestfálským velkoklubem krok a místy byl lepší. Jenže po první brance se sen o postupu rozplynul. Bylo to snad poprvé v poháru, kdy sebevědomý Liberec dokázala taková situace dokonale rozhodit. "Ten gól se na nás podepsal, srazil nás do kolen. Už jsme si nevěřili, mysleli jsme, že se s tím už nedá nic dělat," přiznal obránce Petr Johana. On i jeho spoluhráči nestačili zastavit valící se lavinu branek. "Druhá půle znehodnotila celé naše pohárové tažení," povídal záložník Václav Koloušek.
</TEXT>
<HEADING>
Němci soupeře nepodcenili
</HEADING>
<TEXT>
Byl to až příliš přísný soud. Liberec se postaral o to, že vedle Sparty v podzimním hávu zaujal fotbalovou Evropu další český tým. "Podle jména to není slavný soupeř, ale silný je dost," řekl dortmundský kouč Matthias Sammer. Nevypustil při tom jen prázdný kompliment, který snadno odletí jako mýdlová bublina. Liberec dokázal porazit soupeře, kteří reprezentují tři fotbalové styly. Nejdřív byl na řadě bratislavský Slovan. Po něm odešli s brekem dva hrdí španělští vyzývatelé, Vigo a Mallorca, pak neuspěl ani francouzský Lyon. To, co nesvedli oni, dokázal až tým z Německa. Proč právě on? Dortmund se předně nenechal ošálit kouzlem neznámého týmu, který před ním Španělé hrubě podcenili. "Připravili se na nás o hodně pečlivěji," uznal Johana. Borussia pak hrála způsobem, který Liberec vyvedl z míry. Hlavně v prvním utkání se nepouštěla do žádných dostihů, nechtěla se předhánět v ofenzivních akcích. V odvetě dlouho platilo to samé.
</TEXT>
<HEADING>
Lekce v produktivitě
</HEADING>
<TEXT>
"Určitě se nám daří líp proti mužstvům, která se snaží hrát fotbal. A Dortmund se nikam nehnal," tvrdil Johana. "To jsou německé týmy: hrají na výsledek," všiml si útočník Jan Nezmar. Právě on, jenž v obou zápasech promarnil několik vyložených šancí, pak pojmenoval rozhodující faktor. Stejně jako druhý kanonýr Jiří Štajner. "Dortmund nám udělil lekci v produktivitě," prohlásili oba nezávisle na sobě. Výuka to byla slušná. Byla by však k ničemu, kdyby zůstala bez užitku. Liberec slibuje, že se tak nestane. "Z toho, co nás potkalo, se musíme poučit," vyzval Nezmar. "Já tomu říkám negativní dobro," řekl asistent Josef Csaplár. "Poznali jsme, co je špatné." V Liberci tuší, že z drtivých proher se mohou zrodit velká vítězství.
"Určitě se nám daří líp proti mužstvům, která se snaží hrát fotbal. A Dortmund se nikam nehnal," tvrdil Johana. "To jsou německé týmy: hrají na výsledek," všiml si útočník Jan Nezmar. Právě on, jenž v obou zápasech promarnil několik vyložených šancí, pak pojmenoval rozhodující faktor. Stejně jako druhý kanonýr Jiří Štajner. "Dortmund nám udělil lekci v produktivitě," prohlásili oba nezávisle na sobě. Výuka to byla slušná. Byla by však k ničemu, kdyby zůstala bez užitku. Liberec slibuje, že se tak nestane. "Z toho, co nás potkalo, se musíme poučit," vyzval Nezmar. "Já tomu říkám negativní dobro," řekl asistent Josef Csaplár. "Poznali jsme, co je špatné." V Liberci tuší, že z drtivých proher se mohou zrodit velká vítězství.
</TEXT>
</DOC>
<DOC>
<DOCID>LN-20020323102</DOCID>
<DOCNO>LN-20020323102</DOCNO>
<DATE>03/23/02</DATE>
<TITLE>
DORTMUND (od zvláštního zpravodaje LN v Německu) - Buď je to kometa, která zazáří a zmizí ve tmě, nebo hvězda, již z nebe dlouho nikdo nesundá. Dva osudy mohou potkat fotbalisty Liberce, kteří to letos dotáhli až do čtvrtfinále Poháru UEFA. "Jen jednou za čas někdo vylétne," myslí si útočník Jiří Štajner. "V pohárech chceme úspěšně pokračovat i příští rok, věříme, že se to podaří," tvrdí zase obránce Miroslav Holeňák. "To je náš jasný cíl pro další sezonu. Jdeme po správné cestě," přitakává útočník Jan Nezmar. Severočeský tým připomněl na mezinárodní scéně nejlepší léta pražské Slavie. A zároveň byl víc než zdatným souputníkem pohárové stálice z Letné. Není však jisté, zda tomu tak bude i v budoucnu. "Máme dobré zázemí, trenéry, dobrý kádr i dobrou partu," vyjmenovává argumenty pro kladnou odpověď Nezmar. Co je však dnes, nemusí být zítra. Úspěšných koučů Ladislava Škorpila a Josefa Csaplára se vedení libereckého klubu těžko zřekne. Stadion se vylepšuje. Ale co předposlední položka na receptuře výborně šlapajícího klubu? O hráče je zájem mezi domácími i evropskými velkokluby. "Záleží na vedení, zda chce kádr udržet pohromadě. Kdyby najednou odešlo pět šest hráčů, dají se těžko nahradit. U jednoho, dvou to jde," myslí si Holeňák. Jenže co když těmi dvěma budou dvě největší opory, kanonýr Štajner a špílmachr Koloušek? "To je pravda...," zamyslí se Holeňák. I když netrpí nouzí o peníze, pro Liberec nebude snadné udržet takové hráče ve svých službách. Koloušek je ostatně stále kmenovým hráčem italské Salernitany. A jeho cena utěšeně stoupá. Na příkladu Sparty je přitom vidět, jak odchod dvou opor může zpřetrhat pečlivě spřádané vazby týmu. Když zmizeli za hranice Labant s Haškem, nastaly problémy. "To srovnání není úplně od věci. My jasně víme, co chceme hrát. Pak záleží na vhodném doplnění mužstva. Ovšem chvíli to bude trvat, než se tým sehraje," souhlasí Nezmar. "Kdyby zmizely základní stavební kameny mužstva, vliv by to mělo," připouští Holeňák.
</TITLE>
<HEADING>
Hurá na ligu
</HEADING>
<TEXT>
Liberečtí fotbalisté myslí na další tučná léta. Zároveň však i na nejbližší dny. "Nejdřív se do pohárů musíme dostat," usmívá se Holeňák. To by neměl být problém. Tým dokonce bojuje o titul, i druhé místo znamená předkolo Champions League. "Ubyla nám jedna soutěž. Teď se budeme maximálně koncentrovat na ligu," ujistil obránce Petr Johana. Nikdo z hráčů nevěří, že by je mohla poznamenat prohra v Dortmundu. Trenéři také hned po zápase přišli do šatny s novým bojovým heslem. Zní takhle: "Zase zvedneme hlavu."
Liberecká cesta pohárem UEFA
</TEXT>
</DOC>
<DOC>
<DOCID>LN-20020323103</DOCID>
<DOCNO>LN-20020323103</DOCNO>
<DATE>03/23/02</DATE>
<GEOGRAPHY>BERLÍN</GEOGRAPHY>
<TEXT>
S titulky "Amoroso otevřel cestu Borussie do semifinále", "Amoroso furioso", "Dortmund hladce v semifinále" či "Jeden gól hezčí než druhý" vyjadřují německé deníky radost nad postupem fotbalistů Borussie Dortmund do semifinále Poháru UEFA. Oceňují však i výkon Liberce v obou čtvrtfinálových zápasech. "Díky Amorosovu galapředstavení rozdrtil Dortmund v odvetě Liberec 4:0," napsal nejčtenější deník Bild. Dodal, že se Borussia ale musela mít dlouho na pozoru, protože Češi jako Štajner nebo Nezmar byli nebezpeční a silní. "Díky Amorosově geniální střele navázala Borussia Dortmund na zářivé časy na evropské fotbalové scéně," soudí Berliner Zeitung. "Tradičně ale Dortmundští nejdříve fanoušky napínali na skřipec málo zábavným fotbalem." Nuzné úvodní desítky minut nakonec fanoušci domácímu týmu rychle prominuli. "Brankář Liberce musel čtyřikrát lovit míč ze své branky, ale sebe ani hráče před sebou nemusel z ničeho vinit," uvedl Die Welt. Podle listu se Borussia Dortmund vypjala k suverénní odvetě a zaslouženě postoupila mezi nejlepší čtyři celky Poháru UEFA. Uznal, že stejně jako před týdnem v Praze měl německý klub dlouho těžkou práci. "Hosté se na Vestfálském stadionu představili s masivní obranou a sázeli na osvědčenou taktiku protiútoků, se kterou už předtím vyřadili prominentní kluby jako Celtu Vigo, Real Mallorca nebo Olympique Lyon," konstatoval Die Welt.
</TEXT>
</DOC>
<DOC>
<DOCID>LN-20020323104</DOCID>
<DOCNO>LN-20020323104</DOCNO>
<DATE>03/23/02</DATE>
<TITLE>
DORTMUND - Byla to kulišárna, jakých během utkání věnuje divákům několik. Liberecký útočník Jiří Štajner si u brankové čáry patičkou obhodil obránce Dortmundu Christopha Metzeldera a prosmýkl se kolem něj. Vestfálský stadion rázem ztichl. "Chtěl jsem přihrát Kolouškovi, byl sám," povídal klidně podsaditý kanonýr. Ani takový kousek však nezabránil prohře.
</TITLE>
<TEXT>
* Dlouho jste hráli s Dortmundem vyrovnanou partii. Proč nakonec skončila takovým debaklem?
V prvním poločase jsme si vedli dobře, dokonce jsme měli víc ze hry než soupeř. Ale po přestávce jsme dostali dva góly a bylo hotovo. Dvoubrankový náskok se v Dortmundu těžko srovnává, nám se navíc nedaří střílet góly. Podvědomě jsme se pak asi šetřili na nedělní ligový zápas se Žižkovem.
* Nebyla to až příliš smutná rozlučka s Pohárem UEFA?
Výsledek 0:4, to se zdá hodně. Ve skutečnosti to ale není zas tak strašné. V poháru toho máme za sebou dost, můžeme být spokojeni. Dokázali jsme toho hrozně moc.
* Několikrát jste se po souboji s domácími hráči ocitl na zemi, ale sudí to nechal bez povšimnutí.
Rozhodčí to posuzoval, jak to posuzoval. My jsme Češi, proti nám hráli Němci, od nich jdou peníze... Bylo by zbytečné se rozčilovat.
</TEXT>
<HEADING>
* Nepadla na Liberec únava z náročného programu?
</HEADING>
<TEXT>
O to nešlo, fyzicky jsme nijak neodpadli. Prostě rozhodl druhý gól, pak už nebylo o co hrát. Teď se musíme připravit na neděli, a pak máme týden k dobru. Čtyři sice jedeme na reprezentační sraz, ale ostatní se dají dohromady.
* Stačili jste si všimnout, jak mohutně vás podporovala početná skupina libereckých fanoušků?
Všimli jsme si toho. Pomohli nám, chtěli bychom jim strašně moc poděkovat.
</TEXT>
</DOC>
</CZE>