<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020221001</DOCID>
<DOCNO>LN-20020221001</DOCNO>
<DATE>02/21/02</DATE>
<TITLE>
Ministři zahraničí hasili diplomatický skandál vyvolaný Zemanem
</TITLE>
<GEOGRAPHY>PRAHA</GEOGRAPHY>
<TEXT>
Premiér Zeman při své návštěvě Izraele skutečně srovnával Jásira Arafata s Hitlerem. A nemluví pravdu, pokud to popírá. Nejprve tato přirovnání použil v rozhovoru pro izraelský deník Haarec. Stejně ostré postoje Zeman zopakoval i v rozhovoru pro izraelskou televizi Channel 2, který včera zveřejnila česká pobočka BBC. Na dotaz, zda je podobnost mezi třetí říší a palestinskou autonomií Jásira Arafata odvětil: "Samozřejmě, že je." Až dosud přitom Zeman své výroky popíral. Nejprve tvrdil, že nic takového neřekl, později prohlašoval, že jde o jazykové nedorozumění. LN předaly nahrávku Zemanova rozhovoru pro Channel 2 Donu Sparlingovi, odborníkovi Masarykovy univerzity na anglicky psanou literaturu a mezinárodní vztahy. "Premiér Zeman srovnává Hitlera s Arafatem a Haiderem, když používá anglické přísloví, které zní zcela prokazatelně," řekl Sparling, který mimo jiné napsal i knihu o jazykových zlozvycích Čechů pod názvem English or Czenglish. Evropská unie se spokojila se Zemanovou verzí, že jde o jazykové nedorozumění. "Vítáme toto vysvětlení," prohlásil evropský komisař Günter Verheugen. Opoziční strany KDU-ČSL a US-DEU však nejsou se Zemanovým vysvětlením skandálních výroků spokojené ani trochu považují ho za pouhé výmluvy. A proto Zemana vyzývají, aby ihned opustil premiérské křeslo. "Miloši Zemane, odstupte a nepoškozujte naši zemi," prohlásila včera za koalici lidovců a unionistů šéfka unie Hana Marvanová. "Myslíme to naprosto vážně," dodala. Pokud Zeman dobrovolně neodstoupí, hodlají ho lidovci a unionisté přimět k omluvě na půdě parlamentu. A také jsou připraveni pokusit se čtyři měsíce před volbami vyvolat hlasování o nedůvěře vládě.
Na to, aby se lidovcům a unionistům vůbec podařilo dostat takový bod na jednání sněmovny, potřebují sehnat podpisy 50 poslanců. Sami jich mají jen 37. Snaha odvolat vládu je však zřejmě předem odsouzena k nezdaru. ODS, vázaná opoziční smlouvou, už oznámila, že se k návrhu nepřipojí. "Výroky, které pronesl pan Zeman, všechny utvrdí v tom, že by měl odejít do důchodu. Pravdou ale je, že kvůli jednomu Zemanovi nebudeme těsně před volbami dělat takové věci," řekl místopředseda ODS a sněmovny Ivan Langer.
</TEXT>
<HEADING>
Arabské země protestují
</HEADING>
<TEXT>
Jinak se ovšem k Zemanovým výrokům staví svět. Smířlivé ohlasy z EU jsou spíše výjimkou. Egypt, který dosud trval na odkladu premiérovy cesty do Káhiry, ji už rovnou zrušil. Takový krok přitom patří k nejdůraznějším diplomatickým výtkám. Liga arabských států premiérovo vysvětlení rovnou odmítla a formálně proti jeho výrokům vznesla protest. "Některé věty možná nebyly tlumočeny přesně, ale tón rozhovoru byl vůči Arabům evidentně nepřátelský," řekl šéf ligy Amr Músá. Vývoj aféry připomíná nejeden skandál, kterými Zeman v minulosti proslul. Příkladem může být kauza exministra Zieleniece, kterého premiér nařkl z korumpování novinářů. Později se mu musel omluvit. Ukázalo se však, že se při shánění neexistujících důkazů snížil premiérův poradce dokonce k vydírání.
MILOŠ ZEMAN V ROZHOVORU PRO IZRAELSKÝ CHANNEL TWO
Otázka: Naznačujete, že je podobnost mezi Hitlerovou třetí říší a Arafatovou palestinskou samosprávou?
Zeman: Samozřejmě že je. Především definujme terorismus...
V čem klamal český premiér Miloš Zeman
</TEXT>
<HEADING>
1. Neřekl jsem "samozřejmě"
</HEADING>
<TEXT>
Miloš Zeman se snažil už v pondělí odvrátit vlnu negativních reakcí, kterou vyvolal rozhovor pro izraelský deník Haarec. V pondělí Zeman tvrdil, že v rozhovoru - v němž přirovnal vůdce palestinské autonomní správy Jásira Arafata k Adolfu Hitlerovi - se objevilo slovo, které prý nevyslovil. "Já jsem si poněkud s překvapením v Haarecu přečetl, že na to srovnání Arafata s Hitlerem odpovídám: Ovšem (anglicky "of course" - pozn. red.). Zatímco já jsem řekl: Nechci jmenovat," řekl Zeman. O den později však vydal Zeman prohlášení, v němž tvrdil něco jiného: anglické slovo "of course" prý pronesl, jen se prý tímto slovem nesnažil vyjádřit souhlas s přirovnáním Arafata k Hitlerovi.
</TEXT>
<HEADING>
2. Nepřirovnával jsem Arafata k Hitlerovi
</HEADING>
<TEXT>
Zemanovo úterní oficiální prohlášení obsahuje jednoznačné vyjádření: "Chtěl bych zdůraznit, že jsem nikdy nesrovnal Arafata s Hitlerem." Jak se ale ukázalo včera, ani toto prohlášení není pravdivé. Zeman totiž prokazatelně Arafata s Hitlerem srovnával - a to v rozhovoru pro druhý kanál izraelské státní televize: poskytl jej mimochodem ve stejný den, kdy mluvil s reportérem deníku Haarec. sim
Odborník Lidovým novinám potvrdil, že Zeman Arafata s Hitlerem skutečně srovnával:
Miloš Zeman mluví anglicky plynule a sebejistě. Význam jeho výroků je vždy jasný. V rozhovoru s izraelskou televizí jsou dvě místa, kde provádí srovnání palestinské a německé problematiky. První otázka zní: "Naznačujete, že jsou podobnosti mezi Hitlerovou třetí říší a Arafatovou palestinskou samosprávou?" K tomu Zeman odpovídá: "Samozřejmě že jsou." Pokračuje definicí terorismu, ze které jednoznačně vyplývá, že Arafat, případně palestinská samospráva jsou teroristé. Dále se v rozhovoru mluví o Zemanových výrocích na adresu Jörga Haidera. Na konci redaktor poznamená, že duch Adolfa Hitlera je přítomen při rozhovoru tím, že existují dvě podobnosti, jednak s Haiderem, jednak s Arafatem. Miloš Zeman odpovídá známým anglickým rčením, na jehož základě Angličané usuzují o identitě dvou lidí podle jejich vlastností: "Jestliže něco vypadá jako kačer, chodí jako kačer, vydává zvuky jako kačer a chutná jako kačer, tak je to kačer."
* PhDr. Don Sparling, kanadský rodák hovořící plynně česky, ředitel kanceláře pro zahraniční studia Masarykovy univerzity. Autor knihy "English or Czenglish?" zabývající se typickými chybami Čechů v anglické konverzaci.
Co přesně Zeman anglicky řekl pro 2. kanál izraelské státní televize:
Zeman: Samozřejmě, že je. Především definujme terorismus. Terorismus je, myslím, politické hnutí, které používá civilní oběť jako nástroj pro politické úkoly. Znamená to děti, mladé, civilní nevinné lidi atd. atd. To je terorismus. Podle mě - kdokoli podporuje terorismus, kdo jej uznává jako legitimní politický nástroj, je teroristou.
Otázka: Vy Češi jste známí svými dobrými vztahy s arabskými zeměmi. Nemyslíte si, že takové prohlášení by tyto vztahy mohlo narušit?
Zeman: Jak víte, mnohé umírněné arabské země mají islámské fundamentalistické hnutí, řekněme Muslimští bratři v Egyptě atd. atd. A já myslím, že islámský fundamentalismus je velkým nebezpečím nejen pro Izrael, ale i pro umírněné arabské země.
Otázka: Takže tento rozhovor zakončíme se stínem Adolfa Hitlera, který se nad námi vznáší kvůli dvěma podobnostem: s Jörgem Haiderem na jedné straně a Jásirem Arafatem na straně druhé.
Zeman: Skončil bych jedním anglickým sloganem. Pokud něco vypadá jako kačer, chodí jako kačer, vydává zvuky jako kačer a chutná jako kačer, je to kačer.
Kompletní záznam rozhovoru s Milošem Zemanem si můžete poslechnout na adrese www.lidovky.cz
</TEXT>
</DOC>
<DOC>
<DOCID>LN-20020221002</DOCID>
<DOCNO>LN-20020221002</DOCNO>
<DATE>02/21/02</DATE>
<TITLE>
Škoda že Miloš Zeman nedržel na uzdě svou výřečnost a neřekl v Izraeli méně květnatými slovy víceméně totéž. Ovšem bez doporučení k odsunu - to totiž evidentně není v souladu s evropskou zahraniční politikou. Jenže z linie společné evropské politiky by vybočovalo i to, kdyby Zeman omezil své vystoupení jen na prohlášení, že se s teroristy nevyjednává a že Jásir Arafat není věrohodný partner. Zeman se navíc dopustil toho prohřešku, že návštěvu Izraele nespojil s návštěvou palestinských území. Deklarace z prosincového summitu v Laekenu trvá na tom, že Izrael musí s Arafatem jednat, a upírá mu právo na většinu kroků, které proti terorismu podniká. A k této politice se Česká republika přihlásila, podobně jako se formálně přihlašuje k dalším zahraničněpolitickým stanoviskům Bruselu.
</TITLE>
<TEXT>
Evropská blízkovýchodní politika si zaslouží kritiku. Ne proto, že by byla kritická k Izraeli, ale protože je postavena na hodnocení, jež se vzpírá zdravému rozumu. Ignoruje palestinská televizní kázání vychvalující sebevražedné atentátníky, militaristickou, antisemitskou výchovu, zmařený pokus o propašování 50 tun íránských zbraní... Lze při tom všem vážně tvrdit, že Arafat je partnerem pro mír? Co by mohla další jednání s ním přinést, a jak se vlastně má Izrael bránit? Nebyly masivní evropské investice pro palestinskou autonomii chybou, která konflikt jen prodlužuje? Kdyby se Zeman držel těchto v Evropě často tabuizovaných témat, jak by Evropa reagovala? Možná bychom se ještě dozvěděli, kolik zahraničněpolitické autonomie nám zůstalo. Miloš Zeman je ovšem Miloš Zeman. Racionální vystupování vzalo za své nejen kvůli jeho zálibě v silných slovech. Zvláštní pozornost si zaslouží jeho odkazy na česko-německé vztahy. Nejen proto, že byly největším zdrojem skandálu, ale i proto, že to není u Zemana poprvé a že v tom není sám. Třeba nevole vůči zásahu NATO v Kosovu se odvíjela mimo jiné od toho, že v našem mnichovském mustru plnili kosovští Albánci roli sudetských Němců. Nebylo to správné přirovnání: ani tehdy, ani teď. Odsun Palestinců totiž není v Izraeli na pořadu dne. A pak, všichni vědí, že kdyby došlo na lámání chleba a Izrael by musel opět do války, že by se bránil a ubránil. Zemanova posedlost tak ukázala, že meze našeho diplomatického manévrování jsou omezené, ale že o větší svobodu v této oblasti není proč stát - ne s tímto premiérem. Evropské země mají důvod nás kritizovat. Veškerý zahraničněpolitický zisk nulový. Vrcholem je kuriózní situace, kdy Rakousko, ještě nedávno držené zeměmi patnáctky v politické karanténě, naopak nyní požaduje po Evropě, aby uštědřila sousedovi lekci ze slušného chování. Pánové politici, učte se, takhle se to na evropském hřišti hraje! Bývá zvykem v podobných situacích psát, že ve vyspělé Evropě by žádný politik takový skandál nepřežil a musel by odstoupit. Zeman neodstoupí a daly by se najít příklady, že v Evropě to také beze zbytku neplatí. Zato trest původně doporučovaný US-DEU v sobě spojuje účelnost, přiměřenost i kreativní rysy: Dejte Zemanovi domácí vězení. Může tam přemýšlet o tom, jak se asi cítí Jásir Arafat v Ramalláhu.
</TEXT>
</DOC>
<DOC>
<DOCID>LN-20020221003</DOCID>
<DOCNO>LN-20020221003</DOCNO>
<DATE>02/21/02</DATE>
<TEXT>
Nikdo asi od Miloše Zemana nečekal, že se po skandálních výrocích o Arafatovi, Hitlerovi, Palestincích a odsunu veřejně omluví. Výmluva na nešťastně použitou angličtinu a drobný sémantický posun byla pro premiéra maximum, jak učinit slušnosti zadost. Udělat chybu nebo zadrhnout v řeči může přece každý. Premiér se přitom dušoval, že nikdy nepřirovnal palestinskou samosprávu Jásira Arafata k Hitlerově třetí říši. Je s podivem, že si Miloš Zeman při své inteligenci nevzpomněl, že se v politice nikdy nevyplácí říkat nikdy. Zvlášť když ví, že novináři každé jeho slovo bedlivě nahrávají, aby chránili svou kůži před nařčením z manipulace. Unáhlené "nikdy" se mu při konfrontaci se zvukovým záznamem vlastních vět teď vrací jako bumerang. Vše je mnohem horší, než jak to vypadalo. Není sebemenších pochyb český premiér nemluvil pravdu!!! A je úplně jedno, jestli to bylo proto, že už sám sebe nekontroluje, nebo prostě proto, že je lhář. Z obou možností jde hrůza. Opozice už pociťuje její dotek a pomalu se probouzí. Ale co Gross, Špidla, Rychetský? Jak dlouho ještě chtějí sobě a občanům nalhávat, že Miloš Zeman je skvělý premiér, kterému se dá věřit?
</TEXT>
</DOC>
<DOC>
<DOCID>LN-20020221004</DOCID>
<DOCNO>LN-20020221004</DOCNO>
<DATE>02/21/02</DATE>
<TITLE>
PRAHA - Lubomír Štrougal, dosud nejmocnější předlistopadový politik postavený před soud, zatím za mříže nepůjde. Za zneužití pravomoci veřejného činitele mu přitom hrozilo až deset let vězení. Senát Obvodního soudu pro Prahu 7 však bývalého ministra, premiéra a vysokého funkcionáře komunistické strany osvobodil. Proces však není u konce. Státní zástupkyně Eva Zářecká, která v pondělí požadovala pro Štrougala tři roky nepodmíněně, se ihned odvolala. Předseda senátu Tomáš Hájek řekl, že Štrougala osvobodil, protože se dostatečně neprokázalo, že čin, za který byl souzen, Štrougal skutečně spáchal. Podle obžaloby měl bývalý pohlavár ještě jako ministr vnitra v březnu 1965 překazit potrestání několika estébáků, kteří koncem čtyřicátých let zavraždili tři "politicky nepohodlné" muže. "Soud se nemůže pohybovat na hranici důvodného podezření. A na základě předložených důkazů neměl soud jistotu, že se skutek opravdu stal," argumentoval Hájek. Sedmasedmdesátiletý expremiér zachoval při přečtení verdiktu kamennou tvář, po odchodu ze soudní síně se mu však evidentně ulevilo. "Jsem rád, ale už jsem prožil v životě horší chvilky," prohlašoval Štrougal s úsměvem. Nyní ho prý nejvíce zajímá hokejový přenos z olympiády.
</TITLE>
<TEXT>
Expremiér po vynesení rozsudku dál trval na tom, že vždy striktně dodržoval platné zákony. Verdikt si pochvaloval také advokát Josef Lžičař. "Největší moje uspokojení plyne z toho, že tento soud prokázal, že mohou v této zemi rozhodovat soudy nezávisle bez ohledu na společenskou objednávku," řekl LN Štrougalův obhájce. Současnou společenskou náladu vůči "mocným mužům" komunistické totality zmínil včera i soudce Hájek. Podle jeho slov nyní v Česku média i politici vytvářejí "atmosféru, že postavení osob minulého režimu před soud znamená, že se tento stát se svojí minulostí vypořádá". "Lubomír Štrougal zde však nestojí pro politické funkce a názory, pouze za předmět obžaloby," připomněl předseda senátu. Obžaloba vinila Štrougala z toho, že v roce 1965 ještě jako ministr vnitra překazil potrestání několika příslušníků StB za vraždu tří "politicky nepohodlných" mužů. Pro případ se vžilo označení Kauza (nebo případ) tří vražd. Tragédie se stala v roce 1948. Členové tajné policie v čele s brutálním vyšetřovatelem Miroslavem Pichem-Tůmou po mimořádně surových výsleších zabili národního socialistu Petra Konečného, pracovníka ministerstva vnitra Františka Novotného a bývalého zpravodajského důstojníka exilové vlády v Londýně Bedřicha Wiesnera. První dva jmenovaní byli zastřeleni ranou do zad při vynuceném útěku, Wiesner zemřel na následky vnitřních zranění.
</TEXT>
</DOC>
<DOC>
<DOCID>LN-20020221005</DOCID>
<DOCNO>LN-20020221005</DOCNO>
<DATE>02/21/02</DATE>
<TITLE>
BRUSEL - K německým a rakouským výhradám vůči takzvaným Benešovým dekretům se přidalo i Maďarsko. Podle jeho premiéra Viktora Orbána jsou dekrety v rozpory s evropskými zákony a měly by být zrušeny. "Evropské právo se bude vztahovat stejně na všechny kandidátské země a Benešovy dekrety nejsou s evropským právem v souladu," řekl včera Orbán v zahraniční výboru Evropského parlamentu. "Je pro mě proto velmi obtížné si představit, že by se k EU mohla připojit země, jež zachovává tak zvláštní zákony, které se prudce liší od legislativy unie." Orbán v parlamentu odpovídal na otázku německého poslance Jürgena Schrödera (CDU), zpravodaje pro Českou republiku, který chtěl vědět, zda Maďarsko s ČR o této věci diskutuje. "Tyto zákony nejsou kompatibilní s kodaňskými kritérii a s dalšími požadavky na členství v Evropské unii," řekl Schröder.
</TITLE>
<TEXT>
Český ministr zahraničních věcí Jan Kavan ale včera možnost, že by dekrety bránily vstupu České republiky do EU, označil za absurdní. Podle Kavana jsou dekrety součástí českého právního řádu, není důvod je rušit, ale jsou "vyhaslé". Uvedl též, že mají své ekvivalenty v některých zemích EU, například Norsku, Dánsku a Velké Británii, kde byl na základě zákonů a dekretů konfiskován nepřátelský majetek. "Vyhaslost" dekretů ale včera zpochybnil další německý poslanec v Evropském parlamentu, předseda jeho zahraničního výboru Elmar Brok (CDU): "Měli bychom nechat minulosti to, co minulosti patří. Zde však je řeč o legislativě, která je nadále používána. Nelze tvrdit, že Benešovy dekrety nemají žádnou právní váhu, když se ví, že v ČR nadále existují právní případy, ve kterých dochází k pokusům používat tyto dekrety jako argumenty," řekl ČTK. Potvrdil tak sílící dojem, že se dekrety mohou stát tématem, jež zatíží přistupování ČR, případně Slovenska k Evropské unii. Evropský parlament už v dubnu 1999 přijal rezoluci k hodnotící zprávě o ČR, v níž mimo jiné vyzval českou vládu, aby Benešovy dekrety zrušila.
</TEXT>
<HEADING>
Maďarsko ustoupilo
</HEADING>
<TEXT>
Při jednáních Prahy či Bratislavy s Budapeští se téma dekretů objevuje jen ojediněle. Jako první z maďarských vládních představitelů se zmínil o zpochybnění Benešových dekretů v roce 1993 tehdejší premiér József Antall. Maďarsko mělo v minulosti snahu jednat o Benešových dekretech hlavně se Slovenskem, nakonec však ustoupilo. Otázka Benešových dekretů byla pak opomenuta i ve slovensko-maďarské smlouvě, kterou podepsali premiéři Vladimír Mečiar a Gyula Horn v březnu 1995. Mečiar tenkrát při podpisu uvedl, že "Maďaři a Slováci prohlašují, že nechávají minulost za sebou a že půjdou dál novou společnou cestou".
Při jednáních Prahy či Bratislavy s Budapeští se téma dekretů objevuje jen ojediněle. Jako první z maďarských vládních představitelů se zmínil o zpochybnění Benešových dekretů v roce 1993 tehdejší premiér József Antall. Maďarsko mělo v minulosti snahu jednat o Benešových dekretech hlavně se Slovenskem, nakonec však ustoupilo. Otázka Benešových dekretů byla pak opomenuta i ve slovensko-maďarské smlouvě, kterou podepsali premiéři Vladimír Mečiar a Gyula Horn v březnu 1995. Mečiar tenkrát při podpisu uvedl, že "Maďaři a Slováci prohlašují, že nechávají minulost za sebou a že půjdou dál novou společnou cestou".
</TEXT>
</DOC>
<DOC>
<DOCID>LN-20020221006</DOCID>
<DOCNO>LN-20020221006</DOCNO>
<DATE>02/21/02</DATE>
<GEOGRAPHY>KÁHIRA</GEOGRAPHY>
<TEXT>
Železniční doprava v Egyptě zažila největší tragédii ve své více než 150leté historii. Ve vlaku směřujícím z Káhiry do Luxoru uhořely stovky lidí, mezi nimiž bylo hodně dětí. Do včerejšího večera záchranáři napočítali 370 mrtvých, konečný počet obětí by ale mohl být ještě vyšší. Podle prvních zjištění se plameny rozšířily z malého plynového vařiče, na němž si některý z cestujících ohříval jídlo. Zkázu pak dokončil horký suchý vzduch, který přispěl k rozšíření požáru do většiny vagonů přeplněného vlaku. Souprava navíc jela ještě několik kilometrů, než zastavila.
</TEXT>
</DOC>
<DOC>
<DOCID>LN-20020221007</DOCID>
<DOCNO>LN-20020221007</DOCNO>
<DATE>02/21/02</DATE>
<TEXT>
Smutek. Hokejisté České republiky včera prohráli ve čtvrtfinále olympijských her v Salt Lake City s Ruskem 0:1 a neobhájí tak zlaté medaile z "Turnaje století" v Naganu. Vítěznou branku v repríze finále předešlé olympiády vstřelil v 25. minutě Maxim Afinogenov. Hrdinou utkání však byl ruský brankář Nikolaj Chabibulin, který zlikvidoval všechny střelecké pokusy Čechů.
</TEXT>
</DOC>
<DOC>
<DOCID>LN-20020221008</DOCID>
<DOCNO>LN-20020221008</DOCNO>
<DATE>02/21/02</DATE>
<TITLE>
Úřad dokumentace a vyšetřování zločinů komunismu nic nezanedbal, tvrdí jeho mluvčí Jan Srb.
</TITLE>
<TEXT>
LN: Soud Lubomíra Štrougala osvobodil. Co na to říkáte?
Je to rozhodnutí nezávislého soudu. Ač s ním můžeme nesouhlasit, musíme ho respektovat. Můžeme ale doufat, že vyšší instance bude mít jiný výklad obžaloby než obvodní soud se soudcem Tomášem Hájkem.
LN: Soudce uvedl, že obžaloba nepředložila dostatek důkazů. Není to vinou špatné práce ÚDV nebo státního zastupitelství?
Odůvodnění bylo problematické. Minimálně první čtvrthodina, kdy soudce Hájek mluvil o politické situaci, o tlaku médií. To tam přece nepatřilo... Tyto argumenty chápu ze strany obžalovaného a obhajoby, nerozumím tomu ze strany soudu.
LN: Myslíte si, že soudce Štrougala osvobodil, aby dokázal, že nepodléhá společenské objednávce?
Nevím. Myslím že ne. Uvedl tam tlak médií. Já osobně jsem měl poslední dobou naopak z médií, která to komentovala, pocit obrácený.
</TEXT>
<HEADING>
LN: Vraťme se k práci vašeho úřadu...
</HEADING>
<TEXT>
Vyšetřovatel dal dohromady veškeré listinné materiály, vyslechl všechny svědky, kteří v té době žili, podal návrh na podání obžaloby a státní zástupce se s ním ztotožnil. Pouze soudce má jiný názor. Ve spisu jsou jasné listinné důkazy.
Vyšetřovatel dal dohromady veškeré listinné materiály, vyslechl všechny svědky, kteří v té době žili, podal návrh na podání obžaloby a státní zástupce se s ním ztotožnil. Pouze soudce má jiný názor. Ve spisu jsou jasné listinné důkazy.
</TEXT>
</DOC>
<DOC>
<DOCID>LN-20020221009</DOCID>
<DOCNO>LN-20020221009</DOCNO>
<DATE>02/21/02</DATE>
<TITLE>
Nemám námitky proti práci soudu, necítím žádnou odpovědnost, nyní mě nejvíce zajímá hokej, řekl novinářům po včerejším osvobozujícím rozsudku Lubomír Štrougal.
</TITLE>
<HEADING>
* Jak jste spokojen s rozsudkem?
</HEADING>
<TEXT>
Soud fungoval podle mého názoru dost přesně a věc rozebral velice podrobně. Pochopitelně je třeba si rozhodnutí přečíst, nedá se to pochopit z pětadvacetiminutového přednesu, který byl velice konkrétní a rozebíral všechny stránky. Předseda soudu - tedy aby mu to nějak neuškodilo - postupoval naprosto přesně podle jednotlivých nařízení trestního řádu a nic nezanedbal. Všechno se snažil osvětlit. V tomto směru já nemám připomínky.
* Státní zástupkyně se ale odvolala.
S tím jsem pochopitelně počítal. Je to ostatně legální...
* Soud vás neodsoudil. Cítíte však nějakou morální odpovědnost?
Morální odpovědnost za tuto záležitost absolutně necítím. Snažil jsem se veškerou svou pravomocí a možnostmi prošetřit odpovědnost těch lidí... Vy pořád píšete, že Štrougal kryl vrahy. To není pravda - v roce 1953 byli odsouzeni. Ale byly tam okolnosti vedoucí k činitelům, kteří museli o něčem vědět, museli něčemu zabránit, což se nestalo. Já jsem to tedy dostal na stůl až v roce 1964, což je odstup sedmnácti let, který pochopitelně hraje roli. A vzápětí jsem byl odvolán. Pokud mě tedy státní zástupkyně obviňuje z toho, že jsem se po svém odvolání měl do toho míchat, tak mě navádí k trestnému činu.
</TEXT>
</DOC>
<DOC>
<DOCID>LN-20020221010</DOCID>
<DOCNO>LN-20020221010</DOCNO>
<DATE>02/21/02</DATE>
<TEXT>
Odůvodnění osvobozujícího rozsudku nad Lubomírem Štrougalem mluví jasně: pro nedostatek jasných a průkazných důkazů. Na čem obžaloba neúspěšně stavěla? Státní zástupkyně především kladla důraz na ručně psaný lístek z března 1965. Stojí na něm, že ministr vnitra Štrougal nařizuje "neprovádět žádná opatření, ponechat věc v klidu a žádné materiály nepředávat generální prokuratuře." Autor lístku bývalý pracovník ministerstva Václav Honzák - před soudem uvedl, že nemluvil o tomto rozhodnutí přímo s ministrem, ale s jeho dvěma sekretáři, kteří mu měli Štrougalův pokyn tlumočit. Obhajoba tento důkaz napadla s tím, že je jeho obsah "zavádějící a nepřesný". Přesto, že soud autenticitu lístku uznal, za přesvědčivý důkaz jej nepovažoval. Státní zástupkyně dále napadala jeden z hlavních argumentů obhajoby. Štrougal podle něj stíhání "estébáků" nezastavil, pouze se dohodl s tehdejším generálním prokurátorem Janem Bartuškou, že jeho úřad případ převezme. Podle zástupkyně se žádný důkaz o dohodě nenašel. Navíc podle mluvčího ÚDV Jana Srba si na dohodu nepotvrdil před soudem v roce 1968 ani sám prokurátor. Senát obvodního soudu uznal, že žádný důkaz o dohodě mezi ministerstvem a prokuraturou se nenašel. Nebyl to prý ale rozhodující argument. "Otázka je, kde by vůbec takový důkaz měl být," ptal se řečnicky v odůvodnění verdiktu soudce Tomáš Hájek.
</TEXT>
</DOC>
<DOC>
<DOCID>LN-20020221011</DOCID>
<DOCNO>LN-20020221011</DOCNO>
<DATE>02/21/02</DATE>
<GEOGRAPHY>PRAHA</GEOGRAPHY>
<TEXT>
Na pravidelné zvyšování důchodů vždy v lednu se mohou těšit čeští důchodci. Vláda totiž včera souhlasila s novelou zákona o důchodovém pojištění. Podle ní se budou důchody zvyšovat, pokud podmínky stanovující míru růstu umožní vládě valorizaci alespoň o dvě procenta, řekl mluvčí kabinetu Libor Rouček. "Důchody by se zvyšovaly každý rok od lednové splátky," dodal. Při mimořádně vysoké inflaci a prudkém růstu reálných mezd by penze mohly být valorizovány i v mimořádném termínu. Kdyby inflace byla tak nízká, že by se důchody nemohly zvýšit minimálně o dvě procenta, valorizace by se neuskutečnila a byla by odsunuta na leden dalšího roku.
</TEXT>
</DOC>
<DOC>
<DOCID>LN-20020221012</DOCID>
<DOCNO>LN-20020221012</DOCNO>
<DATE>02/21/02</DATE>
<GEOGRAPHY>PRAHA</GEOGRAPHY>
<TEXT>
Státní zástupkyně Leona Foldynová včera definitivně rozhodla odložit trestní stíhání šéfredaktora Respektu Petra Holuba pro pomluvu. Holuba žalovala vláda kvůli článku, v kterém ji obvinil z korupce. Tisková mluvčí úřadu vlády Vladimíra Dufková se k tomu zatím odmítla vyjádřit s tím, že dosud neobdrželi písemné vyrozumění. Policie s požehnáním státní zástupkyně odložila stíhání Holuba již koncem ledna, úřad vlády však proti tomuto rozhodnutí podal stížnost. Tu včera Foldynová zamítnout nemohla. Policejní rozhodnutí obsahovalo řadu vážných formálních vad, a proto ho zrušila. "Ale zároveň jsem rozhodla ve věci a rozhodla jsem stejně jako před tím policejní orgán, takže výsledek je stejný," uvedla.
</TEXT>
</DOC>
<DOC>
<DOCID>LN-20020221013</DOCID>
<DOCNO>LN-20020221013</DOCNO>
<DATE>02/21/02</DATE>
<GEOGRAPHY>PRAHA</GEOGRAPHY>
<TEXT>
Vláda včera rozhodla, že se v Německu uskuteční veřejné slyšení o 78 změnách v projektu jaderné elektrárny Temelín. "Předpokládá se veřejné slyšení," uvedl vicepremiér Vladimír Špidla. O veřejné slyšení k posudku změn v projektu Temelína v Německu usiluje ministerstvo životního prostředí. Bez projednání s Němci nechce vydat závěrečné stanovisko posudku vlivů stavby na životní prostředí. Proti bylo ministerstvo průmyslu a obchodu. Kabinet jednal včera také o plnění česko-rakouských dohod o Temelínu.
</TEXT>
</DOC>
<DOC>
<DOCID>LN-20020221014</DOCID>
<DOCNO>LN-20020221014</DOCNO>
<DATE>02/21/02</DATE>
<GEOGRAPHY>PRAHA</GEOGRAPHY>
<TEXT>
Lidé, kteří byli v minulosti zařazeni do vojenských táborů nucených prací, budou moci do konce března 2003 žádat o odškodnění. Místopředseda vlády Pavel Rychetský včera uvedl, že kabinet souhlasil s odškodněním těchto lidí. Budou mít nárok na 625 korun za každý měsíc v táboře, pokud v něm byli déle než jeden rok. Peníze bude lidem, kteří předloží oprávněnou žádost, vyplácet ministerstvo obrany. Celkové náklady na odškodnění odhadlo na 120 milionů korun. Peníze mají být získány z vládní rozpočtové rezervy. Podle odhadu ústřední rady Svazu pomocných technických praporů se vládou schválené výplaty budou týkat přibližně 7500 lidí.
</TEXT>
</DOC>
<DOC>
<DOCID>LN-20020221015</DOCID>
<DOCNO>LN-20020221015</DOCNO>
<DATE>02/21/02</DATE>
<GEOGRAPHY>NERATOVICE</GEOGRAPHY>
<TEXT>
Ministerstvo životního prostředí vyzvalo chemický závod Spolana, aby zabezpečil dva objekty zamořené toxickými dioxiny. Žádá, aby to firma udělala hned a nečekala až na definitivní sanaci budov, řekla mluvčí ministerstva Rita Gabrielová. Dopis s výzvou zaslala společnosti náměstkyně ministra Eva Tylová. Mluvčí Spolany Zdeněk Joska prohlásil, že zatím není možné upřesnit, kdy sanace objektů začne. Představenstvo společnosti se bude výzvou zabývat na zasedání začátkem března, řekl Joska.
</TEXT>
</DOC>
<DOC>
<DOCID>LN-20020221016</DOCID>
<DOCNO>LN-20020221016</DOCNO>
<DATE>02/21/02</DATE>
<GEOGRAPHY>PRAHA</GEOGRAPHY>
<TEXT>
Vydrží koalice lidovců a US-DEU jenom do voleb a hned po nich se obě strany rozejdou? Nejvyšší představitelé na tuto otázku odpovídají jednoznačně: koalice bude pokračovat. Ovšem senátor Josef Zieleniec, který byl zvolen za dnes už neexistující čtyřkoalici, takovýto slib zatím postrádá. "Je důležité, aby ti, kteří jdou do voleb spolu, řekli, zda i po volbách chtějí spolu zájem voličů prosazovat, či ne. A to jsem zatím neslyšel," řekl BBC čtyřkoaliční senátor Josef Zieleniec. Předsedkyně US-DEU Hana Marvanová včera však uvedla, že koalice dokončuje programový dokument, který by takový slib voličům dával. Podle ní ani jedna strana po volbách nepodlehne vábení a do případné vlády nepůjde bez té druhé. "Chceme-li prosazovat společně program, tak ho musíme prosazovat na stejné straně, tedy buď ve vládě, anebo v opozici," tvrdí Marvanová. Přitom v některých regionálních organizacích US-DEU se objevují názory, že po volbách by se s lidovci měli unionisté rozejít a vydat se vlastní cestou. V poslední době se také často spekuluje, že na povolební spolupráci a možné vládě se už nyní domlouvají sociální demokraté a lidovci. Roztržení koalice po volbách prorokoval v rozhovoru pro LN i premiér Miloš Zeman. Předseda lidovců Cyril Svoboda ovšem námluvy popírá a říká, že jeho strana se cítí vázána smlouvou o povolební spolupráci s unionisty ještě z dob čtyřkoalice. "Smlouva platí a naše vůle je jít společně," řekl. Jenomže místopředseda Jan Kasal naznačuje, že odhodlání lidovců nemusí být tak velké. "Dvojblok je projekt pro tyto volby, pro senátní volby, pro komunální volby s nadějí, že vytvoří obdobu CDU v příštím období. Pokud tuto naději nenaplní, tak si myslím, že další setrvání v nějaké úzké spolupráci je věc spíše pro snílky," prohlásil Kasal pro rozhlasovou stanici Frekvence 1.
</TEXT>
</DOC>
<DOC>
<DOCID>LN-20020221017</DOCID>
<DOCNO>LN-20020221017</DOCNO>
<DATE>02/21/02</DATE>
<TITLE>
PRAHA - Česko-německé vztahy se díky včerejší návštěvě německého ministra zahraničí Joschky Fischera opět zklidnily. "Česko-německé vztahy jsou tak dobré, že ustojí i nečekané turbulence," shodoval se Fischer se svým protějškem Janem Kavanem a navzájem se poplácávali po rukou. Kavan pro změnu Fischera důvěrně nazýval "Joschka" a "můj přítel". Podle Fischera se podařilo odstranit napětí, které vzniklo poté, co Zeman v izraelském listu Haarec srovnal palestinského vůdce Jásira Arafata s Hitlerem a jako řešení izraelsko-palestinského konfliktu navrhl odsun Palestinců.
</TITLE>
<HEADING>
Svedli to na novináře
</HEADING>
<TEXT>
"Neuměli jsme si představit, že by náš soused a budoucí člen Evropské unie zastával stanovisko, které se tak radikálně liší od pozice Evropské unie," prohlásil Fischer. Ministr přijal Zemanovo tvrzení, že izraelský tisk jeho slova zkreslil. Také vysvětlení výroků o sudetských Němcích, které Zeman v lednu označil za zrádce a Hitlerovu pátou kolonu, je podle Fischera velice uspokojivé. "Mohu otevřeně prohlásit, že jsem nikdy nevyzýval k vyhnání sudetských Němců před druhou světovou válkou ani k vyhnání Palestinců," ubezpečoval Zeman. Tím se otevřela cesta pro plánovanou návštěvu německého kancléře Gerharda Schrödera, který hrozil, že cestu odvolá, pokud Zeman svá slova nevysvětlí. Zatím však zůstává ve hvězdách, zda kancléř do Prahy vskutku zavítá. "O své návštěvě informuji kancléře, až se vrátím, a on se rozhodne, zda přijede," prohlásil Fischer.
</TEXT>
<HEADING>
Václav Klaus: Zeman otevřel staré rány
</HEADING>
<TEXT>
Nicméně podle předsedy poslanecké sněmovny Václava Klause Zemanovy výroky bohužel opět otevřely staré rány, a to tím, že aktualizovaly témata, která zatěžují vzájemné vztahy. "Tato témata dřímala. Ona byla, existovala latentně, ale potřebovala škrtnutí sirkou a tady to škrtnutí sirkou bohužel bylo provedeno," prohlásil Klaus po setkání s Fischerem. V rámci své návštěvy se německý host věnoval také otázce rozšíření Evropské unie. Obě strany se snažily o vzájemné pochopení. Česká strana chápe, že Německo nemůže platit na rozšíření unie tolik, aby vzrostl jeho dluh nad tři procenta státního rozpočtu a aby tak porušovalo pravidla unie. Fischer zase vzal v úvahu, že není možné, aby Česká republika na svém vstupu do unie prodělala.
Nicméně podle předsedy poslanecké sněmovny Václava Klause Zemanovy výroky bohužel opět otevřely staré rány, a to tím, že aktualizovaly témata, která zatěžují vzájemné vztahy. "Tato témata dřímala. Ona byla, existovala latentně, ale potřebovala škrtnutí sirkou a tady to škrtnutí sirkou bohužel bylo provedeno," prohlásil Klaus po setkání s Fischerem. V rámci své návštěvy se německý host věnoval také otázce rozšíření Evropské unie. Obě strany se snažily o vzájemné pochopení. Česká strana chápe, že Německo nemůže platit na rozšíření unie tolik, aby vzrostl jeho dluh nad tři procenta státního rozpočtu a aby tak porušovalo pravidla unie. Fischer zase vzal v úvahu, že není možné, aby Česká republika na svém vstupu do unie prodělala.
</TEXT>
</DOC>
<DOC>
<DOCID>LN-20020221018</DOCID>
<DOCNO>LN-20020221018</DOCNO>
<DATE>02/21/02</DATE>
<TITLE>
Rozsáhlý předvolební průzkum říká, že své jisté mají jen komunisté a lidovci
</TITLE>
<TEXT>
Vytěsněte ODS i KSČM a společně sestavte středový kabinet, radí sociálním demokratům, lidovcům i unionistům jejich voliči.
PRAHA - Kdyby se politika přísně řídila průzkumy veřejného mínění, vládl by od včerejška trojblok ČSSD, KDU-ČSL a US-DEU. Právě to totiž těmto třem stranám nepřímo radí jejich voliči. Toto a další zajímavá zjištění lze vyčíst z rozsáhlého předvolebního průzkumu, který včera představilo Centrum pro výzkum veřejného mínění (CVVM).
</TEXT>
<HEADING>
S kým? Jen ne s Klausem
</HEADING>
<TEXT>
Šetření není zrovna příjemnou zprávou pro ODS. Klausova strana je suverénně tou, která v zemi vadí největšímu množství lidí - téměř polovině. Až s výrazným odstupem za ní následují komunisté, sociální demokraté, unionisté a úplně nejméně výhrad mají občané ke straně lidové. Z toho vyplývá i doporučení voličů, s kým by měla "jejich" strana spolupracovat. Za nejhorší volbu považují ODS stoupenci KSČM, ČSSD i KDU-ČSL, pouze pro voliče US-DEU jsou větším zlem komunisté a o maličko i socialisté. Tabulku, znázorňující výhrady voličů k jiným stranám, lze číst celkem jasně. Zatímco voličům US-DEU vadí ODS i ČSSD zhruba stejně, stoupencům lidovců vadí ODS skoro čtyřikrát víc než ČSSD. Sociální demokraté mají také jasno: s lidovci jděme okamžitě a s unií skoro třikrát raději než s ODS. Průzkum ukazuje i to, v jaké "formě" jdou strany k volbám. Nejpevnější stoupence mají KSČM a KDU-ČSL, tedy dvě strany s nejpočetnější členskou základnou. V tomto ohledu lidovci předběhli dříve "skálopevnou" ODS. "U ODS došlo v posledních letech ke zřetelnému oslabení vazby jejích voličů," tvrdí autor výzkumu Daniel Kunštát. Vůbec nejvlažnější - a tedy nejméně stálé voliče má pak US-DEU a ČSSD. Unii volí dokonce lidé ze tří pětin jen proto, že jim vadí nejméně. Socialisté mají sice poměrně vlažné voliče, obecně je ale lidé nejvíce chválí za jejich práci v parlamentu. Hned za nimi jsou lidovci, ODS, unionisté a nejhorší parlamentní vysvědčení si vysloužili komunisté. Zajímavý je i pohled na to, koho lidé považují za skutečnou opozici. Prototypem opozice je pro občany US-DEU, hned za ní KDU-ČSL a KSČM. ODS považuje za opozici jen necelá polovina lidí, téměř desetina spatřuje opoziční chování dokonce i u vládní ČSSD. Spolu s tím nadále klesá kritika opoziční smlouvy. "Průzkum ukázal, že její negativní vnímání se už dosti otupilo," uvedla Alice Glasová z CVVM. Na klady opoziční smlouvy dnes poukazuje dokonce více lidí než na její zápory.
Co si občané České republiky myslí o současné politické situaci
Čemu prospěla opoziční smlouva / v %
Prospěla:
snazšímu sestavení vlády 46 stabilitě vlády 34 politické stabilitě 29
Neprospěla:
ekonomické situaci 32 demokracii 31 tvorbě zákonů 30
</TEXT>
<HEADING>
Jak voličům vadí ostatní strany
</HEADING>
<TEXT>
možnost cestovat 66 přístup k informacím 62 možnost svobodně žít 59 možnost říci svůj názor 45 přístup ke kultuře 37
Zhoršilo se:
pocit sociální jistoty 45 pocit bezpečí 41 zabezpečení ve stáří 38 pracovní uplatnění 11 péče o zdraví 7
Jaká strana vystupuje opozičně / v %
US-DEU 64
KSČM 60
KDU-ČSL 56
ODS 41
ČSSD 8
K jaké straně mají lidé největší výhrady /v %
ODS 47
KSČM 37
ČSSD 29
US-DEU 19
KDU-ČSL 12
Hodnocení činnosti stran v parlamentu / v %
Kladně Záporně
</TEXT>
</DOC>
<DOC>
<DOCID>LN-20020221019</DOCID>
<DOCNO>LN-20020221019</DOCNO>
<DATE>02/21/02</DATE>
<GEOGRAPHY>PRAHA</GEOGRAPHY>
<TEXT>
Bitevní vrtulníky AH-64 A Apache amerického 5. armádního sboru budou v březnu létat u Karlových Varů. Celkem 21 těchto strojů se od 2. do 26. března ve výcvikovém prostoru Hradiště zúčastní cvičení Talon Strike. Letci budou cvičit ostré denní i noční bojové střelby z vrtulníků, informovala včera tisková služba ministerstva obrany a Cornelia Summersová z americké armády. Cvičení se zúčastní 250 amerických vojáků. Zdravotnické zabezpečení budou mít na starosti posádky dvou vrtulníků UH-60 Black Hawk. "Střelecký výcvik ve vojenském výcvikovém prostoru Hradiště bude vynikající příležitostí pro každou osádku vrtulníku vyzkoušet si a ověřit své dovednosti v neznámém terénu," řekla Summersová. Cvičení se zúčastní američtí vojáci ze základny v německém Illesheimu.
</TEXT>
</DOC>
<DOC>
<DOCID>LN-20020221020</DOCID>
<DOCNO>LN-20020221020</DOCNO>
<DATE>02/21/02</DATE>
<GEOGRAPHY>PRAHA</GEOGRAPHY>
<TEXT>
Případ největší poštovní loupeže v dějinách České republiky je u soudu. Státní zástupce podal obžalobu na trojici mužů, kteří jsou stíháni za to, že koncem října 1997 přepadli poštu v Praze 6-Dejvicích. Uloupit tam měli rekordních 28,5 milionu korun. Pokud se u soudu vina obviněných prokáže, hrozí jim trest odnětí svobody až na 15 let. "Termín jednání nebyl stanoven. Předsedkyně senátu musí nejprve spis prostudovat," řekla pracovnice Městského soudu v Praze.
</TEXT>
</DOC>
<DOC>
<DOCID>LN-20020221021</DOCID>
<DOCNO>LN-20020221021</DOCNO>
<DATE>02/21/02</DATE>
<TITLE>
Hra o nový byt v Praze za milion
</TITLE>
<TEXT>
Hrajte s Lidovými novinami!
</TEXT>
<HEADING>
* Chcete nový byt v Praze za milion?
</HEADING>
<TEXT>
* Zajímají Vás další výhry, jako je 30 000 a 50 000 v hotovosti, letecký zájezd pro dvě osoby za 50 000, nová videa, pračky nebo kapesní počítač Psion?
* Chcete být mezi stovkami čtenářů, kteří v nové soutěži LN mohou vyhrát?
Potřebujete další informace o čtenářské Hře LN? Volejte na soutěžní linku: 02/96 36 37 00 Linka je v provozu ve všední dny od 8 do 12 hodin
Nesehnali jste některý výtisk LN? Nevadí! Znovu otiskujeme všechna výherní čísla Hry LN o byt v Praze za milion. Důkladně si zkontrolujte své hrací karty.
Výherce: úterý 19. února (televizor Thomson za 9000 Kč) Martin IVANČIC z Břeclavi
SMS hra o 2x 100 000 Kč a další ceny
DNEŠNÍ OTÁZKY (SANĚ):
Otázka č. 34 (za 10 bodů) V jaké poloze jedou závodníci na saních při olympijském závodě?
a) vleže, hlavou dopředu b) vsedě c) vleže, nohama dopředu d) vkleče
Otázka č. 35 (za 20 bodů) Kdy poprvé byly závody saní zařazeny na olympijské hry?
OTÁZKA PRO DENNÍ ŠANCI: Vyhrát dnes můžete: televizor Panasonic za 9000 Kč Odpovídejte ve zvláštní SMS ve tvaru: HLA LN SANCE odpověď číslicí dnes od 7.00 do půlnoci. Kolik výtisků magazínu LN váží stejně jako akrobat Aleš Valenta?
Soutěžní kupon: (do políčka 12) O V Š
SMS hra o 2x 100 000 Kč a magické karty
DNEŠNÍ OTÁZKY:
Otázka č. 16 (za 10 bodů) Kdo byl učitelem obrany proti černé magii ve 2. ročníku Harryho studia?
a) Snape b) Lockhart c) Moody d) Lupin
Otázka č. 17 (za 20 bodů) Jak se jmenuje školník v Bradavicích?
a) Paul Pinch b) Larry Flint c) Argus Filch d) George Linth
Otázka č. 18 (za 30 bodů) Které z těchto jmen nepatří nikomu z členů rodiny Weasleyových, které Harry poznal?
a) Bill b) Daniel c) George d) Ginny
Odpovědi posílejte ve formátu: HLA HP CISLOOTAZKY ODPOVED tedy například HLA HP 01 B
OTÁZKA PRO DENNÍ ŠANCI: Vyhrát můžeš základní balení a rozšiřující balíček magických hracích karet. POZOR! Denně vyhrává deset soutěžících. Odpovídej číslicí dnes od 7.00 do půlnoci ve zvláštní SMS ve tvaru: HLA HP SANCE odpověď
Kolik magických hracích karet váží stejně jako deset 3,5palcových disket 2HD od firmy BASF v originálním papírovém obalu?
</TEXT>
<HEADING>
Soutěžní kupon: (do políčka 6) Ý C H
</HEADING>
<TEXT>
Výherci: pondělí 18. února a úterý 19. února Monika MATĚJÍČKOVÁ (Praha 4), Jarmila JIŘINCOVÁ (Praha 6), Iva VOLFOVÁ (Praha 4) Jan HÁJEK (Jihlava), Jakub FIALA (Praha 6), Jan HOSTINSKÝ (Praha 4), Renata HYNKOVÁ (Praha 10), Marie NOSOVÁ (Brno)
Výherci: pondělí 18. února a úterý 19. února Monika MATĚJÍČKOVÁ (Praha 4), Jarmila JIŘINCOVÁ (Praha 6), Iva VOLFOVÁ (Praha 4) Jan HÁJEK (Jihlava), Jakub FIALA (Praha 6), Jan HOSTINSKÝ (Praha 4), Renata HYNKOVÁ (Praha 10), Marie NOSOVÁ (Brno)
</TEXT>
</DOC>
<DOC>
<DOCID>LN-20020221022</DOCID>
<DOCNO>LN-20020221022</DOCNO>
<DATE>02/21/02</DATE>
<TITLE>
Příběh LADISLAVA FUKSE, prozaika, jenž ve svých knihách mistrně vzbuzoval pocit tajemna
</TITLE>
<TEXT>
ČESKÉ LEGENDY 20. STOLETÍ
Přestože byl slavným spisovatelem světového formátu, dařilo se Ladislavu Fuksovi po dlouhá desetiletí pečlivě skrývat své soukromí.
Ladislav Fuks často jezdil za svými čtenáři, doprovázen svým známým, který tato setkání vedl. Když takto navštívili Olomouc, pozvali na oběd pracovníka městského kulturního střediska, jenž se staral o hladký průběh jejich pobytu. Tento člověk považoval pozvání za mimořádné vyznamenání, stále však trnul, aby v organizaci nic nezaskřípalo. Po obědě zůstal Fuks u stolu, aby si ještě dopřál další chody, zatímco jeho dva společníci se odebrali do kavárny v patře nad restaurací. Nestačili ani dosednout, když se Mistr vřítil do kavárny a se vzrušenou gestikulací halasil: "Pánové, vy musíte se mnou okamžitě dolů do jídelny, protože se mi stalo něco neslýchaného! Prosím, ale okamžitě, ta věc nesnese odkladu!" Když všichni tři dorazili do restaurace, stále ještě "rozčilený" literát pokračoval ve své klauniádě: "Tato koprová omáčka, která mi byla přinesena jako třetí chod, si zaslouží absolutorium. Tedy, pánové, to musíte ochutnat. Neprotestujte, prosím, věc je vážná." A v tu chvíli byly už na stole další dvě porce. Tato historka jednak zaznamenává Fuksovo gurmánství, které dokázal mistrovsky přenést i do svých textů, jednak patří k dokladům jeho typického jednání. Měl jemně odstíněný smysl pro osobitý humor, který užíval zejména ve styku s komunistickou mocí. Dokázal napsat povinný článek pro Rudé právo, jemuž se nedalo nic vytknout, a přesto nebylo možné jej otisknout, uměl dokonale napodobit "soudružsky" bodrý styl vyjadřování tak, že oslovený si ničeho nevšiml, zatímco Fuksovi přátelé se dusili smíchy. Vytvořil si tak prostor, v němž, občas pod "klaunskou maskou", úzkostlivě chránil svoji mravní i tvůrčí svobodu.
</TEXT>
<HEADING>
Opožděný debut
</HEADING>
<TEXT>
V roce 1963 vyšla Fuksovi jako doposud neznámému čtyřicátníkovi první kniha - Pan Theodor Mundstock. Následovaly rychle další - Variace pro temnou strunu, Spalovač mrtvol, Myši Natalie Mooshabrové. Po několika letech byl známý i ve světě a doma se jeho jméno stalo pojmem. Tento raketový start k vrcholu českého Parnasu byl o to překvapivější, že téměř vůbec nic nepublikoval na stránkách Literárních novin, jež tehdy byly branou ke slávě, a chyběl i na převratném sjezdu spisovatelů v sedmašedesátém roce. Mezi zasvěcenými se navíc proslýchalo, že je homosexuál, což jeho tajemnost ještě umocňovalo. Fuks však do literatury nevstoupil bez přípravy. Již jako gymnazista si vedl deník a před prvním románem psal povídky (vyšly v roce 1964 pod názvem Mí černovlasí bratři). Než se stal profesionálním spisovatelem, byl úředníkem v papírnách a poté pracoval u památkové péče. Studoval filozofii, psychologii a dějiny umění, mohl si vybrat, čím se bude zabývat, a vše důkladně zvažoval. Říkal, že psaní je "askeze, přísný řád". Na Fuksovo solitérství mělo jednak vliv jeho dětství - byl synem vysoce postaveného policejního úředníka, kterého se jako dítě spíše bál, a ani se spolužáky to jako synek policejního "zvířete" neměl lehké. Potom tu byla jeho utajovaná sexuální orientace a vrozená křehkost, až přecitlivělost. Když se nakonec spřátelil se židovskými spolužáky na gymnáziu, musel se dívat, jak jsou za německé okupace ponižováni a končí v koncentrácích. Fuksův životopisec Jiří Tušl navrhuje hledat logiku jeho jednání ve světě jím stvořených literárních postav. Fuks se totiž v šedesátých letech dopustil pokusu o elegantní útěk z Československa, který byl předem určen k nezdaru - jednal stejně jako jeho hrdinové. Oženil se s Giulianou Limitiovou, asistentkou na římské univerzitě a dcerou vlivné italské rodiny (oddávající biskup četl dva blahopřejné telegramy: od papeže Pavla VI. a od šéfa Komunistické strany Itálie). Co se stalo po svatbě, Fuks nikomu neprozradil. Po několika dnech ale odjel z Říma a už se tam nikdy nevrátil. Svou vnitřní svobodu neuhájil vždy. Za normalizace zpochybnil emigraci jako takovou v moralitě Návrat z žitného pole či se v dílku Křišťálový pantoflíček věnoval látce tak ideologicky vhodné, jako je dětství Julia Fučíka. V osmdesátých letech však dokázal, že tento pokles umělecké kvality byl jen dočasný. Dokladem toho je především román Vévodkyně a kuchařka. Ladislav Fuks se dožil sedmdesáti let. Když ve svém pověstném dejvickém bytě zemřel, téměř dva dny o jeho skonu nikdo nevěděl. Smrti se však nebál. Léta skrýval svoji víru, kterou považoval za velmi intimní záležitost. Na otázku, v čem ho nejvíce posiluje, odpověděl: "Učí mě odpouštět, dává mi naději a vede mě kaltruismu."
V roce 1963 vyšla Fuksovi jako doposud neznámému čtyřicátníkovi první kniha - Pan Theodor Mundstock. Následovaly rychle další - Variace pro temnou strunu, Spalovač mrtvol, Myši Natalie Mooshabrové. Po několika letech byl známý i ve světě a doma se jeho jméno stalo pojmem. Tento raketový start k vrcholu českého Parnasu byl o to překvapivější, že téměř vůbec nic nepublikoval na stránkách Literárních novin, jež tehdy byly branou ke slávě, a chyběl i na převratném sjezdu spisovatelů v sedmašedesátém roce. Mezi zasvěcenými se navíc proslýchalo, že je homosexuál, což jeho tajemnost ještě umocňovalo. Fuks však do literatury nevstoupil bez přípravy. Již jako gymnazista si vedl deník a před prvním románem psal povídky (vyšly v roce 1964 pod názvem Mí černovlasí bratři). Než se stal profesionálním spisovatelem, byl úředníkem v papírnách a poté pracoval u památkové péče. Studoval filozofii, psychologii a dějiny umění, mohl si vybrat, čím se bude zabývat, a vše důkladně zvažoval. Říkal, že psaní je "askeze, přísný řád". Na Fuksovo solitérství mělo jednak vliv jeho dětství - byl synem vysoce postaveného policejního úředníka, kterého se jako dítě spíše bál, a ani se spolužáky to jako synek policejního "zvířete" neměl lehké. Potom tu byla jeho utajovaná sexuální orientace a vrozená křehkost, až přecitlivělost. Když se nakonec spřátelil se židovskými spolužáky na gymnáziu, musel se dívat, jak jsou za německé okupace ponižováni a končí v koncentrácích. Fuksův životopisec Jiří Tušl navrhuje hledat logiku jeho jednání ve světě jím stvořených literárních postav. Fuks se totiž v šedesátých letech dopustil pokusu o elegantní útěk z Československa, který byl předem určen k nezdaru - jednal stejně jako jeho hrdinové. Oženil se s Giulianou Limitiovou, asistentkou na římské univerzitě a dcerou vlivné italské rodiny (oddávající biskup četl dva blahopřejné telegramy: od papeže Pavla VI. a od šéfa Komunistické strany Itálie). Co se stalo po svatbě, Fuks nikomu neprozradil. Po několika dnech ale odjel z Říma a už se tam nikdy nevrátil. Svou vnitřní svobodu neuhájil vždy. Za normalizace zpochybnil emigraci jako takovou v moralitě Návrat z žitného pole či se v dílku Křišťálový pantoflíček věnoval látce tak ideologicky vhodné, jako je dětství Julia Fučíka. V osmdesátých letech však dokázal, že tento pokles umělecké kvality byl jen dočasný. Dokladem toho je především román Vévodkyně a kuchařka. Ladislav Fuks se dožil sedmdesáti let. Když ve svém pověstném dejvickém bytě zemřel, téměř dva dny o jeho skonu nikdo nevěděl. Smrti se však nebál. Léta skrýval svoji víru, kterou považoval za velmi intimní záležitost. Na otázku, v čem ho nejvíce posiluje, odpověděl: "Učí mě odpouštět, dává mi naději a vede mě kaltruismu."
</TEXT>
</DOC>
<DOC>
<DOCID>LN-20020221023</DOCID>
<DOCNO>LN-20020221023</DOCNO>
<DATE>02/21/02</DATE>
<TITLE>
Ostravští oceláři vypravili do Prahy speciální vlak, více než tisíc jich přišlo před budovu úřadu vlády
</TITLE>
<TEXT>
Demonstrací před Strakovkou vyhrožovali ostravští odboráři z Nové huti již před třemi týdny. Včera své hrozby splnili.
OSTRAVA, PRAHA - "Tuneláři, na Ostravsku neprojdete, Vládo, věřili jsme, teď už toho máme dost, Fond národního majetku - nejhorší vlastník, Vstup do EU ano, ale pouze se vztyčenou hlavou" - plakáty s těmito nápisy zdobí vlak, jehož výchozí stanicí je nádraží Ostrava-Kunčice. Odjíždí těsně po sedmé hodině. "Ti, co s námi jedou, si vzali buď dovolenou, nebo jdou přímo z práce," říká předseda odborové organizace Nové huti Werner Stuchlík. Dva řízky, dva chleby, třetinka minerálky a třetinka piva v plechovce - takovou svačinu dostal každý z odborářů, který se včera vydal na cestu speciálním vlakem. Bedny se svačinami a bílomodré vlajky s logy odborů jsou nakládány do vlaku. Ten má deset vagonů pro osm stovek cestujících. Organizátoři brzy zjišťují, že kapacita vlaku bude příliš malá. "Přišlo mnohem více lidí, než jsme čekali," říká s očividnou spokojeností další z odborářských vůdců, František Saidl. V dějinách Nové huti, která má dvanáct tisíc zaměstnanců, je to poprvé, co se její odbory k takové akci odhodlaly. "Alespoň nebudou na vládě moci prohlásit, že o nás nevědí a že nás neslyší," vysvětluje odborář Karel Macura důvody, které táhnou oceláře před Strakovku. Je zaměstnancem Nové huti od roku 1966. Tehdy ještě byla Novou hutí Klementa Gottwalda. "Špidla, Lachnit, Grégr byli u nás před dvěma lety. Z obav, co bude s podnikem dál, jsme vyhlásili jednohodinovou výstražnou stávku," vzpomíná Macura. "Slíbili, že nám pomůžou, a následovaly dva roky planých slibů. Podívejte se, co je tady lidí. Jedou do Prahy, protože mají strach o práci." Organizátoři spočítají, že do vlaku pro osm set lidí jich nastoupilo o tři stovky víc. Mnozí proto stojí na chodbičkách. Jan Saidl obchází kupé a upozorňuje cestující, aby se nezapletli s alkoholem. "Stačí byť jediný opilec - a zítra o nás napíšou, že jsme přijeli opilí," upozorňuje odborový předák. "To víte, ti lidi mají těžkou práci, potřebují se odreagovat," dodává jakoby omluvně. Oceláři dávají najevo, že jsou s jeho slovy srozuměni. Ale "vyhnat červa, aby se v Praze nechytil bacil", to se přece musí. "Myslím, že je jasné, o co jde, výsledky práce Fondu národního majetku jsou likvidační," tvrdí Karel Macura. V doposud státním podniku Nová huť je největším vlastníkem FNM. Vlastní 49 procent akcií. Odboráři se domáhají toho, aby byl jejich podnik nabídnut k privatizaci. A to za průhledných podmínek. "Stát je nejhorší vlastník," prohlašují odboráři. Jejich slova by jistě potěšila každého pravicového ekonoma. "Neděláme si iluze, že nový majitel bude milius, ale snad to bude profesionál. Ne jako pražští úředníci, kteří řídí huť, a přitom ji neviděli ani z rychlíku," říká Macura. Oceláři čtou noviny, hrají karty a probírají otázku dne: má Hašek stejnou formu jako v Naganu? Pojede česká reprezentace po zápase s Rusy domů? Přeplněným vlakem se prodírá odborářský předseda Werner Stuchlík a má v každém kupé krátký projev: "Ukážeme v Praze, že se tam umíme vypravit i z té naší ostravské gubernie. A když bude třeba, vypravíme se do Prahy kdykoliv. Moc vám děkujeme za podporu, bez vás to nepůjde," říká Stuchlík. Speciální rychlík přijíždí do hlavního města s půlhodinovým zpožděním. "Stěžujte si Duškovi!" zakřičí někdo. Kolik vypravení vlaku stálo? "O tom bych nerad mluvil, cena je smluvní," odpovídá František Saidl. Půl hodiny po poledni zastavuje vlak na pražském Hlavním nádraží. "Už jsme tady, už jsme tady," skandují oceláři a průvod se vydává na pochod před úřad vlády.
</TEXT>
</DOC>
<DOC>
<DOCID>LN-20020221024</DOCID>
<DOCNO>LN-20020221024</DOCNO>
<DATE>02/21/02</DATE>
<TEXT>
BRNO/UHERSKÉ HRADIŠTĚ - Bývalý vyšetřovatel StB Alois Grebeníček se opět nezúčastní soudního přelíčení, ve kterém ho obžaloba viní z týrání vyslýchaných osob v padesátých letech. Ke konání soudu nepomohlo ani to, že měl být kvůli zdravotnímu stavu Grebeníčka v nemocnici v Uherském Hradišti. Advokát obžalovaného Čestmír Kubát uvedl, že Grebeníčkův stav se zhoršil natolik, že bere antibiotika a soudu se nemůže zúčastnit. Obhájce neočekává, že se hlavní líčení vůbec uskuteční. "Zdravotní stav osmdesátiletého klienta se zhoršuje," uvedl Kubát. Soudkyně Radomíra Veselá se o situaci dozvěděla od obhájce telefonem a faxem. Sdělila, že si informace musí prověřit a podle délky nemoci navrhne nový termín přelíčení. Zhoršení Grebeníčkova stavu nepřekvapilo soudního znalce, internistu Karla Janků. Ten na podzim po prohlídce prohlásil, že bývalý vyšetřovatel by měl být schopen soud absolvovat, pokud bude pod lékařským dozorem. Lékař uvedl, že Grebeníček trpí chronickým onemocněním plic a srdce. "Pokud dostane akutní katar plic, tak jej nikdo k soudu nemůže nutit," řekl. Fakt, že se soud opět odkládá, nepřekvapil ani jednoho z mužů, kterého Grebeníčkovo výslechové komando mučilo, a nyní se k soudu chystal jako svědek. "Podle toho, co vím, není vůle, aby před soudem někdy stanul," řekl pětasedmdesátiletý Pavel Hubačka.
</TEXT>
</DOC>
<DOC>
<DOCID>LN-20020221025</DOCID>
<DOCNO>LN-20020221025</DOCNO>
<DATE>02/21/02</DATE>
<GEOGRAPHY>PRAHA</GEOGRAPHY>
<TEXT>
Silný vítr, někde v nárazech až o síle vichřice, nový sníh na horách a místy na silnicích sněhové jazyky takové bylo včera počasí. Kvůli špatné sjízdnosti ve všech vyšších polohách okresu Semily vyhlásila Správa a údržba silnic včera kalamitní stav. "Sněží, napadlo přes deset centimetrů mokrého sněhu. Posyp je neúčinný a navíc nás zlobí technika," řekl ředitel silničářů Miroslav Mach. Kalamita podle něj potrvá nejméně do dnešního rána. Na mokrý sníh se musejí připravit řidiči i na Liberecku a Jablonecku. Zima, která se po mnoha týdnech vrátila do hor, komplikovala včera dopravu v nejvyšších polohách Jeseníků. Na moravských a slezských horách napadlo kolem deseti centimetrů sněhu a vál silný vítr. V nižších polohách Olomouckého kraje prší a silničáři nemají větší problémy. "Všechny silnice jsou sjízdné, ve vyšších horských polohách však musejí být řidiči velmi opatrní," shodli se silničáři z Šumperska a Jesenicka. Silný vítr nepolevil ani na Šumavě. Meteorologové na Churáňově naměřili sílu větru v nárazech téměř 76 kilometrů za hodinu, což je hodnota na hranici vichřice. Sněhové jazyky se včera tvořily kvůli silnému větru na vozovkách v Krušných horách. Přes noc tam napadlo deset až 15 centimetrů sněhu a lehce chumelilo i přes den. Na horských silnicích leží slabá vrstva sněhu. Ve středních a nižších polohách prší a komunikace jsou mokré. Razancí silné vichřice bičoval v noci na včerejšek vítr vrcholky Krkonoš. Rychlost větru na Sněžce přesahovala 100 kilometrů za hodinu, což však není v tomto období zase tak neobvyklé. Na některých místech připadlo v Krkonoších až 30 centimetrů sněhu. Všechny silnice na východě Čech jsou sjízdné. Nový sníh potěšil také provozovatele vleků v Orlických a Jizerských horách.
</TEXT>
</DOC>
<DOC>
<DOCID>LN-20020221026</DOCID>
<DOCNO>LN-20020221026</DOCNO>
<DATE>02/21/02</DATE>
<TEXT>
Větrné počasí, které na úze mí České republiky trvá již druhý den, je sice nepříjemné, ale díky němu je čistý vzduch a někde i svítí sluníčko. Stejně jako v úterý na několika místech Česka meteorologové i včera zaznamenali vítr o rychlosti vichřice. Vítr, jehož rychlost se pohybuje mezi 54 a 61 kilometry za hodinu, meteorologové označují jako silný. Chůze proti větru je nemožná při jeho rychlosti 61 až 72 kilometrů za hodinu, tomuto větru se říká bouřlivý. O vichřici mluví meteorologové při rychlosti od 72 do 90 kilometrů za hodinu. Do 100 kilometrů za hodinu je silná vichřice, mohutná vichřice do 115 kilometrů za hodinu. Pokud rychlost větru překročí tuto hranici, hovoří meteorologové o orkánu.
</TEXT>
</DOC>
<DOC>
<DOCID>LN-20020221027</DOCID>
<DOCNO>LN-20020221027</DOCNO>
<DATE>02/21/02</DATE>
<GEOGRAPHY>PRAHA</GEOGRAPHY>
<TEXT>
Bez konfliktů a větších dopravních problémů se včera po poledni přemístila tisícovka odborářů z Nové huti před úřad vlády. Průvod hutníků po celou cestu provázeli policisté na motorkách a jejich kolegové na rušnějších křižovatkách zastavovali provoz. Odboráři si s sebou k úřadu vlády přinesli transparenty - "Občane, probuď se - chtějí tě okrást" nebo "Do Nové huti vstup tunelářům zakázán". Cestou hlasitě provolávali: "Už jsme tady" a "Novou huť nedáme". Odbory Nové huti po včerejším jednání s místopředsedou vlády Vladimírem Špidlou pokračují ve stávkové pohotovosti, přes jeho příslib posouzení sporných pasáží v Postupu programu restrukturalizace ocelářství. Ten pochází z dílny FNM a vláda jej přijala počátkem února. "Byli bychom nejraději, kdyby ten materiál byl celý změněn," řekl včera po demonstraci odborářů místopředseda Českomoravské konfederace odborových svazů Milan Štěch. Jde především o údajné legislativní nedostatky ve vládou přijatém novém konceptu, který by mohl podle odborů zbrzdit privatizaci českého ocelářství. Odbory nyní nesouhlasí se zapojením dceřiné firmy FNM Osinku do financování výroby hutí a do majetkové a finanční restrukturalizace, protože nebere v úvahu potenciální investory. Špidla slíbil během 14 dnů návštěvu NH, kde by měl jednat s odbory i vedením společnosti.
</TEXT>
</DOC>
<DOC>
<DOCID>LN-20020221028</DOCID>
<DOCNO>LN-20020221028</DOCNO>
<DATE>02/21/02</DATE>
<TITLE>
Několik set lidí uhořelo v egyptském osobním vlaku jedoucím na trase z Káhiry do Luxoru
</TITLE>
<TEXT>
Výbuch plynového vařiče je pravděpodobně příčinou jednoho z největších železničních neštěstí, k nimž kdy na světě došlo.
KÁHIRA - Lidé ohořelí k nepoznání. Zuhelnatělá těla namačkaná v chodbičkách s rukama přiškvařenýma ke kličkám dveří, které se nepodařilo otevřít. Tento obraz se naskytl egyptským hasičům a záchranářům, když přijeli na pomoc lidem uvězněným ve vagonech osobního vlaku, který včera ráno začal hořet na trati z Káhiry do Luxoru na jihu Egypta. Oheň řádil ve vlaku čtyři hodiny. Do včerejšího večera hasiči napočítali 370 mrtvých. Vyslovovali ale obavu, že počet obětí dosáhne nejméně čtyř set. Podle tiskového tajemníka českého velvyslanectví v Káhiře Radka Rubeše by mezi oběťmi neměli být čeští občané. "Turisté zde sice jezdí vlakem, ale podle obrázků z televize šlo o vlak třetí třídy. Nejspíš v něm cestovali egyptští občané," řekl Rubeš pro LN. Češi si podle Rubeše obvykle vybírají alespoň vozy druhé třídy, které jsou pohodlnější, ale zároveň cenově dostupné. Ředitel egyptských státních železnic Ahmad Šaríf prohlásil, že jde o nejhorší neštěstí, jaké ve funkci zažil. "Nic takového už tady dlouho nebylo," říká. "Já sám pracuji na železnici 32 let, a nikdy jsem o něčem podobném neslyšel." Podle egyptské tiskové agentury MENA způsobil požár malý plynový vařič. Vagony třetí třídy nejsou totiž provázeny jídelními vozy a cestující mají ve zvyku brát si s sebou vlastní malé vařiče, přestože je to přísně zakázáno. Záchranáři vytahovali mrtvá těla z ohořelých trosek vagonů ještě včera odpoledne. Mnohá z nich byla podle jednoho z hasičů vmáčknutá pod sedadla, jako by se tam cestující snažili najít úkryt. V blízkých nemocnicích ošetřili lékaři desítky zraněných. Jedním z nich byl i Saíd Fuad Amín, 22letý stavební dělník, který vyskočil z hořícího vlaku a zlomil si ruku. "Slyšel jsem křik, jako když se někdo pere. Pak vyšlehly plameny a lidé začali utíkat jako šílení," vyprávěl Amín slabým hlasem. "Utíkal jsem taky, dokud jsem neuviděl rozbité okno. Zaváhal jsem, vlak jel hodně rychle, ale říkal jsem si, že stejně umřu, a tak jsem vyskočil." Ne všichni, kdo vyskočili, měli takové štěstí. Kolem trati našli záchranáři čtyři desítky mrtvých těl. Zatím není jasné, proč hořící vlak jel ještě sedm kilometrů, než strojvedoucí zastavil. Egyptský premiér Átif Muhammad Ubajd tvrdí, že železnice na neštěstí nemá žádnou vinu. "Všechny vlaky jsou v dobrém stavu a pravidelně jsou kontrolovány," prohlásil. Egyptská státní železnice je ale často terčem kritiky kvůli nedostatku odpovídajícího personálu, selhávajícímu vybavení a špatným službám. Denně vypraví 1300 vlaků, ale je z velké části závislá na státních dotacích, aby mohla udržet nízké ceny jízdenek, dostupné i pro nejchudší Egypťany. Pro ty je vlak většinou jediným možným dopravním prostředkem.
Vlakové neštěstí v Egyptě
1) osobní vlak vyjíždí z Káhiry do Luxoru
2) krátce po půlnoci místního času vypukl ve vagonech prudce se šířící požár
3) hořící vlak ujel ještě 7 km, než se zastavil
</TEXT>
</DOC>
<DOC>
<DOCID>LN-20020221029</DOCID>
<DOCNO>LN-20020221029</DOCNO>
<DATE>02/21/02</DATE>
<TITLE>
Ještě tvrdší odplatu za palestinské útoky plánuje v budoucnosti premiér Šaron. Podle něj dosavadní strategie nefunguje.
</TITLE>
<GEOGRAPHY>JERUZALÉM</GEOGRAPHY>
<TEXT>
Izraelská armáda včera odpověděla na smrt svých šesti vojáků zabitých v úterý Palestinci sérií cílených útoků. Včera za úsvitu zaútočila raketami z letadel a lodí na budovy náležející palestinské samosprávě. Při útocích zahynulo 16 Palestinců. Během protiútoku zaútočili Izraelci mimo jiné i na sídlo palestinského předáka Jásira Arafata v Ramalláhu na západním břehu Jordánu, odkud mu Izraelci od prosince brání odjet. Předseda palestinské samosprávy z útoku vyvázl bez zranění a vzápětí se nechal slyšet, že z izraelských útoků nemá strach. "Tanky, rakety ani letadla nás nezastraší," prohlásil Arafat. "Izraelci se stále vyhýbají mírovému procesu, ale my pozdvihneme palestinskou vlajku na zdech Jeruzaléma." Cílem izraelského útoku se stala také Arafatova kancelář v Gaze, kde zemřeli čtyři lidé. Poslední týden byl jedním z nejkrvavějších za dobu trvání palestinského povstání: zahynulo během něj 45 Palestinců a sedmnáct Izraelců. Celkem za 17 měsíců intifády zemřelo již 876 Palestinců a 273 Izraelců. K úternímu útoku na izraelské kontrolní stanoviště u Ramalláhu, při kterém tři palestinští ozbrojenci zabili šest Izraelců, se přihlásila organizace Brigády mučedníků od Al Aksá, která je spojena s hnutím Fatah Jásira Arafata. Útok v Izraeli dále zintenzivnil debatu o taktice armády a efektivitě kontrolních stanovišť na palestinských územích. Zvýšil také tlak na premiéra Ariela Šarona. "Je jasné, že nemůžeme pokračovat ve strategii, kterou jsme dosud používali," řekl prezident Moše Kacav. Šaron po včerejším setkání svého kabinetu oznámil, že od nynějška nasadí v odpovědích na palestinské útoky jiný kurs. Jeho mluvčí Raanan Gissin odmítl upřesnit, jaká opatření budou přijata. Uvedl pouze, že noční údery na Západní břeh a pásmo Gazy mohou být "malým příkladem toho druhu operací, které by mohly ukončit teror". Nejmenovaný vládní zdroj agentuře Reuters řekl, že premiér odsouhlasil další rozšíření vojenských odvetných akcí. Arafatův poradce Ahmad Abdar Rahmán nicméně označil bombardování za "nový Šaronův zločin". "Palestinský odpor neskončí, dokud neskončí izraelská okupace. Mezinárodní společenství by mělo přijmout odpovědnost za zastavení izraelské agrese," řekl Rahmán.
JERUZALÉM - Izraelská armáda včera odpověděla na smrt svých šesti vojáků zabitých v úterý Palestinci sérií cílených útoků. Včera za úsvitu zaútočila raketami z letadel a lodí na budovy náležející palestinské samosprávě. Při útocích zahynulo 16 Palestinců. Během protiútoku zaútočili Izraelci mimo jiné i na sídlo palestinského předáka Jásira Arafata v Ramalláhu na západním břehu Jordánu, odkud mu Izraelci od prosince brání odjet. Předseda palestinské samosprávy z útoku vyvázl bez zranění a vzápětí se nechal slyšet, že z izraelských útoků nemá strach. "Tanky, rakety ani letadla nás nezastraší," prohlásil Arafat. "Izraelci se stále vyhýbají mírovému procesu, ale my pozdvihneme palestinskou vlajku na zdech Jeruzaléma." Cílem izraelského útoku se stala také Arafatova kancelář v Gaze, kde zemřeli čtyři lidé. Poslední týden byl jedním z nejkrvavějších za dobu trvání palestinského povstání: zahynulo během něj 45 Palestinců a sedmnáct Izraelců. Celkem za 17 měsíců intifády zemřelo již 876 Palestinců a 273 Izraelců. K úternímu útoku na izraelské kontrolní stanoviště u Ramalláhu, při kterém tři palestinští ozbrojenci zabili šest Izraelců, se přihlásila organizace Brigády mučedníků od Al Aksá, která je spojena s hnutím Fatah Jásira Arafata. Útok v Izraeli dále zintenzivnil debatu o taktice armády a efektivitě kontrolních stanovišť na palestinských územích. Zvýšil také tlak na premiéra Ariela Šarona. "Je jasné, že nemůžeme pokračovat ve strategii, kterou jsme dosud používali," řekl prezident Moše Kacav. Šaron po včerejším setkání svého kabinetu oznámil, že od nynějška nasadí v odpovědích na palestinské útoky jiný kurs. Jeho mluvčí Raanan Gissin odmítl upřesnit, jaká opatření budou přijata. Uvedl pouze, že noční údery na Západní břeh a pásmo Gazy mohou být "malým příkladem toho druhu operací, které by mohly ukončit teror". Nejmenovaný vládní zdroj agentuře Reuters řekl, že premiér odsouhlasil další rozšíření vojenských odvetných akcí. Arafatův poradce Ahmad Abdar Rahmán nicméně označil bombardování za "nový Šaronův zločin". "Palestinský odpor neskončí, dokud neskončí izraelská okupace. Mezinárodní společenství by mělo přijmout odpovědnost za zastavení izraelské agrese," řekl Rahmán.
</TEXT>
</DOC>
<DOC>
<DOCID>LN-20020221030</DOCID>
<DOCNO>LN-20020221030</DOCNO>
<DATE>02/21/02</DATE>
<TITLE>
Kolumbijští ozbrojenci unesli senátora. Neznámí únosci se včera v Kolumbii zmocnili letadla s 37 cestujícími na palubě, které letělo na vnitrostátní lince, přinutili je přistát na silnici na jihu země a unesli z něj jednoho člena kolumbijského senátu, který byl mezi pasažéry. Z únosu jsou podezřelí levicoví povstalci.
</TITLE>
<TEXT>
Islámský duchovní šířil rasovou nenávist. Britská policie obvinila islámského duchovního Abdullaha el Faisala, původem z Jamajky, že podněcoval ke spáchání vraždy. Duchovní na videonahrávkách šířených v knihkupectvích vybízel k zabíjení Židů a nevěřících. Pokud soud uzná Faisalovu vinu, může být odsouzen až k doživotnímu vězení.
Belgie možná skončí s jadernými elektrárnami. Belgická vláda včera zahájila debatu, která by brzy mohla vyústit v návrh zákona, jímž by se v letech 2014-2025 ukončil provoz všech sedmi jaderných reaktorů v zemi a zakázala by se výstavba dalších. Proti tomu vystoupili místní podnikatelé a odborníci.
V Bolívii zabíjelo krupobití. 48 obětí na životech si vyžádalo úterní silné krupobití v bolivijském hlavním městě La Pazu. Silný déšť s kroupami přeměnil ulice La Pazu v bahnitou řeku a pobořil i část historického centra. Týmy záchranářů nepřetržitě pátraly po přeživších v troskách domů.
Pentagon nechce lhát, ale klamy nevylučuje. Americký ministr obrany Donald Rumsfeld včera uvedl, že kampaň Pentagonu usilující o ovlivnění světového veřejného mínění nebude zahrnovat lži, ale může využít "taktické" klamy k oklamání protivníka. Ministr tak komentoval informace, že nový Úřad pro strategické ovlivňování navrhuje poskytovat zahraničním médiím v případě potřeby falešné informace.
Francie: Jospin je kandidát na prezidenta. Francouzský premiér Lionel Jospin včera oficiálně oznámil, že bude kandidovat na funkci prezidenta ve volbách na přelomu dubna a května. Jeho hlavním rivalem bude současný prezident Jacques Chirac.
</TEXT>
</DOC>
<DOC>
<DOCID>LN-20020221031</DOCID>
<DOCNO>LN-20020221031</DOCNO>
<DATE>02/21/02</DATE>
<TITLE>
Nejméně 4000 extremistů se podle tajných služeb stále skrývá v Evropě.
</TITLE>
<GEOGRAPHY>ŘÍM</GEOGRAPHY>
<TEXT>
Italská policie včera oznámila, že v úterý v Římě zatkla čtyři Maročany podezřelé z přípravy teroristického útoku. List Il Messagero uvedl, že policie u nich zabavila asi čtyři kilogramy smrtícího práškového kyanidu, plány městské vodovodní sítě a mapu s označením ambasády USA v Římě. Úřady odmítly tyto informace komentovat. Zadržení čtyř podezřelých bezprostředně souvisí se zatčením tří jiných Maročanů minulý týden. Nejméně jeden ze členů římské skupiny měl navíc napojení na loni odhalenou skupinu Tunisanů operujících v Miláně. Ti nyní čelí obvinění ze spojení s teroristickou sítí Usámy bin Ládina Al Kajda. Odhalení v Itálii potvrzuje varování, že jednotlivé buňky Al Kajdy mohou působit i v okamžiku, kdy je vedení teroristické organizace paralyzováno. "Hlava může být odťata, ale tělo je již natolik silné, že nezemře spolu s ní," řekl pro včerejší vydání listu The Financial Times Frank Spicka, americký kontaktní důstojník v policejní centrále Interpol. Podle amerických a evropských tajných služeb stále existují rozsáhlá bílá místa v informacích o aktuálních aktivitách Al Kajdy. V některých případech se podařilo zabránit teroristickým útokům až na poslední chvíli. I přes vlnu zatýkání je teroristická síť schopna doplňovat řady. Může se opřít o finanční zdroje i sympatizanty, má konspirační úkryty. Celkový počet teroristů, kteří se skrývají v Evropě, tajné služby odhadují na nejméně čtyři tisíce lidí.
ŘÍM - Italská policie včera oznámila, že v úterý v Římě zatkla čtyři Maročany podezřelé z přípravy teroristického útoku. List Il Messagero uvedl, že policie u nich zabavila asi čtyři kilogramy smrtícího práškového kyanidu, plány městské vodovodní sítě a mapu s označením ambasády USA v Římě. Úřady odmítly tyto informace komentovat. Zadržení čtyř podezřelých bezprostředně souvisí se zatčením tří jiných Maročanů minulý týden. Nejméně jeden ze členů římské skupiny měl navíc napojení na loni odhalenou skupinu Tunisanů operujících v Miláně. Ti nyní čelí obvinění ze spojení s teroristickou sítí Usámy bin Ládina Al Kajda. Odhalení v Itálii potvrzuje varování, že jednotlivé buňky Al Kajdy mohou působit i v okamžiku, kdy je vedení teroristické organizace paralyzováno. "Hlava může být odťata, ale tělo je již natolik silné, že nezemře spolu s ní," řekl pro včerejší vydání listu The Financial Times Frank Spicka, americký kontaktní důstojník v policejní centrále Interpol. Podle amerických a evropských tajných služeb stále existují rozsáhlá bílá místa v informacích o aktuálních aktivitách Al Kajdy. V některých případech se podařilo zabránit teroristickým útokům až na poslední chvíli. I přes vlnu zatýkání je teroristická síť schopna doplňovat řady. Může se opřít o finanční zdroje i sympatizanty, má konspirační úkryty. Celkový počet teroristů, kteří se skrývají v Evropě, tajné služby odhadují na nejméně čtyři tisíce lidí.
</TEXT>
</DOC>
<DOC>
<DOCID>LN-20020221032</DOCID>
<DOCNO>LN-20020221032</DOCNO>
<DATE>02/21/02</DATE>
<TITLE>
Proti tvrdému trestu za pašování drog se obžalovaní odvolali
</TITLE>
<TEXT>
Další měsíce ve vazební věznici stráví dvojice Čechů odsouzených řeckým soudem za pašování heroinu k doživotí.
ATÉNY - Za mimořádně velké množství pašované drogy mimořádně velký trest. Touto rovnicí se podle všeho řídil soud v řeckém Komotini, když vynášel verdikt nad dvojicí Čechů, kteří se loni v červnu pokusili přes řecko-tureckou hranici převézt více než 30 kilogramů heroinu. Češi se podle sdělení českého velvyslanectví v Aténách odvolali a před soudem by tak měli stanout znovu, a to za přibližně půl roku. Do té doby zůstanou ve vazební věznici, v níž jsou už od svého zadržení. Strávili zde už téměř osm měsíců, přestože původně úřady odhadovaly dobu poloviční. Milan Lesniak a Bronislava Paclová jsou dalšími v řadě Čechů, kteří se pokusili pašovat v zahraničí drogy. Pozornost řeckých celníků údajně vzbudili svým značně nervózním chováním a naléháním, aby byl jejich mercedes rychle odbaven. Následně bylo nalezeno ve speciální železné schránce uložené za zadním sedadlem 62 sáčků s celkem 32,2 kilogramu heroinu. Při výslechu vypověděli, že drogy získali v tureckém Istanbulu. Podle řeckých policistů měl heroin přes Itálii putovat do České republiky.
</TEXT>
<HEADING>
Vysoké tresty
</HEADING>
<TEXT>
Verdikt řeckého soudu padl v době, kdy se blíží částečné řešení jiného podobného případu. Dva mladí Češi, odsouzení v Thajsku za pašování drog k vysokým trestům, by mohli být brzy převezeni do českých věznic, kde je pro Evropana mnohem snesitelnější prostředí. Příslušnou dohodu, která má umožnit vzájemnou výměnu lidí odpykávajících si trest v druhém státě, už v půli února schválila Poslanecká sněmovna. Až smlouva vstoupí v platnost, bude muset thajský rozsudek nad oběma Čechy uznat český Nejvyšší soud. Teprve poté se mohou obě strany dohodnout, kdy a jak si Emila Novotného a Radka Hanykovicse předají. K vysokým trestům za pašování drog bylo odsouzeno i několik Čechů v Evropě. Před zhruba sedmi lety objevili celníci v českém autobusu, chystajícím se opustit britské území, 50 kilogramů heroinu. Soud řidiče odsoudil k 26 letům vězení. V Británii si odpykává 16letý trest také další český řidič, v jehož voze bylo koncem roku 1997 nalezeno 68,5 kilogramu heroinu. Trest 15, respektive 14 let vězení si od roku 1999 odpykávají dva čeští pašeráci také v Norsku a ve Švédsku.
Verdikt řeckého soudu padl v době, kdy se blíží částečné řešení jiného podobného případu. Dva mladí Češi, odsouzení v Thajsku za pašování drog k vysokým trestům, by mohli být brzy převezeni do českých věznic, kde je pro Evropana mnohem snesitelnější prostředí. Příslušnou dohodu, která má umožnit vzájemnou výměnu lidí odpykávajících si trest v druhém státě, už v půli února schválila Poslanecká sněmovna. Až smlouva vstoupí v platnost, bude muset thajský rozsudek nad oběma Čechy uznat český Nejvyšší soud. Teprve poté se mohou obě strany dohodnout, kdy a jak si Emila Novotného a Radka Hanykovicse předají. K vysokým trestům za pašování drog bylo odsouzeno i několik Čechů v Evropě. Před zhruba sedmi lety objevili celníci v českém autobusu, chystajícím se opustit britské území, 50 kilogramů heroinu. Soud řidiče odsoudil k 26 letům vězení. V Británii si odpykává 16letý trest také další český řidič, v jehož voze bylo koncem roku 1997 nalezeno 68,5 kilogramu heroinu. Trest 15, respektive 14 let vězení si od roku 1999 odpykávají dva čeští pašeráci také v Norsku a ve Švédsku.
</TEXT>
</DOC>
<DOC>
<DOCID>LN-20020221033</DOCID>
<DOCNO>LN-20020221033</DOCNO>
<DATE>02/21/02</DATE>
<TITLE>
Americký prezident vyzval KLDR, označenou za část "osy zla", aby se otevřela světu
</TITLE>
<TEXT>
Nechceme vás napadnout, vzkázal americký prezident do Pchjongjangu přes ostře střeženou hranici, rozdělující Korejský poloostrov.
SOUL - Americký prezident George W. Bush se včera na dohled přiblížil k jednomu z nejuzavřenějších režimů na světě, stalinistické Severní Koreji. "Jsme připraveni," popsal své pocity z návštěvy pozorovacího postu na jižní straně tzv. demilitarizované zóny, za níž se nachází KLDR a její milionová armáda. Bush také zopakoval svá tvrdá slova, která Severní Koreji adresoval během nedávného projevu o stavu Unie. Tehdy KLDR označil společně s Irákem a Íránem za součást "osy zla". Během návštěvy Jižní Koreje se ale snažil více rozlišovat mezi severokorejským vedením a obyvateli jedné z posledních bašt komunismu. "Korejské děti by neměly trpět, zatímco je živena obrovská armáda," připomněl Bush opakované hladomory v KLDR. Pozorovatelé důraz na toto rozlišování připsali snaze amerického prezidenta, aby se nedostal do rozporu s jihokorejskou "sluneční" politikou, která je kombinací nekompromisních a vstřícných prvků v postoji k Pchjongjangu. Během návštěvy železniční stanice Dorasan, která je poslední na jihokorejské straně před přerušením tratě hranicí, se Bush vyslovil pro sjednocení Korejského poloostrova, rozděleného více než půl století. "Vidím poloostrov, který bude jednoho dne sjednocený obchodem a spoluprací, a ne rozdělen ostnatým drátem a strachem," pronesl první muž USA na zastávce ležící necelých dvě stě metrů od demilitarizované zóny.
</TEXT>
<HEADING>
KLDR: Rozdrtíme každého
</HEADING>
<TEXT>
Na druhé straně hranice nevyvolala Bushova návštěva Jižní Koreje prakticky žádné oficiální reakce. Média se omezila na obvyklou kritiku Spojených států a opakovala odhodlanost bránit se v případě napadení. "Rozdrtíme každého, kdo by napadl naši posvátnou vlast, tisíckrát silnějším protiúderem," napsal komunistický deník Rodong Sinmun. Bush ale prohlásil, že USA "nemají v úmyslu Severní Koreu napadnout". Návštěvu amerického prezidenta provázely protiamerické demonstrace v Soulu, spojené s potyčkami s policií. K jinému incidentu došlo pár hodin před Bushovým příjezdem i přímo na hranici. Tu přeběhl severokorejský dezertér, jenž prý ale o chystaném příjezdu amerického prezidenta nevěděl.
Na druhé straně hranice nevyvolala Bushova návštěva Jižní Koreje prakticky žádné oficiální reakce. Média se omezila na obvyklou kritiku Spojených států a opakovala odhodlanost bránit se v případě napadení. "Rozdrtíme každého, kdo by napadl naši posvátnou vlast, tisíckrát silnějším protiúderem," napsal komunistický deník Rodong Sinmun. Bush ale prohlásil, že USA "nemají v úmyslu Severní Koreu napadnout". Návštěvu amerického prezidenta provázely protiamerické demonstrace v Soulu, spojené s potyčkami s policií. K jinému incidentu došlo pár hodin před Bushovým příjezdem i přímo na hranici. Tu přeběhl severokorejský dezertér, jenž prý ale o chystaném příjezdu amerického prezidenta nevěděl.
</TEXT>
</DOC>
<DOC>
<DOCID>LN-20020221034</DOCID>
<DOCNO>LN-20020221034</DOCNO>
<DATE>02/21/02</DATE>
<TITLE>
Mimořádná bezpečnostní opatření provázejí nejvýznamnější událost islámského kalendáře - pouť hadždž.
</TITLE>
<TEXT>
MEKKA, Saúdská Arábie - Dva miliony muslimských věřících zahájily včera pochodem z Mekky k hoře Arafát každoroční velkou pouť hadždž, kterou by měl podle islámu vykonat alespoň jednou za život každý muslim. Po loňském teroristickém útoku proti USA a následné válce v Afghánistánu panují ale obavy, aby se náboženská pouť nezměnila v politickou demonstraci muslimů proti USA a celému západnímu světu. Tomu se saúdskoarabská vláda chce za každou cenu vyhnout. Ministr vnitra princ Najíf ibn Abdal Azíz prohlásil, že Saúdská Arábie udělá "vše, co bude v její moci", aby zajistila pořádek. Na tvrdá bezpečnostní opatření uvolnila vláda miliardy dolarů. Celé události bude asistovat dvacet tisíc vojáků a devět tisíc zdravotníků. Na klidný průběh akce má dohlížet rovněž 1755 bezpečnostních kamer. Přísná opatření zavedly úřady zejména na královském letišti v Džiddě. Nainstalovaly zde speciální zařízení, které u podezřelých osob pořídí fotografický záznam duhovky. Ta je u každého člověka jedinečná - podobně jako otisk prstů. Značné obavy mají místní úřady zejména z poutníků z Iráku, který byl americkým prezidentem Georgem W. Bushem zařazen mezi země "osy zla" a jenž by se mohl stát dalším terčem amerického útoku. Iráčtí poutníci se letos v Mekce údajně nemodlí za vlastní morální očistu, jak přikazuje islám, ale mají jiný cíl - ve svých modlitbách prosí o zázračnou pomoc Alláha proti Spojeným státům. "Nebojíme se Ameriky. Alláh je nade všemi. S jeho vůlí zvítězíme," řekl agentuře Reuters irácký poutník Daúd Wajáh. Nad svou ubytovnu v Mekce si Iráčané nalepili černobílou fotografii svého prezidenta Saddáma Husajna. Pouť do Mekky ale nepřinesla problémy pouze Saúdům. Kvůli dopravě svých poutníků do Mekky musela požádat o mezinárodní pomoc afghánská vláda. Důvod je jednoduchý: většina letadel afghánských aerolinií byla zničena během útoků Spojených států na Afghánistán. Minulý týden byl na kábulském letišti zabit ministr letectví a turistiky afghánské vlády Abdur Rahmán. Podle jedné z verzí měli vraždu na svědomí afghánští poutníci rozzuření marným čekáním na odlet do Mekky.
</TEXT>
<HEADING>
Hadždž - pouť do Mekky
</HEADING>
<TEXT>
Pouť do Mekky, svatého města islámu, je jednou z pěti hlavních náboženských povinností pravověrného muslima. Stačí přitom, aby ji vykonal jednou za život. Pouť začíná v Mekce, kde poprvé došlo k vrcholnému Božímu zjevení. Poutníci sedmkrát obejdou Ka'bu. Poté musí sedmkrát projít po cestě mezi pahorky Marúa a Šáfa v blízkosti Velké mešity.
Další část poutě se odehrává mimo Mekku. Poutníci se vydají ve stopách proroka Muhammada do pouště na východ od města. Jejich cílem je 25 km vzdálený pahorek Aráfat, kde prorok Muhammad pronesl poslední kázání. Cestou zpět do Mekky se poutníci zastaví v 11 kilometrů vzdáleném Míná, kam se vypravil Abrahám, aby zde podle Božího příkazu obětoval svého syna Izáka. Zde také stojí tři kamenné pylony symbolizující Satana.
</TEXT>
<HEADING>
Velká mešita
</HEADING>
<TEXT>
Nejposvátnější mešita islámu. Vystavěl ji umajjovský chalífa Walíd (705-715) a modlit se v ní může najednou až 300 000 poutníků.
</TEXT>
<HEADING>
Ka'ba
</HEADING>
<TEXT>
Ka'ba, stojící na nádvoří Velké mešity, je vlastně kamenná schránka, která obklopuje nejsvatější islámskou relikvii, tzv. Černý kámen. Ten podle tradice daroval Abrahámovi archanděl Gabriel. Poutníci musí Ka'bu sedmkrát obejít proti směru hodinových ručiček.
Ka'ba, stojící na nádvoří Velké mešity, je vlastně kamenná schránka, která obklopuje nejsvatější islámskou relikvii, tzv. Černý kámen. Ten podle tradice daroval Abrahámovi archanděl Gabriel. Poutníci musí Ka'bu sedmkrát obejít proti směru hodinových ručiček.
</TEXT>
</DOC>
<DOC>
<DOCID>LN-20020221035</DOCID>
<DOCNO>LN-20020221035</DOCNO>
<DATE>02/21/02</DATE>
<TITLE>
Tragédií by podle vysoce postaveného člena kabinetu Tonyho Blaira bylo, pokud by Spojené království vyloučilo přijetí eura.
</TITLE>
<GEOGRAPHY>LONDÝN</GEOGRAPHY>
<TEXT>
Referendum o přijetí jednotné evropské měny v Británii by se mohlo konat již na jaře příštího roku a Spojené království by se mohlo definitivně rozloučit s librou už v roce 2005. Překvapivě to prohlásil náměstek britského ministra zahraničí pro evropské záležitosti Peter Hain. Zavedení eura je v Británii jedním z nejožehavějších politických témat. Britská labouristická vláda Tonyho Blaira, která je zastáncem evropské integrace, již před několika lety prohlásila, že referendum o přistoupení k euru se bude konat až po splnění pěti ekonomických ukazatelů. Ty mají být vyhodnoceny v červnu 2003 a referendum by se konalo o několik měsíců později. "Bylo by velkou chybou Spojeného království, dokonce tragédií, kdybychom přijetí eura vylučovali, jak si přejí konzervativci navzdory zájmům země," řekl Hain. "Alternativou k připojení je izolace, která není vůbec skvělá." Analytici soudí, že Hain dostal od premiéra Blaira tajný pokyn, aby připravil Británii na rychlejší zavedení evropské měny. V posledních týdnech totiž euro podporuje stále více Britů: podle průzkumu ústavu MORI z minulého týdne jde o 42 procent obyvatel britských ostrovů. Začátkem ledna to přitom bylo o polovinu méně. Britské vládě jde o čas: chce totiž stihnout zavést euro do příštích parlamentních voleb, které zřejmě premiér vyhlásí na jaro 2005. Protože příprava zavedení eura bude podle odborníků trvat kolem dvou let, lidové hlasování se musí uskutečnit na jaře 2003. Britské ministerstvo financí by tak svůj posudek muselo dokončit již letos. Jeho šéf Gordon Brown to nicméně odmítl, když prohlásil, že se bude držet původního časového plánu.
</TEXT>
<HEADING>
Nepřátelé Evropy
</HEADING>
<TEXT>
V rozhovoru pro francouzský deník Le Figaro Hain rovněž prohlásil, že "nepřátelé eura jsou také nepřáteli Evropy", jejichž přáním je vystoupení Británie z Evropské unie a navázání ještě těsnějších vztahů se Spojenými státy. To vyvolalo v Británii značné pozdvižení. Opoziční konzervativci obvinili Haina ze snahy zmanipulovat veřejnost. "Urazil 70 procent země," řekl stínový ministr zahraničí Michael Ancram. "Je to surová snaha vynutit si, aby Britové učinili krok do tmy." Nejprodávanější britský list, bulvární The Sun, který Blairovu vládu jinak podporuje, nazval Haina "zrádcem".
V rozhovoru pro francouzský deník Le Figaro Hain rovněž prohlásil, že "nepřátelé eura jsou také nepřáteli Evropy", jejichž přáním je vystoupení Británie z Evropské unie a navázání ještě těsnějších vztahů se Spojenými státy. To vyvolalo v Británii značné pozdvižení. Opoziční konzervativci obvinili Haina ze snahy zmanipulovat veřejnost. "Urazil 70 procent země," řekl stínový ministr zahraničí Michael Ancram. "Je to surová snaha vynutit si, aby Britové učinili krok do tmy." Nejprodávanější britský list, bulvární The Sun, který Blairovu vládu jinak podporuje, nazval Haina "zrádcem".
</TEXT>
</DOC>
<DOC>
<DOCID>LN-20020221036</DOCID>
<DOCNO>LN-20020221036</DOCNO>
<DATE>02/21/02</DATE>
<GEOGRAPHY>HAAG</GEOGRAPHY>
<TEXT>
Bývalý jugoslávský prezident Slobodan Milošević, který se před Mezinárodním trestním tribunálem pro bývalou Jugoslávii (ICTY) v nizozemském Haagu zodpovídá z celkem 66 obvinění z těžkých zločinů, si včera stěžoval, že nizozemské úřady neudělily vízum jeho ženě Miře Markovičové. "Je to součástí špatného fyzického zacházení se mnou," tvrdil. Nizozemsko zdůvodnilo svůj postup tím, že Markovičová podala žádost pozdě a úřady pro ni nestačí připravit bezpečnostní ochranu. Exprezident ale dosáhl úspěchu, když soud odmítl, aby svědčil jeden z pracovníků obžaloby. "Slyšeli jsme žalobkyni, jejího zástupce, pak je nutný tajemník a dostaneme se až k řidiči a kadeřníkovi," ironizoval Milošević. Soudce Richard May pak navrženou výpověď zamítl jako svědectví z doslechu.
</TEXT>
</DOC>
<DOC>
<DOCID>LN-20020221037</DOCID>
<DOCNO>LN-20020221037</DOCNO>
<DATE>02/21/02</DATE>
<GEOGRAPHY>HAAG</GEOGRAPHY>
<TEXT>
Mezinárodní trestní tribunál pro bývalou Jugoslávii (ICTY) včera vyslovil souhlas, aby chorvatský generál Rahim Ademi a jugoslávský viceadmirál Miodrag Jokić byli před zahájením procesu s nimi propuštěni na svobodu. V Záhřebu chorvatský vicepremiér Goran Granić tvrdil, že propuštění Ademiho "ukazuje důvěru v chorvatský stát, v jeho právní systém a v tuto vládu".
</TEXT>
</DOC>
<DOC>
<DOCID>LN-20020221038</DOCID>
<DOCNO>LN-20020221038</DOCNO>
<DATE>02/21/02</DATE>
<TEXT>
Malý zázrak. Pod pahorky Jeseníků si mladý muž usmyslí, že předvede s lyžemi skok, jaký ještě nikdy nikdo nezvládl, a podřídí tomu všechno. Bez podpory domácího lyžařského svazu se chystá, odhodlá se a pak to i skočí. Zrovna na olympiádě - jen tak mimochodem. Panenkova bělehradská penalta byla také fantastická - fotbalista se v závěru finále mistrovství Evropy odvážil a svůj vršovický dloubák předvedl světu (a slavnému Maierovi v bráně) v rozhodujícím okamžiku. Vrchol umění, chladnokrevné drzosti, pevných nervů. Ten kousek si vysloužil potlesk, který zní i dnes, po téměř šestadvaceti letech. Těžko říct, po kolika letech se ještě bude aplaudovat Valentovu kumštu. Na rozdíl od Antonína Panenky, který logicky předem o své chystané penaltě hovořit nemohl, šla s akrobatem ze Šumperka od prosince jeho hlasitá slova právě o trojném saltu s pěti vruty. A pak ten prvek zvládl, navíc v zemi největších konkurentů. Oba, Valenta i Panenka, patří mezi bořiče hranic. Dílko Aleše Valenty však má ještě jedno plus. Co řekl, to udělal.
</TEXT>
</DOC>
<DOC>
<DOCID>LN-20020221039</DOCID>
<DOCNO>LN-20020221039</DOCNO>
<DATE>02/21/02</DATE>
<TEXT>
Německá ekonomika má podle údajů německé centrální banky problémy. To nevěstí nic dobrého ani pro české hospodářství. Tuzemské firmy vyvážejí do Německa téměř 40 procent svého zboží a služeb. Ochlazení německé ekonomiky se proto odrazí ve snahách německých společností ušetřit, kde se dá. Šetřit budou i na dovozech ze zahraničí, a tedy i z ČR. Méně vývozu tuzemských firem znamená menší zisky a tím i snahu snižovat náklady, což se často děje i propouštěním zaměstnanců. Ochlazení německé a evropské ekonomiky se ostatně na míře nezaměstnanosti v Česku již projevuje. V lednu dosáhla rekordní úrovně od března 2000. Dalším nebezpečím, které může ohrozit křehkou českou ekonomiku, je snížení přílivu německých investic. Právě zahraniční investice byly v posledních dvou letech motorem tuzemské ekonomiky. Nebezpečí je o to větší, že mezi investory převažují výrobci elektroniky a aut. Tyto firmy jsou závislé na vývozu, který ovlivňuje zahraniční poptávka. Kvůli nízké ochotě německých spotřebitelů utrácet se přitom nedá očekávat rychlá změna k lepšímu.
</TEXT>
</DOC>
<DOC>
<DOCID>LN-20020221040</DOCID>
<DOCNO>LN-20020221040</DOCNO>
<DATE>02/21/02</DATE>
<TEXT>
Ještě před dvěma týdny se zdálo, že středoevropští kandidáti na vstup do EU zvolí v závěru vyjednávání s Bruselem společný postup. To když Evropská komise zveřejnila návrh na snížení zemědělských dotací pro nově přijaté země. Premiéři Visegrádu tehdy záměr komise jednotně odmítli a nepřímo ho označili za diskriminaci, za nepřípustný princip dvojího metru. Jenomže rozšíření unie se kvapem blíží, nervozita roste a každá vláda chce svým občanům a Bruselu předvést, že právě ona je ve srovnání s konkurenci nejlepší. I proto maďarský premiér Viktor Orbán včera řekl, že jeho země, která jednání už skoro uzavřela, nehodlá čekat na zpozdilce. Pak ale sáhl k silnějšímu kalibru: otevřeně vypeskoval Česko a Slovensko za to, že nadále lpí na Benešových dekretech, které odporují evropskému právu. Takové země podle něj nemají v unii co dělat! Orbán možná dekretů účelově a tak trochu nefér využívá, ale v podstatě má pravdu. Evropský parlament už jednou označil Benešovy dekrety o odsunu za neevropské a diskriminační. Kromě Štrasburku to tvrdí i Vídeň a Mnichov, teď se přidala Budapešť. Nejvyšší čas s těmi zaprášenými dokumenty něco udělat.
</TEXT>
</DOC>
<DOC>
<DOCID>LN-20020221041</DOCID>
<DOCNO>LN-20020221041</DOCNO>
<DATE>02/21/02</DATE>
<TITLE>
Soud nemůže rozhodovat o politické odpovědnosti ani o věcech cti
</TITLE>
<TEXT>
Bývalý komunistický ministr vnitra a předseda vlády Lubomír Štrougal včera odcházel ze soudní síně spokojeně. Obvodní soud pro Prahu 7 ho zprostil obžaloby, a tak se mohl jít klidně a bez obav z budoucnosti dívat na televizní sportovní přenosy. Méně spokojeni asi jsou mnozí čeští občané, kteří hlavní líčení proti Štrougalovi pokládali za součást vyrovnávání se s komunistickou minulostí. Zajisté mají pocit, že soudu chyběla vůle Štrougala odsoudit a zajisté z mnoha stran uslyšíme, že jsou to stejně všechno komunisté, a tudíž se od nich nedá nic čekat. Věc je však složitější. Ono tolikrát proklínané "nejsme jako oni" má totiž hluboký smysl: jde o to, v jakém státě chceme žít. Soud nemůže a nesmí být nástrojem pomsty, je to prostředek, který si společnost vytvořila pro nastolování spravedlnosti. Soudy musejí být nezávislé, soudcové rozhodují výhradně podle zákona a vlastního svědomí. A dospěl-li takto senát Obvodního soudu v Praze 7 k názoru, že skutek kladený Štrougalovi za vinu nejen nebyl dostatečně prokázán, ale nebyl ani trestným činem, nezbývalo mu než vyřknout zprošťující ortel. S tou výhradou, že jde o soud první instance, jehož rozhodnutí bude na základě odvolání státního zástupce přezkoumávat vyšší soud.
</TEXT>
<HEADING>
Očekávání veřejnosti: najít k vině viníka
</HEADING>
<TEXT>
Oč vlastně obecně jde? Většina z nás vnímá minulý komunistický režim jako nelegitimní a zločinný, tuto formulaci ostatně vyslovili i zákonodárci. A kde byly zločiny, tam museli být i viníci - a nyní by měli být potrestáni. Takové vnímání pramení z přirozeného citu pro spravedlnost. Proto také byl i proces proti Štrougalovi spojen s velkými očekáváními veřejnosti: nabízel naději, že se našel jeden z viníků a bude potrestán. Je ovšem potřeba přiznat, že pro veřejnost, či alespoň pro její velkou část, není příliš důležité, kdo z vysokých představitelů komunistického režimu před soudem stane a z čeho bude obviněn. Jde o viditelné potrestání, o to, ukázat, "kdo za to mohl". Zda se tím veřejně označeným viníkem a potrestaným stane Štrougal, Mohorita anebo někdo jiný, je pak v podstatě skoro lhostejné. O tom svědčí i poměrně rozšířený názor, že důležité je vyslovit výrok o vině, aniž by nutně musel následovat trest.
</TEXT>
<HEADING>
Právo: nelze soudit na společenskou objednávku
</HEADING>
<TEXT>
Takovými principy se ovšem konkrétní soudní senát řídit nemůže. Patrně proto se soudci ohrazují a zdůrazňují, že nesoudí na objednávku. Podotýkám, že v tomto případě je potřeba naprosto důsledně rozlišovat mezi objednávkou politickou a společenskou. Společenská objednávka je něco podstatně jiného než direktivy, kdo má být k čemu odsouzen, které za komunistických dob vycházely z lůna ústředního výboru komunistické strany. Společenská objednávka je atmosféra převládající ve společnosti, naladění, s jakým veřejnost očekává výsledek procesu. Pro žádného soudce nejspíš není snadné nevyjít společenské objednávce vstříc. Přitom se ovšem i na této nesnadné úloze vyjevuje, zda soud je, nebo není nezávislý. Dospějí-li totiž soudci navzdory ovzduší, v němž se hlavní líčení odehrává, k názoru, že nejde o trestný čin, musejí přijmout nemilou roli těch, kdo veřejnosti sdělí, že údajný zločinec nespáchal trestný čin. Lubomíra Štrougala ani nikoho jiného totiž nelze podle trestního zákona odsoudit za to, že se podílel na komunistické vládě, která přinesla naší zemi tolik špatného. Lze ho odsoudit pouze a jedině za konkrétní trestný čin, jehož se podle přesvědčení soudu dopustil právě on.
</TEXT>
<HEADING>
Odnětí svobody? Ztráta cti
</HEADING>
<TEXT>
Chápu, že tyto rozdíly nejsou každému jasné nebo že s nimi zdaleka každý není spokojen. Také si myslím, že pouhá deklarace o zločinnosti komunistického režimu není příliš uspokojivá, a ráda bych viděla, kdyby byla odpovědnost jednotlivých představitelů komunistického režimu přesně vymezena a pojmenována. Obávám se však, že takové vyšetření, vymezení a pojmenování nespadá do oblasti trestního práva a nemohou ho provádět orgány činné v trestním řízení. Snad byla chyba, že nebyl ustaven nějaký tribunál, který by se podobným šetřením zabýval, ale to lze možná ještě napravit. Samozřejmě by nemohl odsuzovat k trestu odnětí svobody chceme přece žít v právním státě. Jeho výrok by však znamenal ztrátu cti - a já doufám, že to pro českou společnost, jakou bychom si přáli mít, znamená hodně.
Chápu, že tyto rozdíly nejsou každému jasné nebo že s nimi zdaleka každý není spokojen. Také si myslím, že pouhá deklarace o zločinnosti komunistického režimu není příliš uspokojivá, a ráda bych viděla, kdyby byla odpovědnost jednotlivých představitelů komunistického režimu přesně vymezena a pojmenována. Obávám se však, že takové vyšetření, vymezení a pojmenování nespadá do oblasti trestního práva a nemohou ho provádět orgány činné v trestním řízení. Snad byla chyba, že nebyl ustaven nějaký tribunál, který by se podobným šetřením zabýval, ale to lze možná ještě napravit. Samozřejmě by nemohl odsuzovat k trestu odnětí svobody chceme přece žít v právním státě. Jeho výrok by však znamenal ztrátu cti - a já doufám, že to pro českou společnost, jakou bychom si přáli mít, znamená hodně.
</TEXT>
</DOC>
<DOC>
<DOCID>LN-20020221042</DOCID>
<DOCNO>LN-20020221042</DOCNO>
<DATE>02/21/02</DATE>
<TITLE>
...s jakou bez mrknutí oka označuje celé národy za idioty a jiné navrhuje promptně odsunout. Nebo že by premiér jen nevěděl, co říká?
</TITLE>
<TEXT>
Ještě neuplynuly ani dva měsíce od začátku roku, a už je těžké si představit Zemana, jak prohlašuje: Jsem pro korektní vztahy s Rakouskem, pro zahraniční politiku Evropské unie, proti rozdmýchávání blízkovýchodního konfliktu. To je, jako by Hitler říkal, že má rád Židy - ostatně i tento bonmot se zrodil v bolestech Zemanových myšlenkových pochodů. V roce 1996 jej adresoval, samozřejmě v trochu jiné podobě, Václavu Klausovi. Skoro by se mohlo zdát, že český premiér je nacistickým diktátorem posedlý. Neviňme jej proto z poškozování jména České republiky. K lidem s chorobnou obsesí, kteří si například představují, že jsou někým jiným, je nutné přistupovat shovívavěji. Nemůže se jim na rovinu říct, že "jsou blbci, blbci, blbci", tak jak to Zeman učinil na adresu novinářů v roce 1998. Před takto postiženým člověkem musí držet jazyk za zuby každý, kdo by snad chtěl mluvit o póvlu a hnoji nebo o koncentraci blbců v české vládě. A jen ať se někdo opováží hovořit před ním o tom, že nevyniká inteligencí ani profesionalitou (všechny tři předchozí výroky zazněly opět na adresu novinářů v roce 1998). Taková slova by mohla pacientovi velmi přitížit. Nemocnému člověku musí někdo taktně naznačit, že bude lepší, když si odpočine. A protože čekání na to, až po červnových volbách dobrovolně odejde na výminek kdesi v horách, se může celé zemi šeredně vymstít, je nutné naznačit to ihned. Co kdyby parlament bez postranních úmyslů, čistě jen v zájmu o premiérovo zdraví, vyzval Zemana k demisi? Bez ohledu na opoziční smlouvu by mohli začít třeba poslanci ODS. Ti jsou přece nejohroženější. Vždyť zrovna jim Zeman v roce 1994 slíbil, že až vyhraje volby, budou členské legitimace sociálních demokratů "vázány v kůži, a to v kůži členů ODS" (ouvej! opět narážíme na tu nešťastnou obsesi nacismem). Poslanci by vážně měli dbát o zdraví toho, koho ze svého středu vybrali a komu dali svoji důvěru coby předsedovi vlády. Měli by zařídit, aby se premiér dál netrápil. Jinak by se nám všem ostatním při dlouhodobějším vystavení slovům Miloše Zemana mohlo stát, že dopadneme stejně jako Zemanův doprovod na Slovensku, který podle Zemanova výroku z roku 2001 musel po požití popradského piva "strávit hodinu na příslušném zařízení".
</TEXT>
</DOC>
<DOC>
<DOCID>LN-20020221043</DOCID>
<DOCNO>LN-20020221043</DOCNO>
<DATE>02/21/02</DATE>
<TITLE>
Rodina nepotřebuje žádné státní almužny, aby zvládla svou společenskou úlohu
</TITLE>
<TEXT>
Minulou středu Poslanecká sněmovna schválila vládní návrh novely zákona o státní sociální podpoře, jejímž úhelným bodem je přiznání přídavků na děti všem rodinám bez ohledu na výši jejich příjmu.
Pro zákon hlasovalo 82 poslanců (všech 61 přítomných socialistů a 21 komunistů), přičemž pro jeho přijetí bylo zapotřebí 81 hlasů; ve sněmovně v tu chvíli chybělo 22 zákonodárců (lze-li je tak označit, pokud nehlasují) ODS, KDU-ČSL a US, tedy stran, jejichž přítomní zástupci řekli návrhu NE. Pan profesor se sice na flákače a ignoranty v řadách své strany opravdu moc zlobí, to je ovšem nám, prostým lidem, pendrek platné: bude-li celý legislativní proces dotažen do konce, zaplatíme už v příštím roce na daních jen kvůli Špidlově obsesi a nezájmu tzv. pravice o více než čtyři miliardy navíc - nebo se o to více zadlužíme.
</TEXT>
<HEADING>
Češi, rozmnožujte se!
</HEADING>
<TEXT>
I bez ohledu na státní kasu však stojí za to všimnout si argumentace, kterou Vladimír Špidla svůj návrh provází. Nutno poznamenat, že nápad to není nijak nový - touto myšlenkou se zaobírá už léta. Na případnou otázku, proč s ním přichází právě teď, pár měsíců před volbami, když na to měl celé tři roky, nechť si laskavý čtenář odpoví sám; nápomocna mu může být jiná idea ze Špidlovy dílny z poslední doby, totiž věnovat každému dítěti k osmnáctinám padesát tisíc plus úroky. Zatímco ovšem kdysi Špidla mumlal cosi o nezadatelném "právu" každého dítěte na ždibíček rozpočtu a o snížení administrativní náročnosti sociálního systému, dnes klade hlavní důraz na svou starost o samo fyzické bytí českého národa. Jeho představa je zkrátka taková, že si za cizí peníze zaplatí víc nových dětí. Argument první: právo dítěte. Těžko vysvětlit, odkud se takové "právo" vlastně bere, ale nešť. Jak si ale v takovém případě vysvětlit, že jak doposud platný, tak i Špidlou nově navržený zákon zachovává ve výši přídavků nerovnost - totiž že děti "chudších" rodičů dostanou víc? Pokud by takové právo dítěte skutečně existovalo, nemohla by podobná diskriminace před platnými zákony přece obstát, nehledě na to, že podobné tvrzení činí z dítěte cosi, co v podstatě nepatří do rodiny.
</TEXT>
<HEADING>
Nasycený vládní vlk
</HEADING>
<TEXT>
Argument druhý: administrativa. Ano, je skutečně obludná. Jeden ze základních axiomů platných ve zvláštním světě státní byrokracie ale říká, že žádné nové opatření ke snížení počtu úředníků nikdy nevede, ba spíše naopak. Ostatně ani sám pan Špidla nikdy nic takového nevyčíslil a představa demokraticky voleného politika - navíc socialisty - vyhazujícího na dlažbu zástupy státních zaměstnanců je nadto pokud ne fantastická, pak přinejmenším žertovná. Nový zákon kromě toho nic podobného ani nepřináší. Původní představa dát všem stejně (x-násobek životního minima dítěte) vzala za své při zjištění, že by to buď znamenalo snížení dávky těm nejchudším, nebo naopak ještě větší zvýšení majetným a i sám pan Špidla přiznává, že na to prostě nemá. Řešení se ale našlo: bohatí dostanou dávku ve výši základní hodnoty, chudí v hodnotě zvýšené. Svou chudobu však budou muset prokázat potvrzením o výši příjmů, takže ono "neobyčejně ponižující testování" lidí stejně neodpadne, jen se zredukuje počet příjmových kategorií žadatelů; žádost o dávku budou pochopitelně i nadále nosit na úřad všichni. Vládní vlk se tak nažral a koza byrokracie zůstala celá. (A co je ostatně ponižujícího či "administrativně obtěžujícího" na povinnosti prokázat oprávněnost své žádosti, ucházím-li se ze svého vlastního rozhodnutí o cizí peníze?) Argument třetí a podle předkladatele dnes hlavní: zvýšení porodnosti. Představa, že pokud rodině s průměrným příjmem (tedy se zhruba 23 000 korun čistého) slíbím přidat 250 - 350 korun měsíčně a ona si pak kvůli tomu pořídí dítě, nestojí snad ani za další komentář. Pozornost zasluhuje spíš reakce pana Špidly na výtku, že hodlá z daní všech, tedy i "chudých", rozdávat bohatým. Prý to tak není: už dnes pobírá dávky 90 procent rodin a ti bohatí o ně stejně žádat nebudou. Ovšem pozor: pokud o ně bohatí žádat nebudou, pak "propopulační" argument ztrácí, přinejmenším u této kategorie, jakýkoli smysl.
</TEXT>
<HEADING>
Bude to stát za to?
</HEADING>
<TEXT>
Pobírá-li už dnes tuto dávku 90 procent rodin, jak je možné, že porodnost je u nás jedna z nejnižších na světě? A věří-li pan Špidla opravdu ve finanční motivaci, proč se rozhodl dát nejvíc těm nejbohatším, něco přidat těm uprostřed a ty nejchudší nechat být - tím spíše, tvrdí-li sám, že rodin s dětmi, které lze označit za bohaté, je pranepatrné procento? Paradoxní na celé věci je v neposlední řadě i to, že např. i rodina s jedním dítětem ve věku do šesti let, jejíž příjem je dokonce méně než poloviční oproti současnému průměru (7000 korun každý z manželů), přesto odvede státu na daních více, než činí přídavek na její ratolest. Při existenci položek odečitatelných ze základu daně je něco takového dvojnásob nepochopitelné. Podstatná a rozumná reforma daňového systému je ovšem věcí pracnou a pro voliče mnohem méně srozumitelnou a přitažlivou než slíbit pár stovek navíc "ze státního". Aby rodina "zvládla svoji rodičovskou úlohu zejména ve vztahu k dětem" (a ke komu jinému asi, pane Špidlo?), nepotřebuje zkrátka žádné státní almužny. Větším přerozdělováním peněz stát k dětem rozhodně nepřijde, jenom peníze, jak známo, naopak ubudou. Proč? Inu skončí v kapsách státních byrokratů. Koneckonců ale i oni potřebují peníze, aby mohli plodit děti - a národ nevymřel.
Pobírá-li už dnes tuto dávku 90 procent rodin, jak je možné, že porodnost je u nás jedna z nejnižších na světě? A věří-li pan Špidla opravdu ve finanční motivaci, proč se rozhodl dát nejvíc těm nejbohatším, něco přidat těm uprostřed a ty nejchudší nechat být - tím spíše, tvrdí-li sám, že rodin s dětmi, které lze označit za bohaté, je pranepatrné procento? Paradoxní na celé věci je v neposlední řadě i to, že např. i rodina s jedním dítětem ve věku do šesti let, jejíž příjem je dokonce méně než poloviční oproti současnému průměru (7000 korun každý z manželů), přesto odvede státu na daních více, než činí přídavek na její ratolest. Při existenci položek odečitatelných ze základu daně je něco takového dvojnásob nepochopitelné. Podstatná a rozumná reforma daňového systému je ovšem věcí pracnou a pro voliče mnohem méně srozumitelnou a přitažlivou než slíbit pár stovek navíc "ze státního". Aby rodina "zvládla svoji rodičovskou úlohu zejména ve vztahu k dětem" (a ke komu jinému asi, pane Špidlo?), nepotřebuje zkrátka žádné státní almužny. Větším přerozdělováním peněz stát k dětem rozhodně nepřijde, jenom peníze, jak známo, naopak ubudou. Proč? Inu skončí v kapsách státních byrokratů. Koneckonců ale i oni potřebují peníze, aby mohli plodit děti - a národ nevymřel.
</TEXT>
</DOC>
<DOC>
<DOCID>LN-20020221044</DOCID>
<DOCNO>LN-20020221044</DOCNO>
<DATE>02/21/02</DATE>
<TITLE>
Podpora občanských iniciativ a nestátního neziskového sektoru nemá nic společného s "růžovým oparem anarchistické vize", jak píše Ondřej Neff (Starý dokument v novém světle, LN 12. 2. 2002). Autor mj. poznamenává, že bychom spolu s Cyrilem Svobodou jako signatáři Brandýské deklarace "asi měli hodně co vysvětlovat, jak se dokument slučuje s konceptem konzervativismu, byť liberálního, případně křesťanskou demokracií". Ráda mu odpovím: slučuje se naprosto přirozeně.
</TITLE>
<HEADING>
Mantinely občanského sektoru
</HEADING>
<TEXT>
Občanská společnost, tedy přímá a dobrovolná účast občanů na jejím chodu, je součástí pravicového vidění světa, tedy nikoli levicového nebo anarchistického, jak se to snaží vsugerovat veřejnosti její odpůrci. Občanská společnost je mimochodem základem "nejkapitalističtějšího" státu, který se stal kolébkou novodobého pojetí svobody - USA. Úspěchy USA jsou založeny na osobní iniciativě v ekonomické oblasti a liberální politice v komerční sféře. Proti komerčnímu světu ale stojí svět neziskového sektoru, který je neméně respektovaný. Komerční firmy běžně uvolňují své zaměstnance pro dočasnou práci v nestátních organizacích, protože tím roste jejich reputace. Podstatné je, že se činnost organizací občanské společnosti v USA stejně jako v jiných vyspělých zemích řídí přísnými pravidly, která upravují fungování nadací a dalších obecně prospěšných společností. A právě o to jde v Brandýské deklaraci. Vytvořit mantinely pro občanský sektor a zároveň omezit direktivy státu v oblastech, které mu nepříslušejí a které lépe zvládají dobrovolně angažovaní občané a nestátní neziskové organizace. Ondřej Neff ve svém článku klade několik otázek. Obává se třeba, že pojem obecně prospěšný cíl v oblasti sociální, ekologické, kulturní, vzdělávací, humanitární, kvůli jehož naplňování jsou různé občanské iniciativy zřizovány, je příliš vágní. Tento pojem je ale jasně stanoven v našich zákonech - například v zákoně o nadacích a nadačních fondech a v zákoně o obecně prospěšných společnostech. Pozastavuje se také nad tvrzením z Brandýské deklarace, že dosavadní systém financování občanských iniciativ je neprůhledný a nekoordinovaný a že je nutné jej reformovat. Za tímto názorem ale rozhodně stojím, protože současný systém založený zejména na přímých dotacích ze strany státu je skutečně špatný. Jsem přesvědčena, že rozumný stát podporuje činnost těchto aktivit, a to buď přímo, formou dotací a posilováním rozvoje nadačního jmění, ale ještě lépe nepřímo, tedy formou daňových úlev. Neméně důležité je, aby byla i komerční sféra motivována k podpoře neziskových aktivit. Proto není nic nemravného na tom, když podnikatel, který je finančními příspěvky podporuje, je "odměněn" nižší daňovou povinností. Není naším cílem a ani to z Brandýské deklarace nevyplývá, aby občanské iniciativy a neziskové organizace byly pasovány do role komisařů čidohlížitelů nad činností exekutivy. Na druhé straně ale činnost exekutivy a rozhodování úředníků musejí podléhat důsledné veřejné kontrole. Proto je součástí deklarace i výčet některých zákonů, které by měly být změněny - například správní řád, zavedení správního soudnictví. Brandýská deklarace se také hlásí k zásadní změně mediálních zákonů: Chceme usilovat o "transparentní vyhlášení řádného výběrového řízení na přidělení vysílacích licencí tak, aby bylo zaručeno, že nedojde k monopolizaci v oblasti médií. Za důležitou považujeme rekonstrukci současné Rady pro rozhlasové a televizní vysílání a změnu mechanismu její volby, aby byla zajištěna její politická nezávislost."
</TEXT>
<HEADING>
Jak snadné je odsoudit
</HEADING>
<TEXT>
Odpor, který vzbudila deklarace i snaha US-DEU a KDU-ČSL otevřít své kandidátky nestraníkům a zástupcům občanských iniciativ, naznačil jedno téma. Jestliže si tato společnost vážně klade otázku, zda se iniciativy občanů, jejich sdružení a neziskový sektor potřebují rozvíjet, ukazuje to na nezralost naší demokracie, i na to, jak snadno se v této zemi lidé nálepkují a odsuzují. V tomto případě to málem vypadá tak, že kdo osobní angažovanost občanů a snižování role státu podporuje, je jednoduše "levičák". Přitom je to většinou přesně obráceně. Podílet se na fungování nestátního neziskového sektoru patří mezi občanské ctnosti. A nejen v USA. Jeho nejhorlivějšími zastánci přitom bývají konzervativně-liberální politické strany. Vzpomeňme jen na Velkou Británii, kde Margaret Thatcherová tolikrát zdůrazňovala, jak je pro společnost potřebné udržet občanskou angažovanost lidí na veřejných věcech a obhajovala dobrovolnou solidaritu s potřebnými jako historií prověřenou a životaschopnou viktoriánskou ctnost. Pokud tedy někdo tvrdí, že úsilí o rozvinutí občanské společnosti je levičáckou tendencí, potom do jeho "škatulky" spadne i baronka Thatcherová. Úsměvná představa. l
Odpor, který vzbudila deklarace i snaha US-DEU a KDU-ČSL otevřít své kandidátky nestraníkům a zástupcům občanských iniciativ, naznačil jedno téma. Jestliže si tato společnost vážně klade otázku, zda se iniciativy občanů, jejich sdružení a neziskový sektor potřebují rozvíjet, ukazuje to na nezralost naší demokracie, i na to, jak snadno se v této zemi lidé nálepkují a odsuzují. V tomto případě to málem vypadá tak, že kdo osobní angažovanost občanů a snižování role státu podporuje, je jednoduše "levičák". Přitom je to většinou přesně obráceně. Podílet se na fungování nestátního neziskového sektoru patří mezi občanské ctnosti. A nejen v USA. Jeho nejhorlivějšími zastánci přitom bývají konzervativně-liberální politické strany. Vzpomeňme jen na Velkou Británii, kde Margaret Thatcherová tolikrát zdůrazňovala, jak je pro společnost potřebné udržet občanskou angažovanost lidí na veřejných věcech a obhajovala dobrovolnou solidaritu s potřebnými jako historií prověřenou a životaschopnou viktoriánskou ctnost. Pokud tedy někdo tvrdí, že úsilí o rozvinutí občanské společnosti je levičáckou tendencí, potom do jeho "škatulky" spadne i baronka Thatcherová. Úsměvná představa. l
</TEXT>
</DOC>
<DOC>
<DOCID>LN-20020221045</DOCID>
<DOCNO>LN-20020221045</DOCNO>
<DATE>02/21/02</DATE>
<TITLE>
(44) Záře ve tmě
</TITLE>
<TEXT>
On-line román
</TEXT>
<HEADING>
Kniha, o jejímž pokračování rozhodujete sami
</HEADING>
<TEXT>
Poté, co parta uložila poklad do odbočky ve stoce Olšanského rybníčku, nastal několikadenní déšť. Poklad byl ohrožen vodou. Jenom Alžběta se odvážila vlézt do stoky.
Zaposlouchali se do křiku toho muže. Velké kapky vztekle mlátily do hladiny Olšanského rybníčku. Byli všichni už na kůži promočení a vytřeštěně hleděli na ústí stoky, do míst, kde zmizela Alžběta. "Co tady děláte? Proč se nejdete schovat?" Za jejich zády stál učitel Matyáš. V zeleném duklaplášti s ohrnutým límcem a v klobouku s okrajem vraženým do čela jim připadal jako nějaký detektiv z obálky Rodokapsu. Nespokojeně zavrtěl hlavou. "Já věděl, že něco šijete. Šel jsem se za vámi podívat. Tak ven s tím... Jak je to? Kde máte raketu? Dejte jí sem!" Tak to tedy bylo! Vyšetřování případu z Rajské zahrady neustalo! "Děti, je to nebezpečná věc. Dejte mi ji a zapomeneme všichni na to, co se stalo. Já jenom nechci..." Díval se do obličejů zatvrzelých mlčením a nepřístupností, do obličejů, které patřily bytostem z jiné planety, z jiného světa, který byl jiný než svět jeho dětství. Najednou mu cosi došlo. "Kde je Alžběta? Viděl jsem s vámi Alžbětu." Mlčení. Jen Salač to nevydržel a ohlédl se směrem k rybníčku. "Cože? Ona je... tam?" vykřikl učitel. "A teď zdrhat!" zvolal Karel Deml, zvaný kapitán Flint a dal se na útěk. Byl to od něho přirozený reflex kořisti, která se ve chvíli nejvyššího ohrožení dává na útěk před útočícím predátorem. Učitel Matyáš však měl dost zkušeností a ostré reakce a bleskurychle drapnul Salače za loket. Lapenému se rozklepala brada. "Je tam... v tom kanále!" Učitel pustil kluka a hnal se vpřed. Voda se už valila ze všech stran. Varovné hlasy měly pravdu - kanály se ucpaly, svážné žižkovské ulice se proměnily v koryta potoků a brzy na to bystřin. Doběhl k ústí kanálu, odhodil klobouk a plášť a skočil do špinavé studené vody. Pohroužil se do tmy. "Alžběto! Alžběto, to jsem já!" Ze tmy mu odpovídalo hučení. Když se ohlédl, viděl šedavý světelný srpek - to bylo ústí stoky. Ztenčoval se, jak voda v rybníčku stoupala. "Alžběto!" "Tady jsem!" zaslechl holčičí hlásek. Proud nebyl naštěstí silný a nepodrážel mu nohy. Rozpažil a levou rukou nahmatal stěnu stoky. Opatrně našlapoval, protože na dně se povalovaly uvolněné cihly. "Pane učiteli! Tady jsem!" Ve tmě spatřil slabounkou záři. "Už jsem u tebe! Neboj se, jdu k tobě!" Udělal několik kroků. Záře nabývala na síle. Přicházela z nepravděpodobného místa, odkudsi zleva shůry. Po dalších dvou krocích spatřil šikmo nad sebou otvor a v něm vyděšenou dívčí tvář a ruku držící svíčku. "Pojď. Spusť se dolů. No tak... neboj se." Převzal od ní svíčku a napřáhl k ní volnou ruku. Zdálo se mu, že děvče leze otvorem jaksi nešikovně. Pak si všiml, že drží v ruce kufříček - takový, v jakém holčičky přechovávají svoje panenky a šitíčko. "Zahoď to, Alžběto." "Ne! To je poklad!" "Podej mi to." "Nepodám. Vy byste to zahodil." "Opravdu ne. Podej mi to a skoč dolů!" "Já vám nevěřím. Já nikomu nevěřím." Tiskla kufříček k hrudi. Plakala. Holka sakramentská... pomyslil si učitel hněvivě. Pokročil k ní a zachytil ji za paži. "No tak lez..." Ještě se tu s ní budu prát! Ovšem tak nějak to bylo. Dívka se drápala ven a ani na okamžik nepustila kufříček. Musel ji doslova stáhnout dolů a pak ji vzal pod paží jako balík. Tápal při tom, pak šlápl na hranu cihly, ztratil rovnováhu a pustil svíci do vody. Syklo to a nastala tma. Jsem kousek od východu... malý kousek, ujišťoval se. Tma zhoustla. Ztratil představu o prostoru a popadla ho panika. Zavrávoral a chytil se zdi. Prsty nahmatal spáry. A teď... přemýšlel usilovně, jdu ke vchodu, nebo od vchodu? Kolikrát jsem se otočil? Odkud nejvíc hučí voda? Najednou si uvědomil, že na něho tlačí proud vody. Musí jít proti němu! Dívka tence kvílela hrůzou. Tiskl ji k sobě a krok za krokem postupoval proti stoupajícímu proudu.
Chcete ovlivnit děj románu? Na adrese WWW.LIDOVKY.CZ/NEFF o něm můžete diskutovat s jeho autorem Ondřejem Neffem. Na téže adrese najdete i všechny předchozí díly.
Pokračování zítra
</TEXT>
</DOC>
<DOC>
<DOCID>LN-20020221046</DOCID>
<DOCNO>LN-20020221046</DOCNO>
<DATE>02/21/02</DATE>
<TITLE>
"Neviditelné kondomy" mikrobicidy ve formě gelu, krému nebo čípku, které zabrání přenosu pohlavních chorob - by měly pomoci hlavně ženám z rozvojových zemí.
</TITLE>
<GEOGRAPHY>LONDÝN</GEOGRAPHY>
<TEXT>
JAR, Tanzanie, Uganda, Kamerun a Zambie spolu s Velkou Británií přistoupily k programu, který si klade za cíl vyvinout mikrobicidy pro ženy. Mají sloužit k aplikaci do vaginy a zabránit tak přenosu HIV a jiných původců pohlavních nemocí. Látka by mohla být ve formě gelu, pěny, krému nebo čípků. Přípravek má představovat významnou pomoc zejména pro ženy z rozvojových zemí, které se ocitají v situacích, kdy nemohou zabránit styku s HIV-pozitivním mužem a těžko ho přimějí použít kondom. Projekt za 16 milionů liber (asi 832 milionů korun) sponzoruje britské ministerstvo pro mezinárodní rozvoj. Výzkum bude probíhat pod vedením britské Lékařské výzkumné rady a Královské lékařské fakulty. "V současné době je na světě mezi třiceti až čtyřiceti miliony nakažených. Za deset let se při současném tempu šíření nákazy tento počet zdvojnásobí," uvedla pro britskou BBC Clare Shortová z ministerstva. "Více než polovinu infikovaných tvoří mladí mezi 15-25 lety. Je také větší počet nakažených žen, které se nemohou sexu bránit. Chceme vyvinout řadu produktů, které ženám umožní, aby se mohly samy chránit před HIV," řekla Shortová. Dále sdělila, že cena mikrobicidů bude velice nízká, aby si je mohly dovolit právě ženy z chudých zemí. Americká Rockefellerova nadace má velký zájem na co nejrychlejším vývinu účinných mikrobicidů. "Budoucnost chudých žen, které jsou vystavovány vyššímu riziku nákazy HIV/AIDS, i jejich dětí závisí na naší politické vůli spojit se pro naléhavou a moudrou investici," řekl BBC její prezident profesor Gordon Conway. Podle něj je vedle této preventivní metody nutné pokračovat v osvětě a ve výzkumu AIDS vakcíny. "Tady neexistuje buď - anebo, musíme využít všechny zbraně v boji s touto nemocí," dodal Conway. AIDS je nejčastější příčinou smrti v Africe, na světě zaujímá, co se týče počtu obětí čtvrté místo. Denně se údajně nakazí asi 14 tisíc lidí a osm tisíc jich každý den AIDS podlehne. Největší počet lidí nakažených HIV/AIDS připadá na africké rozvojové země, kde se počet dospělých nakažených pohybuje mezi 15-36 procenty. Počet obětí AIDS syndromu získané imunitní nedostatečnosti - se vyšplhal na více než 22 milionů.
LONDÝN - JAR, Tanzanie, Uganda, Kamerun a Zambie spolu s Velkou Británií přistoupily k programu, který si klade za cíl vyvinout mikrobicidy pro ženy. Mají sloužit k aplikaci do vaginy a zabránit tak přenosu HIV a jiných původců pohlavních nemocí. Látka by mohla být ve formě gelu, pěny, krému nebo čípků. Přípravek má představovat významnou pomoc zejména pro ženy z rozvojových zemí, které se ocitají v situacích, kdy nemohou zabránit styku s HIV-pozitivním mužem a těžko ho přimějí použít kondom. Projekt za 16 milionů liber (asi 832 milionů korun) sponzoruje britské ministerstvo pro mezinárodní rozvoj. Výzkum bude probíhat pod vedením britské Lékařské výzkumné rady a Královské lékařské fakulty. "V současné době je na světě mezi třiceti až čtyřiceti miliony nakažených. Za deset let se při současném tempu šíření nákazy tento počet zdvojnásobí," uvedla pro britskou BBC Clare Shortová z ministerstva. "Více než polovinu infikovaných tvoří mladí mezi 15-25 lety. Je také větší počet nakažených žen, které se nemohou sexu bránit. Chceme vyvinout řadu produktů, které ženám umožní, aby se mohly samy chránit před HIV," řekla Shortová. Dále sdělila, že cena mikrobicidů bude velice nízká, aby si je mohly dovolit právě ženy z chudých zemí. Americká Rockefellerova nadace má velký zájem na co nejrychlejším vývinu účinných mikrobicidů. "Budoucnost chudých žen, které jsou vystavovány vyššímu riziku nákazy HIV/AIDS, i jejich dětí závisí na naší politické vůli spojit se pro naléhavou a moudrou investici," řekl BBC její prezident profesor Gordon Conway. Podle něj je vedle této preventivní metody nutné pokračovat v osvětě a ve výzkumu AIDS vakcíny. "Tady neexistuje buď - anebo, musíme využít všechny zbraně v boji s touto nemocí," dodal Conway. AIDS je nejčastější příčinou smrti v Africe, na světě zaujímá, co se týče počtu obětí čtvrté místo. Denně se údajně nakazí asi 14 tisíc lidí a osm tisíc jich každý den AIDS podlehne. Největší počet lidí nakažených HIV/AIDS připadá na africké rozvojové země, kde se počet dospělých nakažených pohybuje mezi 15-36 procenty. Počet obětí AIDS syndromu získané imunitní nedostatečnosti - se vyšplhal na více než 22 milionů.
</TEXT>
</DOC>
<DOC>
<DOCID>LN-20020221047</DOCID>
<DOCNO>LN-20020221047</DOCNO>
<DATE>02/21/02</DATE>
<GEOGRAPHY>BANGKOK</GEOGRAPHY>
<TEXT>
Rozsudek šestiletého vězení v úterý vynesl thajský soud nad vdovou po princi Tchitipchanovi Jugalovi za to, že jej v roce 1995 otrávila. Čalasaj Jugalová (29) byla původně odsouzena k devítiletému vězení. Trest jí byl ale zmírněn, protože při vyšetřování přiznala vinu. Čalasaj řekla policii, že 21. srpna 1995 - krátce po svatbě - dala tehdy šedesátiletému princi do kávy insekticid, aby ztratil vědomí a ona mohla uprchnout z paláce. Princ posléze upadl do bezvědomí a po osmi dnech zemřel. Čalasaj, která byla sirotkem, princ neformálně adoptoval jako čtyřletou. Jeho milenkou se stala ve 14 letech a manželkou ve 23 letech. Poté, co Čalasaj prince otrávila, utekla se svým devatenáctiletým milencem, prodavačem kaštanů, za kterého se později provdala.
</TEXT>
</DOC>
<DOC>
<DOCID>LN-20020221048</DOCID>
<DOCNO>LN-20020221048</DOCNO>
<DATE>02/21/02</DATE>
<GEOGRAPHY>LONDÝN</GEOGRAPHY>
<TEXT>
Británii patří historické prvenství, pokud jde o obrazovou pohlednici vypravenou jako poštovní zásilku. Tu prý poslal Londýňan Theodore Hook již v roce 1840. Hook pohlednici i nakreslil a poslal ji sám sobě, a to v roce, kdy Británie jako první na světě zavedla systém poštovního předplatného. Pohlednice v hodnotě 20 000 liber (asi 900 000 korun) bude nabídnuta k prodeji 18. března na londýnské známkové burze.
</TEXT>
</DOC>
<DOC>
<DOCID>LN-20020221049</DOCID>
<DOCNO>LN-20020221049</DOCNO>
<DATE>02/21/02</DATE>
<TEXT>
Co si pamatuji, vždycky se v životě slibovalo, ale jen máloco se také splnilo. Ne nadarmo se říká sliby chyby. Ve svém mladickém zápalu jsme slibovali, že zítra se bude tančit všude, a marxističtí věrozvěstové dokonce hlásali, že naše děti budou žít už v komunismu. První slib byl bláhový, víc se ve světě válčí, než tančí, a druhý se naštěstí nesplnil. Zbyl z něj jen bonmot Antonína Novotného, že maso bude v "Brzku", kde dostaneme dokonce prý i toaletní papír a dámské vložky. Slibovalo se však i po listopadu. Že komunisti půjdou od válu, německá marka bude za tři koruny, výnosy z kuponů se zdesetinásobí a na začátku nového tisíciletí vydělá každý měsíčně dvacet tisíc čistá ruka. Sladké vidiny mívají u nás hejna proroků, a zvláště před každými volbami se s nimi roztrhne pytel. Snad proto jsme po letitých zkušenostech tolik skeptičtí, ale jen málokdy z toho dovedeme najít východiska a vyvodit důsledky. Jsme zkrátka nepoučitelní. Velice snadno se necháme oblafnout. Rychle a ochotně zapomínáme a politici toho jaksepatří zneužívají. Třeba ty spanilé jízdy Zemanovy vlády, která se rozhodla do voleb postupně navštívit všechny kraje republiky a všude vyprázdnit své rohy hojnosti. Zatím zavítala do tří krajských měst, a pokud dobře počítám, nasypala tam dohromady osmdesát miliardových slibů. Jestli bude stejně intenzivně pokračovat i nadále, rozdá skoro tolik, kolik v současnosti dosahuje státní dluh, takže ho vlastně zdvojnásobí. Možná se to leckde hezky poslouchá, ale realita se brzy rozplyne jako pára nad hrncem. Jen si vezměte rozhodnutí vlády o navýšení platů ve zdravotnictví, školství a státní správě sakumpak. Co se přidá na základních tarifech, ubere se na osobním ohodnocení. Nula od nuly pojde. Reálné zvýšení platů v nedohlednu. To jen populismus se nažral a vesnický kantor, aby jako za starých časů spoléhal, že od místních rodin dostane velikonoční mazanec a štědrovečerní vánočku. Už teď se v některých obcích uvažuje o místním školném. Podobně je tomu v nemocnicích. I tam si ředitelé lámou hlavu, kde na velkorysé vládní rozhodnutí vezmou peníze. Tak se z výjezdů či vlastně výletů za peníze daňových poplatníků stává nejlacinější předvolební kampaň a opoziční koalice tomu všemu čelí pouze vlastním hašteřením. Už ani v parlamentu se při hlasování neshodne a voliče spíš mate a ztrácí, než aby je získávala. Daleko od pravdy nebyl proto premiér, když prohlásil: "Přál bych si, aby se nikdo z nás nechoval jako závistivý líný blbec, který chce spasit svět, a nedokáže spasit ani sám sebe." Vcelku trefné přání utrpělo však v dané chvíli nepřehlédnutelnou kosmetickou vadu na kráse. Kdykoli totiž Miloš Zeman mluví o blbcích, a on tak velice rád častuje své protivníky, měl by se přitom dívat do zrcadla. Spatřil by korpulentního brunátného člověka, jemuž v koutcích úst narůstá a bubří bílá pěna demence. Naprosto nevhodný portrét na billboardy.
</TEXT>
</DOC>
<DOC>
<DOCID>LN-20020221050</DOCID>
<DOCNO>LN-20020221050</DOCNO>
<DATE>02/21/02</DATE>
<TEXT>
LOS ANGELES - Doktoři Richard Fleming a Toby Mayer z Institutu plastické chirurgie v Beverly Hills sestavili po konzultacích s 1500 klientkami seznam nejatraktivnějších vzorů pro zkrášlující operace. "Ženy chtějí vypadat stejně jako nejžádanější hvězdy Hollywoodu," řekl Fleming. Nejžádanější těla tak patří zpěvačkám Britney Spearsové a Jennifer Lopezové a herečce Angelině Jolieové. Nejvíce smyslná ústa vlastní Hilary Swanková a Elizabeth Hurleyová, jejíž postava byla loni tou nejžádanější. Dokonalé oči mají podle dotazovaných Američanek herečky Heather Grahamová, Catherine Zeta Jonesová a Penelope Cruzová. Nos číslo jedna patří hvězdě muzikálu Moulin Rouge Nicole Kidmanové, lícní kosti ženy obdivují u Kim Cattrallové, která ztvárnila jednu z hlavních rolí v seriálu Sex ve městě. V loňském roce patřil tento "titul" Jennifer Lopezové. I muži však mají své favority: Brada Pitta, u něhož si cení hlavně očí, Benicia del Tora - známého zejména z filmu Traffic - se smyslnými rty, Russela Crowea s rozkošnou bradou a Willa Smithe s dokonale vypracovaným tělem. Podobat se svému idolu může klient přibližně za 40 tisíc dolarů (asi 1,5 milionu korun).
</TEXT>
</DOC>
<DOC>
<DOCID>LN-20020221051</DOCID>
<DOCNO>LN-20020221051</DOCNO>
<DATE>02/21/02</DATE>
<TITLE>
Iberdrola, španělská elektrárenská společnost, nehodlá za ČEZ zaplatit to, co nyní požaduje česká vláda. Prohlásil to generální ředitel Iberdroly Ignacio Sanchez Galan. Vláda požaduje za majoritní podíl v ČEZ a šesti regionálních distribučních firmách minimálně 200 miliard korun. Soutěž o ČEZ už vzdali italský Enel a francouzský podnik Electricité de France.
</TITLE>
<TEXT>
Novou huť bude pomáhat prodat Roland Berger. Vláda schválila usnesení na uzavření smlouvy o poradenství při privatizaci Nové huti. Potvrdila tak, že asistenční služby poskytne společnost Roland Berger &amp; Partner. Usnesení stanovuje, že odměna pro poradce může dosáhnout maximálně 40 milionů korun.
Transgas podle předběžných výsledků dosáhl za osm měsíců své existence v loňském roce kumulovaného hrubého zisku 5,033 miliard korun. V předloňském roce byl zisk tehdejšího státního podniku 1,822 miliardy korun. Tržby za osm měsíců loni dosáhly 32,411 miliard korun. Předloni měl s.p. Transgas tržby 42,064 miliard korun.
Za vratné lahve dostanou zákazníci tři koruny. Za sedm nejběžnějších typů vratných, tedy skleněných láhví zákazníci dostanou zálohu v jednotné výši tři koruny ve všech obchodech. Za tři koruny by tedy obchody budou vykupovat litrové láhve na víno, láhve 0,7 litru na minerální vodu a na ovocný sirup, dva typy pivních láhví 0,5 litru, láhev na limonádu a sodovou vodu ( 0,33 litru) a láhev na minerální vodu ( 0,33 litru).
IPB Pojišťovna by mohla přijít o své hlavní pardubické sídlo, které po zhruba miliardové investici otevřela koncem roku 2000. Tvrdí to konkursní správce pardubické společnosti AIM Aleš Skořepa, který objekt, v němž nyní pojišťovna sídlí, zapsal do majetku úpadce. IPB Pojišťovna proti zapsání objektu do majetku AIM podala vylučovací žalobu, neboť se domnívá, že bývalá budova AIM je její. Rozhodnout tak bude muset soud.
Česká rafinérská se loni podle předběžných výsledků propadla po pěti letech zisků do ztráty 328,1 milionu korun před zdaněním. V roce 2000 vykázala nezdaněný profit čtyři miliardy korun. Tržby společnosti se snížily na 47 miliard Kč, přičemž v roce 2000 představovaly 52 miliard korun. Zhoršení hospodářského výsledku bylo způsobeno zejména tzv. negativním efektem zásob, kdy především v posledním čtvrtletí roku při prudkém poklesu cen ropy firma prodávala za ceny nižší, než činily výrobní náklady.
Německá ekonomika oslabila ve čtvrtém čtvrtletí minulého roku mezičtvrtletně o 0,25 procenta. Uvedla to německá centrální banka Bundesbank. Údaje potvrdily, že největší evropská ekonomika je v recesi a vykázala tak již třetí negativní mezičtvrtletní růst v řadě.
Rusko hodlá během příštích tří let snížit státní dluh na 40 procent hrubého domácího produktu. "Vypracovali jsme střednědobou strategii, jejímž cílem je snížení výdajů na splácení a správu státního dluhu a jeho redukce na 40 procent HDP do roku 2005," prohlásil ministr financí Alexej Kudrin. Ruský dluh činil na začátku letošního roku 51,9 procenta HDP.
TotalFinaElf, francouzský energetický koncern, je údajně mezi sedmi zájemci o 49 procent akcií společnosti Slovenský plynárenský priemysel. Ve svém včerejším vydání to uvedl slovenský ekonomický týdeník Trend. Italský Snam, francouzský Gaz de France, německý Ruhrgas se podle Trendu dohodly na společné nabídce s ruským Gazpromem.
Joj TV může vysílat na severním Slovensku. Soudkyně slovenského Nejvyššího soudu Eva Babiaková zrušila svoje dřívější rozhodnutí o odkladu přidělení vysílací frekvence v okolí Žiliny pro společnost MAC TV, kterou loni ovládla skupina majitelů TV Nova. Mluvčí Novy Martin Chalupský potvrdil, že nová televize Joj TV začne vysílat podle původního plánu 2. března.
DaimlerChrysler, německoamerický automobilový gigant, očekává, že jeho provozní zisk letos dosáhne nejméně dvojnásobku úrovně z roku 2001. Konsolidované výsledky za minulý rok zatím nejsou známé, ve 4. čtvrtletí však společnost spadla do čisté ztráty 39 milionů eur z čistého zisku 1,4 miliardy eur ve stejném období předchozího roku.
HVB Group, druhá největší banka v Německu (a čtvrtá největší v Česku), musela v loňském roce zvýšit rezervy na špatné úvěry o 18 procent. Způsobily to hospodářská krize v Argentině a kolaps americké energetické společnosti Enron. Čistý zisk banky tak klesl o 35 procent na 938 milionů eur. Nedávné výsledky hlavních konkurentů HVB, kterými jsou Deutsche Bank, Dresdner Bank a Commerzbank, také ukázaly na vysoký růst rezerv na špatné úvěry, za kterým stojí zvýšení počtu bankrotů mezi společnostmi a oslabení německé ekonomiky.
České radiokom. 440,86 1,39
Český Telecom 323,97 5,53
Česká spořitelna 360,72 2,42
</TEXT>
</DOC>
<DOC>
<DOCID>LN-20020221052</DOCID>
<DOCNO>LN-20020221052</DOCNO>
<DATE>02/21/02</DATE>
<TITLE>
Banky daly zadluženému magnátovi najevo, že na splácení dluhů nespěchají
</TITLE>
<TEXT>
Mediální impérium Lea Kircha se bude muset rozdělit, jinak nemá šanci přežít. Kirch nyní prodává vysílací práva na formuli 1.
PRAHA - Den ode dne se situace po uši zadluženého mediálního magnáta Lea Kircha zhoršuje. Nyní oznámil, že prodá svá vysílací práva na formuli 1. Kirchovi poradci uvádějí, že na prodej je 58 procent ve společnosti SLEC, která vysílací práva na formuli 1 kontroluje. Kirch zároveň bude muset svou firmu podle všeho rozdělit, jinak nemá šanci na přežití. Tím se otevře možnost pro vstup nových hráčů na německý mediální trh.
</TEXT>
<HEADING>
Politici nepomohou
</HEADING>
<TEXT>
Němečtí politici, kteří se o záchranu jeho firmy ještě na začátku měsíce velmi zasazovali, včera prohlásili, že si Kirch v podstatě musí pomoci sám. Situace kolem celé kauzy však politiky stále velmi zajímá. Spolkový kancléř Gerhard Schröder už však nehodlá nabízet žádnou přímou pomoc, na kterou Kirch v minulosti spoléhal. Podobně i z Bavorska, kde je sídlo Kirchova mediálního kolosu, přichází jen "možnost rady, pokud ji bude Kirch potřebovat". Aspoň tak hovořil pro agenturu Reuters šéf úřadu bavorského premiéra Edmunda Stoibera Erwin Huber. Právě Stoiber byl před lety jednou z osob, která postrčila Kircha k budování německého i evropského mediálního impéria v Bavorsku. Kirch na oplátku štědře sponzoroval Stoiberovu CSU. Němečtí politici projevují o celou kauzu eminentní zájem i z jiného důvodu. Obávají se, že by do Kirch Gruppe mohl vstoupit jiný mediální magnát, australský Rupert Murdoch se svou News Corp. To by podle mínění německých představitelů mohlo narušit rovnováhu na televizním trhu a také vést k rozsáhlému propouštění. Před volbami je to nepříjemná situace. Obavy politiků ze vstupu Murdocha do Kirch Gruppe jsou více než opodstatněné. Murdoch totiž drží opci na odkoupení svého podílu v Kirchově ztrátové placené televizi Premiere. Kirch by za opci měl v říjnu zaplatit 1,7 miliardy eur. Při jeho dnešních dluzích (podle některých informací mohou, při započtení i dalších závazků, dosahovat výše až 13 miliard eur) by to byl velký problém. Podle listu Financial Times Kirch nabídne Murdochovi za to, že nebude muset opci vyplatit, kontrolu nad celou televizí Premiere a k tomu ještě podíl v soukromých televizích. Podle všeho by Murdoch tuto nabídku mohl přijmout. Jeho vstup by usnadnilo i nutné rozdělení Kirch Gruppe. Kirchovi situaci v posledních dnech usnadnily věřitelské banky, které na něj příliš nenaléhají se splácením dluhů. HVB navíc patrně koupí Kirchův čtyřicetiprocentní podíl v předním německém vydavatelském domě Axel Springer. Leo Kirch vystavěl svůj mediální kolos od nuly. Začínal v padesátých letech nákupem vysílacích práv na Felliniho Silnici. Stal se německým mediálním lídrem, patří mu mimo jiné známé televizní stanice Pro 7 či SAT 1 a dnes mu patří kromě vysílacích práv na formuli 1 i práva na mistrovství světa ve fotbale letos i v roce 2006.
</TEXT>
<HEADING>
Mediální impérium Lea Kirche
</HEADING>
<TEXT>
* KirchMedia největší německý archiv televizních pořadů a filmů, zároveň kontroluje největší německé televizní stanice (například Pro 7, SAT 1)
* Kirch pay-TV do této skupiny patří dnes už ztrátový placený televizní kanál Premiere
* Kirch Beteiligung soubor aktivit, které jsou hobby Lea Kirche; patří mezi ně i čtyřicetiproccentní podíl v největším německém vydavatelském domě Axel Springer
* jiné aktivity vysílací práva na závody formule 1 a podíl ve výrobci televizních pořadů pro děti Jim Henson Company
</TEXT>
</DOC>
<DOC>
<DOCID>LN-20020221053</DOCID>
<DOCNO>LN-20020221053</DOCNO>
<DATE>02/21/02</DATE>
<GEOGRAPHY>PRAHA</GEOGRAPHY>
<TEXT>
Vláda včera schválila poskytnutí úvěru na úhradu části nákladů spojených s výstavbou bytu. O úvěr mohou požádat osoby mladší 36 let a získat tak až 200 000 korun. Poskytnuté prostředky se úročí tříprocentní úrokovou sazbou ročně a jsou splatné do deseti let. V platnost vstoupí opatření za zhruba tři až čtyři týdny, uvedl ministr pro místní rozvoj Petr Lachnit. Úvěrem lze podporovat pouze novou výstavbu. U manželů musí podmínku věku splňovat oba, úvěr ale získají jen na jednoho. Úvěr musí být využit na úhradu části nákladů spojených s výstavbou bytu. U bytu nesmí podlahová plocha přesáhnout 80 metrů čtverečních, v rodinném domě 120 metrů čtverečních. Omezení podle Lachnita pomůže zamezit zneužití úvěru lidmi s vysokými příjmy, pro které prý jde o příliš nízký bytový standard.
</TEXT>
</DOC>
<DOC>
<DOCID>LN-20020221054</DOCID>
<DOCNO>LN-20020221054</DOCNO>
<DATE>02/21/02</DATE>
<TITLE>
Banky i poradenské společnosti mají zájem o správu problémového majetku Investiční a Poštovní banky.
</TITLE>
<GEOGRAPHY>PRAHA</GEOGRAPHY>
<TEXT>
Majetek Investiční a Poštovní banky v neprůhledných strukturách v čele s fondem Tritton Development Fund (Tritton) na Kajmanských ostrovech bude převeden zřejmě později, než se očekávalo. Podle dřívějších informací měly být "kajmanské fondy" přesunuty z Československé obchodní banky na státní Českou konsolidační agenturu (ČKA) do března. "Zatím to k tomu nesměřuje," uvedl poslanec ČSSD a místopředseda dozorčí rady České konsolidační agentury Josef Hojdar, který dodává: "Požadujeme, aby to bylo co nejrychleji." Přesun majetku fondu Tritton na ČKA by podle informací z finančních kruhů měl být proveden do května. Účetní hodnota majetku fondu je čtyřicet miliard korun. Převody problémového majetku na konsolidační agenturu umožňuje ČSOB záruka, kterou se stát zavázal pokrýt veškeré riskantní obchody IPB.
</TEXT>
<HEADING>
Příliš složité struktury
</HEADING>
<TEXT>
Majetek by přitom nemusela spravovat Česká konsolidační agentura sama, ale mohl by pro ni pracovat najatý správce. "Pro instituci působící na našem území je obtížné spravovat tuto strukturu," uvedl Michal Doktor, poslanec ODS a člen dozorčí rady ČKA. Podle něj je nutné uvažovat o formě veřejné soutěže na správu těchto aktiv. Správa majetku zkrachovalé IPB, který zdědí státní konsolidační agentura, ostatně přitahuje velké finanční společnosti. Svůj zájem spravovat "dědictví" IPB podle náměstka ministra financí Eduarda Janoty projevily velké bankovní i poradenské instituce. "Pochopitelně takové zájmy existují," dodává Hojdar. Majetek roztroušený po daňových rájích by rád spravoval i největší akcionář zkrachovalé IPB - japonská investiční banka Nomura, která složité struktury pomáhala vytvářet. K otázce správy majetku, který IPB převedla na Kajmanské ostrovy, se mluvčí Nomury Claire Williamsová nechtěla vyjádřit. "Je to příliš citlivá záležitost," uvedla. Nomura se však mezi zájemci nevyskytuje. "Zatím to jméno nepadlo," dodává místopředseda dozorčí rady ČKA.
Co vlastní Tritton Development Fund (v %)
IPB Leasing 100,00
Čedok 29,99
Čechofracht Praha 21,88
Bankovní holding 14,85
Jihočeské papírny 38,88
... dále podíly v několika investičních fondech
Pramen: SCP, Čekia, LN
</TEXT>
</DOC>
<DOC>
<DOCID>LN-20020221055</DOCID>
<DOCNO>LN-20020221055</DOCNO>
<DATE>02/21/02</DATE>
<TITLE>
Slevy: jak lze nakoupit kvalitní zboží za málo peněz
</TITLE>
<TEXT>
Nekvalitní zboží za akční ceny rozhodně neprodáváme, tvrdí hypermarkety. Zákazníci si již "akce" oblíbili.
PRAHA - Hypermarkety i větší supermarkety pravidelně v dvoutýdenních intervalech lákají zákazníky na slevy vybraných potravin a dalších druhů spotřebního zboží. Takzvané akce bývají prezentovány v letácích nebo reklamních novinách obchodního řetězce. Podle odhadů odborníků dokáže správně vybrané zboží do akce zvýšit jeho odbyt v řádu desítek procent. "Do akce dáváme vždy výrobek, o který je velký zájem. Neatraktivní zboží, byť by bylo kdovíjak zlevněné, by zákazníky do prodejny ani nepřilákalo. Zboží vybíráme podle sezony," vysvětlil jednatel obchodního řetězce Globus Petr Vyhnálek. Jako příklady typického období pro akci uvedl nejen Vánoce nebo Velikonoce, ale například i svátek svatého Valentýna. V takových termínech je na některé výrobky sleva, prodej jiných zase zvyšuje přibalený dárek. "Reagujeme na poptávku a zájem ze strany zákazníků. Letákové akce probíhají celý rok ve 14denních cyklech. Dále nabízíme permanentně nízké ceny, které jsou trvale snížené u vybraného druhu zboží," uvedl Arne Kejdan, tiskový mluvčí společnosti Ahold, která provozuje řetězec hypermarketů Hypernova. Podle zástupců hypermarketů Carrefour si výhodnou cenu mohou dovolit proto, že nakupují ve velkém objemu. "Nikdy se nejedná o zboží s dobíhající zárukou nebo nižší kvalitou. Akce neznamená, že čistíme sklady. Je to předem plánovaný program, na který se v termínu uzavírají obchody s větším objemem zboží pro akci," řekla tisková mluvčí Carrefouru Jana Havlíčková. Podobnou taktiku mají i hypermarkety Tesco. "Zaměření akce plánujeme dopředu. Výběr konkrétního výrobku do akce ovšem může ovlivnit i nákupčí," uvedla mluvčí Martina Čermáková.
</TEXT>
<HEADING>
V letácích se najde leccos
</HEADING>
<TEXT>
Do vybraných akcí se vedle tradičních produktů, jako jsou například sušenky, masa, oleje, limonády nebo alkohol, často dostanou i výrobky, které se běžně nekupují. Globus například pod heslem Super šance nabízí žehlicí prkna za 549 korun nebo zahradní sestavu za necelé tři tisíce. Do akce Intersparu se vedle mléka, mleté kávy nebo barvy na vlasy dostal i hokejový reprezentační dres za necelých osm set korun nebo digitální fotoaparát. "Pokud vybereme správné výrobky, je prodej několikanásobně vyšší. Jsou případy, kdy za několik dní prodáme tolik jako běžně za několik týdnů," shrnul Josef Pejzl z Globusu.
</TEXT>
<HEADING>
5 rad, jak nakupovat zboží se slevou
</HEADING>
<TEXT>
1. Podobně jako v případě nákupu za plnou cenu je nutné vhodně zvolit obchodníka. Slevy poskytují kromě značkových prodejen například i stánkoví prodejci, kde se prodává obecně méně kvalitní zboží. Zde je v případě vady zboží složité uplatnit reklamaci.
2. Zákazník by si měl dobře prohlédnout cenovku u zboží, které chce koupit. Stojany s visačkou "sleva od.." neznamenají, že každý druh zboží je stejně zlevněný.
3. Na sezonní slevy se vztahuje stejná šestiměsíční záruka jako na jakékoli jiné výrobky. Pokud se prodejce brání přijmout na vadné zboží reklamaci, může si kupující stěžovat.
4. V případě odmítnutí žádosti o reklamaci radí právníci zkusit to znovu a písemně. Pokud totiž dostane spotřebitel písemné odmítnutí, má v ruce proti prodejci důkaz. S ním se pak může obrátit například na Českou obchodní inspekci.
5. Nakupovat například zimní zboží po sezoně nese riziko promlčení záruční lhůty. Když se výrobek začne používat, obvykle až v další sezoně, na reklamaci bývá pozdě.
Srovnání cen vybraného zboží v pražských hypermarketech
Carrefour Globus Tesco Hypernova Interspar
</TEXT>
</DOC>
<DOC>
<DOCID>LN-20020221056</DOCID>
<DOCNO>LN-20020221056</DOCNO>
<DATE>02/21/02</DATE>
<TITLE>
Při placení eury jsou francouzští zákazníci opatrnější než dříve. Tržby z letošních slev dopadly podprůměrně.
</TITLE>
<GEOGRAPHY>PAŘÍŽ</GEOGRAPHY>
<TEXT>
Se stažením franku z oběhu skončily v neděli ve Francii také tradiční povánoční výprodeje. Ačkoliv se první týden mohlo zdát, že letošní rok opět vstoupí do análů jako rekordní, po celkovém zhodnocení šesti týdnů slev nemůže být o rekordech řeč. Většina obchodníků hovoří o průměrných výsledcích, někteří dokonce o podprůměrných. První týden po zahájení slev vzrostl prodej proti stejnému období v loňském roce o 16 procent. Tradiční invaze zákazníků v obchodech však brzy začala slábnout a v posledních dvou týdnech byl v obchodech takřka stejný počet zákazníků jako po zbytek roku. Řada módních značek už proto raději začala představovat nové kolekce.
</TEXT>
<HEADING>
Loňský rok byl výjimečně dobrý
</HEADING>
<TEXT>
Ve velkých obchodních domech, jako jsou například Galeries Lafayette, Printemps, Monoprix a Samaritaine, sice proti loňským slevám vzrostl prodej o jedno procento; známé prodejny značkové konfekce však zaznamenaly pokles o pět procent. Obchodníci ale uznávají, že loňský rok byl výjimečný. Na nižším prodeji během letošních zimních výprodejů se částečně podepsal i přechod na euro. Především první týden slev řada Francouzů utrácela poslední domácí úspory v národní měně. I když na etiketách musely být uvedeny minimálně tři ceny - stará a nová ve francích a eurech a nová v eurech, Francouzi byli při placení eury zatím o něco opatrnější než obvykle. Podle státního tajemníka pro obchod Franćoise Patriata byl ale hlavním důvodem fakt, že Francouzi tentokrát více nakupovali před Vánocemi a při slevách již toho prodejny neměly mnoho k nabídnutí. Patriat uvažuje o tom, že francouzská vláda zkrátí od příštího roku povánoční výprodeje na pouhé čtyři týdny, což požaduje většina obchodníků.
Ve velkých obchodních domech, jako jsou například Galeries Lafayette, Printemps, Monoprix a Samaritaine, sice proti loňským slevám vzrostl prodej o jedno procento; známé prodejny značkové konfekce však zaznamenaly pokles o pět procent. Obchodníci ale uznávají, že loňský rok byl výjimečný. Na nižším prodeji během letošních zimních výprodejů se částečně podepsal i přechod na euro. Především první týden slev řada Francouzů utrácela poslední domácí úspory v národní měně. I když na etiketách musely být uvedeny minimálně tři ceny - stará a nová ve francích a eurech a nová v eurech, Francouzi byli při placení eury zatím o něco opatrnější než obvykle. Podle státního tajemníka pro obchod Franćoise Patriata byl ale hlavním důvodem fakt, že Francouzi tentokrát více nakupovali před Vánocemi a při slevách již toho prodejny neměly mnoho k nabídnutí. Patriat uvažuje o tom, že francouzská vláda zkrátí od příštího roku povánoční výprodeje na pouhé čtyři týdny, což požaduje většina obchodníků.
</TEXT>
</DOC>
<DOC>
<DOCID>LN-20020221057</DOCID>
<DOCNO>LN-20020221057</DOCNO>
<DATE>02/21/02</DATE>
<TITLE>
PRAHA - Povánoční slevy a zimní výprodeje vrcholí. Na rozdíl od pravidelných dvoutýdenních akcí se slevy na vybraný sortiment obvykle poskytují, dokud se nevyprodají zásoby. V tomto období se týkají především zimního oblečení a sportovního vybavení. Slevy dosahují až 75 procent ceny. "Připravujeme se na novou jarní kolekci textilu. Kolekci zima 2001/2002 doprodáváme se slevou," komentovala strategii hypermarketu Carrefour mluvčí Jana Havlíčková.
</TITLE>
<HEADING>
Sleva neomezí práva zákazníka
</HEADING>
<TEXT>
V Carrefouru tak zákazníci můžou například koupit dámské tříčtvrteční kalhoty za 322 korun. Původní cena ovšem činila 1290 korun. V Tesku se pánská zimní bunda zlevnila z původních 2499 na 1999 korun. O čtyři stovky je levnější také zimní bunda pro chlapce, která se nyní dá pořídit za 1399 korun. Při nákupech se slevou odborníci radí zvýšenou opatrnost. U méně seriózních firem se totiž často může stát, že odmítají v případě vady zboží přijmout reklamaci. "Pokud není na výrobku sleva kvůli nějaké vadě - například u oblečení kvůli utrženým knoflíkům - platí šestiměsíční záruční lhůta. Jestliže se ovšem zboží zlevňuje kvůli obyčejnému doprodeji zásob, má zákazník právo vadu reklamovat," upozornil pražský advokát Oldřich Choděra. Dalším nebezpečím u podobně výhodných slev jsou krátké záruční lhůty. Ze zákona se totiž vady mohou reklamovat jen 6 měsíců. Kdo si tedy koupí zjara lyže, snowboard, vázání nebo zimní oblečení, měl by zvážit možné riziko. Během léta se zimní vybavení nepoužívá, a když se vady odhalí, je na reklamaci obvykle pozdě, protože vypršela lhůta. "V takovém případě je právo na straně prodávajícího. Pokud se na zboží nevztahuje smluvní záruka delší než 6 měsíců, už na takovou reklamaci nemusí brát zřetel," uzavřel Choděra.
V Carrefouru tak zákazníci můžou například koupit dámské tříčtvrteční kalhoty za 322 korun. Původní cena ovšem činila 1290 korun. V Tesku se pánská zimní bunda zlevnila z původních 2499 na 1999 korun. O čtyři stovky je levnější také zimní bunda pro chlapce, která se nyní dá pořídit za 1399 korun. Při nákupech se slevou odborníci radí zvýšenou opatrnost. U méně seriózních firem se totiž často může stát, že odmítají v případě vady zboží přijmout reklamaci. "Pokud není na výrobku sleva kvůli nějaké vadě - například u oblečení kvůli utrženým knoflíkům - platí šestiměsíční záruční lhůta. Jestliže se ovšem zboží zlevňuje kvůli obyčejnému doprodeji zásob, má zákazník právo vadu reklamovat," upozornil pražský advokát Oldřich Choděra. Dalším nebezpečím u podobně výhodných slev jsou krátké záruční lhůty. Ze zákona se totiž vady mohou reklamovat jen 6 měsíců. Kdo si tedy koupí zjara lyže, snowboard, vázání nebo zimní oblečení, měl by zvážit možné riziko. Během léta se zimní vybavení nepoužívá, a když se vady odhalí, je na reklamaci obvykle pozdě, protože vypršela lhůta. "V takovém případě je právo na straně prodávajícího. Pokud se na zboží nevztahuje smluvní záruka delší než 6 měsíců, už na takovou reklamaci nemusí brát zřetel," uzavřel Choděra.
</TEXT>
</DOC>
<DOC>
<DOCID>LN-20020221058</DOCID>
<DOCNO>LN-20020221058</DOCNO>
<DATE>02/21/02</DATE>
<TITLE>
Záporná čísla vykázala za loňské hospodaření Česká rafinérská, klíčový zpracovatel ropných produktů na domácím trhu.
</TITLE>
<GEOGRAPHY>PRAHA</GEOGRAPHY>
<TEXT>
Mimo jiné nízké ceny ropy na světových trzích se neblaze podepsaly na hospodaření klíčového zpracovatele ropných produktů, České rafinérské. Dceřiná firma holdingu Unipetrol se loni podle předběžných výsledků propadla po pěti letech zisků do ztráty 328,1 milionu korun před zdaněním. V roce 2000 vykázala nezdaněný profit čtyři miliardy korun. Tržby společnosti se snížily na 47 miliard Kč, když v roce 2000 představovaly 52 miliard korun. Po zdanění činila loni ztráta 61 milionů korun, v roce 2000 byl čistý zisk 2,5 miliardy korun. Zhoršení hospodářského výsledku bylo podle mluvčího Unipetrolu Tomáše Zikmunda způsobeno zejména tzv. negativním efektem zásob, kdy především v posledním čtvrtletí roku při prudkém poklesu cen ropy firma prodávala za ceny nižší než výrobní náklady. Jak uvedl, nižší ceny produktů měly za následek i snížení obratu. Stalo se tak navzdory tomu, že celkový prodej produktů se v České rafinérské v roce 2001 zvýšil o 2,3 procenta, dodal.
</TEXT>
<HEADING>
Celosvětové problémy
</HEADING>
<TEXT>
Dalším faktorem, který negativně ovlivnil výsledky společnosti, byla nižší mezinárodní rafinerská marže. Tato marže, což je rozdíl mezi cenami produktů a náklady na nákup ropy, byla ve zpracování ropy a výrobě paliv nižší celosvětově, upozornil mluvčí mateřské firmy. Česká rafinérská je největším zpracovatelem ropy a výrobcem ropných produktů v České republice, vlastní rafinerie v Litvínově a Kralupech nad Vltavou. Vznikla roku 1996 a spolu s Benzinou, Paramem, Chemopetrolem a Kaučukem je součástí holdingu Unipetrol, který získal loni v prosinci v privatizačním tendru holding Agrofert. Za 62,99procentní podíl v Unipetrolu by měl Agrofert zaplatit 361 milionů eur (asi 11,5 miliardy korun). Agrofert podepsal smlouvu s Fondem národního majetku 12. února. Odkládací podmínkou smlouvy je souhlas Úřadu pro ochranu hospodářské soutěže, správní řízení by měl úřad zahájit v nejbližších dnech. Nabídku Agrofertu podporovalo americké Conoco, které má podle šéfa Agrofertu Andreje Babiše zájem o převzetí podílu Unipetrolu v České rafinérské a Benzině. Babiš nevyloučil, že Conoco přivede ještě další společnosti. Další "dcery" Unipetrolu si loni vedly mnohem lépe. Chemopetrol Litvínov zvýšil zisk před zdaněním na 515 milionů Kč. Benzina zvýšila nezdaněný zisk na 40,3 milionu korun a Kaučuk vykázal hrubý zisk 128,2 milionu Kč.
Loňské hrubé zisky dcer Unipetrolu (v mil. Kč)
Česká rafinérská -328,1 -
Paramo +256,5 + Chemopetrol +515,0 + Kaučuk +128,2 -
Šipky znázorňují rozdíl oproti roku 2000
Pramen: ČTK
</TEXT>
</DOC>
<DOC>
<DOCID>LN-20020221059</DOCID>
<DOCNO>LN-20020221059</DOCNO>
<DATE>02/21/02</DATE>
<TITLE>
Nezákonně nás vytlačili z trhu, tvrdí na adresu počítačového gigantu firma Be * Pře se točí kolem operačních systémů
</TITLE>
<TEXT>
Zpřístupněte kód Windows představitelům amerických států. Tak zní nařízení soudu, kterému se musí Gatesova firma podřídit.
PRAHA - Počítačový gigant Microsoft čeká další soud. Společnost Be Inc., neúspěšný výrobce operačního systému BeOS, ho obvinila, že monopolní praktiky Microsoftu "zničily její byznys". Na počátku devadesátých let přišla Be se svou verzí operačního systému, který se měl stát alternativou pro tehdejší verzi Windows. BeOS na rozdíl od svého konkurenta dovolil, aby na počítači běželo bez problémů více aplikací najednou. Během krátké doby si získal mnoho fandů, ale skutečného obchodního úspěchu nikdy nedosáhl. Navíc musel čelit konkurenci i ze strany volně šířeného operačního systému Linux. V roce 1996 se proto Be chystala prodat BeOS dalšímu počítačovému výrobci, firmě Apple. Ta chtěla vylepšit svůj vlastní operační systém MacOS, nakonec ale dala přednost operačnímu systému od zakladatele Apple Steva Jobse a jeho firmy The Next. Program BeOS až vloni získal výrobce kapesních počítačů Palm, který jej chce použít do svého příštího operačního systému Palm OS 5. Firma Be si ponechala právo na případné soudní žaloby spojené s jejím bývalým produktem. Zástupci Be se tak nyní mohli obrátit na federální soud v San Francisku a obvinit Microsoft, že je nelegálně vytlačil z trhu. Uzavíral prý exkluzivní smlouvy s výrobci osobních počítačů, ve kterých jim zakazoval instalaci jiného operačních systému než Windows, popřípadě staršího MSDOS. Tím měl zneužít své dominantní postavení a "zničit" Be.
</TEXT>
<HEADING>
Ukažte nám kód!
</HEADING>
<TEXT>
Microsoft v současné době vede další čtyři soudní pře. Všechny se týkají jeho údajného protiprávního monopolního chování. Podobně jako Be žaluje Microsoft i mediální konglomerát AOL Time Warner. Tomu se nelíbí, že internetový vyhledávač Explorer, který je implementován do Windows, vytlačil z trhu jeho vlastní browser Netscape. V lednu pak americký federální soud zamítl urovnání v dalším sporu, ve kterém 64 milionů zákazníků podalo proti Microsoftu 100 tzv. společných žalob. Počítačového giganta obviňují, že předražuje své produkty. Nejostřeji je sledován spor Microsoftu s devíti americkými státy, které odmítly přistoupit na urovnání, jež Microsoft uzavřel s ministerstvem spravedlnosti USA na podzim minulého roku. Státům se hlavně nelíbí, že navržené urovnání nenutí Microsoft, aby ze svých Windows odstranil internetový vyhledávač Explorer. Microsoft argumentoval, že Explorer je součástí Windows a nemůže být vyjmut, aniž by byl poškozen operační systém. Státy proto žádaly soudkyni Colleen Kollarovou-Kotellyovou, která má případ na starosti, aby Microsoft donutila zpřístupnit kód Windows. Soudkyně jim tento týden vyhověla. Státy tak budou mít možnost prohlédnout si strukturu Windows a zjistit, jaká je vazba Exploreru na operační systém. Obě strany teď vyjednávají o podmínkách zpřístupnění kódu, především o jeho utajení, tak aby se nedostal do rukou konkurentům Microsoftu.
Microsoft v současné době vede další čtyři soudní pře. Všechny se týkají jeho údajného protiprávního monopolního chování. Podobně jako Be žaluje Microsoft i mediální konglomerát AOL Time Warner. Tomu se nelíbí, že internetový vyhledávač Explorer, který je implementován do Windows, vytlačil z trhu jeho vlastní browser Netscape. V lednu pak americký federální soud zamítl urovnání v dalším sporu, ve kterém 64 milionů zákazníků podalo proti Microsoftu 100 tzv. společných žalob. Počítačového giganta obviňují, že předražuje své produkty. Nejostřeji je sledován spor Microsoftu s devíti americkými státy, které odmítly přistoupit na urovnání, jež Microsoft uzavřel s ministerstvem spravedlnosti USA na podzim minulého roku. Státům se hlavně nelíbí, že navržené urovnání nenutí Microsoft, aby ze svých Windows odstranil internetový vyhledávač Explorer. Microsoft argumentoval, že Explorer je součástí Windows a nemůže být vyjmut, aniž by byl poškozen operační systém. Státy proto žádaly soudkyni Colleen Kollarovou-Kotellyovou, která má případ na starosti, aby Microsoft donutila zpřístupnit kód Windows. Soudkyně jim tento týden vyhověla. Státy tak budou mít možnost prohlédnout si strukturu Windows a zjistit, jaká je vazba Exploreru na operační systém. Obě strany teď vyjednávají o podmínkách zpřístupnění kódu, především o jeho utajení, tak aby se nedostal do rukou konkurentům Microsoftu.
</TEXT>
</DOC>
<DOC>
<DOCID>LN-20020221060</DOCID>
<DOCNO>LN-20020221060</DOCNO>
<DATE>02/21/02</DATE>
<GEOGRAPHY>SOUL</GEOGRAPHY>
<TEXT>
Čtyři roky trvalo tuzemskému výrobci dopravních letadel Leteckým závodům Kunovice, než dokázal na trhu udat svůj výrobek. Ministr financí Jiří Rusnok včera předal korejskému ministerstvu lesů k užívání letoun L 410 vyrobený právě v Kunovicích. Letadlo vybavené zejména k monitorování požárů stálo kolem dvou milionů dolarů a společnost jedná o dodávce dalších čtyř kusů pro korejskou vládu. "Je to úspěch českého průmyslu na tak složitém trhu, jako je Korea," uvedl ministr Rusnok. Také předseda představenstva kunovického závodu Soska potvrdil, že je těžké se na korejský trh dostat. Zvlášť pro firmu, která funguje teprve půl roku poté, co ji Moravan Otrokovice koupil v konkursu. Smlouva je podle Sosky doplněna velkými garancemi, ale jednání s Korejci pokračují. "Jednáme o dalších čtyřech kusech, o něž projevila zájem korejská armáda a vojenská policie. Opět jde o monitorovací verze," řekl. Záleží zejména na tom, jak se první stroj osvědčí. Zatím obstál ve všech zkouškách v různých klimatických podmínkách. Další možnou zakázkou pro kunovickou firmu je deset kusů větších letounů L 610, o které projevily zájem místní korejské aerolinie. Letoun L 410 je první zakázkou firmy po odkupu z konkursní podstaty. Aby společnost přežila, potřebuje podle Sosky vyrábět jeden a půl stroje měsíčně. Firma je bez dluhů a výrobu zatím financuje z půjčky od nejmenovaného amerického finančního investora z oblasti ropného průmyslu. Malý dopravní turbovrtulový letoun L 410 pro Koreu společnost vyrobila počátkem ledna a součástí dodávky bylo zajištění přeletu na korejské letiště.
</TEXT>
</DOC>
<DOC>
<DOCID>LN-20020221061</DOCID>
<DOCNO>LN-20020221061</DOCNO>
<DATE>02/21/02</DATE>
<TITLE>
Kurs praktického práva
</TITLE>
<TEXT>
Jaká má svědek u soudu práva a jaké má povinnosti? A kdy může své svědectví odmítnout? Na tyto otázky odpovídá další díl kursu praktického práva.
Asi každý z nás se ve svém životě dopustil protiprávního jednání, tedy porušil zákon. Přešel po přechodu na červenou, zaparkoval na místě, kde je to zakázáno. Ale i vzorný občan, který se nedopouští ani těchto drobných přestupků, určitě viděl, jak je dělá někdo jiný. Přitom málokoho napadne, že by měl takováto překročení zákona hlásit. V životě se ale vyskytují i daleko složitější případy. Mám na mysli ty situace, kdy jsme svědky činnosti, která naplňuje skutkovou podstatu trestného činu. Uprostřed noci nás vzbudí zvukový alarm parkujícího vozidla. Máme-li na svém autě toto poplašné zařízení zabudované, první reakce je, zda někdo nesahá právě na náš majetek. Vykoukneme proto z okna a podíváme se na parkoviště. S úlevou konstatujeme, že naše auto stojí zcela klidně a tiše tam, kde jsme jej opustili. U vozidla souseda se ale pohybují nějaké dvě osoby. Jedna postává venku, druhá už je vevnitř. A na první pohled je jasné, že soused to není. Co máme v tomto případě dělat? V žádném případě nebrat spravedlnost do svých rukou. Tedy nechytat pachatele. Správným postupem je ihned telefonicky vyrozumět policii o tom, že máte důvodné podezření, že někdo páchá trestnou činnost. Pokud to podmínky dovolují, měli bychom se snažit si podezřelé osoby dobře prohlédnout, abychom později při případném vyšetřování mohli s určitostí říci, zda je člověk, jehož nám policisté ukazují, tím, kterého jsme viděli při trestné činnosti. Je to důležité také proto, abychom mohli být policii nápomocni v případě, že se pachatele nepodaří zadržet na místě činu. Policisté od nás mohou chtít nejen popis jeho fyzického vzhledu (tedy to, jak byl vysoký, jestli byl tlustý či hubený, jakou měl barvu vlasů), ale i popis jeho oblečení, chůze (například že napadal na jednu nohu), případně, pokud jsme jej slyšeli mluvit, jeho řeči (jakým stylem mluvil, zda to byla čistá čeština nebo zda bylo cítit, že je to cizinec, jestli používal nějaké nářečí nebo některých neobvyklých slovních spojení). Pro policii je cenný i popis některých detailů - tetování, jizev apod. Můžeme se však také stát svědky ještě závažnějších trestných činů, například loupeže nebo vraždy. I v tomto případě platí zásada okamžitě informovat policii. Snaha o zadržení pachatele je sice záslužná, ale jak jsme se nedávno přesvědčili při loupeži v plzeňském klenotnictví, může skončit pro svědka i tragicky. Lupič muže, který se jej pokusil zadržet, zastřelil. V tomto případě byla již loupež dokonána a pachatel se z místa činu snažil uprchnout. Trestní zákon zná ale i ustanovení o nepřekažení trestného činu. V tomto případě je trestné jednání toho, kdo nepřekazí spáchání trestného činu. Tím, kdo spáchá tento trestný čin, může být každý, kdo se dozví, že někdo připravuje nebo páchá některý z trestných činů, které jsou v trestním zákoně taxativně vyjmenované, a takovému činu nezamezí, například tím, že informuje policii. Může se například jednat o trestný čin vlastizrady, sabotáže, obecného ohrožení, loupeže, vraždy a podobně. Podrobný výčet těchto trestných činů by byl velice obsáhlý. Jsme-li tedy svědky trestné činnosti, například vloupání do osobního vozidla, je naší povinností takový čin oznámit. Policie sama nás pak k věci vyslechne. V tomto případě se stáváme svědkem trestného činu a vztahují se na nás příslušná ustanovení trestního řádu. Z těchto ustanovení vyplývá, že každý je povinen dostavit se k orgánu činnému v trestním řízení a vypovídat jako svědek o tom, co je mu známo o konkrétním trestném činu, o pachateli a o okolnostech důležitých pro trestní řízení.
</TEXT>
<HEADING>
Pokud svědek k soudu nepřijde, hrozí mu pokuta
</HEADING>
<TEXT>
Jestliže se předvolaný svědek bez náležité omluvy nedostaví k soudu, státnímu zástupci nebo policejnímu orgánu, může být potrestán pořádkovou pokutou, a to až do výše 50 tisíc Kč. Svědek může být k výslechu policejním orgánem i předveden, ale to již musí být na vše shora uvedené na předvolánce písemně upozorněn. Někdy může svědek svou svědeckou výpověď odepřít, a to zejména je-li v příbuzenském poměru k osobě obviněného nebo způsobil-li by si sám svou svědeckou výpovědí nebezpečí trestního stíhání. I na tyto okolnosti musí být svědek náležitě upozorněn. Rovněž tak se může stát, že ve složitějších případech, opět jmenovitě uvedených, svědek nemůže být vyslýchán, a to zejména z důvodu ochrany skutečností utajovaných podle zvláštního zákona. Dostavíme-li se tedy k výslechu v postavení svědka, musí nás před započetím výslechu policejní orgán, státní zástupce nebo soudce náležitě poučit o našich právech i povinnostech.
</TEXT>
<HEADING>
Kdy je svědek utajený
</HEADING>
<TEXT>
V poslední době se stává, že svědek požádá o utajení svých osobních údajů. Má-li důvodné obavy o své zdraví nebo z toho, že mu bude způsobena jiná újma, a orgán činný v trestním řízení mu nemůže zajistit náležitou ochranu, vystupuje potom svědek jako utajený svědek. To v praxi znamená, že jeho osobní údaje se vedou odděleně a mohou se s nimi seznamovat pouze orgány činné v trestním řízení a nikdo jiný, v daném případě ani obviněný, ani jeho obhájce. Při výslechu mohou být svědkovi kladeny otázky, které směřují k objasnění všech důležitých okolností týkajících se konkrétní věci. Svědek je povinen vypovídat úplnou pravdu a nic nezamlčet. Svědek musí být poučen o významu svědecké výpovědi z hlediska obecného zájmu a o případných následcích křivé výpovědi. Kdo jako svědek uvede nepravdu o okolnostech, které mají podstatný význam pro rozhodnutí ve věci samé, nebo takové okolnosti zamlčí, může být potrestán odnětím svobody až na tři léta nebo peněžitým trestem. Trestem podstatně vyšším, a to v sazbě tři až osm let, může být potrestán ten, kdo obviněnému způsobí zvlášť závažný následek nebo značnou škodu. Takový trest může dostat například ten, kdo křivě vypovídal a svou výpovědí způsobil to, že obviněný byl vzat do vazby. Svědkovi náleží svědečné. V této platbě je zahrnuta jednak náhrada mzdy, stanovená zpravidla podle vyčíslení hodinové mzdy od zaměstnavatele, a dále náhrada nutných vedlejších výdajů, což jsou ve většině případů cestovní výlohy. Ty se prokazují předloženou jízdenkou. Při použití soukromého vozidla svědkovi náleží náhrada cestovních výdajů upravená podle zvláštního právního předpisu.
</TEXT>
<HEADING>
Kdy svědek u soudu vypovídat nemusí (či nesmí):
</HEADING>
<TEXT>
1. Vypovídat nemusí příbuzný obviněného (obžalovaného) v pokolení přímém (tj. jeho syn, dcera, vnuk, vnučka, pravnuk atd.) jeho sourozenec, osvojitel, osvojenec, manžel a druh. Pokud je obviněných více a svědek je v uvedeném poměru jen k některému z nich, má právo odepřít výpověď i ve vztahu k ostatním obviněným jen tehdy, nelze-li odloučit výpověď, která se jich týká, od výpovědi týkající se obviněného, k němuž je svědek v tomto poměru.
2. Svědek je oprávněn odepřít vypovídat, jestliže by svojí výpovědí způsobil nebezpečí trestního stíhání sobě, svému příbuznému v pokolení přímém, svému sourozenci, osvojiteli, osvojenci, manželu nebo druhovi anebo jiným osobám v poměru rodinném nebo obdobném, jejichž újmu by právem pociťoval jako újmu vlastní.
3. Svědek nesmí být soudem ani jiným orgánem činným v trestním řízení vyslechnut o okolnostech, jež tvoří státní tajemství, které je povinen zachovat v tajnosti, ledaže byl této povinnosti příslušným orgánem zproštěn.
4. Svědek nesmí být vyslýchán k věci též tehdy, jestliže by svou výpovědí porušil státem uloženou nebo uznanou povinnost mlčenlivosti, ledaže byl této povinnosti příslušným orgánem nebo tím, v jehož zájmu tuto povinnost má, zproštěn. Jedná se například o advokáty, lékaře, kněží, ne však například o tzv. služební tajemství.
Své připomínky a dotazy můžete posílat e-mailem na adresu: lucie.ondrichova@lidovky.cz Lidové noviny Vám na tomto místě každý den nabízejí dva praktické kursy. Seznámíme Vás se základy používání internetu. Poskytneme Vám i základní právnické poznatky.
Internetovou verzi kursu najdete na adrese www.lidovky.cz/pravo
</TEXT>
</DOC>
<DOC>
<DOCID>LN-20020221062</DOCID>
<DOCNO>LN-20020221062</DOCNO>
<DATE>02/21/02</DATE>
<TITLE>
44. lekce: Nejjednodušší www stránky
</TITLE>
<HEADING>
Internetový kurs LN pro začátečníky
</HEADING>
<TEXT>
Mohu si vyrobit vlastní webovou stránku, když nejsem vůbec technický typ a o HTML nemám ani páru? Samozřejmě že ano!
Počítače už dávno nejsou určeny jen pro pár zasvěcených odborníků. I vývojáři se naučili respektovat skutečnost, že s jejich produkty přicházejí do styku normální lidé a musejí s nimi být schopni pracovat. A to i bez vysokoškolského vzdělání technického typu nebo několikaměsíčního specializovaného kursu. Jednoduché webové stránky si lze pořídit i bez jakékoliv znalosti jazyka HTML - jejich základního stavebního kamene. Velice luxusní službu i pro naprosté laiky nabízí ve svém balíčku iTools firma Apple pro všechny majitele jejich počítačů na adrese itools.mac.com. Stačí, když si uživatel jejich služeb uloží do příslušných adresářů na iDisku (virtuální disk, který je součástí služby) stavební prvky svých stránek - obrázky nebo krátké videosekvence. Pak si na stránce pro tvorbu vlastní prezentace vybere z několika desítek šablon. Jsou roztříděny do devíti skupin podle svého charakteru - osobní stránka, fotoalbum, videoprezentace, gratulace k narozeninám ap. V dalším kroku se dostane na stránku, kde se dá šablona editovat. Lze do ní vepisovat vlastní texty, umísťovat vlastní obrázky nebo videa. Posledním krokem je jenom potvrzení, že se má takto upravená stránka uložit do webového prostoru. Takto vyrobené stránky jejich návštěvníci najdou na adrese homepage.mac.com/jméno majitele/název stránky. Uživatelé operačního systému Windows mají bohužel smůlu. Tak jednoduchou tvorbu stránek s velice efektním vzhledem by jistě také ocenili. Naštěstí to není zdaleka služba jediná. Jednoduché aplikace pro tvorbu webových stránek začínají postupně nabízet téměř všichni poskytovatelé webových prostorů. Příklady najdete na stránkách www.sweb.cz nebo mujweb.atlas.cz. Není to sice moc luxusní, ale jednoduchou stránku tak vyrobit můžete, a to bez hlubší znalosti HTML. Většina takových prográmků funguje jenom ve webovém prostoru firmy, která je vytvořila. Jiným jednoduchým řešením je použití internetového prohlížeče Netscape Navigator, respektive jeho součásti - Composeru. Dostanete se do něj přes menu: Tasks/Composer. Pracuje se v něm podobně jako v běžném textovém editoru. Pro vytvoření www stránky potřebujete také grafické prvky - tlačítka, ozdobné nápisy, animace. Ani v tomto případě nejste odkázáni jen na práci v profesionálních aplikacích. Na internetu najdete stránky, na kterých si můžete vybrat ze stovek hotových grafických prvků, stránky, kde je můžete různě upravovat (s použitím různých filtrů ap.), ale i stránky, kde je můžete jednoduše vytvořit. Do výroby vlastních stránek se můžete pustit i se základními programy, které už na svém počítači máte. Jak na to a co všechno je k tomu potřeba, o tom si budeme povídat v příštích lekcích.
Zítra: Co budete potřebovat
</TEXT>
<HEADING>
Web slovníček pro dnešní den
</HEADING>
<GEOGRAPHY>GIF</GEOGRAPHY>
<TEXT>
Graphics Interchange Format - je to formát pro ukládání obrázků. Je určený k minimalizaci rozměrů souborů pro přenos po telefonních linkách (internet). Umí jen velmi omezené barevné rozlišení - maximálně 256 barev.
</TEXT>
<HEADING>
Internetový tip pro dnešní den
</HEADING>
<TEXT>
Rozsáhlou databázi vtipů kolujících po internetu naleznete na adrese www.ftipky.cz Jsou tu uložené vtipy textové, obrazové, video, zvukové, rozesilatelné SMS nebo mailem a řada dalších kategorií. A pokud chcete pobavit své přátele, právě tady se můžete inspirovat.
KDE SI MŮŽETE STRÁNKU VYROBIT
</TEXT>
<HEADING>
Seznam
</HEADING>
<TEXT>
Pokud si zaregistrujete svůj www prostor na serveru Seznam.cz a použijete jeho webové rozhraní k přístupu ke svým datům na něm, můžete zároveň používat jednoduchý editor stránek. Moc si toho od něj neslibujte, ale jako nouzové řešení se použít dá. www.sweb.cz
</TEXT>
<HEADING>
Atlas
</HEADING>
<TEXT>
Velice podobná služba Atlasu.cz. Umí na základě vašich dat vygenerovat jednoduchou (textovou) webovou osobní či firemní prezentaci včetně aktivních odkazů (hyperlinků) na jiné stránky. mujweb.atlas.cz
</TEXT>
<HEADING>
Nápisy
</HEADING>
<TEXT>
Nemáte žádný grafický program? Nevadí! Na stránce serveru mediabuilder.com si můžete jednoduše vytvořit grafické prvky (tlačítka, nápisy) pro svoji www stránku. Zadáte text, druh písma, barvu písma a pozadí. Můžete použít i řadu grafických efektů. Výsledný produkt si uložíte ve formátu GIF. Bohužel neumí češtinu. www.acme.com/labelmaker
</TEXT>
<HEADING>
Animace
</HEADING>
<TEXT>
Neuvěřitelné množství (stovky až tisíce) nejrůznějších animací ve formátu GIF určené pro volné použití na vašich internetových stránkách. Vše je přehledně seřazeno do mnoha kategorií. Pokud chcete vybraný obrázek graficky upravit, automaticky jste přesměrováni na stránku, která to umožňuje. www.animationfactory.com
</TEXT>
<HEADING>
GIF
</HEADING>
<TEXT>
Máte obrázek, fotku nebo grafiku ve formátu GIF a chtěli byste upravit její vzhled? Bez použití grafického programu to lze provést na stránce gifworks.com. Nečekejte zázraky, ale ledacos se tu opravdu vyrobit dá. www.gifworks.com
Internetovou verzi kursu najdete na adrese www.lidovky.cz/ikurs
</TEXT>
</DOC>
<DOC>
<DOCID>LN-20020221063</DOCID>
<DOCNO>LN-20020221063</DOCNO>
<DATE>02/21/02</DATE>
<TITLE>
soudí Filip Renč, který si pro svou první divadelní režii zvolil původní český muzikál Michala Davida
</TITLE>
<TEXT>
Zítra má v nově zrekonstruovaném pražském divadle Broadway (někdejší kino Sevastopol) premiéru původní muzikál Kleopatra. Titulní postavu alternují čtyři zpěvačky - Bára Basiková, Ilona Csáková, Radka Fišarová a Monika Absolonová. Hudbu složil Michal David, libreto je zčásti dílem Zdeňka Borovce a po jeho smrti jej dokončili Lucie Stropnická a Lou Fanánek Hagen. Muzikál je také divadelním debutem filmového režiséra Filipa Renče.
</TEXT>
<HEADING>
LN: Jak jste se dostal k divadelní režii?
</HEADING>
<TEXT>
Na Silvestra roku 2000 mně produkční Ota Lichtenberg nabídl, jestli bych nechtěl režírovat muzikál. Možná ho to napadlo po zhlédnutí Rebelů, ale v každém případě produkce chtěla filmového režiséra, protože počítala s filmovými projekcemi, které by dotvořily scénografii. Potřebovali tedy profesionála, který by vedle práce s herci zvládl i tuto složitou technologii.
LN: Divadelní režie je ovšem disciplína, neměl jste obavy pustit se na neznámou půdu?
Byl to svým způsobem skok do neznáma. Vůbec jsem nevěděl, jak se režíruje divadlo, kolik času na to budu potřebovat a jaký způsob práce zvolit. Něco jsem odkoukal od Jozefa Bednárika, protože jsem o něm točil dokumentární film. Kromě toho jsem pomáhal režírovat jeho Draculu v Soulu a mohl nahlédnout do jeho režijní knihy. Některé problémy jsem konzultoval i s Richardem Hesem, který má s muzikálem bohaté zkušenosti. Přes léto jsem si psal scénář a komponoval jednotlivé obrazy podle svých představ, čili postupoval jsem stejně, jako když se připravuji na film.
LN: Teď můžete srovnávat - jaké jsou zásadní rozdíly mezi divadlem a filmem?
Divadlo je stejně jako film práce s hercem, ale je celkově kolektivnější. Divadelní režisér musí pracovat v týmu a hodně záleží na jeho spolupracovnících. Film je zase svým způsobem zábavnější - když natočím scénu, už se k ní nevracím. V divadle se každá situace mnohokrát opakuje a pořád vznikají nové chyby. Pak jsou tu alternace a ty musejí být rovnocenné, což znamená znovu to zkoušet a dorovnávat laťku. To je někdy únavná a mechanická práce.
</TEXT>
<HEADING>
LN: Co bylo pro vaše pojetí muzikálu určující?
</HEADING>
<TEXT>
Zvolil jsem formu, kterou bych označil za multimediální divadelní show. Přál bych si, aby se diváci nenudili a viděli zajímavý příběh z antiky, jehož děj je sice obecně známý, ale je silný a dramaticky nosný. Nejde mi o didaktické lekce z historie a postavy z dějin, ale o živé lidi, kteří prožívají své osudy a vášně. Multimediálnost spočívá ve spojení hereckých, pěveckých a tanečních akcí s filmovou projekcí a počítačovou animací. Navíc jsem přidal ještě činohru. Záměrně jsem porušil muzikálovou strukturu a zakomponoval do ní dialogy dvou bohů.
</TEXT>
<HEADING>
LN: Co vás k tomu vedlo?
</HEADING>
<TEXT>
Jako divák bývám někdy u muzikálu unavený množstvím hudby a ztrácím se v peripetiích děje. Zdálo se mi, že bude osvěžující proložit hudbu vysvětlujícími a trochu komickými komentáři těchto dvou postav. V rolích boha a bohyně se tudíž objeví činoherci - Bořík Procházka, Zdeněk Dušek, Vladimír Brabec, Daniela Kolářová, Jana Švandová a Markéta Hrubešová. Jejich výstupy nám také pomáhají řešit přestavby dekorací. Máme totiž menší problém s technickým zázemím - hloubka jeviště je malá a chybějí nám skladovací prostory na dekorace.
LN: Původně jste měli natáčet filmové vstupy v Egyptě, proč tento plán padl?
Ukázalo se to jako nereálné, protože lokality, kde se děj odehrává, se v původním stavu nezachovaly, takže jsme se rozhodli pro počítačovou animaci. Vytvořili jsme například novou Alexandrii a část Říma, máme průhledy do těchto měst podle historických plánů, umělý Nil a další zajímavosti. Projekce budou tři centrální plátno, které sjíždí seshora, a dvě boční plochy.
LN: Titulní roli i další stěžejní postavy vytvářejí zpěváci pop-music, neměli potíže s herectvím?
Někdy nás to opravdu potrápilo, protože oni jsou zvyklí přijít, postavit se před mikrofon a zazpívat. Tady museli zvládnout vedle zpěvu pohyb, hereckou akci a partnerskou souhru. Někdy to byla mateřská škola, ale díky obrovské energii se podařilo najít společnou řeč. U tak velkého projektu je trochu paradoxní, že půlka z celého týmu včetně mě jsou začátečníci, například výtvarník kostýmů Jan Kocman, scénograf Marek Holý. Mezi interprety jsou dokonalí profesionálové - Bára Basiková nebo Ilona Csáková, ale také lidé, kteří nikdy nestáli na jevišti. Je to zajímavě složená parta a myslím, že pár nových objevů se tam rýsuje.
LN: Kleopatra je typ komerční muzikálové produkce, kromě Rebelů jste se dosud profiloval spíš jako režisér s uměleckými ambicemi. Necítíte v tom nějaký rozpor?
Ne, především chci dělat věci, které mě baví. Mám rád muziku, pokusy o něco nového, atraktivního, a to v jakékoliv oblasti režijní práce. Když jednou natočím psychologický film, neznamená to, že se celý život budu utápět v psychologických dramatech. Pokud přijmu práci na muzikálu, je mou ambicí udělat ho tak, jak má správný muzikál vypadat - výpravný, dynamický a zábavný. Mám rád změnu a nesnáším škatulkování, až skončím s tímto muzikálem, začnu se připravovat na velký film z druhé světové války.
LN: Jak důležitou roli ve vašem rozhodování hrají peníze?
Každá práce je současně i mojí obživou, takže peníze jsou pochopitelně důležité a nevím, proč bych to měl zastírat.
LN: I u nás se už stalo, že některé muzikály propadly, jste připraven i na takovou alternativu?
Riziko neúspěchu je součástí každého podnikání, ale v tomto případě to není můj problém, nejsem producent. Mám pocit, že Kleopatra je dobře odhadnutý projekt, muzikály, které v Čechách krachly, byly takové poloslibotechny, které se rozpadly kvůli špatnému odhadu diváckého vkusu.
</TEXT>
<HEADING>
LN: Co soudíte o současné domácí muzikálové produkci?
</HEADING>
<TEXT>
Mnoho lidí přeceňuje své síly, slyšel jsem neskutečné bláboly, pokud jde o náměty na muzikál. Talentovaných muzikantů, textařů a zpěváků je tu pár, ale muzikálů se hraje hodně, takže logicky deset procent této produkce je v pohodě, zbytek je odpad.
LN: Autorem hudby ke Kleopatře je Michal David, který svou tvorbou glorifikoval a podporoval bývalý režim. Nevadí vám spojit se s ním?
Rád se spojuji s talentovanými a šikovnými lidmi a to Michal David určitě je. Také si myslím, že každý z nás má právo na lidský i profesní vývoj. Když někdo skládá v sedmdesátých a osmdesátých letech pop, proč by v dalším období nemohl skládat dobrou vážnou muziku. Navíc ve své době si jeho písničky zpívala celá republika. Teď se zrovna tak jako já přizpůsobil tématu - věděl, že jde o velký tragický příběh, a svoje hudební vidění tomu podřídil. První, co mě přimělo k režírování tohoto muzikálu, byla právě jeho hudba. Do špatné muziky bych nešel, protože bych nevěděl, co s ní. Mně lidé vyčítají, že jsem hrál malého Julia Fučíka, Michal David třeba zpíval na akcích SSM, ale kdo je bez viny, ať hodí kamenem. V každém případě je to výborný muzikant a to mě na spolupráci s ním zajímá nejvíc.
LN: Neuvažujete o tom, že byste příště režíroval třeba činohru?
Nevím, pro mě by byla činohra asi málo akční. Nedovedu si představit, že bych tři měsíce chodil do divadla a tam by na mě čekali dva herci a já každý den zkoušel a diskutoval s nimi o obsahu role. Mě spíš baví dávat dohromady hodně komponentů.
LN: Jak dlouho se podle vás bude Kleopatra hrát?
To lze těžko odhadnout, záleží na zájmu diváků, ale doufám, že se udrží tak dva roky. Údajně je teď před premiérou prodáno 65 tisíc lístků a to je víc, než měl Dracula.
</TEXT>
</DOC>
<DOC>
<DOCID>LN-20020221064</DOCID>
<DOCNO>LN-20020221064</DOCNO>
<DATE>02/21/02</DATE>
<GEOGRAPHY>PRAHA</GEOGRAPHY>
<TEXT>
Nahrát hymny 193 států smíchané v jedinou hymnu celého světa bylo zatím posledním úkolem specialistů z Hudebního studia Smečky barrandovského filmového studia v Praze. Požadavek na dokončení myšlenky profesora kalifornské univerzity Davida Copeho tam uskutečnili pomocí takzvané Virtuální frekvence. Podle Michala Dolany z agentury GCI Praha je toto zařízení v rámci Evropy dostupné pouze v ČR. Nahrávku pořídili Filharmonici města Prahy pod taktovkou dirigenta Adama Klemense. Slova k natočené skladbě má ve Spojených státech nazpívat některý z předních amerických umělců. "Tento pozoruhodný hudební experiment nevšedně propojil noty, slova a rytmus všech národních hymen do jednoho celku," uvedl ředitel studia ve Smečkách Juraj Ďurovič. Za zajímavé pokládá, jak se podařilo zachytit podstatné části jednotlivých hudebních stylů. Přesto, že tvůrci hymny světa chtěli vytvořit skladbu reprezentující všechny národy, se Ďurovič domnívá, že výsledek připomíná hymnu Spojených států. Od loňského června, kdy bylo zařízení Virtuální frekvence slavnostně uvedeno do provozu, se podobných frekvencí uskutečnily více než tři desítky. Technologické knowhow a zařízení umožňující používat tento zvukový systém získali pražští odborníci díky spolupráci s firmou Forte Music z Los Angeles.
</TEXT>
</DOC>
<DOC>
<DOCID>LN-20020221065</DOCID>
<DOCNO>LN-20020221065</DOCNO>
<DATE>02/21/02</DATE>
<TITLE>
Vrcholem jedenáctého ročníku festivalu AghaRTA bude vystoupení Pata Methenyho
</TITLE>
<TEXT>
Obdivuhodnou dramaturgii má letošní 11. AghaRTA Prague Jazz Festival, každoroční přehlídka světových jazzových celebrit.
PRAHA - Den po smrti génia moderní hudby Milese Davise, 29. září 1991, bylo v Krakovské 5 otevřeno centrum AghaRTA, vzápětí vzniklo hudební vydavatelství ARTA a každoroční AghaRTA Prague Jazz Festival (pojmenovaný po slavném Davisově dvojalbu z roku 1975). V průběhu celého roku AghaRTA pořádá cykly koncertů, v nichž nám už představila - slovy Karla Velebného několik habadějů jazzových velikánů řady generací a rozmanitého stylového směřování. Letos je první pololetí festivalu obzvlášť zajímavé.
Už start 10. 3. bude v pražském Lucerna Music Baru impozantní: poprvé u nás vystoupí baskytarista se "zlatým palcem" pravé ruky Marcus Miller. Je někdejším dvorním spoluhráčem Milese Davise z jeho elektrického období (We Want Miles, Tutu, Amandla, Music From Siesta) a zároveň znamenitý aranžér a skladatel. Tento následník stylotvorného kolegy Jaca Pastoria hraje s kytaristou Deanem Brownem a dalšími čtyřmi muzikanty skvostný funk neboli "nadbigbít". 3. dubna opět v Lucerna Mucic Baru koncertuje New Dave Weckl Band. Coreovský hráč na bicí, propojující v širokopásmovém stylovém prostoru soudobý jazz s novodobým rockem. Hned poté, 8. 4., přiveze Scott Henderson a Gary Willis svůj "Tribal Tech" - kvartetní jazzově elektrickou verzi acid rocku. Další vrchol festivalu nastane 15. 4., kdy se v Praze opět objeví Mike Stern Group. Přední světový kytarista se svou úžasnou rytmikou ve složení Lincoln Goines/Dennis Chambers zde představí své nové album Voices, nominované na cenu Grammy. Jedinečný trumpetista slovenskočeského prapůvodu Laco Deczi se svým synem Vajcom na bicí a projekt Cellula New York navštíví Prahu 21. dubna. Akusticky elektrizující novoromantik má smysl pro funk neboli "hudbu pro dolní polovinu těla". První máj oslaví publikum Lucerna Music Baru vystoupením nejlepšího současného evropského bigbandu Vienna Art Orchestra pod vedením Mathiase Rüega. Zlatým hřebem první poloviny AghaRTA Festivalu bude 27. 5. koncert skupiny Pata Methenyho ve Velkém sále Lucerny. Kultovní kapela renomovaného kytaristy (vlastními slovy "fanatika hudby") pořádá světové turné u příležitosti vydání jedenáctého alba skupiny - Speaking Of Now (Warner Music), kde orchestrálně rozšiřuje interpretační a instrumentální arzenál o tři nové hráče. Jsou to zpívající perkusista a baskytarista Richard Bona, trumpetista Cuong Vu a na bicí zde hraje Antonio Sanchez. Doslova "Spojené národy world music" soudobého jazzu, který neuznává žádné hranice.
</TEXT>
</DOC>
<DOC>
<DOCID>LN-20020221066</DOCID>
<DOCNO>LN-20020221066</DOCNO>
<DATE>02/21/02</DATE>
<TITLE>
Herbert von Karajan jej kdysi označil za největšího houslistu na světě. Dnes a zítra se v Janáčkově divadle v Brně představí jedna z nejvýznamnějších osobností hudebního světa, houslista Gidon Kremer (narozen 1947).
</TITLE>
<GEOGRAPHY>BRNO</GEOGRAPHY>
<TEXT>
Gidon Kremer se proslavil zejména jako interpret soudobé hudby a propagátor méně známých skladatelů, mezi něž patří Alfred Schnittke, Arvo Pärt nebo Astor Piazzolla. Gidon Kremer studoval na moskevské konzervatoři u Davida Oistracha. Vítězství v četných soutěžích (Soutěž královny Alžběty v Bruselu, Paganiniho soutěž a zejména získání Ceny Čajkovského v Moskvě) mu umožnila opustit tehdejší Sovětský svaz a vydat se na sólovou dráhu. Při svém debutu v Londýně se setkal s Herbertem von Karajanem, který mu nabídl spolupráci na natáčení Brahmsova houslového koncertu. Následovala jeho účast na zahajovacím koncertu festivalu v Salcburku za doprovodu Berlínských symfoniků a o dva roky později debut v New Yorku. Od té doby spolupracoval s dlouhou řadou dirigentů zvučných jmen, mezi něž patří Leonard Bernstein, Christoph Eschenbach, Nikolaus Harnoncourt, Lorin Maazel, Riccardo Muti, Zubin Mehta, James Levine, Valery Gergiev, Claudio Abbado, sir Neville Marriner a další. Jeho diskografie obsahuje zhruba stovku titulů. Za některé z nich obdržel mezinárodní ocenění. Před pěti lety založil Kremer soubor Kremerata Baltica, který prezentuje díla soudobých skladatelů především z východní Evropy. Je složen z mladých hudebníků, pocházejících z Litvy, Lotyšska a Estonska. První violoncellistka souboru Marta Sudraba vystoupí v Brně v koncertantní symfonii George Enesku. V Kremerově podání uslyšíme dnes již "klasický" Houslový koncert č. 1 Bély Bartóka. To vše za doprovodu Státní filharmonie Brno, která zahraje Schumannovu Symfonii č. 2. Dirigentské taktovky se chopí Christoph Campestrini.
BRNO - Gidon Kremer se proslavil zejména jako interpret soudobé hudby a propagátor méně známých skladatelů, mezi něž patří Alfred Schnittke, Arvo Pärt nebo Astor Piazzolla. Gidon Kremer studoval na moskevské konzervatoři u Davida Oistracha. Vítězství v četných soutěžích (Soutěž královny Alžběty v Bruselu, Paganiniho soutěž a zejména získání Ceny Čajkovského v Moskvě) mu umožnila opustit tehdejší Sovětský svaz a vydat se na sólovou dráhu. Při svém debutu v Londýně se setkal s Herbertem von Karajanem, který mu nabídl spolupráci na natáčení Brahmsova houslového koncertu. Následovala jeho účast na zahajovacím koncertu festivalu v Salcburku za doprovodu Berlínských symfoniků a o dva roky později debut v New Yorku. Od té doby spolupracoval s dlouhou řadou dirigentů zvučných jmen, mezi něž patří Leonard Bernstein, Christoph Eschenbach, Nikolaus Harnoncourt, Lorin Maazel, Riccardo Muti, Zubin Mehta, James Levine, Valery Gergiev, Claudio Abbado, sir Neville Marriner a další. Jeho diskografie obsahuje zhruba stovku titulů. Za některé z nich obdržel mezinárodní ocenění. Před pěti lety založil Kremer soubor Kremerata Baltica, který prezentuje díla soudobých skladatelů především z východní Evropy. Je složen z mladých hudebníků, pocházejících z Litvy, Lotyšska a Estonska. První violoncellistka souboru Marta Sudraba vystoupí v Brně v koncertantní symfonii George Enesku. V Kremerově podání uslyšíme dnes již "klasický" Houslový koncert č. 1 Bély Bartóka. To vše za doprovodu Státní filharmonie Brno, která zahraje Schumannovu Symfonii č. 2. Dirigentské taktovky se chopí Christoph Campestrini.
</TEXT>
</DOC>
<DOC>
<DOCID>LN-20020221067</DOCID>
<DOCNO>LN-20020221067</DOCNO>
<DATE>02/21/02</DATE>
<GEOGRAPHY>PRAHA</GEOGRAPHY>
<TEXT>
Koncem loňského roku vydala Marie Rottrová album Podívej a k němu uspořádala koncertní turné, které nyní pokračuje dalšími koncerty. "Mám novou doprovodnou kapelu, která je sestavena z muzikantů podílejících se na nahrávce alba. Kromě rytmiky v ní figurují i členové skupiny Neřež. Tato skupina je teď i stálým hostem mých koncertů," říká zpěvačka. První z letošních vystoupení oblíbené zpěvačky se uskuteční v Divadle Kalich v Praze (25. 2.), další v Teplicích (26. 2.), Brně (27. 2.), Prostějově (28. 2.) a v Třebíči (1. 3.), poté v Českých Budějovicích, Plzni, Karlových Varech a na Slovensku. V pražském Divadle Kalich bude Marie Rottrová vystupovat pravidelně: "Do docela malého sálku se vejde 450 diváků, takže jsou přímo u nás a vzniká zde jakási klubová atmosféra," říká. "V Kalichu bychom také měli od května točit jakési volné pokračování mého někdejšího televizního pořadu Divadélko pod věží. Pravděpodobně to bude vždy záznam živého vystoupení, během kterého bych si chtěla splnit nejrůznější přání. Budu si zvát hosty muzikanty, zpěváky, textaře a další umělce."
</TEXT>
</DOC>
<DOC>
<DOCID>LN-20020221068</DOCID>
<DOCNO>LN-20020221068</DOCNO>
<DATE>02/21/02</DATE>
<GEOGRAPHY>PRAHA</GEOGRAPHY>
<TEXT>
Česká skupina A-tak byla jako první hudební formace z České republiky vybrána do oblíbeného zábavného pořadu anglické televize Channel 4. Jednodenní natáčení proběhlo v úterý v Paříži. Program, který uvádí známý moderátor Antoine Caunes, se zaměřuje na kulturní události z celé Evropy; nabízí rozhovory s celebritami a vystoupení hudebních skupin. Podle informací Stanislava Pecháčka z firmy BMG zaujala producentku britského pořadu internetová stránka skupiny. A-tak v Paříži natočili píseň Průvan a singl z připravovaného alba Svět okolo nás, které by mělo vyjít letos v dubnu.
</TEXT>
</DOC>
<DOC>
<DOCID>LN-20020221069</DOCID>
<DOCNO>LN-20020221069</DOCNO>
<DATE>02/21/02</DATE>
<TITLE>
Ivan Klíma vydal po čtyřiceti letech novou monografii o Karlu Čapkovi
</TITLE>
<TEXT>
Razantní název knihy Velký věk chce mít též velké mordy je úryvkem z příležitostných veršů, které Čapek otiskl v srpnu 1936; vidí v nich téměř věštecky 20. století - a to není ani v jeho půli - nelichotivě jako čas gangsterů, pokroku ve vraždění, diktátorů, velkých vynálezů a ještě větších válek.
Seizmografické Čapkovo myšlení a cítění je udivující: zkázonosnost atomu, výroba lidí, terorismus, totalitní režimy - všechno, co uvedl na scénu svých děl, nazvatelných dnes jako fantasy či sci-fi, prošlo scénou evropských a asijských dějin jako odporný komplot všeho možného zla. I zdá se od Klímy nápadité a příhodné dát podobný název knize o bytosti tak jemné a citlivé jako Čapek - a proto asi tak háklivé na všechny typy a odrůdy krachů. Životopisná pentalogie Marie Šulcové o bratřích Čapkových, na Karla arbiter nad jiné - Jiří Opelík, ale též František Černý, slovenský Alexander Matuška i ruští čapkologové... - a byl jsem tedy zvědav, zda nenesl Ivan Klíma sovu do Athén. Nenesl, je svůj. Dáno též tím paradoxně - , že zná snad všechno, co je o Čapkovi napsané. Má o něm doširoka dohluboka načteno, takže Čapek novinář, prozaik, dramatik, překladatel, politolog, zahrádkář, cestovatel, autor tisíců dopisů, Masarykův druh a důvěrník, činorodý předseda Pen klubu, přítel mnoha a nepřítel mnohých... je Klímovi znám až do záhybů přístupných jen obdivu a neimitovanému vztahu.
</TEXT>
<HEADING>
Čtyřicet let "čapkování"
</HEADING>
<TEXT>
A jak by ne, když Klíma své "čapkování" obrábí 40 let; v r. 1962 vyšla jeho první studie o K. Č. Platil v ní jen překvapivě nízkou daň z dobové ideologické vichřice - třebas ve výkladu První party, v drobných odkazech na povinné klasiky, či v tehdejší rétorice o nutnosti zobrazovat vztah člověka ke společnosti; nikde ale otevřeně neprotežuje teorii třídnosti umění a jeho pusté služebnosti. Chytré je ocitování Nezvala s jeho tvrzením, že idea musí podléhat realitě ne naopak. V doplněném vydání z r. 1965 Klíma už nezaujatě píše o filozofii pragmatismu, marxisty haněné, a je tam i mimořádně cenná kapitola o hrdinovi Čapkem stvořeném, který má "prostotu dělných lidí, přemýšlivost kantorů, smířlivost a nadhled lidí budoucího věku". Třetí vydání, opět doplněné, padlo za oběť normalizaci; v roce 1970 byl Klímův Čapek cenzurou zaškrcený a kniha nevyšla... A tak Klíma nyní vydává svého čtvrtého Čapka, s použitím jen nepatrných segmentů tří vydání předcházejících. Je to dílo nové, v němž už vytříbeně ovládá svou látku, takže analýza Čapkových děl je přesná, vášnivá, objevná - a má platnost autority. Svědomitost a oddanost, zdá se mi, ctí Klíma u Čapka z jeho ctností nejvíc a vydává tím samozřejmě i svědectví o sobě. Někdo namítne - také dvě útlé vlastnůstky? Co je na nich hodné i jen zaznamenání? Což jsou vůbec úměrné velkému autorovi? Odpovím nedohlídnete jejich energii, jejich něžnou urputnost? Být oddán své věci a své představě v časech nejistot je mravné, statečné i silné. A svědomitost? Neslyšíte v tom urozeném slově přítomnost svědomí? Jsou to skutečně heraldické vlastnosti Čapkovy osobnosti, občanské i literární. Nepředstavujme si ale, že Klíma, ač silně čapkofilní, je ke svému Čapkovi jen obdivně uctivý, že jde pouze o nekritickou adoraci. Kdeže by, žádnou ikonu si v něm nevytváří, a často s Čapkem jemně, leč neústupně nesouhlasí. Příklad za jiné: když píše o jednostrunnosti jeho postav, které jsou často poslušny autorovy vůle jen jako demonstrátoři nějakých pravd, nebo když ideová kostra příliš viditelně ční z masa příběhu... Ale třeba v případě Alquista z RUR se vzápětí trefí do středu problému, když zjišťuje, že tady postava autentickou, osobnostní podobu dostala, a to záměrně - aby "vize zvítězila nad tezí". V případě cestopisných Anglických listů myslím ale, že Klíma Čapkovi křivdí soudem, jako by se Čapek spokojil jen s běžnými turistickými zážitky. Opomenul šperkovní portrétní medailonky Chestertona, Shawa, Wellse, Galsworthyho... a také to, že všechny Čapkovy cestopisy jsou dvojdomé důvtipné a mnohoobsažné autorovy kresby jsou komplementární s textem a musejí se s ním hodnotit jako celek.
</TEXT>
<HEADING>
Doba viděná trojí optikou
</HEADING>
<TEXT>
Pro své sdělení o Čapkově životě a díle zvolil Klíma nejen živý, ale i důmyslný způsob. Nazvu ho obrazně "goblénem"; na straně pro čtenáře má hutný, gradovaně tkaný portrét - v časovém řazení většinou posloupný, ne ale únavně soustavný - na zadní, autorské straně, bohaté trsy znalostí a empatie do svého Čapka. Sem patří i rozsáhlý poznámkový materiál, odkazy na citovaná díla i polemické vstupy do vyprávění. A ještě jeden půvab má Klímovo "tkaní" Čapkova obrazu - je vznikavý, plasticky se děje před čtenářem z mnoha vláken intimních, pracovních i společenských; nahlížíme do soudobých Čech i do Evropy, do manýr salonů literárních a politických, poznáváme udržovatele řádu i jeho bořitele. Dobu vidíme trojí optikou Čapkovou, mnoha současníků i Klímovou. Ostrost pohledu a v nejlepším slova smyslu "naučnost" knihy je v Klímově dovednosti myslet v souvislostech. Nenapíše o silné trojici Hašek, Kafka, Čapek jen tak, pro šarm úvodních kapitol, ale nachází paralely i zásadní odlišnosti, důvody jejich světovosti i bizarní podobnost jejich osudů milostných a partnerských. Zastaví-li se Klíma u subverzivního, mučivého vztahu matky k juvenilnímu Karlovi, pak se k němu při výkladu doličných Čapkových děl vrací a nachází po něm stopy palčivé až stigmaticky. Objevné je Klímovo shrnutí Čapkova života a nesouhlas s frekventovaným názorem o tragickém a až mučednickém údělu Čapkově. Klíma vidí věc zcela protikladně: žádný martyr; žil mohutný, tvořivý život; byl pracovitý a práce mu přinesla monumentální plody; život krátký, často obklíčený chorobami - ale jasný, velebný a naplněný; měl fatální lásku, kterou si nakonec vzal za ženu, byť to bylo pouhé tři roky před smrtí; měl přátelství Masarykovo a jiných velkých; zažil světový úspěch svého díla; zůstal sám sobě věrný... Když to všechno spočteme a potěžkáme, naše úcta a obdiv k Čapkovi kupodivu ještě vzrostou. Všichni, kdo milujeme Karla Čapka a něco o něm víme, přivítáme výraznou Klímovu studii; ale i ti, a zejména oni, kdož si teprve k Čapkovi cestu hledají, budou nasyceni.
Ivan Klíma: Velký věk chce mít též velké mordy (Život a dílo Karla Čapka)
Academia, Praha 2001, 215 stran
</TEXT>
</DOC>
<DOC>
<DOCID>LN-20020221070</DOCID>
<DOCNO>LN-20020221070</DOCNO>
<DATE>02/21/02</DATE>
<TITLE>
Často se říká, že ve frankofonním Québeku píší hlavně ženy. Ano, jména jako Marie Labergeová, France Daigleová, Ying Chenová, Louise Desjardinsová či Gabrielle Royová už čtenáři dobře znají a na trhu je vyhledávají. Například dva svazky historické ságy Marie Labergeové Chuť štěstí dosáhly nákladu 200 tisíc prodaných výtisků. Na počátku cesty ke slávě pro frankofonní kanadské autory stojí úkol uspět, prosadit se na francouzském trhu. Dobře vykročit do literární kariéry se podařilo mladé kanadské prozaičce Nelly Arcanové. Ve Francii vydala svou prvotinu, knihu s provokativním názvem Děvka (Putain, Seuil, 2001, 192 s.).
</TITLE>
<HEADING>
Cynthia a její zákazníci bez tváře
</HEADING>
<TEXT>
Dílo se navzdory svému názvu kupodivu nezabývá erotikou, ačkoli knižní trh v poslední době takové svazky vítá: přinášejí totiž plodné téma pro salonní diskuse a pomáhají zvyšovat tržbu. Přestože mladá québecká autorka neprobírá otázky sexu, jak je teď zejména mezi spisovatelkami v módě, kritika si jí všimla. A hned potvrdila, že prý má Arcanová velký talent na psaní. Hrdinka se svým sedmi osmi klientům, kteří se každodenně objeví u ní v posteli, představuje jako Cynthia. Její pravé jméno znát nepotřebují, slouží jen jako údaj, aby jí mohli příště zas zavolat. Ovšem volba jména není náhodná. Vypravěčka si ho vypůjčila od své sestry, která zemřela rok předtím, než se ona narodila. "Cynthia", zavřená ve svém pokoji uprostřed Montrealu, se snaží pochopit, co ji to sem přivedlo, proč tu čeká na chlapy bez tváře, kteří jí všichni připomínají vlastního otce. Dumá, proč ji straší vidina její matky. A protože chce nějak ven ze zamotané situace, s níž si neví rady ani psychoanalytik, stane se spisovatelkou. Psaní je její způsob autoanalýzy, která má Cynthii pomoci vyhrát souboj se spící matkou a otcem vyhlížejícím konec světa. Čtenář tak pozoruje scény, kdy holčička vyrůstající mezi otcem, jenž nenávidí štěstí, a matkou zahrabanou v peřinách se stává "panenkou, šmouličkou", trýzněnou tyranií krásy. Výsledek? Ubohé anorektické tělo, neustálá beznaděj. Nelly Arcanová píše v dlouhých větách, tečku používá vzácně, zpovědi jako by ze sebe sypala na jediný výdech po dlouhém běhu. "Snad se jí zdařilo vyvolat vedle umírání i život," uzavírá recenzi ve francouzském deníku Le Figaro Nicole Maeonová.
Dílo se navzdory svému názvu kupodivu nezabývá erotikou, ačkoli knižní trh v poslední době takové svazky vítá: přinášejí totiž plodné téma pro salonní diskuse a pomáhají zvyšovat tržbu. Přestože mladá québecká autorka neprobírá otázky sexu, jak je teď zejména mezi spisovatelkami v módě, kritika si jí všimla. A hned potvrdila, že prý má Arcanová velký talent na psaní. Hrdinka se svým sedmi osmi klientům, kteří se každodenně objeví u ní v posteli, představuje jako Cynthia. Její pravé jméno znát nepotřebují, slouží jen jako údaj, aby jí mohli příště zas zavolat. Ovšem volba jména není náhodná. Vypravěčka si ho vypůjčila od své sestry, která zemřela rok předtím, než se ona narodila. "Cynthia", zavřená ve svém pokoji uprostřed Montrealu, se snaží pochopit, co ji to sem přivedlo, proč tu čeká na chlapy bez tváře, kteří jí všichni připomínají vlastního otce. Dumá, proč ji straší vidina její matky. A protože chce nějak ven ze zamotané situace, s níž si neví rady ani psychoanalytik, stane se spisovatelkou. Psaní je její způsob autoanalýzy, která má Cynthii pomoci vyhrát souboj se spící matkou a otcem vyhlížejícím konec světa. Čtenář tak pozoruje scény, kdy holčička vyrůstající mezi otcem, jenž nenávidí štěstí, a matkou zahrabanou v peřinách se stává "panenkou, šmouličkou", trýzněnou tyranií krásy. Výsledek? Ubohé anorektické tělo, neustálá beznaděj. Nelly Arcanová píše v dlouhých větách, tečku používá vzácně, zpovědi jako by ze sebe sypala na jediný výdech po dlouhém běhu. "Snad se jí zdařilo vyvolat vedle umírání i život," uzavírá recenzi ve francouzském deníku Le Figaro Nicole Maeonová.
</TEXT>
</DOC>
<DOC>
<DOCID>LN-20020221071</DOCID>
<DOCNO>LN-20020221071</DOCNO>
<DATE>02/21/02</DATE>
<TITLE>
Dnes má u nás premiéru životopisné drama Čistá duše, v němž exceluje Russell Crowe
</TITLE>
<TEXT>
Inspirací pro zatím poslední film zkušeného režiséra Rona Howarda se stal osud matematického génia Johna Forbese Nashe, který získal Nobelovu cenu navzdory tomu, že se většinu svého života potýkal s drastickými příznaky schizofrenie.
Howardovo drama patří mezi velké filmové oslavy lidství, v nichž spoluprožíváme hrdinův příběh od studentských let až do kmetského věku. Na začátku filmu nás chytí za ruku a už nepustí, dobýváme s ním jeho vrcholy a padáme do jeho propastí. Přitom Russell Crowe se ani v nejmenším nesnaží udělat z Nashe "roztomilého mentála", nad nímž se srdce ustrne, ale vybarvuje jeho kontury temnými i světlejšími odstíny, tak jak se proměňuje "barva" jeho duše.
</TEXT>
<HEADING>
Génius hledá téma
</HEADING>
<TEXT>
Těžiště Nashova příběhu je situováno do klíčového období od roku 1948 do konce padesátých let. John Nash nastoupí na prominentní univerzitu v Princetonu mezi nejnadanější matematické talenty Spojených států. Zatímco jeho sebevědomě frackovití kolegové řeší jeden úkol za druhým a večery tráví s děvčaty a dobrým pitím, introvertní a poněkud arogantně povýšený John ani nechodí na přednášky a stále hledá své téma. Okno svého pokoje neustále popisuje schématy a vzorci. Jeho touha definovat pohyb začíná hraničit s posedlostí. Pak jednou uvidí v hloučku dívek obzvlášť přitažlivou blondýnu. Běžný pokus o sblížení by skončil jako vždy karambolem, Nashe ale problém, jak sbalit tu nejhezčí dívku, osloví natolik, že vymyslí teorii řídící mechaniky nekooperativních her. Dívku samozřejmě nezíská, ale má své velké téma, které převrátí naruby dosavadní ekonomické teze a zařadí ho mezi matematickou elitu světa.
</TEXT>
<HEADING>
Nejlepší přirozený dekódovač
</HEADING>
<TEXT>
Teď už sebejistý odborník s mimořádnými kombinačními schopnostmi najde uplatnění v Pentagonu. V době té nejstudenější studené války, kdy byla Amerika posedlá ruskými špiony, začne Nash pracovat na tajném programu jako "nejlepší přirozený dekódovač". Nekonečné hodiny studuje tuny tisku a hledá v textech nejneuvěřitelnější souvislosti. O spojení s realitou se stará většinou jeho manželka Alicia (náročná a skvěle zvládnutá role Jennifer Connellyové), která začíná chápat, že John žije, tak jako všichni schizofrenici, ve dvou světech. Tady se vlastně Howardův snímek dostává znovu na začátek vyprávění. Jeho pointa totiž není v tom, že těžce duševně nemocný člověk může získat Nobelovu cenu - to koneckonců víme, ale tkví v důmyslném propletenci skutečností a vizí, z nichž si John Nash vytvořil svůj vlastní svět. Howardovo matematicky přesné, a přesto filmově působivé vyprávěcí schéma se opírá o propracovaný scénář Akiry Goldsmana, který pochází z rodiny klinických psychiatrů a v duševních poruchách se pohybuje skutečně jako doma. Ke cti tvůrců je nutno přičíst především dobrý odhad na přenášení akcentů: jakkoli sledujeme příběh matematika, netopíme se v číslech, ale v jeho ryze lidském příběhu, a podobně autentická studie paranoidní schizofrenie je v tomto případě také důmyslnou a napínavou podívanou. Nashovým životem se nemusíme bezbřeze brodit, ale hezky ho přehopkáme po důležitých vrcholcích, které jsou vydatnými esencemi klíčových životních okamžiků.
</TEXT>
<HEADING>
Osminásobný tah na oscarovou bránu
</HEADING>
<TEXT>
Za vší precizností a vybroušeností ovšem prosvítá také snaha Čistou duši skutečně dokonale vyčistit. Jako by vznikala podle perfektní šablony na kvalitní filmový příběh, v němž už není prostor pro lidsky improvizované momenty a drobné "nečistoty". Zřejmě nelze tvůrce podezírat z tahu na oscarovou bránu, ale Čistá duše prostě patří do kategorie filmů, které ceny akademie dostávají. V čele oscarového pelotonu čítajícího osm nominací stojí Russell Crowe. Jeho John Nash je postavou z rodu Hoffmanových Rain Manů, kteří skrze obrovskou složitost svého vnitřního světa odhalují ta nejjednodušší kouzla obyčejného života. Na přihrbeného matematika s nejistou chůzí, kterému ruka neustále instinktivně vystřeluje směrem k hlavě, se bude ještě dlouho vzpomínat. Ctihodní akademici si možná neměli ocenění pro Crowea vyplýtvat na loňském Gladiátorovi, letos si totiž pozlacenou sošku skutečně zaslouží.
Čistá duše (A Beautiful Mind)
USA 2001
Scénář: Akiva Goldsman
Režie: Ron Howard
Kamera: Roger Deakins
Hudba: James Horner
Hrají: Russell Crowe, Jennifer Connellyová, Ed Harris, Christopher Plummer a další
Distribuce v ČR: Bontonfilm
</TEXT>
</DOC>
<DOC>
<DOCID>LN-20020221072</DOCID>
<DOCNO>LN-20020221072</DOCNO>
<DATE>02/21/02</DATE>
<TITLE>
Nejnavštěvovanější snímky v ČR od 14. do 17. 2.
</TITLE>
<TEXT>
Harry Potter a ...
VB 2001 Režie: Chris Columbus 93 605 ( 94 827)
Pán prstenů (1. díl)
USA 2001 Režie: Peter Jackson 36 061 ( 561 099)
Příšerky, s. r. o.
USA 2001 Režie: Pete Docter 8743 ( 45 880)
Vanilkové nebe
USA 2001 Režie: Cameron Crowe 6330 ( 57 637)
Banditi
USA 2001 Režie: Barry Levinson 5964 ( 28 527)
Bratrstvo vlků
Francie 2001 Režie: Christophe Gans 5695 (5695)
Zatracení
ČR 2002 Režie: Dan Svátek 5357 ( 18 397)
Traffic - Nadvláda gangů
USA 2001 Režie: S. Soderberg 3802 ( 32 933)
Prci, prci, prcičky 2
USA 2001 Režie: James B. Rogers 3567 ( 290 962)
Deník Bridget Jonesové USA 2001
Režie: S. Maguireová 2552 ( 313 028)
Pramen: UFD
</TEXT>
</DOC>
<DOC>
<DOCID>LN-20020221073</DOCID>
<DOCNO>LN-20020221073</DOCNO>
<DATE>02/21/02</DATE>
<GEOGRAPHY>PRAHA</GEOGRAPHY>
<TEXT>
Ode dneška až do konce února bude pražské kino Aero patřit osobité tvorbě filmového mága Davida Lynche. Vrcholem přehlídky, která nabídne devět filmů, bude premiéra Lynchova zatím posledního snímku Mulholland Drive. Sdružení amerických filmových kritiků označilo tento snímek za nejlepší film roku a - poté co Lynchovu režii ocenila porota v Cannes tvůrce se uchází v režisérské kategorii i o Oscara. Na programu přehlídky najdeme celovečerní debut Mazací hlava, existenciálně laděný historický příběh zdeformovaného člověka Sloní muž, bizarní sci-fi Duna, kultovní Modrý samet, v Cannes oceněnou Zběsilost v srdci, Twin Peaks: Ohni, se mnou pojď předjímající události proslulého televizního seriálu, temný thriller Lost Highway a svéráznou road movie Příběh Alvina Straighta. Sérii Lynchových filmů zahájí i zakončí dokument Tobyho Keelera Pretty As Picture: The Art Of David Lynch, který je u nás uváděn poprvé. Dokument vznikal v průběhu natáčení snímku Lost Highway, obsahuje řadu rozhovorů s Lynchovými kolegy a přáteli a představuje osobitého filmaře i jako malíře a fotografa. Film také sleduje Lynchovu cestu do Prahy, kde s Angelem Badalamentim pracoval na hudbě k Lost Highway, a zahrnuje několik raritních ukázek z režisérových raných krátkých filmů.
</TEXT>
</DOC>
<DOC>
<DOCID>LN-20020221074</DOCID>
<DOCNO>LN-20020221074</DOCNO>
<DATE>02/21/02</DATE>
<TITLE>
Jméno Davida Černého, hlavního garanta nového televizního měsíčníku současného výtvarného umění, vzbuzovalo zvědavost, ale výsledek překonal očekávání.
</TITLE>
<TEXT>
V úvodní snídani s Tomášem Vaňkem, zatím posledním laureátem Ceny Jindřicha Chalupeckého, sedí na návsi před zavřenou hospodou v Ladových Hrusicích (výborný nápad), na drátu napíchnutý rohlík (výtečná práce výtvarníka). Řeč vedou o dokreslovaných a přes šablonu stříknutých ilustracích Josefa Lady. Erotické komentáře známých kreseb před nedávnem pobouřily Ladovy dědice, ale to se divák z přátelské snídaně vlastně ani nedozví. Kolem přejede traktor s valníkem vrchovatě naloženým hnojem. Televizní štáb se v tu chvíli asi výborně bavil... Ale vážně. Krátké příspěvky uvádí pacient stižený artózou, tedy muž s pomalovaným obličejem: Aktuality, Procházka, Výstava měsíce, Setkání s kumštýřem, Ekonomika, Udělej si sám. Výstava Josefa Ryzce, drobné kompozice poskládané z částí Sekorových brouků, mravenců, koníků a berušek. "Doufejme," doufá komentátor, "že Sekorovi dědici budou mít pro současné umění větší porozumění než dědici po Josefu Ladovi." Na výstavě Michaela Biebersteina se lehce útočný tón překvapivě změní, přejde v obdivné vzhlížení. A Jiří David jako první na světě zahájil svou výstavu v Galerii MXM v přímém televizním přenosu. Blahopřejeme. Pomalu se začíná vyjasňovat.
</TEXT>
<HEADING>
Těkání neurotické kamery
</HEADING>
<TEXT>
V procházce po Veletržním paláci si zřejmě David Černý odreagovává traumata způsobená Milanem Knížákem. Věra Jirousová provádí stálou expozicí řemeslníka, muže, kterému může být moderní umění ukradené. Výsledný dojem: ve Veletržním paláci jsou samé hlouposti. Televizní vysílání je z velké části založené na obraze, ale nový měsíčník při záběrech z výstav a výtvarných akcí možnost vizuálního zprostředkování díla či atmosféry místa nevyužívá. Místo věcných pohledů nezvyklé úhly, průhledy, nic neříkající detaily. Kamera neklidně těká sem a tam, nic neukáže. Měsíčník vrcholí Setkáním s kumštýřem a návodem Udělej si sám. Jiří Peňás se marně snaží znemožnit malíře Kristiana Kodeta, dává mu otázky, na které už dávno má své odpovědi. Nejde o rozhovor, o polemiku s Kodetovými díly (v prázdném rámu se sice několikrát objeví Václav Klaus, ale ani jeden Kodetův obraz), jde o snahu malíře dostat, zesměšnit, znemožnit. Meze slušnosti jsou překročeny. Kristianovi Kodetovi nakonec dojde, o co běží: "Vy ze mě chcete udělat blbce." Nechme stranou, jak dobrým či špatným je Kristian Kodet malířem, lidsky nad Jiřím Peňásem tentokrát vyhrál. Ještě větší nachytávku (v televizi Nova předvádějí totéž, jenom v přátelském duchu v pořadu Hogo Fogo Hana Zagorová a Štefan Margita) připravila Artóza Jiřímu Davidovi. Bohumil Klepl anonymně zavolal, že by rád pro ženu koupil kresbu na chlebu s máslem. Následuje návod, jak umění v ceně několika desítek tisíc vyrobit za čtyři padesát. Jak koupit chleba, jak uříznout krajíc, samozřejmě na cirkulárce atd. Jiří David ve své reakci na tento žert píše: "To, co je nebezpečné, je skutečnost, že spolu s marxisty padesátých a sedmdesátých let demonstrovali, že umění je pouhý součet výchozích materiálů, a umělec je tedy podvodník, který balamutí poctivě pracující lid. Chyběla jakákoliv souvislost, možnost se zorientovat."
</TEXT>
<HEADING>
Víra ve strategie úspěšnosti
</HEADING>
<TEXT>
Pořad o současném výtvarném umění by měl být především zasvěcený a přesvědčivý. Měl by se pokusit sdělit divákovi, že současné umění stojí za to, že není švindlem, ale ohromným dobrodružstvím. Měl by řezat a kritizovat, vyzdvihovat a vylučovat, třídit a vřazovat, ale vždy jasně, nedvojsmyslně, bez postranních úmyslů. Česká výtvarná obec (nesourodé společenství umělců, teoretiků, galeristů, sběratelů, novinářů a návštěvníků výstav) je malá, rozdrobená na znepřátelené či netečné skupinky, Artóza v podání Davida Černého je účelovým nástrojem. Kdo se o kulturu nezajímá, podobný pořad nezapne. Pokud Artózu nedopatřením viděl, dál se utvrdí. A kdo výtvarné umění potřebuje, je zklamán, místy znechucen. Existuje zažitá manýra, představa i praxe, jak televizním divákům předkládat současné výtvarné umění. Hodnotu sochy, uměleckého díla sice nevylepší žádné schválnosti, drby a senzace, ale výtvarní umělci dnes stále víc věří společenskému úspěchu, strategiím k úspěchu vedoucím. David Černý je ukázkovým představitelem, Artóza pod jeho velením nemohla dopadnout jinak. Další pokračování průřezníku současným a budoucím uměním bude až v březnu. Do té doby to nějak musíme vydržet.
Artóza
Magazín o výtvarném umění
První díl vysílala Česká televize 29. ledna 2002
</TEXT>
</DOC>
<DOC>
<DOCID>LN-20020221075</DOCID>
<DOCNO>LN-20020221075</DOCNO>
<DATE>02/21/02</DATE>
<TITLE>
Absolvent - Projekt 100
</TITLE>
<TEXT>
Dustin Hoffman v hlavní roli oscarového snímku o mladíkovi, který se zaplete s rodinnou přítelkyní, ale zamiluje se do její dcery.
Amores Perros (Mexiko) 73 %
Propletený příběh tří lidí, které spojují jejich vztahy se psy. Film byl nominován na Oscara.
</TEXT>
<HEADING>
Banditi (USA)
</HEADING>
<TEXT>
Kriminální komedie s Brucem Willisem. Dva úspěšní bankovní lupiči vezmou jako rukojmí ženu v domácnosti Kate (Cate Blanchettová), a ta jim obrátí život vzhůru nohama.
</TEXT>
<HEADING>
Bratrstvo vlků - Hon na bestii (Francie)
</HEADING>
<TEXT>
Dobrodružný příběh z Francie 18. století. Mladý vědec přijíždí na venkov utkat se s mytickou bestií - vlkem, který zabíjí lidi.
Divoké včely (ČR) 74 %
Hořká komedie režiséra Bohdana Slámy o životě lidí v zapadlém koutu severní Moravy s Tatianou Vilhelmovou a Michaelem Jacksonem.
Harry Potter a Kámen mudrců (USA, Británie) 78 %
Filmové zpracování prvního dílu pohádkových příběhů o malém kouzelníkovi Harrym Potterovi a jeho přátelích Ronovi a Hermioně.
</TEXT>
<HEADING>
Jedinečný (USA) 57 %
</HEADING>
<TEXT>
Hvězda hongkongských akčních filmů Jet Li v akční sci-fi. Existují stovky paralelních světů, kde naši dvojníci žijí své vlastní životy.
</TEXT>
<HEADING>
Jeepers Creepers (Německo, USA) 60 %
</HEADING>
<TEXT>
Mladý pár se v hororu režiséra Victora Salvy pokouší odhalit, kdo je tajemný muž se sekerou a co se odehrává v podzemní jeskyni.
</TEXT>
<HEADING>
Klikaři (Británie)
</HEADING>
<TEXT>
Dva kamarádi vymyslí v komedii režiséra filmu Do naha! geniální plán útěku na svobodu. Hlavní roli v něm hraje divadelní představení vězeňského souboru.
</TEXT>
<HEADING>
Lužinova obrana (Británie, Francie)
</HEADING>
<TEXT>
Šachový velmistr Lužin přijíždí do Itálie sehrát svůj životní partii a potkává zde svoji životní lásku. Oboje ale vyhrát nemůže.
</TEXT>
<HEADING>
Mandolína kapitána Corelliho (Británie, USA) 64 %
</HEADING>
<TEXT>
Nicolas Cage se jako kapitán italského vojska za 2. světové války vylodil na řeckém ostrově a získal si srdce místních obyvatel.
Miluji tě k sežrání (Francie)
V hororovém erotickém thrilleru se novomanželé vydávají na svatební cestu do Paříže. Tam se skrývá temná manželova minulost.
</TEXT>
<HEADING>
Můj bratr Tom (Británie, SRN)
</HEADING>
<TEXT>
Debut dlouholetého spolupracovníka Wima Wenderse a Larse von Triera natáčený digitální kamerou. Syrové milostné drama o lásce podivného mladíka a studentky katolické školy.
</TEXT>
<HEADING>
Neříkej ani slovo (USA) 66 %
</HEADING>
<TEXT>
Michael Douglas hraje v temném thrilleru psychiatra, kterého nová pacientka zaplete do podivné hry. V sázce je život jeho vlastní dcery.
Nevěra (Švédsko, Itálie, Německo) 68 %
Téma tragického milostného trojúhelníku tentokrát natočila Liv Ullmanová podle upraveného scénáře Ingmara Bergmana.
Pán prstenů: Společenstvo prstenu (USA, Nový Zéland) 98 %
Nejočekávanější film letošního roku - zfilmování prvního dílu slavné fantasy trilogie J. R. R. Tolkiena Pán prstenů.
</TEXT>
<HEADING>
Policajtka (USA)
</HEADING>
<TEXT>
Thriller o drsné chicagské policistce Sharon s Jennifer Lopezovou v hlavní roli. Setkání Sharon se samotářem Catchem (Jim Caviezel) otevírá staré rány.
</TEXT>
<HEADING>
Přísaha (USA)
</HEADING>
<TEXT>
Nevadský detektiv těsně před odchodem do důchodu (Jack Nicholson) pátrá na vlastní pěst po vrahovi osmileté holčičky. Film vznikl podle knihy Friedricha Dürrenmatta.
</TEXT>
<HEADING>
Pravá blondýnka (USA) 62 %
</HEADING>
<TEXT>
Reese Witherspoonová je typická blondýnka, kterou kvůli její nízké inteligenci opustí chlapec. Rozhodne se ho získat zpět a vydává se studovat práva na Harvard.
</TEXT>
<HEADING>
Princezna a bojovník (Německo)
</HEADING>
<TEXT>
Franka Potenteová jako éterická sestřička z psychiatrické léčebny potkává v dobrodružné romanci Toma Tykwera svůj osud - bývalého vojáka Boda.
</TEXT>
<HEADING>
Prokletí žlutozeleného škorpiona (USA) 81 %
</HEADING>
<TEXT>
Woody Allen jako pojišťovací agent v New Yorku 40. let dokáže vstoupit do podvodníkova mozku. Díky síle Žlutozeleného škorpiona ale podvodník vstoupí do jeho vlastní mysli.
</TEXT>
<HEADING>
Příšerky, s. r. o. (USA) 94 %
</HEADING>
<TEXT>
Počítačově animovaný film o dvou strašidlech, která žijí v Monstrpolisu (velkoměsto plné strašidel) a pracují v továrně na zpracování dětského křiku.
Smrt v Benátkách - Projekt 100 (Itálie)
Geniální italský režisér Luchino Visconti natočil adaptaci novely Thomase Manna o skladateli, který přijíždí do Benátek zemřít.
Temná voda (USA) 60 %
Rodinné drama o ženě námořníka, která se pokouší zahladit stopy po domnělé vraždě a nezamilovat se do pohledného vyděrače.
</TEXT>
<HEADING>
To je mé tělo (Francie) 50 %
</HEADING>
<TEXT>
Hlavním hrdinou kontroverzního snímku je pětatřicetiletý Lyle, který se po letech neplodného manželství seznámí s mladičkou Juliette a naváže sní velmi otevřený sexuální vztah.
</TEXT>
<HEADING>
Traffic - nadvláda gangů (USA) 98 %
</HEADING>
<TEXT>
Kontroverzní režisér Steven Soderberg natočil pseudodokumentární film z prostředí drogové mafie. Snímek získal Oscara za režii a řadu dalších ocenění.
Vanilkové nebe (USA) 74 %
Tom Cruise jako milionářský playboy se v dramatické romanci-thrilleru zamiluje do krásné Penélope Cruzové.
</TEXT>
<HEADING>
Z pekla (USA, ČR) 73 %
</HEADING>
<TEXT>
Londýnský komisař (Johnny Depp) pátrá po vrahovi prostitutek známém jako Jack Rozparovač. Temný film bratří Hughesů vznikal z velké části v Praze.
</TEXT>
<HEADING>
Za nepřátelskou linií (USA) 73 %
</HEADING>
<TEXT>
Válečné drama o elitním letci, který je sestřelen při průzkumné misi a musí se skrývat v bosenských horách. Admirál Reigert mezitím organizuje tajnou záchrannou misi.
Válečné drama o elitním letci, který je sestřelen při průzkumné misi a musí se skrývat v bosenských horách. Admirál Reigert mezitím organizuje tajnou záchrannou misi.
</TEXT>
</DOC>
<DOC>
<DOCID>LN-20020221076</DOCID>
<DOCNO>LN-20020221076</DOCNO>
<DATE>02/21/02</DATE>
<TITLE>
Divadlo na Vinohradech uvádí ve studiu hru, v níž vytvořil svou poslední divadelní roli Marcello Mastroianni
</TITLE>
<TEXT>
Krátce po Turriniho monodramatu Hotovo, konec! v Divadle Kolowrat uvádí i Divadlo na Vinohradech v komorním prostoru zkušebny hru podobného tématu a charakteru.
Planeta posledních let Furia Bordona s italskou lehkostí pojednává o vážné věci - o stárnutí, což znamená zároveň o životě tváří v tvář blížící se smrti i o problému generačním. Není čistým monodramatem: v prvním díle vede stárnoucí otec imaginární rozhovory s dávno zesnulou manželkou a skutečné spory se synem, teprve druhý je monologem osamělého muže na poslední štaci. Dvě fáze znamenají předně dvojí místo. Výtvarník Ivo Žídek výrazně odlišuje výchozí pokoj, jehož přechodnost zřetelně signalizuje propojení prvků dětských (hračky, komiksové obrázky na stěnách) a stařeckých (krabice a balíky se starými knihami, notami, fotografiemi), - a vyprázdněné sterilně bílé prostředí domova důchodců.
</TEXT>
<HEADING>
Mezi realitou a snovostí
</HEADING>
<TEXT>
Složitější je to s podáním hereckým. Hostující režisér Miloš Horanský měl pro ústřední roli Otce k dispozici herce vyspělé jevištní řeči a bohatých zkušeností z rozhlasu a dabingu - Miroslava Moravce. V první fázi mu nesnadný úkol ulehčila trefná volba partnerů. Lucie Juřičková jako Matka vytváří citlivou ozvučnou desku Otcových evokací a reminiscencí. Její nenápadná a přece intenzivní, emocionálně zjihlá přítomnost umožňuje Moravcovi vést text po kolísavé hranici skutečnosti a snovosti - monolog v dialogu, dialog bez přímého kontaktu. Její cudná zdrženlivost se však občas dostává do rozporu s robustním projevem herce, jemuž se přesvědčivěji daří vyjádřit polohy zlobné nespokojenosti než citové vroucnosti. Jeho způsob s prudkými, někdy strojenými přechody od "civilu" do afektu naproti tomu dobře funguje v konfliktním výjevu se Synem, pro něhož našel Martin Zahálka správný poměr mezi pragmatickou racionalitou a citovou otupělostí s výsledkem stejně upřímným jako trapným. Skutečný prototyp dnešního průměru. Otcův závěrečný dlouhý monolog není od autora ani strhující, ani objevný, ale skýtá herci dostatečnou příležitost vyslovit přiměřeným podehráváním stav lidské osamělosti v konečném období života postrádajícího jakýkoli smysluplný přesah. Režisér Miloš Horanský prozíravě zvážil přednosti i nedostatky textu a nepokoušel se jej nastavovat vnějškovými nápady a přídavky. Jeho promyšlená a čistá práce vhodně skryla svou účast za pečlivé herecké výkony.
Furio Bordon: Planeta posledních let
Překlad: Alena Bahníková
Režie: Miloš Horanský j. h.
Scéna: Ivo Žídek
Kostýmy: Ivana Brádková
Divadlo na Vinohradech - zkušebna, česká premiéra 14. 2. 2002
</TEXT>
</DOC>
<DOC>
<DOCID>LN-20020221077</DOCID>
<DOCNO>LN-20020221077</DOCNO>
<DATE>02/21/02</DATE>
<TITLE>
říká italský dramatik žijící v Terstu Furio Bordon, jehož Planeta posledních let slaví úspěchy po celém světě
</TITLE>
<TEXT>
Italský dramatik a režisér Furio Bordon (1943) pochází z Terstu. Jeho komorní hra o složitých vztazích mezi generacemi Planeta posledních let, kterou nyní nastudovalo Divadlo na Vinohradech, posbírala v roce 1993 ceny jako nejlepší současná italská hra. Vzápětí se o její světové renomé postaral Marcello Mastroianni, který ztvárnil hlavní postavu Otce.
LN: Psal jste svou hru s představou konkrétního herce?
Ne, a už vůbec mě nenapadlo, že by postavu Otce mohl hrát Marcello Mastroianni. K tomu došlo až dva roky po jejím napsání. Na hru ho upozornil jeden můj přítel a pro mě bylo velkým uznáním, že po přečtení textu neváhal a ihned roli přijal. Celý život jsem obdivoval jeho herectví, a tak mě velmi potěšilo, že to byl právě on, který mou hru proslavil a postaral se tak i o její úspěch v zahraničí - v různých zemích tuto roli pak chtěli hrát významní herci.
LN: Do kolika jazyků byla hra přeložena?
Myslím, že vzniklo přibližně patnáct překladů.
</TEXT>
<HEADING>
LN: Viděl jste její inscenace v zahraničí?
</HEADING>
<TEXT>
Téměř všechny - v Madridu, Paříži, Bruselu, Vratislavi, Sydney, Tampere a také v několika zemích Jižní Ameriky, kde si získala velkou oblibu. Bruselské nastudování před třemi lety obdrželo cenu kritiky jako nejlepší inscenace roku a další dvě nominace za herecký výkon a režii.
LN: Hraje se dnes Planeta posledních let v Itálii?
Inscenace z roku 1995, v které hrál Mastroianni, se stala tak trochu legendou. Bylo to nejenom díky jeho úžasnému výkonu, ale i proto, že to byla jeho poslední divadelní role. Být vystaven srovnání s legendou je vždy těžké. Loni hru znovu úspěšně uvedl se svým souborem další vynikající italský herec, Gianrico Tedeschi, a ten zvolil úplně jiné pojetí postavy Otce než Mastroianni. Je to velmi zajímavá konfrontace - Mastroianni byl přemýšlivý, melancholický a jemný, Tedeschi zase razantní, rozhněvaný a nerudný.
LN: Proč jste se rozhodl psát o stáří a osamělosti?
Stáří je téma, které se dotýká nás všech. Má pochopitelně své negativní i pozitivní stránky. Dnešní společnost se sice ve vztahu ke stáří hodně změnila a starý člověk většinou zůstává v kruhu své rodiny, obklopen láskou a úctou, ale je stále dost lidí, kteří jsou opuštěni. Mě zajímá proces, kdy si člověk začíná uvědomovat úbytek fyzických sil a přitom má ještě dostatek duševní energie a také dosáhl maxima životní moudrosti. Je to velmi trpké poznání, s nímž se lze jen těžko smířit, a měli bychom si uvědomit, že musíme být k starým lidem trpěliví a chápající, jednou budeme prožívat stejné pocity.
LN: Zhoršilo se, nebo zlepšilo postavení starých lidí ve společnosti?
V Itálii pro ně existuje řada sociálních programů podporovaných státem, ale i tak je dnes víc než kdy jindy složité být starý. Dnešní konzumní společnost vzývá mládí, aktivitu, úspěch, schopnosti, až to téměř hraničí s fetišismem. Kdo je starý a už nevydělává, nemá nárok podílet se na našem "dynamickém" rozvoji. Jako by nikoho nezajímalo, že může předat své zkušenosti a moudrost - je zkrátka "neproduktivní". Ten postoj se musí změnit a má hra je i takovým upozorněním na stav společnosti, na nutnost vcítění se do myšlení druhých. Překonávat vlastní sobectví je základní podmínkou humanismu.
LN: Žijete a tvoříte v Terstu, který je údajně co do skladby obyvatel "nejstarším" městem v Itálii. Ovlivnilo to váš zájem o tuto tématiku?
Nejspíš ano. Obyvatelé v Terstu stále stárnou, protože město má jednu z nejnižších porodností v Evropě. Mohlo by se v budoucnu stát jakousi evropskou laboratoří, místem, které by našlo modelové řešení pro problematiku stárnoucí populace. Podíváte-li se do statistik porodnosti, zjistíte, že za pár desetiletí bude tento problém pro Evropu klíčový.
</TEXT>
<HEADING>
LN: Co nyní píšete?
</HEADING>
<TEXT>
Napsal jsem jakési pokračování druhou hru s podobným námětem, která už také byla několikrát uvedena v zahraničí. Mám již představu o třetí části, chtěl bych vytvořit volnou trilogii, kterou spojuje postava starého otce.
</TEXT>
<HEADING>
LN: Znáte české divadlo?
</HEADING>
<TEXT>
Jsem velkým obdivovatelem české kultury, zejména literatury a dramatu, několikrát jsem navštívil Prahu. Jako ředitel divadla v Terstu jsem uvedl italskou premiéru Havlovy Žebrácké opery. Znám i hry Pavla Kohouta, nastudovali jsme i dramatizaci Haškova Švejka. Doufám, že se mi podaří na jaře přijet do Prahy a zhlédnout českou inscenaci Divadla na Vinohradech.
Jsem velkým obdivovatelem české kultury, zejména literatury a dramatu, několikrát jsem navštívil Prahu. Jako ředitel divadla v Terstu jsem uvedl italskou premiéru Havlovy Žebrácké opery. Znám i hry Pavla Kohouta, nastudovali jsme i dramatizaci Haškova Švejka. Doufám, že se mi podaří na jaře přijet do Prahy a zhlédnout českou inscenaci Divadla na Vinohradech.
</TEXT>
</DOC>
<DOC>
<DOCID>LN-20020221078</DOCID>
<DOCNO>LN-20020221078</DOCNO>
<DATE>02/21/02</DATE>
<TITLE>
Pětidílný televizní seriál inspirovaný Branaldovým románem Stříbrná paruka, vydaným poprvé před více než padesáti roky, připomněl obrovské divácké obci herce z poněkud jiného úhlu, než z jakého je běžně vídají.
</TITLE>
<TEXT>
Jak se televizní tvůrci s textem Branaldovým vyrovnali, posoudí jistě lidé, kteří se tímto médiem soustavně obírají, já se omezím pouze na konstatování, že mi je líto, že velmi dobrý román tu byl přečten značně povrchně, bez větší znalosti divadla, a že byl lecčíms, co někoho napadlo, vylepšován. Televize se netají tím, že k nám pod Branaldovým jménem a pod názvem jeho románu poslala svůj vlastní program, který natočila na motivy známé prózy. Je jen škoda, že neměla ctižádost do řeči tohoto média Stříbrnou paruku spíše "pouze" převést, protože to, co napsal Branald, je prostě lepší a aktuálnější. Ať už ale budou diváci seriál hodnotit příznivě či ne, je nesporné, že ovlivní představy obrovské masy lidí o minulosti českých herců a při reprízách, jednou třeba i na videu určeném školám, zasáhne ještě další diváky. Autoři seriálu totiž, ať už s předlohou dělali cokoli, zasadili příběh do určité minulosti, takže divák jej nutně musí přijímat i jako výpověď o ní.
</TEXT>
<HEADING>
Časy, které herci nikdy nepoznali
</HEADING>
<TEXT>
Román Adolfa Branalda je položen do poloviny 70. let 19. století, tedy do časů, kdy české mimopražské divadlo bylo stále ještě v počátcích. Doba, v níž Stříbrná paruka ožívá v televizi, není však dost určitá. Z toho, jak jsou herci ustrojeni, může jít sice také o 70. léta, ale chvílemi to zrovna tak může být konec století, kdy byly například v módě pěkně nařasené celotělové plavky, v nichž nechají televizníci provokativně promenovat subretku Petry Jungmannové po kašně na náměstí. (Tato scéna je mimochodem obrovským úletem z časů, v nichž se seriál odehrává, něco takového by tehdy snad žádnou herečku nemohlo ani napadnout, protože by riskovala, že společnost, k níž patří, by v městě neobstála.) Obrazem ubytování kočovných herců jsme pak někde v časech, jaké snad nikdy nepoznali. A divadelní sály se zákulisím a s přilehlými diváckými prostorami navozují někdy reminiscence na kulturní domy socialistické éry. Pokud pak jde o scénografii a o tvar i text plakátů, které dává šířit ředitel Matyáš, připomínají snad dvacátá léta minulého století. Krátce a dobře televizní tým si s historickou věrností velkou starost nedělal. A přece jsme v naší televizi, třeba ve Filipově filmové verzi F. L. Věka, viděli už poučenou a precizní práci s dobovými reáliemi. Nebo i dejme tomu v Krejčíkově filmu Božská Ema. Určitá nejistota, kdy se příběh odehrává, není něco, nad čím by se mělo mávnout rukou. Kdyby se totiž seriál odehrával až koncem 19. století, nepokoušel by se soubor diváky nalákat Hoppovou Morillou, ale zcela jistě nějakým Straussem, Supéem, Millöckerem, samozřejmě i Offenbachem, kteří se tehdy u kočovníků i diváků těšili velké oblibě. Uvedení operety by v tu dobu už také nebylo něco neobvyklého, o co by se musel svádět větší zápas. Operety tehdy přec byly i v repertoárech některých převážně činoherních společností. Není ale pravda, jak v Lidových novinách 17. ledna napsala Marta Švagrová, že byly běžnou součástí repertoáru.
</TEXT>
<HEADING>
Falešná atraktivita
</HEADING>
<TEXT>
Na seriálu mi ale hlavně vadí to, že televize tu šíří falešnou představu o kočovných českých divadelnících. Televizníci si totiž nepoučeně a bezstarostně život těchto "tažných ptáků" idealizují. Herci tu chodí v oblecích a šatech přinesených od krejčího či vytažených z muzejních vitrín a hrají ve velmi drahých kostýmech. Také tu musí každý muž mít čistý bílý límeček. Samozřejmě, herci na sebe dbali, šlo jim o čest, o pověst družiny, ale už na dálku bylo v civilu i pak na scéně vidět, jak na tom ve skutečnosti jsou. Také líčení herců je zde nákladné. Ani ředitel významnější společnosti by si asi nemohl troufnout pořídit tak nákladné paruky. (Nehledě už na to, že si je tehdy herci většinou museli píchat sami nebo je pořizovat ze svých hubených honorářů.) Všichni se také dobře ubytovávají v prostorných místnostech, kde je lakovaný nábytek z tvrdého dřeva, na zdech někde dokonce i malované obrazy, po místnosti jsou rozestavěny i kulaté stolky s ubrusy atd. To, že ani na peřinách se v televizi nešetřilo, je také zjevné. Herci ale tehdy bohužel bydleli jinak. V hostinci či přímo v objektu divadla se mohl někdy ubytovat ředitel. Ostatní chodili, jak se říkalo, na kvartýr k různým lidem, kde nájemné bylo malé, mohli si tu i případně vařit, lidé k nim zde byli přátelští. (Ještě za nacistické okupace jsem vídal v Jaroměři herce slavné Burdovy společnosti přenášet velké rákosové koše do privátních bytů.) Za časů Stříbrné paruky, tedy v 70. letech 19. století, byli ještě opravdu většinou velkými chudáky. Mnozí lidé se na ně těšili, vítali je, tleskali jejich představením, nevykazovali je jako katy k noclehům "za hradbami města", jak tvrdil v rozhovoru pro LN Boris Rösner, ale chudí byli. Matyášova společnost, družina střední úrovně, možná chvílemi i šmíra, hrávala jako i jiné družiny jí podobné v menších lokalitách, kde tehdy ještě nebyla velká jeviště a mnohde ani ne scéna stabilní. Samostatné divadelní budovy v 70. letech měla například Třeboň, Čáslav, Dvůr Králové nad Labem, nebylo jich mnoho. Také zákulisní prostor, hlavně šatna, býval těsný, pokud vůbec byl. Jen málokde byly větší sály, ale bez většího diváckého zázemí. Dojem z jeviště i hlediště musel být těsný. Samozřejmě i pokud jde o kulisy, se realizátoři nepoučili. Tak pěkně malované dekorace patří někam úplně jinam. O způsobu hry, o herecké práci, jak je tu traktována, raději pomlčme. Nejlépe se herecky patrně zdařila scéna z Paličovy dcery. Přístup autorů seriálu k životu herců charakterizuje touha vytvořit atraktivní barevnou a barvitou podívanou na lidi zajímající se více méně jen o vzájemné sexuální harašení. A to je vlastně přesně ten přístup, který měli k hercům někteří současníci, televizníky odsuzovaní. Kdo o divadelním životě této kočující komunity nic neví, kdo zatím nečetl ani Branalda, může mít dojem, že koneckonců šlo o ani ne tak nepříjemné výletování.
Na seriálu mi ale hlavně vadí to, že televize tu šíří falešnou představu o kočovných českých divadelnících. Televizníci si totiž nepoučeně a bezstarostně život těchto "tažných ptáků" idealizují. Herci tu chodí v oblecích a šatech přinesených od krejčího či vytažených z muzejních vitrín a hrají ve velmi drahých kostýmech. Také tu musí každý muž mít čistý bílý límeček. Samozřejmě, herci na sebe dbali, šlo jim o čest, o pověst družiny, ale už na dálku bylo v civilu i pak na scéně vidět, jak na tom ve skutečnosti jsou. Také líčení herců je zde nákladné. Ani ředitel významnější společnosti by si asi nemohl troufnout pořídit tak nákladné paruky. (Nehledě už na to, že si je tehdy herci většinou museli píchat sami nebo je pořizovat ze svých hubených honorářů.) Všichni se také dobře ubytovávají v prostorných místnostech, kde je lakovaný nábytek z tvrdého dřeva, na zdech někde dokonce i malované obrazy, po místnosti jsou rozestavěny i kulaté stolky s ubrusy atd. To, že ani na peřinách se v televizi nešetřilo, je také zjevné. Herci ale tehdy bohužel bydleli jinak. V hostinci či přímo v objektu divadla se mohl někdy ubytovat ředitel. Ostatní chodili, jak se říkalo, na kvartýr k různým lidem, kde nájemné bylo malé, mohli si tu i případně vařit, lidé k nim zde byli přátelští. (Ještě za nacistické okupace jsem vídal v Jaroměři herce slavné Burdovy společnosti přenášet velké rákosové koše do privátních bytů.) Za časů Stříbrné paruky, tedy v 70. letech 19. století, byli ještě opravdu většinou velkými chudáky. Mnozí lidé se na ně těšili, vítali je, tleskali jejich představením, nevykazovali je jako katy k noclehům "za hradbami města", jak tvrdil v rozhovoru pro LN Boris Rösner, ale chudí byli. Matyášova společnost, družina střední úrovně, možná chvílemi i šmíra, hrávala jako i jiné družiny jí podobné v menších lokalitách, kde tehdy ještě nebyla velká jeviště a mnohde ani ne scéna stabilní. Samostatné divadelní budovy v 70. letech měla například Třeboň, Čáslav, Dvůr Králové nad Labem, nebylo jich mnoho. Také zákulisní prostor, hlavně šatna, býval těsný, pokud vůbec byl. Jen málokde byly větší sály, ale bez většího diváckého zázemí. Dojem z jeviště i hlediště musel být těsný. Samozřejmě i pokud jde o kulisy, se realizátoři nepoučili. Tak pěkně malované dekorace patří někam úplně jinam. O způsobu hry, o herecké práci, jak je tu traktována, raději pomlčme. Nejlépe se herecky patrně zdařila scéna z Paličovy dcery. Přístup autorů seriálu k životu herců charakterizuje touha vytvořit atraktivní barevnou a barvitou podívanou na lidi zajímající se více méně jen o vzájemné sexuální harašení. A to je vlastně přesně ten přístup, který měli k hercům někteří současníci, televizníky odsuzovaní. Kdo o divadelním životě této kočující komunity nic neví, kdo zatím nečetl ani Branalda, může mít dojem, že koneckonců šlo o ani ne tak nepříjemné výletování.
</TEXT>
</DOC>
<DOC>
<DOCID>LN-20020221079</DOCID>
<DOCNO>LN-20020221079</DOCNO>
<DATE>02/21/02</DATE>
<TITLE>
Abstraktní dvojrozměrná plátna a barevné rytmy v pražské Galerii Behémót
</TITLE>
<TEXT>
Obrazy vystavené v Galerii Behémót vznikly v loňském roce. Jsou velké a barevné, zdá se, že vznikly naráz, ve šťastné chvíli, v jediném okamžiku.
Všechny měří zhruba dvakrát dva metry, Jan Bačkovský (1957) potřebuje velikost, ve které se cítí dobře: dvojrozměrná plocha plátna je prostor, ve kterém se umí svobodně pohybovat. Téměř čtvercové formáty působí monumentálně, ale ještě se dají zvládnout jako celek, navíc ze země, bez štaflí nebo schůdků. Obraz nemá jenom výšku a šířku, ale i třetí rozměr - obrazovou hloubku. Ta vzniká vrstvením barev, postupnou přemalbou. Názvy (Sára nebo Quartet) mají prý hlavně rozlišovací smysl, ale další jména Učitel a Učitelka napovídají mnohem více. Malování je proces, dialog, při práci na obraze se výtvarník dozvídá něco, co dosud nevěděl, učí se, obrazem je veden, poučován. První tah štětcem může vypadat jakkoli, na začátku totiž není víc než mlhavá představa. Malíř říká, že nikdy neví, co bude malovat, dokonce to ani nechce vědět. Během práce se ale všechno začne vyjasňovat. Je to proces podobný šachové partii. "Nejdříve se musíte podívat, co vám hrozí. Když neobjevíte, co protihráč chystá, tak většinou ztratíte šanci, a na obraze se s něčím minete." Jan Bačkovský maluje všemi základními barvami, ale není koloristou. Výsledkem není barevná harmonie, spíš tříšť podobná barevné džungli, proměnlivé skladbě v dětském kaleidoskopu (krasohledu). Barvy překrývá rozhodnými gesty, rychlými údery a dlouhými tahy. Nic skutečného nezobrazuje, oko se tedy nemá čeho zachytit, gestické kompozice nemají úběžník ani významový střed, působí homogenně jako celek, jsou stejnorodé. Vypadají náhodně, ale nejde o anarchii. Náhoda existuje v jedinečnosti, například v osobním životě. V přírodě se i tzv. náhodné události řídí nějakými zákonitostmi. Pravým tématem obrazů Jana Bačkovského je společný fyziologický, mentální, společenský i vesmírný - rytmus. Kdy je abstraktní obraz hotový? Když má malíř pocit, že mu na něm už nic nevadí, nepřekáží. Každé umění je velice osobní záležitost, abstraktní umění zvlášť. Čím subjektivnější je přístup, tím větší nástrahy, tím bližší nebezpečí omylu. Začátkem 90. let žil Jan Bačkovský několik let v Anglii, v londýnském nakladatelství ABC (All books for children) vydal dvě autorské knížky. Rokem narození, dobou studia na pražské Akademii (1980 - 1987) a účastí na výstavách Konfrontace (1987, 1988) patří ke generaci Tvrdohlavých. Pobytem v cizině a "neaktuálností" tématu a formy se ocitl v postavení solitéra. Bačkovského tvorba se logicky vyvíjí, nejsou v ní viditelné zlomy a okamžité vlivy. Malíř dál tvrdohlavě postupuje vlastní cestou.
Jan Bačkovský: Obrazy
Galerie Behémót, Praha
</TEXT>
</DOC>
<DOC>
<DOCID>LN-20020221080</DOCID>
<DOCNO>LN-20020221080</DOCNO>
<DATE>02/21/02</DATE>
<TITLE>
VÝTVARNÉ NOVINKY
</TITLE>
<GEOGRAPHY>STOCKHOLM</GEOGRAPHY>
<TEXT>
V Českém centru Stockholm byla zahájena výstava modelů a fotografií pražské funkcionalistické osady Baba z třicátých let 20. století. Modely, které jsou dílem českých studentů architektury, jsou vyrobeny v měřítku 1:50, jsou opatřeny fotografiemi, nákresy a vysvětlujícími texty v angličtině. Výstavu zahájil prof. ing. arch. Vladimír Šlapeta, DrSc., který zde zároveň pronesl přednášku na téma Český funkcionalismus 1918 - 1938. Projekt představení zajímavého období české architektury švédské odborné i laické veřejnosti vznikl ve spolupráci Českého centra, Fakulty architektury Královské technické vysoké školy ve Stockholmu a Fakulty architektury ČVUT Praha. Výstava bude ve Stockholmu otevřena do 1. března 2002.
STOCKHOLM - V Českém centru Stockholm byla zahájena výstava modelů a fotografií pražské funkcionalistické osady Baba z třicátých let 20. století. Modely, které jsou dílem českých studentů architektury, jsou vyrobeny v měřítku 1:50, jsou opatřeny fotografiemi, nákresy a vysvětlujícími texty v angličtině. Výstavu zahájil prof. ing. arch. Vladimír Šlapeta, DrSc., který zde zároveň pronesl přednášku na téma Český funkcionalismus 1918 - 1938. Projekt představení zajímavého období české architektury švédské odborné i laické veřejnosti vznikl ve spolupráci Českého centra, Fakulty architektury Královské technické vysoké školy ve Stockholmu a Fakulty architektury ČVUT Praha. Výstava bude ve Stockholmu otevřena do 1. března 2002.
</TEXT>
</DOC>
<DOC>
<DOCID>LN-20020221081</DOCID>
<DOCNO>LN-20020221081</DOCNO>
<DATE>02/21/02</DATE>
<TITLE>
VÝTVARNÉ NOVINKY
</TITLE>
<GEOGRAPHY>KYJEV</GEOGRAPHY>
<TEXT>
V galerii Majsterna v Kyjevě se v těchto dnech představila výstava nazvaná Labyrint - Vize a interpretace věčného mýtu v současné grafice. Jde o českou kolekci z 2. mezinárodního trienále grafického umění, které se za účasti 300 umělců ze 31 zemí světa konalo v roce 1998 v Praze. Výstava představila pozoruhodný výběr grafických prací založených na aktuální inspiraci mýtem labyrintu na přelomu tisíciletí. Hlavní organizátor trienále, nadace Inter - Kontakt - Grafik, společně s Ministerstvem zahraničních věcí ČR sestavil z české části putovní výstavu, která je postupně prezentována po celém světě.
KYJEV - V galerii Majsterna v Kyjevě se v těchto dnech představila výstava nazvaná Labyrint - Vize a interpretace věčného mýtu v současné grafice. Jde o českou kolekci z 2. mezinárodního trienále grafického umění, které se za účasti 300 umělců ze 31 zemí světa konalo v roce 1998 v Praze. Výstava představila pozoruhodný výběr grafických prací založených na aktuální inspiraci mýtem labyrintu na přelomu tisíciletí. Hlavní organizátor trienále, nadace Inter - Kontakt - Grafik, společně s Ministerstvem zahraničních věcí ČR sestavil z české části putovní výstavu, která je postupně prezentována po celém světě.
</TEXT>
</DOC>
<DOC>
<DOCID>LN-20020221082</DOCID>
<DOCNO>LN-20020221082</DOCNO>
<DATE>02/21/02</DATE>
<TITLE>
Galerie Scarabeus v Praze představuje obrazy, porcelán a keramiku Jana Tichého a fotografie Petra Našice.
</TITLE>
<TEXT>
Výstava připomíná, jak důležitou součástí Tichého díla jsou krajiny, které se vyznačují uměřeností a střídmostí projevu. Vycházejí z odkazu minulých generací a přitom v nich dozrává osobitý projev. Malíř zdůrazňuje důležité a potlačuje nepodstatné prvky. V kresbách se prolíná preciznost provedení s bohatou fantazií. Zajímavá je umělcova keramika, která motivicky souvisí s malbou. Působivé jsou talíře s krajinnými prvky. Jan Tichý patří ke generaci, která nastupovala koncem osmdesátých let. Její východiska jsou značně různorodá. Někteří se inspirovali odkazem symbolismu, jiní navázali na avantgardní tendence. U mnohých z nich se spojil vliv tradice s využíváním nových technických postupů. Tichý je především malíř, ale zabývá se i užitou tvorbou. Jeho projev se rozvíjí v několika liniích. V raném období navázal na civilistní názor Skupiny 42. Vystavené malby a kresby krajin tentokrát doplňuje i cyklus Hlavy, myšlenkově související s poetikou Františka Grosse. Ubírají se však vlastní, osobitou cestou, na níž se spojuje fantazie se smyslem pro řád. Petr Našic představuje cyklus fotografií, které jsou zajímavým dokumentem z natáčení Formanova Amadea v Praze. Připomenou atmosféru oscarového filmu. Zároveň se do nich promítá autorovo zaujetí tématem, cit pro vystižení okamžiku a také smysl pro přesnou kompozici a hru světel.
</TEXT>
</DOC>
<DOC>
<DOCID>LN-20020221083</DOCID>
<DOCNO>LN-20020221083</DOCNO>
<DATE>02/21/02</DATE>
<TEXT>
Marek Eben se rozloučil s moderováním finále ankety o nejpopulárnější osobnosti TV obrazovky TýTý - a spolu s ním zmizela poslední záminka, proč se na pořad dívat. O téměř jediný zajímavý moment ceremoniálu se na rozloučenou postaral právě on, když získal zrcadlo pro nejpopulárnější osobnost. I když Ebenova výhra nebyla zcela nepředvídatelná (jako jediný byl nominován ve dvou kategoriích) své překvapení nehrál - o to obdivuhodnější byla jeho důstojná improvizace při přebírání ceny. Druhým a posledním oživením pořadu, který (trochu sebemrskačsky, vzhledem k počtu získaných cen) vysílala Česká televize, bylo vystoupení Karla Šípa. Za pozornost stálo především jeho vtipné střídání moderátorského stylu (na jednu kameru usebraně pro veřejnoprávní, na druhou rozjásaně pro komerční diváky). Rozdílná povaha veřejnoprávní a komerční televize patří k tématům, ze kterých si lze s úspěchem a dobře utahovat, ale přesto by asi málokdo byl rád, aby zanikla. To si uvědomila i Česká televize: S pompou podobnou té, která provázela ohlášení agresivního stylu jejího Gladiátora, oznámila po třech týdnech jeho přetvoření na neškodného, hodného a zábavného společníka. Veřejnoprávní Gladiátor po vykonané lobotomii zkrotl a zlidštěl diváci již včera svými hlasy nerozhodovali, kdo vypadne, ale kdo zůstává. Zaplaťpánbůh, jen je otázka, zda k tomu muselo dojít až po vzedmutí vlny divácké nevole. Na podobný zákrok jako Gladiátor je možná v těchto dnech zralá nemalá část sportovních příznivců, trávících u televize večery, noci i časná rána. Zejména v úterý, kdy se ke třem českým nadějím na olympiádě připletlo ještě utkání Sparty v Lize mistrů, nejspíš hrozil v mnoha televizních domácnostech skutečný kolaps. A pokud navíc onoho večera někdo náhodou přepnul na Benefici Aťky Janouškové na Primě, nepomohlo mu už nic. Konkurence atraktivního sportovního přenosu byl jen shodou okolností v pondělí ušetřen závěr seriálu Stříbrná paruka. Naštěstí, jinak by se diváci nedozvěděli, odkud se vlastně vzal jeho název. Seriál si od počátku nekladl žádné velké historiografické ambice. Nikdo by jeho tvůrce nemohl nařknout z nadměrné snahy o realistické vylíčení hereckého života v předminulém století ani z puntičkářské imitace dobových exteriérů. Ne vždy to vadilo, ovšem někdy, jako v případě scény, kdy Karmazín zachrání robě z opravdu hrozivě hořícího domu a obejde se to bez jediné šmouhy, by trochu větší snaha o iluzi opravdovosti vskutku neškodila. Vznikla nenáročná, mělce plynoucí pohádka, jakási dějově skromnější a méně atraktivní obdoba Cirkusu Humberto. Nejvýraznějším kladem seriálu se stal pozoruhodný výkon Borise Rösnera. Po ostatních stránkách je televizní Stříbrná paruka dílo, které diváky neuráží, ale zapsáno zlatým písmem v jejich paměti patrně nezůstane. V čase olympijských her mizí spolu s podstatnou částí programu ČT 2 řada pořadů, které jinak patří k rozumným důvodům, proč televizi zapínat. Přerušen byl například nadějně započatý dokumentární cyklus Československo ve zvláštních službách, půst mají příznivci filmového klubu. Těm opravdu beznadějně nenasytným nabídla Česká televize prvním programu alespoň zajímavý snímek Michael Collins, za trest ovšem až v neděli ve 23.00. Film Neila Jordana s Liamem Neesonem v roli legendárního irského patriota tak byl určen spíše majitelům videorekordérů. Mimo jiné i proto, že o půlnoci, přesně v polovině filmu, začalo na ČT 2 první hokejové utkání českých reprezentantů. K olympijským hrám patří i umění načasovat pořady konkurující sportovním přenosům. To (alespoň v neděli) bezpochyby lépe zvládla Nova velmi černá a neméně vtipná komedie Smrt jí sluší s výbornými herečkami Meryl Streepovou a Goldie Hawnovou skončila právě úderem hodiny duchů.
</TEXT>
</DOC>
<DOC>
<DOCID>LN-20020221084</DOCID>
<DOCNO>LN-20020221084</DOCNO>
<DATE>02/21/02</DATE>
<TITLE>
Po úvodních Scénách z manželského života přivezli Slováci na pražskou přehlídku další inscenaci, která analyzuje lidské vztahy v co největší šíři, v jejich zvláštnosti a proměnlivosti.
</TITLE>
<TEXT>
Heiner Müller se ve své hře Kvarteto inspiroval slavným románem v dopisech Choderlose de Laclose Nebezpečné známosti, který si čeští diváci spojují s Formanovým filmem Valmont. Müller se však vrací spíše k původní předloze, když hlavními a jedinými postavami jsou v Kvartetu markýza de Merteuil a Valmont, jejichž dialogy-monology pak tvoří obsah velmi rafinované a osobité autorské adaptace. Markýzu a Valmonta k sobě nepojí jen erotické pouto, které má podobu vášnivého a zároveň krutého duelu, ale především pohrdání konvencemi, řádem i uznávanými hodnotami. Dokážou rozpoutat peklo, proměnit se jeden v druhého a prožívat v jedné i druhé roli rozkoš, která je jen odvrácenou stranou násilí. Scéna, ve které se odehrávají variace na nebezpečné vztahy, je jasně bílá, dělá dojem cely i sterilní laboratoře připravené k vivisekci živých jedinců. Režisérka Soňa Ferancová vede herce ve výrazně stylizovaných kostýmech a maskách k jakési bizarní hravosti. Rozhodně se nevyhýbá šokujícím momentům, ale na druhé straně ani některým komickým podtónům, které dekadentní zvrhlost už znavených a opotřebovaných hlavních hrdinů posunují do další roviny. Někdy se však nevyhne nebezpečí povrchní konverzační lehkosti, která zamlží významy Müllerova nejednoduchého textu. Ten pak ztrácí naléhavost a mění se jen v sled pikantních situací, které jsou v podstatě stereotypní. Nicméně oba herečtí protagonisté, Zita Furková i Vladimír Hajdu, podávají úctyhodné výkony. Furkové obtloustlá, astmatická a "napráškovaná" markýza zaujme jakousi vulgární ženskostí a živočišnou smyslností stejně jako neustálým střídáním citových i intelektuálních poloh se sugestivní závěrečnou pointou. Hajdu pak ve Valmontovi podtrhl jeho zvrácenost, cynickou krutost, egoismus i závislost na markýze, ale také ironizující reflexi. Inscenace dokazuje, že odhalování hlubin lidských duší zůstává stále vzrušujícím dobrodružstvím. Možná to svědčí o citu pro téma, které může silně rezonovat ve světě, v němž se člověk někdy cítí jen jako bezmocná součást společenské mašinérie.
Heiner Müller: Kvarteto
Překlad: Peter Zajac a Ján Štrasser
Režie: Soňa Ferancová
Scéna a kostýmy: Eva Rácová
Divadlo Astorka Korzo '90 Bratislava - Divadlo Bez zábradlí 19. 2. 2002
</TEXT>
</DOC>
<DOC>
<DOCID>LN-20020221085</DOCID>
<DOCNO>LN-20020221085</DOCNO>
<DATE>02/21/02</DATE>
<TEXT>
Minulý víkend měl v severoamerických kinech premiéru první snímek zpěvačky Britney Spearsové. Dílko režisérky Tamry Davisové, na němž se produkčně podílel i hudební kanál MTV, je promítáno v 2380 kinech a za první čtyři dny utržilo přes 17 milionů dolarů. Popová hvězdička v něm hraje jednu z trojice kamarádek, které putují po USA a poznávají přitom samy sebe.
</TEXT>
</DOC>
<DOC>
<DOCID>LN-20020221086</DOCID>
<DOCNO>LN-20020221086</DOCNO>
<DATE>02/21/02</DATE>
<TITLE>
Na rozhovor s Pavlem Dostálem o kauze Státní opera (LN 19. 2.) reaguje Eva Randová, která se ohradila proti tvrzení, že v době svého ředitelování uvedla divadlo do ekonomických potíží.
</TITLE>
<TEXT>
Podle tiskového zákona mám právo, aby tentýž list uveřejnil moji odpověď, tím spíše, jedná-li se o zprávu perfidní a nepravdivou. Odmítám jakékoliv výtky tohoto druhu na svoji adresu, byť pocházely i od ministra kultury, který je zřejmě velmi špatně informován. Pravda je, že v červnu 1998 před mým odstoupením z funkce ředitele SOP bylo, za přítomnosti ministerské komise, přesně vyúčtováno hospodaření ve SOP za dobu mého působení, stejně jako byly touto komisí převzaty i oficielně parafovány fondy divadla, na jejichž kontech byla finanční částka ve výši 15 476 069, - Kč a dále byly vyrovnány všechny mzdové závazky (červnové platy a 13. plat za 1. pololetí 1998) ke dni 30. 6. 1998 ve výši 6 milionů korun. Těsně před mým odchodem mi byla ministerstvem kultury přislíbena částka 2 milionů korun na zvýšení platů zaměstnanců. Tato částka byla ministerstvem kultury pozdržena a byla převedena do SOP až po nástupu nového ředitele Daniela Dvořáka. Bylo-li jí použito na platy nebo k jiným účelům, nevím. Jestliže ovšem nyní glosuje ministr kultury podobným způsobem tuto záležitost, usvědčuje se z neobjektivnosti svého soudu i postoje. Nabídla jsem mu skutečně, že bych byla ochotna ujmout se znovu vedení divadla, které jsem měla, stejně jako jeho zaměstnanectvo, upřímně ráda. Z finančních důvodů to nikterak nepotřebuji, jde mi pouze o umělecké záležitosti divadla, které pokládám za významné a které ještě v mé době bylo soběstačné přinejmenším tolik jak nyní uvádí i jeho stávající ředitel a umělecky vykazovalo výsledky i úroveň, které při pohledu na jeho nynější stav, zejména umělecký, jsou nepochybné a o to zjevnější. Jestliže ovšem pan ministr přiznává, že mu nejde "ani tak o umělecké vedení SOP", není již třeba nic dodávat. Věc sama je jasná a srozumitelná i nestrannému pozorovateli.
(Bývalá ředitelka SOP poskytla LN rozpis finančních částek, které se nacházely ve fondech SOP a byly součástí předávacího protokolu v době jejího odchodu - pozn. red.)
</TEXT>
</DOC>
<DOC>
<DOCID>LN-20020221087</DOCID>
<DOCNO>LN-20020221087</DOCNO>
<DATE>02/21/02</DATE>
<TITLE>
Údajně neoprávněné uvedení filmu může stát Fera Feniče milion
</TITLE>
<TEXT>
Firma Cineinvest tvrdí, že snímek Volkera Schlöndorffa Zloduch byl na Febiofestu promítán bez jejího svolení. Ředitel přehlídky Fero Fenič je však přesvědčen, že smlouvu s majiteli práv má v pořádku.
PRAHA - Filmová distribuční společnost Cineinvest v těchto dnech zvažuje žalobu na Fera Feniče, ředitele festivalu Febiofest, a jeho společnost Febio. Hodlá požadovat odškodné ve výši jednoho milionu korun za dvě promítání válečného dramatu Zloduch na Febiofestu, k nimž neudělila souhlas. Snímek režiséra Volkera Schlöndorffa z roku 1996, Cineinvestem distribuovaný pod názvem Netvor, zhlédlo na dvou projekcích v rámci Febiofestu 117 diváků. Ti za jednu vstupenku zaplatili v Praze 40 korun a v Brně 69 korun. "Kvůli tomu po mně společnost Cineinvest, která tvrdí, že k filmu vlastní distribuční práva pro Českou republiku, požaduje odškodné jeden milion korun," řekl LN Fenič. Aby ho mohli v rámci přehlídky vidět čeští diváci, zaplatila Feničova společnost Febio německé firmě BFF Babelsberg Film und Fernsehvertrieb 725 eur (zhruba 24 000 korun). Po skončení projekcí byla kopie vrácena zpět společnosti BFF. David Matouš ze společnosti Cineinvest však tvrdí, že výhradním vlastníkem práv pro Česko je jeho firma. "Dohodou o odškodnění se snažím vyhnout soudní dohře," sdělil Matouš. Připadá mu zvláštní, že by Fenič získal právo na jednorázové uvedení snímku, aniž by ho o tom světový majitel práv informoval. "Jde o bezprecedentní porušení autorských práv," míní Matouš. Podle něj se společnost Febio vyhne hrozbě finančního vyrovnání nebo soudu jen tím, že prokáže legální nabytí práv k promítání Zloducha/Netvora. Fenič pokládá svůj spor se Cineinvestem za příklad zbytečných problémů, které provázejí Febiofest jako ojedinělou nekomerční přehlídku v rámci střední Evropy. Už dříve podal jeden z diváků na Feniče trestní oznámení kvůli tomu, že organizátoři vybírali od diváků občanské průkazy jako zástavu za půjčená sluchátka pro tlumočení. "Práva k jednorázovému uvedení pro dvě projekce jsem zakoupil v Německu od společnosti, k níž mě nasměroval přímo režisér Schlöndorff. Myslím, že by autor filmu měl nejlépe vědět, kdo vlastní práva k jeho dílu," zdůrazňuje Fenič. Připouští však, že obsah smlouvy Cineinvestu zatím nezná, a proto hodlá se závěry vyčkat. Pokud by se právní kontroverze potvrdila, spatřuje šéf Febiofestu vinu především u majitele práv. Ten ho prý měl na možnou kolizi upozornit. Pro Matouše má kauza spíše precedentní charakter. "Na světových festivalech jsou filmy uváděny přímo majiteli jejich práv, kvůli obchodním jednáním o prodeji. Nebo alespoň s jejich souhlasem. Takovou praxi musíme respektovat i u nás. Ať už Cineinvest ze sporu získá milion, nebo sto tisíc korun, stejně je věnujeme na dobročinné účely. Jde nám o princip, ne o peníze," dodal Matouš.
</TEXT>
</DOC>
<DOC>
<DOCID>LN-20020221088</DOCID>
<DOCNO>LN-20020221088</DOCNO>
<DATE>02/21/02</DATE>
<TITLE>
Kulturní rubriky našich deníků a periodik v poslední době zaznamenaly nástupnictví po týdeníku Nové knihy, který se koncem roku 2001 ocitl v ekonomických problémech.
</TITLE>
<TEXT>
Jak už je v Česku "dobrým zvykem", po dvou konkurenčních knižních veletrzích a filmových festivalech budou mít i Nové knihy, resp. jejich bibliografie vycházející knižní produkce, několikeré pokračování. Proti tomu nelze vcelku nic namítat. Konkurence je zdravá. Měla by však být korektní. Nad drobnou demagogií, nepravdami a postupem ne zcela férovým, které začala šířit redakce Literárních novin, jsem dosud mával rukou, protože šlo o problémy velmi subtilní, ryze profesní, které běžného čtenáře nejspíš nezajímají a možná je ani neregistruje. Oč jsou však plíživě nenápadné, o to víc jsou nebezpečnější. Trpělivě jsem se snažil dezorientovaným nakladatelům a knihovníkům podstatu vysvětlovat. Až šesté číslo Literárních novin a informace pro předplatitele v jejich příloze mne však vyprovokovala k tomuto stanovisku. Mluvím za konkurenční projekt, čtrnáctideník Knižní novinky, který chystá Svaz českých knihkupců a nakladatelů. Toto periodikum prý podle Literárních novin "nebude mít vliv na úplnost informací o knižních novinkách poskytovaných bibliografickým soupisem v Literárních novinách". Na základě čeho dospěly Literární noviny k tomuto tvrzení? Pokud vím, jejich šéfredaktor Jakub Patočka nebyl schopen ani na tiskové konferenci odpovědět, jak si budou v redakci zajišťovat zdroje pro svou bibliografickou rubriku, aby měli úplný přehled o české knižní produkci. My je budeme získávat od obchodních společností a vydavatelů knih na základě smluv. To, že knihovny akceptují námi zpracovávanou bibliografii jako plnění zákonné povinnosti nakladatelů vůči knihovnám, pan Patočka zamlčuje, stejně jako to, že podobnou dohodu knihovny Novým knihám vypověděly a že vlastnictví bibliografických dat podle podepsané dohody s bývalým vydavatelem Nových knih mělo přejít na náš Svaz. Možná je to dobrá průprava na nadcházející politickou kariéru pana šéfredaktora, ale korektní z hlediska působení v knižním oboru to věru není.
(redakčně kráceno)
</TEXT>
</DOC>
<DOC>
<DOCID>LN-20020221089</DOCID>
<DOCNO>LN-20020221089</DOCNO>
<DATE>02/21/02</DATE>
<TITLE>
Dokonalá odveta za porážku ve finále naganské olympiády se včera podařila ruským hokejistům. Ve čtvrtfinále turnaje totiž přehráli český tým gólem Afinogenova 1:0. Stejným rozdílem před čtyřmi roky prohráli... Hrdinou zápasu se stal brankář Chabibulin, který kryl všech 41 střel. Čeští hokejisté dřeli, ale tentokrát jim na konci zápasu netekly slzy štěstí, ale zklamání.
</TITLE>
<GEOGRAPHY>Česko</GEOGRAPHY>
<TEXT>
Rusko 0:1
PRODO - Na malém provinčním stadionku v Produ včera skončil sen českých hokejistů o obhajobě zlatých medailí z naganské olympiády. Přestože měl český tým po většinu zápasu převahu, nedokázal ji v utkání pravdy gólově vyjádřit. Po vítězství v Naganu a třech titulech mistrů světa v řadě tak tentokrát jejich snažení neskončí velkolepou oslavou na Staroměstském náměstí. "Prohráli jsme si to sami. Bušili jsme do nich, ale góla nedali. Ve druhé třetině jako bychom ztratili nohy. Moc jsem si přál, aby to skončilo jinak," říkal zklamaně kapitán Jágr. Slzy zklamání se blýskaly v očích kouče Josefa Augusty: "Jsem hrdý, že jsem takový tým mohl vézt, ale prostě se nám to tentokrát nepovedlo. Hráčům jsem po utkání poděkoval, ještě bych se s nimi chtěl aspoň jednou setkat." Čeští hokejisté přitom začali zápas pravdy o dost odvážneji než jejich soupeř. Zatímco Rusové úzkostlivě bránili a pouštěli se jen do sporadických protiútoků, Jágrův tým se snažil tvořit hru. Po sedmi minutách tak byl poměr střel 7:0 pro Česko, skóre se ale díky jistému Chabibulinovi neměnilo. Jeho protějšek Hašek předvedl první zákrok až v 8. minutě, ve chvíli kdy na trestné lavici seděl Reichel. Ten zákrok ale stál za to: nejdříve totiž vyrazil Fjodorovovu ránu a poradil si i s dorážkou Samsonova ze dvou metrů. V polovině I. třetiny přišly velké šance obhájců zlatých medailí. Nejprve po bombě Hamrlíka a nechtěné teči Kasparaitise poskakoval puk po horní tyčce, vzápětí prokázal geniální hokejové myšlení Jágr. Poslal puk ideálně do jízdy Langovi, tomu ale kotouč v rozhodující chvíli sklouzl z hole. V závěru třetiny měl po sérii vyloučení český tým 80 sekund výhodu přesilovky 5 proti 3, ale výrazněji ruského gólmana neohrozil. Na střely ale třetinu vyhrál 16:8. Jenomže ve druhé části hry se Rusové podstatně zlepšili a vstřelili i velmi důležitý první gól. To Žamnov vyhrál bully, Nikolišinova střela se odrazila k volnému Afinogenovi a 22letý útočník, který v NHL obléká dres Buffala, nedal svému bývalému spoluhráči v české brance žádnou šanci. Rusům branka dodala sebevědomí, jejich tlak ale brzy ukončilo vyloučení za příliš mnoho hráčů na ledě. Při přesilovce měl obrovskou šanci Lang, ke kterému se odrazila Jágrova střela. Ležícího brankáře ale nepřehodil. V dalších minutách se český tým hnal za vyrovnáním, lehkost při kombinaci ale pomalu střídala křeč. Ta zavinila i nedorozumění Hejduka s obránci. Toho využil útočník Kovaljov, získal puk a řítil se zcela sám na branku. Chytře si navíc počkal, až se před ním Hašek natáhne na led, a pak se rozhodl vystřelit. Puk se ale naštěstí odrazil od horní tyčky do pole. Štěstí stálo vzápětí na druhé straně i při Chabibulinovi. Po faulu 41letého veterána Larionova totiž Dopita při přesilovce pálil rovněž do tyčky. Trenér Augusta také od konce II. třetiny nechal na střídačce sedět čtvrtý Hrdinův útok a na led posílal jen to nejlepší, co měl k dispozici. Jenomže Rusové příkladně bránili, po nedisciplinovanost, kterou hýřili v zápasech základní skupiny, byla ta tam. Navíc vyráželi k smrtícím brejkům a rozčílený Hašek si v brance při riskantních útocích svých spoluhráčů jen rozčileně bouchal hokejkou do ledu. S přibývajícími minutami poslední třetiny český tlak rostl. Hráči dřeli, svírali Rusy před vlastní brankou, jenomže v ruské brance stál kouzelník Chabibulin. Špičkou betonu vykopl střelu po Havlátově slalomu ruskou obranou v 50. minutě, k vyrovnání nevedla ani přesilovka při vyloučení Samsonova. Ruský brankář totiž uspěl i tváří v tvář Langovi, do lapačky skryl další střelu tohoto útočníka z voleje. Šest minut před koncem navíc český tlak přerušilo vyloučení obránce Hamrlíka, který u mantinelu srazil Afinogenova. I v oslabení ale Češi útočili, po geniální přihrávce Jágra ale Šmehlík minul puk. V závěru pak už Rusové jen s vypětím všech sil odvraceli lavinovité útoky soupeře. Čtyřicet sekund před koncem ale Chabibulin vychytal i Eliáše a 10 vteřin před sirénou vyzval Jágr geniální příhrou ke skórování Sýkoru. I jeho střelu ale ruský hrdina v brance kryl.
</TEXT>
</DOC>
<DOC>
<DOCID>LN-20020221090</DOCID>
<DOCNO>LN-20020221090</DOCNO>
<DATE>02/21/02</DATE>
<TITLE>
říká olympijský vítěz Aleš Valenta, jenž se nestydí, že skáče na českých lyžích, a za výhru si možná koupí silné auto
</TITLE>
<TEXT>
Byl to takový shon, že je snad lepší se olympijským vítězem nestat. Až deset hodin poté, co akrobatický skokan Aleš Valenta vyhrál olympijský závod, se usadil v českém domě a půl hodiny před půlnocí pojedl vepřo-knedlozelo.
SALT LAKE CITY (od zpravodaje LN v USA) - "Gratulovalo mi tolik lidí, že se to ani nedá popsat," povídal Aleš Valenta, který hodinu a půl strávil na dopingové kontrole, než se odjel vysprchovat do olympijské vesnice a spěchal na slavnostní vyhlašování. Před dvacetitisícové publikum nevyšel ve slavnostním obleku, ale ve sportovní bundě a kalhotách kapsáčích. Medaili mu na krk pověsil zástupce Mezinárodní lyžařské federace (FIS) z Fiji, předseda Českého olympijského výboru Milan Jirásek předával květiny. "Původně jsem měl dnes předávat, ale spíš se počítalo s Katkou Neumannovou. Ale když vyhrál Aleš, jeden americký funkcionář mi sám nabídl, abych vystoupil místo něj," popisoval Jirásek, jemuž se prý při české hymně kutálely z očí slzy. To Aleš Valenta zachoval klid.
Aleši, co se vám honilo hlavou, když se v srdci olympijských her na Medals Plazza hrála česká hymna a vlajka stoupala vzhůru?
Vzpomínal jsem na trenéry, kteří se mnou spolupracovali. Na lidi blízký, na rodinu, prostě na lidi, kteří mi k tomuhle pomohli.
Chtělo se vám plakat?
Nemyslím, že bych byl dojatý až k pláči, ale byl jsem na takovém rozhraní.
Stále jste mrkal a mával dozadu. Viděl jste v davu své známé?
To ne, ale byli tam lidi s českou vlajkou, tak těm jsem mával. Vůbec jsem je neznal.
Vítězní sportovci si zpravidla notují slova hymny své země, vy však ne. Proč?
Já nevím, nejsem žádný zpěvák, neměl jsem tu potřebu. Především jsem poslouchal, protože naší hymnu poslouchám rád.
</TEXT>
<HEADING>
Myslíte, že jste dobyl svět?
</HEADING>
<TEXT>
Ne, jen jsem porazil pár kluků. Stačily dobrý dva skoky, abych vyhrál. Byl to závod jako každej jinej, na takovýhle akci, jako je olympiáda, jde vždycky jen o to okolí, o vesnici. Ale závod je samozřejmě vždycky jen závod.
</TEXT>
<HEADING>
Už jste volal domů?
</HEADING>
<TEXT>
No, volal, spíš oni volali mně a já jen zvedl telefon. Rodiče byli moc rádi, gratulovali, říkali, že už v sobě mají třetí šampaňský. Ale asi je uvidím až později, původně jsem se měl vracet jedenadvacátého, ale přemluvili mě, abych nesl vlajku i na závěrečném ceremoniálu.
</TEXT>
<HEADING>
A co přítelkyně? Je vůbec nějaká?
</HEADING>
<TEXT>
No samozřejmě. Jmenuje se Jitka, ale ještě jsem s ní nemluvil. Před závodem jsem jí zakázal telefonovat, mluvili jsme spolu naposledy v sobotu. Teď mám ještě stále mobil vypnutý, z esemesek by se mi zavařil. A e-mail, to bude to samý.
Uvědomujete si, že to, co jste na olympiádě předvedl, byla vlastně velká drzost? Trojité salto s pěti vruty jste z deseti pokusů na sněhu ustál jen třikrát, včetně toho olympijského skoku. Navíc ještě nikdy jste nevyhrál závod Světového poháru, ale jste olympijský vítěz...
Já si opravdu nemyslím, že to byla drzost ani přehnaná sebedůvěra. Prostě jsem ho chtěl skočit, nebylo žádné rozhodování, jestli to udělat, nebo ne. Chtěl jsem pateráka skočit, pokud budou dobrý povětrnostní podmínky. A byly, tak jsem ho prostě skočil. Nešlo o to, jestli jdu na medaili, nebo ne. V té chvíli mi to bylo úplně jedno.
Před závody jste říkal, že v areálu Deer Valley je vám hodně nepříjemné slunce, které se odráží od sněhu a ztěžuje skok. V čas závodu však bylo zataženo, poté slunce opět vyšlo. Takže i nebesa vám byla asi nakloněna...
To ne, to je u nás naprostá klasika. Když skáčeme, vždycky je hůř, a jak závod skončí, vyčasí se.
</TEXT>
<HEADING>
Můžete popsat svůj zlatý den?
</HEADING>
<TEXT>
Takový normální. Vstával jsem asi kolem osmé v domě v Park City. Nasnídal se a vyrazil. Vlastně nejvíc, co mě překvapilo, bylo to, jak vše vychází podle plánů. Do finále jsem chtěl jít z osmého místa, to jsem byl. Po prvním skoku jsem chtěl být kolem pátého šestého místa, a to jsem zase byl. A poslední skok? To jsem věděl, co mám udělat. Skočil jsem svůj skok, udělal jsem tlak na ostatní závodníky a už jsem jen čekal. Ten den mě nejvíc překvapilo asi to, že plány, které jsem si udělal, beze zbytku vycházely.
Po závodě jste prohlásil, že jako olympijský vítěz byste se nechtěl změnit. Máte vzor sportovce, který toho hodně dokázal a zůstal svůj?
Honza Železný. Přijde mi, že je to pořád pohodovej člověk, ale neznám ho osobně.
</TEXT>
<HEADING>
Jak dlouho jste salto s pěti vruty připravoval?
</HEADING>
<TEXT>
Tři roky jsem vymýšlel kombinace a tak, samotný trénink zabral tak rok. Nejdřív trénujete v létě do vody, tam je to jednoduché, ale na sněhu už musíte mít všechno pod kontrolou.
Nepřemýšlíte, že byste skok pojmenoval po sobě, třeba Valenťák?
To ne, oficiálně se jmenuje double full, double full, full a bude lepší, když to tak zůstane.
Trojité salto s pěti vruty skáčete jako jediný na světě. Kdy vás soupeři dohoní?
To je jen otázka času, myslím, že příští rok ho bude skákat víc lidí, když viděli, že to jde.
</TEXT>
<HEADING>
Co nového vymyslíte vy?
</HEADING>
<TEXT>
Už jsme to vymýšleli na videu a je možné, že i do prvního soutěžního skoku bychom místo čtyř zařadili pět vrutů. Nějaké variace tu jsou.
Víte, že za zlato je milion korun?
Už jsem to slyšel.
Dáte ho na dokončení skokanského centra, které nedaleko rodného Šumperku budujete?
To asi ne. Centrum nedělám proto, abych do něj cpal prachy. V podstatě jsem byl jeho iniciátorem, ale věřím, že se uživí samo.
Tak co s penězi? Před posledním mistrovstvím světa jste prohlásil, že si za medaili koupíte rychlé auto...
Přemýšlím o tom, ale ještě chvilku počkám, možná mi ho někdo dá.
Jakou značku byste chtěl?
To nemůžu říkat, nějaký sporťák.
Skáčete na českých lyžích, to se u domácích sportovců moc nevidí...
Ale já se za to nestydím, myslím, že české výrobky jsou dobré, mají určitou kvalitu. Navíc mně firma Sporten nabídla nejlepší podmínky, nevidím v tom problém.
Uvědomujete si, že jste teprve třetí individuální olympijský vítěz v historii země?
Teď už si to uvědomuji, protože mi to lidé řekli, ale vždycky jsem si myslel, že těch vítězů je mnohem víc. Myslel jsem, že český sportovci jsou na tom mnohem líp. Mně stejně přijde, že těch vítězů je strašně moc, a nepřipadám si výjimečný.
Jste připraven na různé společenská večírky a oslavy na vaši počest?
Jo i ne. Možná jich budu zvládat hodně, možná se zavřu doma a nebudu nikam chodit.
Vnímáte, že ze skokana Valenty jste se přes den pro národ změnil v našeho Aleše? Lidé vás třeba budou běžně poznávat na ulici...
Určitě přijdou nové věci, se kterými se budu muset naučit žít. Neberu to nějak tragicky.
Po čem nejvíc toužíte?
Jsem pohodář, tak po pohodě.
Tvrdíte o sobě, že jste exhibicionista. Je to vážně pravda?
Mně připadá, že náš sport, ale i vlastně všechny ostatní jsou trochu exhibicionistický. Každý sportovec to, co dělá, nedělá jen pro sebe.
Přijal byste roli ve filmu?
Už jsem v jednom lyžařském hrál, tak proč ne. Kdyby mi to někdo nabídl...
Do olympijského dotazníku jste jako záliby napsal sex, drogy a rock and roll. To byla provokace?
Tenhle slogan pro mě znamená pocit nějaké svobody. A to, že jsem ho napsal, pro mě znamená vyjádření svobody konání a vystupování.
Kdybyste měl teď znovu jedním slovem vyjádřit pocity olympijského vítěze...
Prostě jsem vyhrál jeden závod...
</TEXT>
</DOC>
<DOC>
<DOCID>LN-20020221091</DOCID>
<DOCNO>LN-20020221091</DOCNO>
<DATE>02/21/02</DATE>
<TITLE>
říká česká lyžařka Kateřina Neumannová poté, co ztratila naději na další olympijskou medaili
</TITLE>
<TEXT>
Když se dotrápila do cíle, bleskově si odepnula běžky a co nejrychleji pospíchala pryč. Pryč z běžeckého areálu a od lidí. Kateřina Neumannová, jedna z nejvážnějších adeptek na zlato ve sprintu, právě vypadla ve čtvrtfinálové jízdě a její naděje na další medaili se tak rozplynuly.
LN: Cože se vám přihodilo, že jste dojela v rozjížďce až čtvrtá, navíc v čase o šest vteřin horším než ve vítězné kvalifikaci?
Nechci se na nic vymlouvat, ale kdo se na závod díval, asi pochopil, proč jsem prohrála. Během tříhodinové přestávky mezi kvalifikací a čtvrtfinálovou jízdou se dost oteplilo a sníh změkl. Testovala jsem proto jiné lyže než ráno a vybrala si samozřejmě nejlepší. Bohužel nejely tak rychle jako soupeřkám.
LN: Kdy jste poprvé na 1500 metrů dlouhém okruhu poznala, že cosi není v pořádku?
Když jsem vyjela na první kopec, cítila jsem se docela dobře, navíc jsem vedla. Před sjezdem jsem soupeřkám trochu poodjela, dole mi ale už "stály na zádech".
LN: A kdy jste si uvědomila, že je situace kritická?
Při sjezdu na stadion jsem na prvním místě bruslila bez holí, což je moje dost silná stránka. V podobných chvílích mě málokdo předjede. Jenže najednou se kolem mě přehnala Japonečka Natumiová. Rázem mi došlo, že je zle.
LN: Proč vám vlastně jely lyže tak pomalu? Servismani je špatně namazali, anebo vám stále ještě chybí kvalitní běžky na podobné teploty, které se v úterý v Soldier Hollow před polednem usadily?
Nejdřív jsem hledala problém pouze v běžkách, pak jsem si ale všimla, že některé další lyžařky, které závodily na stejné značce jako já, jely docela slušně. Potíž tedy spočívala asi spíše v mazání.
LN: Takže se dá říct, že servismani sáhli trochu vedle?
Ale vůbec ne. Odvedli určitě maximum. Zdá se mi ale, že nemáme k dispozici stejné vosky jako třeba Norové a další.
</TEXT>
<HEADING>
LN: Proč ne?
</HEADING>
<TEXT>
Já nemám potíže s mazáním na 80 procentech sněhů. Tady ale problém nastal. Když třeba norská firma Swix vyrábějící vosky, vyvine novinku, dá ji svému manšaftu a také některým dalším. My kupujeme pouze vosky, které jsou oficiálně na trhu.
LN: Co se člověku míhá hlavou, když dojíždí do cíle a ví, že už nikdy v životě nejspíš žádnou olympijskou medaili nezíská?
Po sprintu jsem měla naprosto obrácené pocity než po skončení "gundersenky", v níž mi utekla medaile o jedenáct setin vteřiny. Tehdy jsem byla nejvíc hotová v cíli, po sprintu mně všechno dochází spíše postupně... Vím, že v úterý bych na lyžích, s nimiž jsem jela, nevyhrála, i kdybych se stavěla na hlavu. Když člověk prohraje a ví, že ne svoji vinou, cítí určitou nespravedlnost. Ta beznaděj je strašná.
LN: Jenže i s takovými pocity se musíte časem vyrovnat...
Těžko se mi o těchto věcech mluví. Mě teď hlavně mrzí, že jsem nevyužila zdaleka vše, na co mám, a že závod rozhodovaly jiné věci než moje síly.
LN: Jaký máte recept na léčbu bolavého srdce?
Půjdu to rozchodit někam do hor a za pár dnů bude lépe.
LN: Lyže vám připravuje především váš trenér. Co jste si o mazání po závodech povídali?
Když jsem Standu Frühaufa potkala, byl dost naštvanej. Krčil rameny a rozhazoval rukama. Znovu ale opakuji, že za to nemůže.
LN: Nenapadlo vás, že někteří lidé si doma třeba řeknou - ta Neumannová se zase na něco vymlouvá?
Já se především na nic nevymlouvám. Když něco podobného prohlásí lidi, kteří lyžování nerozumějí, ať si to třeba i řeknou. A kdo tomu rozumí víc, snad poznal, co se na trati odehrávalo. A mně je to vlastně jedno. Ať si každý říká, co chce.
LN: V průběhu zimy jste několikrát opakovala, že lyžování už není alfou a omegou vašeho života, a že vás už tolik úspěch či neúspěch nezasáhne. Teď se ale zdá, že je všechno trochu jinak...
Co jsem říkala, platí. Zároveň je ale asi jasné, že když se člověk dva poslední roky na olympiádu připravuje, tak mu pak není úplně jedno, jak na ní dopadne.
LN: Po olympijských hrách pokračuje Světový pohár, jemuž stále vévodíte. Je reálné, abyste si první místo udržela?
Když se koukám na skladbu tratí, moc v celkové vítězství nevěřím. Muselo by mě potkat hodně velké štěstí.
LN: Stále platí, že kariéru hodláte zakončit příští rok na mistrovství světa ve Val di Fiemme?
Do Val di Fiemme chci určitě a co bude pak, zatím nevím.
LN: Jestli vám dobře rozumím, někde v koutku duše vám začala doutnat úvaha, že byste snad mohla jet i na příští olympiádu?
V třiatřiceti letech budu stejně stará jako Italka Belmondová, co tady vyhrála patnáctku, že jo...? Kombinace, že bych v Turíně závodila jako matka od dětí, určitě nehrozí, ale kdo ví, co se může stát. Lyžování mě pořád baví a končit se mi zatím nechce.
</TEXT>
</DOC>
<DOC>
<DOCID>LN-20020221092</DOCID>
<DOCNO>LN-20020221092</DOCNO>
<DATE>02/21/02</DATE>
<TITLE>
Před domem, v němž Kateřina Neumannová žije již 34 dní, poskakoval po kamenech potůček a jarní slunce rozpouštělo všude kolem sníh. Uvnitř příjemně hřála kamna a paní domu si hověla v křesle. Idylka jako vystřižená z reklamy. Měla ale jednu chybu. Kateřina Neumannová, jinak též zmíněná dočasná paní domu, před dvěma hodinami přišla o poslední šanci v životě na olympijské zlato.
</TITLE>
<TEXT>
MIDWAY (od zpravodaje LN v USA) - Kousek vedle Kateřiny seděl vyhlášený fyzioterapeut Pavel Kolář a koukal z okna. Na rozmáchlou náhorní planinu před vesničkou zvanou Midway, po zasněžených štítech a možná taky tak trochu do prázdna. V útulném obýváku se stísněná nálada dala snad i nahmatat. Nikdo moc nemluvil. Jako by chyběla slova, jako by nebylo co říct. Jen neustále drnčící telefon prořezával divnou atmosféru. Kateřina ho nebrala, protože smutek byl ještě příliš čerstvý na to, aby mohla v klidu poslouchat se sluchátkem u ucha slůvka útěchy. "Asi si dám panáka," prohlásila po chvíli a zamířila k lednici. "Dáte si taky? Dneska asi jo, ne?" Jo, tohle úterý se ta sklenička snad docela sluší. "Za celou tu dobu, co se tady připravuju na olympiádu, jsem se tvrdého alkoholu ani jednou nenapila," hlásila Kateřina. "Maximálně sem tam trošku červenýho vína. To mi chutná mnohem víc. Teď si ale dám..." Nalila Jacka Danielse a šoupla ho do sebe. Před několika desítkami minut vypadla ve čtvrtfinálové jízdě sprintu, tedy soutěže, v níž ji mnozí pasovali na nejvážnější favoritku. Takový už sport ale občas bývá. Někdy se vyhrává, jindy zase prohrává. Úsměvy střídají slzy, poplácávání po ramenou úšklebky.
</TEXT>
<HEADING>
Když se prohraje ne vlastní vinou
</HEADING>
<TEXT>
Někdy se ale prohraje ne vlastní vinou a bolest pak bývá ještě palčivější. Kateřina si to v úterý o medaile s elitními světovými lyžařkami rozdat nemohla z jediného důvodu. Zradily ji běžky. Z kopce se sunuly tak pomalu, jako by jim někdo na skluznice napatlal med. Pavel Kolář, který léčí malé děti i prezidenta republiky, svým tradičním tichým hlasem povídal, že Kateřina byla na sprinty připravená výtečně. "Večer před závodem ji občas prohlížím a dost přesně poznám, jak na tom je. V pondělí večer na tom byla stejně dobře jako před úvodní patnáctkou." A právě na ní si dojela pro možná trochu nečekanou bronzovou medaili. V úterý ale jen pro smutek a beznaděj. "Až teď mi pomalu začíná docházet, co se vlastně přihodilo," zvedla Kateřina unavené, lesknoucí se oči. "Asi už nikdy v životě olympijskou medaili nezískám." Kolář se k ní natočil a pohladil ji pohledem. "Víš, ono je to v lyžování někdy podobné jako při dostizích. Ani ten nejlepší žokej nemusí vyhrát, když nedostane dobrého koně..." Před odletem do Salt Lake City Kateřina snila o tom, jak krásný večer by se mohl 19. února vyloupnout. Doslova tehdy řekla: "Sním o tom, že se rozvalím v křesle, zapálím krb, otevřu si červené a budu šťastná. Jen se trochu bojím, aby mi u toho krbu netekly slzy..." Oheň v krbu v úterý neplápolal, červené se také nepilo a sem tam se objevila nějaká ta slza. Když se na vesničku Midway, pár kilometrů od běžeckých tratí v Soldier Hollow, začal snášet soumrak, v hospodě zvané Inn on the creek, tedy restauraci na potoku, cinkaly sklenice a hrála ryčná hudba. Třicet metrů vedle, v domku, který si Kateřina Neumannová pronajala, aby se na svoji poslední olympiádu v životě co nejlépe připravila, se šlo brzy spát...
Někdy se ale prohraje ne vlastní vinou a bolest pak bývá ještě palčivější. Kateřina si to v úterý o medaile s elitními světovými lyžařkami rozdat nemohla z jediného důvodu. Zradily ji běžky. Z kopce se sunuly tak pomalu, jako by jim někdo na skluznice napatlal med. Pavel Kolář, který léčí malé děti i prezidenta republiky, svým tradičním tichým hlasem povídal, že Kateřina byla na sprinty připravená výtečně. "Večer před závodem ji občas prohlížím a dost přesně poznám, jak na tom je. V pondělí večer na tom byla stejně dobře jako před úvodní patnáctkou." A právě na ní si dojela pro možná trochu nečekanou bronzovou medaili. V úterý ale jen pro smutek a beznaděj. "Až teď mi pomalu začíná docházet, co se vlastně přihodilo," zvedla Kateřina unavené, lesknoucí se oči. "Asi už nikdy v životě olympijskou medaili nezískám." Kolář se k ní natočil a pohladil ji pohledem. "Víš, ono je to v lyžování někdy podobné jako při dostizích. Ani ten nejlepší žokej nemusí vyhrát, když nedostane dobrého koně..." Před odletem do Salt Lake City Kateřina snila o tom, jak krásný večer by se mohl 19. února vyloupnout. Doslova tehdy řekla: "Sním o tom, že se rozvalím v křesle, zapálím krb, otevřu si červené a budu šťastná. Jen se trochu bojím, aby mi u toho krbu netekly slzy..." Oheň v krbu v úterý neplápolal, červené se také nepilo a sem tam se objevila nějaká ta slza. Když se na vesničku Midway, pár kilometrů od běžeckých tratí v Soldier Hollow, začal snášet soumrak, v hospodě zvané Inn on the creek, tedy restauraci na potoku, cinkaly sklenice a hrála ryčná hudba. Třicet metrů vedle, v domku, který si Kateřina Neumannová pronajala, aby se na svoji poslední olympiádu v životě co nejlépe připravila, se šlo brzy spát...
</TEXT>
</DOC>
<DOC>
<DOCID>LN-20020221093</DOCID>
<DOCNO>LN-20020221093</DOCNO>
<DATE>02/21/02</DATE>
<TITLE>
Obrovská senzace se zrodila v prvním čtvrtfinále hokejového turnaje. Naprostí outsideři z Běloruska s jediným hráčem z NHL ve svém středu totiž po heroickém výkonu vyřadili švédský tým hvězd.
</TITLE>
<TEXT>
SALT LAKE CITY - Rozhodující gól přitom vstřelil dvě a půl minuty před koncem téměř od poloviny kluziště Vladimír Kopat.
</TEXT>
<HEADING>
Švédsko - Bělorusko 3:4
</HEADING>
<TEXT>
Nahození obránce Kopata na ostříleného gólmana Sala rozhodlo o senzačním vítězství Bělorusů. Puk, který mířil nad švédskou branku, si totiž Salo maskou srazil za záda. Švédové, kteří v základní skupině všechny zápasy vyhráli, přitom neměli mít se soupeřem žádné starosti a zápas začali dobře. Již ve 4. minutě totiž nejlepší obránce NHL Lidström otevřel skóre. Jenomže pak udeřili Bělorusové. Hráli sice v oslabení tří proti pěti, přesto se vydali do protiútoku a švédský kapitán Sundin musel faulovat a odejít na trestnou lavici. Po vhazování pak Romanov bombou pod víko prostřelil Sala. O dvě minuty později outsidera poslal při přesilovce do vedení Dudik. Švédové potom sice soupeře sevřeli před jeho brankou, stříleli jako o život, ale brankář Mezin čaroval. Během zápasu kryl gólman, který působí v německé lize, 44 střel, Salo jen 15. Mezina překonal až v polovině zápasu po individuálním průniku Nylander, ale k obratu v zápasu to nevedlo. Na začátku III. třetiny totiž Bělorusové předvedli další smrtící protiútok a po střele Kovaljova znovu vedli. Sundin potom ještě pátým gólem v turnaji vykřesal poslední jiskřičku naděje, ale pak přišel šok v podobě Kopatova nahození.
Nahození obránce Kopata na ostříleného gólmana Sala rozhodlo o senzačním vítězství Bělorusů. Puk, který mířil nad švédskou branku, si totiž Salo maskou srazil za záda. Švédové, kteří v základní skupině všechny zápasy vyhráli, přitom neměli mít se soupeřem žádné starosti a zápas začali dobře. Již ve 4. minutě totiž nejlepší obránce NHL Lidström otevřel skóre. Jenomže pak udeřili Bělorusové. Hráli sice v oslabení tří proti pěti, přesto se vydali do protiútoku a švédský kapitán Sundin musel faulovat a odejít na trestnou lavici. Po vhazování pak Romanov bombou pod víko prostřelil Sala. O dvě minuty později outsidera poslal při přesilovce do vedení Dudik. Švédové potom sice soupeře sevřeli před jeho brankou, stříleli jako o život, ale brankář Mezin čaroval. Během zápasu kryl gólman, který působí v německé lize, 44 střel, Salo jen 15. Mezina překonal až v polovině zápasu po individuálním průniku Nylander, ale k obratu v zápasu to nevedlo. Na začátku III. třetiny totiž Bělorusové předvedli další smrtící protiútok a po střele Kovaljova znovu vedli. Sundin potom ještě pátým gólem v turnaji vykřesal poslední jiskřičku naděje, ale pak přišel šok v podobě Kopatova nahození.
</TEXT>
</DOC>
<DOC>
<DOCID>LN-20020221094</DOCID>
<DOCNO>LN-20020221094</DOCNO>
<DATE>02/21/02</DATE>
<TEXT>
SALT LAKE CITY - Některá americká média vyzvala výkonného ředitele kanadského hokejového týmu Wynea Gretzkého, aby se omluvil za své vystoupení po zápase proti Česku. Bývalý fenomenální hráč to však odmítl. "Nelituji toho, co jsem řekl," vzkázal šéf mužstva. "Nejsem tu proto, abych se omlouval." Výzvu, aby vzal svá slova zpět, dostal poté, co v hněvu prohlásil: "Jiné země nás nenávidí. Američané mají radost, když se nám nedaří. My přitom proti nim nic nemáme. To oni chtějí vidět náš pád." Gretzky tvrdil, že po úvodní porážce od Švédska a nevýrazném výkonu v utkání s Německem začaly zámořské sdělovací prostředky Kanaďany odepisovat. Po remíze s Českem se atmosféra nezměnila a Gretzky si vzal pro změnu na paškál českého obránce Romana Hamrlíka, jenž měl být podle něj za fauly na Ryana Smithe a Theorena Fleuryho vyloučen z turnaje. Kdyby se jich prý dopustil Kanaďan, stal by se psancem. V úterý už byl umírněnější, ale omluvu odmítl. "Že to bylo emocionální? Bylo. Šlo mi to přímo ze srdce? Šlo. Cítil jsem, že náš tým je napadán a postavil jsem se za něj. Už mám ale všeho dost, pojďme od toho," snažil se Gretzky odvést pozornost. Kanadský ředitel si stojí za názorem, že americký tisk útočí na inte-gritu kanadského hokeje, a hodlá ji bránit. "Některé věci mne opravdu rozčílily. Například informace, že Mario Lemieux je nešťastný a chystá se odjet domů. Nedává mi to smysl," bránil se Gretzky spekulacím o disharmonii uvnitř výběru.
</TEXT>
</DOC>
<DOC>
<DOCID>LN-20020221095</DOCID>
<DOCNO>LN-20020221095</DOCNO>
<DATE>02/21/02</DATE>
<TITLE>
17 - 20: curling - ženy, o 3. místo
</TITLE>
<GEOGRAPHY>18</GEOGRAPHY>
<TEXT>
19.30: alpské lyžování - muži, obří slalom, 1. kolo (BANK, ZAKOUŘIL, HOLICKÝ, PP 17.55)
18.30 - 20.30: severská kombinace - sprint, skok K120 (RYGL, CHURAVÝ, KUČERA, ŠMEJC, PP 19.25)
20 - 22.30: lední hokej - ženy, o 3. místo
20.30 - 21.45: běh na lyžích - ženy, 4x5 km (NEUMANNOVÁ, BALATKOVÁ, RAJDLOVÁ, HANUŠOVÁ, PP 20.20)
21 - 22.30: alpské lyžování - muži, obří slalom, 2. kolo (PP 21.40)
22 - 01: curling - ženy, finále
01 - 03.30: lední hokej - ženy, finále
01.45 - 06: krasobruslení - ženy, volné jízdy
</TEXT>
</DOC>
<DOC>
<DOCID>LN-20020221096</DOCID>
<DOCNO>LN-20020221096</DOCNO>
<DATE>02/21/02</DATE>
<TEXT>
SOLDIER HOLLOW - Skvělé páté místo obsadili ve včerejším závodě štafet na 4x 7,5 kilometru čeští biatlonisté. Čtveřice Garabík, Masařík, Doležal a Vítek se od úvodu závodu držela v první osmičce, posledně jmenovaný ji pak vytáhl k historicky nejlepšímu umístění na OH. Hrdinou závodu se ale stal finišman norské štafety Ole Einar Björndalen, který doběhl do cíle první a získal v Salt Lake City již svou čtvrtou zlatou medaili. Zařadil se tak mezi největší olympijské legendy. Čtyř vítězství před ním dosáhla jen ruská rychlobruslařka Skoblikovová (1964), lepší bilanci má pouze Američan Heiden. Ten v Lake Placid 1980 na rychlobruslařské dráze vybojoval pět zlatých. Björndalen před včerejší štafetou dominoval v individuálních závodech na 20 km, 10 km a ve stíhacím závodě na 12,5 kilometru. Navíc startoval i v závodě běžců specialistů na 30 km a obsadil v něm skvělé šesté místo.
</TEXT>
</DOC>
<DOC>
<DOCID>LN-20020221097</DOCID>
<DOCNO>LN-20020221097</DOCNO>
<DATE>02/21/02</DATE>
<TEXT>
DEER VALLEY - Chorvatka Janica Kosteličová rozšířila svou medailovou sbírku na olympijských hrách v Salt Lake City o druhé zlato. Loňská vítězka Světového poháru totiž jasně dominovala slalomu. Druhá skončila Francouzka Laure Pequenotová, která za vítězkou zaostala v součtu časů o sedm setin sekundy. Bronz si odveze Švédka Anja Pärsonová. Z českých reprezentantek si vedla nejlépe Eva Kurfürstová, která skončila na 21. místě. Petra Zakouřilová vypadla ve druhém a Lucie Hrstková už v prvním kole.
</TEXT>
</DOC>
<DOC>
<DOCID>LN-20020221098</DOCID>
<DOCNO>LN-20020221098</DOCNO>
<DATE>02/21/02</DATE>
<TITLE>
Liga mistrů - osmifinále (3. kolo) - skupina A: Boavista Porto - Bayern Mnichov 0:0, FC Nantes Manchester United 1:1 (9. Moldovan - 90. van Nisterooij z pen.).
</TITLE>
<TEXT>
Tabulka skupiny A
</TEXT>
</DOC>
<DOC>
<DOCID>LN-20020221099</DOCID>
<DOCNO>LN-20020221099</DOCNO>
<DATE>02/21/02</DATE>
<TITLE>
PRAHA - Ke čtrnácti jistým účastníkům halového mistrovství Evropy atletů ve Vídni (1. -3. 3.), kteří splnili limity českého svazu, přibylo dalších sedm jmen. Vedle pozvaných sedmibojařů Romana Šebrleho a Tomáše Dvořáka obdržel svaz navíc pozvání pro pětibojařku Janu Klečkovou a Česko tak bude v rakouské metropoli reprezentovat 24 závodníků. Těmi, kteří se přiblížili nominačním kritériím a od výkonného výboru svazu obdrželi tzv. divoké karty, jsou překážkáři Ladislav Burdel a Lucie Martincová, mílařka Renata Hoppová, sprinteři Štěpánka Klapáčová a Jiří Vojtík, dálkařka Lucie Komrsková a tyčkař Martin Kysela. "Původně jsem se o kartách nechtěl šířit, aby na ně závodníci nespoléhali," přiznal šéftrenér atletické reprezentace Václav Fišer. "Pravdou ovšem je, že na Evropu se na rozdíl od mistrovství světa mohou dostat mladí, proti nimž jsou ze strany světové federace uplatňována velmi přísná kritéria. A to je pro nás skupina závodníků, na kterou do budoucnosti sázíme, ale ve Vídni od nich nečekáme zázraky." Podle Fišera k nim nepatří tyčkař Kysela, který na limit 5,60 čtyřikrát útočil a pokaždé skočil o decimetr méně. "Na medaile mohou myslet oba vícebojaři, z dalších závodníků jsou v první evropské desítce tyčkaři Hamáčková a Janáček, čtvrtkař Mužík a výškař Ton. Kdyby někdo z nich vystoupil na stupně, byl bych navýsost spokojen," dodal trenér.
</TITLE>
<TEXT>
Nominace atletů
</TEXT>
</DOC>
<DOC>
<DOCID>LN-20020221100</DOCID>
<DOCNO>LN-20020221100</DOCNO>
<DATE>02/21/02</DATE>
<TITLE>
Uspět lépe než pražská Sparta. To si předsevzali fotbalisté Liberce, kteří rozehrají v Lyonu osmifinále Poháru UEFA.
</TITLE>
<GEOGRAPHY>LYON</GEOGRAPHY>
<TEXT>
Když liberečtí fotbalisté prostřednictví televize viděli úterní utrpení kolegů z Letné, okamžitě se zařekli: Musíme je trumfnout. Jenže o čtvrtfinále Poháru UEFA se dnes večer začnou prát ve Francii s Lyonem, druhým týmem ligy úřadujících světových i evropských šampionů. "Hlavně, aby bylo o co hrát v odvetě," upozornil trenér Liberce Ladislav Škorpil. Řekl to před dvojzápasem s Vigem i Mallorkou a hráči jeho přání splnili. Chtějí to dokázat i do třetice. Severočeši pro úspěch udělali maximum. Do Francie vyrazili už v neděli, aby mohli trénovat na kvalitních trávnících, trenéři po příletu stihli "zkontrolovat" soupeře v ligovém duelu s Paris SG. Lyon velkoklub z metropole na Seině deklasoval 3:0. "Kdybych měl srovnávat se Španěly, tak Lyon je určitě nejkvalitnější. Především jeho ofenzivní síla je veliká. V lize už nastříleli na padesát branek," zhodnotil soupeře Škorpil.
</TEXT>
<HEADING>
Recept? Vysunutý presink
</HEADING>
<TEXT>
Podle něj musí jeho mužstvo vsadit na tradiční zbraň - kolektivní pojetí. "Naším stylem není osobní bránění, což při lepší kvalitě soupeřovy hry jeden na jednoho ani není možné. Jediný možný recept je bránit v bloku a vysunout náš presink," naznačil Škorpil zápasovou taktiku. Oproti utkání se Spartou se do sestavy vrátí Langer, zdráv už je i ghanský reprezentant Baffour, ale ten by se do hry měl zapojit až v průběhu zápasu. Dlouhodobě mimo hru je záložník Čapek. Na zápase se očekává návštěva kolem čtyřiceti tisíc diváků. "Kulisa se v pohárech příliš neliší. Máme za sebou Liverpool a dvakrát Španělsko, takže z toho obavy nemáme," pokračoval Škorpil, který si všiml, že trávník není žádný zázrak. "Při třetí brance proti St. Germain míč vesele skákal." Ekonomická i hráčská síla favorizuje Lyon. "Ale my jsme už proti Vigu i Mallorce dokázali, že umíme postupovat," připomněl Škorpil. Trenér Lyonu Jacques Santini sází na útok, ale jeho plány může ohrozit případná absence jediného francouzského reprezentanta v týmu Carriéra, který tvoří hru. V utkání proti St. Germain musel kvůli nakopnutému kotníku v poločase střídat. O jeho zdravotním stavu se jen spekuluje, neboť z francouzského tábora žádné zprávy získat nelze. Tým odjel na soustředění a žádný novinář se k němu nedostane. Utkání začne ve čtvrtek v 19.15, žádná z televizí ho nevysílá.
Předpokládané sestavy:
Lyon: Coupet - Deflandre, Edmilson, Müller, Delmotte - Carriére (Laigle), Linares, Violeau, Juninho - Govou, Anderson,
Liberec: Kinský - Pilný, Lukáš, Holeňák, Janů Johana, Koloušek, Langer, Zbončák - Štajner, Nezmar.
</TEXT>
</DOC>
<DOC>
<DOCID>LN-20020221101</DOCID>
<DOCNO>LN-20020221101</DOCNO>
<DATE>02/21/02</DATE>
<TITLE>
ŠUMPERK - Činžovní dům v jedné ze šumperských ulic se otřásl v základech. Jako kdyby vybuchla sopka. Dlouhé minuty napětí se přelily v euforii a hurónský křik. Akrobat Aleš Valenta právě získal zlato na olympijských hrách. Z šesti očí nalepených na televizní obrazovku vytryskly slzy. Vítězovi rodiče Vojtěch a Olga Valentovi i závodníkova přítelkyně Jitka Přikrylová už nedusili dojetí. "Bylo to nádherné, každému bych to přál," rozplýval se Valenta senior. V úterý večer se v jednom bytě sešli jen ti nejbližší. Uzavřeli se do doby, než bude rozhodnuto. Nejvíc prožíval poslední dny před závodem právě Vojtěch Valenta. "Byl jsem z toho všeho omráčený, dost jsem to prožíval," vzpomínal. Naposledy se synem mluvil před týdnem. Pak se na linkách mezi Salt Lake City a Šumperkem rozhostilo ticho. "Ani jsem nikomu nedával číslo na Alešův mobil, aby měl klid," povídal.
</TITLE>
<HEADING>
Skočí, nebo ne?
</HEADING>
<TEXT>
Ačkoli novináři vytrvale rozebírali, na jakou medaili český kouzelník s lyžemi dosáhne, hlava rodiny na něj těžké nároky nekladla. "Dal mi už vlastně všechno. K narozeninám druhé místo v závodě Světového poháru. A na olympiádě nesl českou vlajku," vyznal se Valenta, jenž v lednu oslavil 55 let. Ten nejhezčí dárek ale měl teprve přijít. Když se Aleš připravoval na dva soutěžní skoky, jeho otec poznal, že je vše v pořádku. "Viděl jsem mu ve tváři, že je klidný," svěřil se. V prvním kole junior zadělal na úspěch. Pak celá země žila očekáváním, zda sáhne po trumfu: trojitému saltu s pěti vruty. Přesvědčená nebyla ani rodina. "Pozoroval jsem, že váhá do poslední chvíle. Ještě mohl sudím nahlásit změnu," tvrdil Vojtěch Valenta. "Nevěděli jsme, co udělá," potvrdila jeho paní.
</TEXT>
<HEADING>
Štamgasti na nohou
</HEADING>
<TEXT>
Rozbor synovy pozice však leccos naznačil. "Ten skok chtěl předvést v nejnutnějším případě. A ten vlastně nastal," řekl Valentův otec. To už Aleš najížděl na můstek a vznesl se do vzduchu. V té chvíli zvedl ze židle štamgasty v přilehlých šumperských hospodách. "Strach jsem neměla. Jen jsem doufala, že to ustojí," tvrdila Olga Valentová. A syn unikátní číslo zvládl. Šumperk zahlaholil poprvé. To pravé nadšení však vypuklo, když zaváhal poslední soupeř, Američan Eric Bergoust. Dveře rozrazili sousedé, přátelé a novináři. "Bylo to strašně hektické. Ani nevím, co jsem Alešovi říkal, když v noci zavolal," krčil rameny Vojtěch Valenta. "Bylo to něco ve smyslu, že mi udělal radost a že jsem pyšný," dodal. Do postele se dostal na čtyři hodiny. Ani včera audience a návštěvy nebraly konce. "Už ne, už žádné návštěvy," úpěla paní domu. Když s manželem vyrazili na oběd, zastavovali je lidé na ulici. I u oběda v restauraci jim sem tam někdo potřásl rukou. Možná to nebylo naposledy. "Aleš určitě ještě něco dokáže," věří otec vítěze.
Rozbor synovy pozice však leccos naznačil. "Ten skok chtěl předvést v nejnutnějším případě. A ten vlastně nastal," řekl Valentův otec. To už Aleš najížděl na můstek a vznesl se do vzduchu. V té chvíli zvedl ze židle štamgasty v přilehlých šumperských hospodách. "Strach jsem neměla. Jen jsem doufala, že to ustojí," tvrdila Olga Valentová. A syn unikátní číslo zvládl. Šumperk zahlaholil poprvé. To pravé nadšení však vypuklo, když zaváhal poslední soupeř, Američan Eric Bergoust. Dveře rozrazili sousedé, přátelé a novináři. "Bylo to strašně hektické. Ani nevím, co jsem Alešovi říkal, když v noci zavolal," krčil rameny Vojtěch Valenta. "Bylo to něco ve smyslu, že mi udělal radost a že jsem pyšný," dodal. Do postele se dostal na čtyři hodiny. Ani včera audience a návštěvy nebraly konce. "Už ne, už žádné návštěvy," úpěla paní domu. Když s manželem vyrazili na oběd, zastavovali je lidé na ulici. I u oběda v restauraci jim sem tam někdo potřásl rukou. Možná to nebylo naposledy. "Aleš určitě ještě něco dokáže," věří otec vítěze.
</TEXT>
</DOC>
<DOC>
<DOCID>LN-20020221102</DOCID>
<DOCNO>LN-20020221102</DOCNO>
<DATE>02/21/02</DATE>
<TITLE>
Mužstvu chybí konkurence, proto prohráváme, říká po porážce od Panathinaikosu trenér Jaroslav Hřebík
</TITLE>
<TEXT>
Dva údery inkasovala fotbalová Sparta za poslední týden. Než se stačila vzpamatovat z ligové prohry v Liberci, srazil ji v úterním duelu Ligy mistrů řecký Panathinaikos Atény. Co se na Letné děje?
PRAHA - Rozmezí čtyř dnů torpédovalo oba cíle sparťanských fotbalistů v jarní sezoně. Sobotní porážka v Liberci a úterní utrpení s Panathinaikosem Atény v Lize mistrů ústící v prohru 0:2. Jak vypadá skládanka příčin? Je to dlouhé leporelo. Aby se dalo rozkrýt, musí se podniknout exkurze do zimní přestávky. Tam se začal odvíjet film letenského jara. Z mozaiky základní jedenáctky vypadly dva střípky. Obránce Labant a záložník Hašek. Toho ještě trenér Jaroslav Hřebík bezúspěšně přemlouval, aby svůj záměr přehodnotil. "Komunikoval jsem s ním výborně," zdůvodňuje kouč své stanovisko.
</TEXT>
<HEADING>
Je to v hlavách
</HEADING>
<TEXT>
Pojmenoval tak jeden z problémů. Hráči se perou sami se sebou, nemluví na sebe, plavou v potížích. "Naše poslední výsledky asi vězí v psychice," říká kapitán Jiří Novotný. To by ještě nedávno nikdo nepřipustil. Spartu všichni vychvalovali, vedla ligu a na evropském fóru zaskočila herním projevem i výsledky. Takové mužstvo by si mělo věřit. "Hráči říkali, že prožili nejlepší půlrok v kariéře," tvrdí Hřebík, ovšem dodává: "Podzim jsme odehráli na hranici možností." "Moc velká pohoda tu není," překvapuje Libor Sionko. Málokdo tuší, kdy, jak a proč se sparťanská neotřesitelnost vytratila. "Máme vnitřní problémy," přiznává Hřebík. "Tým není tým, nevyzařuje z něj vnitřní síla. Chybí konkurence. Proto prohráváme," hledá důvody nezdarů. Další zdroj nesnází: hrubky hráčů, na které se spoléhá. Před prvním gólem Panathinaikosu se sparťané dopustili dokonce tří minel najednou. Bek Mynář se otočil a podklouzl, středopolař Michalík se nevrátil do svěřeného prostoru a gólman Čech neztlumil střelu z úhlu. Snadno pak Řekové trestali, stejně jako po přestávce, kdy pro změnu situaci podcenil zkušený Novotný. "Princip zněl neudělat dozadu chybu," říká Hřebík. Jenže Sparta se jich dopouští. Navíc odhaluje nedostatky, které vytvářejí kontrast s vyspělými hráči předních klubů.
</TEXT>
<HEADING>
Zrcadlo českého fotbalu
</HEADING>
<TEXT>
"Takový je náš fotbal. Čeští hráči zpracovávají balon, a teprve pak situaci řeší. Vynikající hráči ze zahraničí zpracovávají balon rovnou do prostoru," uvádí Hřebík ukázkový příklad. Aby zamezila špatným návykům, vybírá si Sparta hráče, kteří lépe a rychleji zapadnou do systému. "Ti hráči, co přišli do Sparty v zimní přestávce, nestačí na velký fotbal," myslí si však bývalý trenér Tomáš Pospíchal. Výhrady má i k těm, kteří Spartu pozvedli v předchozím půlroce. "Třeba u Hartiga se snadno pozná, že na mezinárodní fotbal nemá. A problémy bude mít v domácí soutěži," tvrdí Pospíchal. Rezultát je pak v konfrontaci s bohatým řeckým klubem logický. Přitom soupeř neoslnil a byl k poražení. Sparta šanci promarnila. Lehce se nabízí paralela s podzimním scénářem. Špatný vstup a palba kritiky. A najednou příznivé okolnosti, které navedly Spartu na správnou cestu. Jako výhybka, která pošle rozjetý vlak na určenou kolej. Takové doteky lepší budoucnosti byly tři: těsná výhra v Opavě, příchod útočníka Hartiga a remízou oceněná dřina v Mnichově. Čeká tedy mužstvo na podobný impuls i nyní? "Nemůžeme čekat na impuls, musíme pracovat," namítá Hřebík. Času je málo. Za týden sehrají sparťané odvetu v Aténách. Pakliže chtějí živit svůj čtvrtfinálový sen, nesmějí prohrát.
</TEXT>
<HEADING>
Změny oproti podzimu
</HEADING>
<TEXT>
* odchody hráčů základu * spousta zraněných * sestava není stabilizovaná * opory dělají chyby * soupeři už Spartu nepodcení * chybí štěstí * lidé místo fandění pískají
* odchody hráčů základu * spousta zraněných * sestava není stabilizovaná * opory dělají chyby * soupeři už Spartu nepodcení * chybí štěstí * lidé místo fandění pískají
</TEXT>
</DOC>
<DOC>
<DOCID>LN-20020221103</DOCID>
<DOCNO>LN-20020221103</DOCNO>
<DATE>02/21/02</DATE>
<TEXT>
Ta hrozba visela ve vzduchu a nakonec se naplnila. Po impozantní podzimní sezoně se Sparta trápí a zdá se, že nepůjde jen o nějaké zakašlání, ale o těžší neduh. Co se teď bude dít? Především není vyloučeno, že se Letenským nevydaří ani další zápasy v Lize mistrů a výhledy na čtvrfinále spolu s dalšími miliony do klubové kasy se rozplynou. Možná bude mít Sparta obrovské problémy iv domácí soutěži. Dá se očekávat, že v takovém případě se hodně změní nadšená atmosféra, která zavládla mezi fanoušky i v celé veřejnosti. A terč nevole nebude zatěžko najít. Trenér Jaroslav Hřebík třeba znovu pozná, jak se z opěvovaného hrdiny najednou stane psanec. Teprve nyní se ukáže, čí přízeň je stálá a čí vrtkavá. Zda klubové vedení nekonformního kouče podporuje tolik, jak o tom pořád mluví. Zda si uvědomí, že opět sáhlo do kádru a hráče, kteří odešli, nelze přes den nahradit - nováčky bez velkých zkušeností s mezinárodním fotbalem. Hřebík se vydal na náročnou cestu. Toho, kdo po ní jde, budou nejdřív bolet nohy. Nakonec ale dojde daleko. Pokud vytrvá.
</TEXT>
</DOC>
<DOC>
<DOCID>LN-20020221104</DOCID>
<DOCNO>LN-20020221104</DOCNO>
<DATE>02/21/02</DATE>
<TEXT>
Všechny nesrovnalosti kolem výroků Miloše Zemana se vysvětlily a vzájemné vztahy nikdy nebyly lepší, shodoval se včera během své návštěvy Prahy německý ministr zahraničí Joschka Fischer se svým hostitelem Milošem Zemanem. Německu sice ČR již vysvětlila Zemanovo údajné srovnání Jásira Arafata s Hitlerem, ale Egyptu zatím tvrzení o údajném zkomolení Zemanových slov v izraelském tisku nestačilo. Požádal o zrušení Zemanovy návštěvy v zemi pyramid.
</TEXT>
</DOC>
<DOC>
<DOCID>LN-20020221105</DOCID>
<DOCNO>LN-20020221105</DOCNO>
<DATE>02/21/02</DATE>
<GEOGRAPHY>ATÉNY</GEOGRAPHY>
<TEXT>
Soud v řecké Komotini vynesl nad dvojicí českých pašeráků drog mimořádně vysoký trest: doživotí. Podle konzulky českého velvyslanectví v Aténách Zuzany Otčenáškové se oba Češi hned po úterním verdiktu odvolali. Další řízení před odvolacím soudem by se mělo uskutečnit za šest až osm měsíců. Milan Lesniak (31) a Bronislava Paclová (29) byli zadrženi loni v červnu na řecko-turecké hranici, když se pokoušeli převést více než 32 kilogramů heroinu. Řečtí celníci drogu objevili mezi rezervou a zadním sedadlem. Jejich pozornost údajně přitáhla nervozita pašeráků.
</TEXT>
</DOC>
<DOC>
<DOCID>LN-20020221106</DOCID>
<DOCNO>LN-20020221106</DOCNO>
<DATE>02/21/02</DATE>
<TITLE>
Sněmovní rozpočtový výbor přes odpor pravicových poslanců podpořil vznik takzvaných fiskálních registračních pokladen. Navržený zákon má podle poslanců ČSSD, kteří předlohu vypracovali, pomoci v boji proti krácení daňových příjmů, zvýšit ochranu spotřebitelů a omezit nelegální dovoz zboží. Do státního rozpočtu to prý ročně přinese deset až 13 miliard korun. Podle pravicových poslanců tento návrh vede k likvidaci drobných podnikatelů a dává vydělat jen výrobcům registračních pokladen.
</TITLE>
<TEXT>
Obchodníci s cennými papíry a internetoví zákazníci mimoburzovního RM-Systému budou mít od počátku března možnost zadávat obchodní pokyny až do 21.30 místo současných 20.00. Provozní doba on-line obchodování s cennými papíry, které běží od 9.15 do 16 hodin, se ale nemění.
Třinecké železárny vykázaly v loňském roce zisk před zdaněním 508,4 milionu Kč. Proti roku 2000, kdy železárny hospodařily s hrubým ziskem 367,1 milionu Kč, to znamenalo meziroční zvýšení o 38,5 procenta. Tržby v minulém roce činily 22,174 miliardy korun, což ve srovnání s předloňskem představovalo růst o šest procent.
Reckitt Benckiser, největší světový výrobce čisticích prostředků pro domácnost, zvýšil v loňském roce čistý zisk o 24 procent na 340 milionů liber. Letos společnost počítá s dalším růstem zisku, který by měl být vyšší než u konkurenčních firem. Mezi nejznámější značky firmy patří čisticí prostředky Harpic, Lysol, Calgonit a Vanish.
</TEXT>
</DOC>
<DOC>
<DOCID>LN-20020221107</DOCID>
<DOCNO>LN-20020221107</DOCNO>
<DATE>02/21/02</DATE>
<TEXT>
MLADÁ BOLESLAV - Automobilka Škoda Auto hodlá v březnu začít s prodejem nového modelu Superb na vybraných evropských trzích. Jako první přijdou na řadu Německo a Švýcarsko. Škoda předpokládá, že letos v celém světě prodá 20 000 vozů nového modelu. S prodejem na českém a slovenském trhu začala firma již koncem minulého roku. V dubnu by měl začít prodej superbů v Rakousku, Belgii, Švédsku, Maďarsku a Chorvatsku. V květnu odstartuje prodej ve Velké Británii, v Itálii, Polsku a Nizozemsku. Do léta chce Škoda Auto dosáhnout denní produkce 150 vozů modelu Superb. Dosud se jich v pobočném závodě v Kvasinách na Rychnovsku vyrábí kolem 30 denně, uvedl mluvčí automobilky Milan Smutný. V loňském roce stačila firma vyrobit a prodat necelé dvě stovky nových vozů.
</TEXT>
</DOC>
<DOC>
<DOCID>LN-20020221108</DOCID>
<DOCNO>LN-20020221108</DOCNO>
<DATE>02/21/02</DATE>
<TITLE>
Za stolem na tiskové konferenci seděl s kšiltovkou obrácenou dozadu - ač se před chvílí stal olympijským vítězem, stále zůstal svůj. Ten volnomyšlenkář, jenž například do olympijského dotazníku vyplnil mezi koníčky sex, drogy a rock and roll. Akrobatický skokan Aleš Valenta ze dne na den vplul mezi největší české sportovní celebrity, ale prohlašuje: "Nechci se změnit."
</TITLE>
<TEXT>
SALT LAKE CITY - Doskočil své parádní číslo, které umí na světě jenom on. Trojité salto s pěti vruty. Potom padl na záda do sněhu a se zavřenýma očima se jal snít svůj olympijský sen. "Tehdy už jsem prostě věděl, že to medaile bude. I když stát se mohlo cokoliv, rozhodčí mohli přivřít oči, ale já prostě věděl, že medaili mám," vybavil si Aleš Valenta, jemuž hned v úterý večer poslal prezident Václav Havel gratulaci. Čekání na skoky zbylých čtyř závodníků prý nijak trýznivě neprožíval. "Člověk ví, že skočil dobře, a prostě čeká, co se bude dít. Se zlatem jsem si ale zdaleka jistý nebyl, čekal jsem totiž, že mě Američan Bergoust, obhájce zlata, ohrozí víc, protože on je fakt skvělý. Jenomže druhý skok mu vůbec nevyšel," pokýval hlavou akrobat, který po Jiřím Raškovi, Ondreji Nepelovi a českých hokejistech získal pro republiku čtvrté olympijské zlato.
</TEXT>
<HEADING>
Mrzelo mě, když Eric upadl
</HEADING>
<TEXT>
Právě okamžik, kdy americký favorit Bergoust upadl, mohl být prvním impulsem, aby devětadvacetiletý český reprezentant začal jásat. Co se mu vlastně honilo hlavou? "Řekl jsem si whow, to je škoda, že upadl," přiblížil Valenta a po zmínce, že to v momentě, kdy se několik českých fanoušků začalo radovat ze zlata, může vypadat jako přetvářka, trval na svém. "Fakt to tak bylo. Nejdřív mě mrzelo, že Eric upadl. Až pak jsem si uvědomil, že mám zlato." Soupeři prý na jeho vítězství i jedinečné salto reagovali příznivě. "Všichni mi gratulovali, někteří byli docela překvapeni, že jsem ten skok předvedl. Bylo to hezké," přiznal svoje pocity. O zařazení parádního salta hovořil již delší čas, ale definitivně se prý rozhodl před ranním tréninkem. "Při něm se mi to docela povedlo, ve druhém kole taky. Dohromady jsem ho vlastně ustál už třikrát," vzpomněl na polovinu prosince, kdy skok zvládl při tréninku v Lillehammeru. "Jo, třikrát. To je dobré." Navzdory poslednímu triumfu však znovu zopakoval, že víc než olympijské zlato by bral celkové vítězství ve Světovém poháru. "Skočil jsem dva dobrý skoky, ale Eric mě klidně mohl přeskočit, nebyl mezi námi zase takový rozdíl. Vítězství ve Světovým poháru bych bral pořád víc. Vždyť to je celá sezona. Když si to vezmete, tak já jsem nevyhrál jedinej závod Světovýho poháru, ale vyhrál jsem olympiádu. Je to o štěstí," řekl.
</TEXT>
<HEADING>
Dobře reprezentovat pro mě bylo vždycky hlavní
</HEADING>
<TEXT>
Oštěpař Jan Železný o něm tvrdí, že je medailový typ, ale on o sobě říká, že skáče hlavně pro sebe a pro svoje pocity. Co ale teď, když udělal tolika lidem doma takovou radost? "Vždycky jsem říkal, že chci hlavně skočit dobře, a to je pro mě. Ale to, že reprezentuji zemi, pro mě byla vždycky čest. To, že jsem teď mohl zviditelnit Českou republiku ve světě, je pro mě obrovské, ani nemám slov, jak bych to nazval. Cítím se velice dobře hlavně kvůli tomu, že jsem dobře reprezentoval republiku. To pro mě vždycky bylo hlavní," konstatoval rodák ze Šumperka a na dotaz, zda jej olympijské zlato změní, případně zda změní jeho život, odpověděl s přehledem.
</TEXT>
<HEADING>
Financí snad přibude
</HEADING>
<TEXT>
"Zlatá medaile vždycky změní život. Byl bych asi naivní, kdybych říkal, že to tak nebude. Možná mě to změní v některých věcech, které budu muset dělat. Ale abych se já osobně měnil... Jestli se změním, tak až mě potkáte, dejte mi facku." Peníze na přípravu si shání sám, je takovým sportovním podnikatelem. "Teď snad nastanou lepší časy, věřím, že financí přibude," řekl a na otázku, jestli ví, kolik je za zlatou olympijskou medaili, zakroutil hlavou. "Cože? Milion korun? Tak to je dobrý," zasmál se.
Kdo je Aleš Valenta
Narozen: 6. února 1973 v Šumperku
</TEXT>
<HEADING>
Přezdívka: Alda
</HEADING>
<TEXT>
Jak se dostal ke sportu: začal jako gymnasta, koketoval i se skokem o tyči, v 15 začal s akrobatickým lyžováním
Po prvním skoku v životě: "Měl jsem strach, že se zabiju, ale jakmile jsem skočil a přežil, poznal jsem, že je to supersport."
Vzdělání: strojní mechanik
Koníčky: rocková hudba (Limp Bizkit, Blink 182), literatura
Stav: svobodný, má přítelkyni
</TEXT>
</DOC>
<DOC>
<DOCID>LN-20020221109</DOCID>
<DOCNO>LN-20020221109</DOCNO>
<DATE>02/21/02</DATE>
<TITLE>
Jen planý poplach. Už potřetí v průběhu her musely bezpečnostní složky vyhlásit poplach a evakuovat několik ulic. V blízkosti sjezdařského střediska v Park City ležely na zemi dva podezřelé balíčky, vzdálené od sebe asi patnáct metrů. Policie tudíž celou oblast asi na hodinu uzavřela. Přivolaní experti nakonec zjistili, že balíčky jsou naprosto neškodné.
</TITLE>
<TEXT>
Poselství od krajanů. Olympijský duch se dotkl i tisíce kilometrů vzdáleného Afghánistánu, odkud přišla do Salt Lake City podpora sportovcům od stovky amerických vojáků. Příslušníci tamní letadlové jednotky natočili na své pouštní základně video a poslali ho elektronickou poštou svým krajanům. Šot trvá 25 sekund a vojáci v něm přejí Američanům co nejvíce zlatých medailí.
Otec má přání. Otec Australanky Alisy Camplinové, čerstvé olympijské vítězky v akrobatických skocích, naléhá na svou dceru, aby okamžitě ukončila kariéru. Závodnice totiž dosud utrpěla devět otřesů mozku a navíc několik dalších zranění. "Doufal jsem, že vyhraje zlato, aby dosáhla svého cíle a mohla konečně ukončit kariéru," řekl Geoff Camplin. "Je to velmi nebezpečný sport," dodal.
Rozhodčí pod palbou. Další stížnosti na sudí: na údajně zaujaté sudí v soutěži akrobatických lyžařek si žehrají zástupci Ruského olympijského výboru, kteří poslali dopis Mezinárodní lyžařské federaci. Nelíbilo se jim, že Olga Koroljovová se z vedoucí pozice po prvním kole propadla až na čtvrté místo.
</TEXT>
</DOC>
<DOC>
<DOCID>LN-20020221110</DOCID>
<DOCNO>LN-20020221110</DOCNO>
<DATE>02/21/02</DATE>
<TITLE>
SOLDIER HOLLOW - Ruská běžkyně na lyžích Julia Čepalovová a Nor Arne Hetland vyhráli nejkratší olympijské tratě, sprinty na 1500 metrů. Čepalovová tak po bronzu ze závodu na 10 km získala druhou medaili. Oba čeští zástupci, Kateřina Neumannová a Martin Koukal, uzavřeli svou sprinterskou pouť ve čtvrtfinále, odkud měl překvapivě blíž k postupu Koukal. Zatímco Neumannovou zradily lyže, Koukal dojel ve své jízdě třetí. "Chyběl mi poslední krok. Tím, že jsem musel přejíždět stopy, jsem ztratil rychlost ze zatáčky a v závěru už mi chyběly jen dva tři metry," litoval Koukal. Neumannová sice vyhrála kvalifikaci, když byla rychlejší než ostatní favoritky včetně Čepalovové, další kolo se však stalo jejím posledním olympijským závodem v kariéře. V závěru ji totiž předjely všechny tři soupeřky. "Jsem hodně zklamaná, ale z kopce mi vůbec nejely lyže. Oproti kvalifikaci, která se jela na tvrdém sněhu, se výrazně změnily podmínky. Teď byl sníh rozměklý a na takový jsme prostě vhodné lyže nenašli. Není to výmluva, snad stačilo podívat se. Soupeřky za mnou málem nic nedělaly, a přesto mě předjely," byla nešťastná Neumannová, když se její poslední medailový sen pod pěti kruhy rozplynul.
</TITLE>
<TEXT>
Sprint běžců na lyžích
</TEXT>
</DOC>
</CZE>