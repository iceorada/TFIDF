<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020611001</DOCID>
<DOCNO>LN-20020611001</DOCNO>
<DATE>06/11/02</DATE>
<TITLE>
PRAHA - Stovky tisíc lidí včera ve svém telefonním aparátu uslyšely hlas předsedy ODS. Václav Klaus se totiž rozhodl v závěru předvolební kampaně oslovit voliče telefonní akcí, přinášející do českých domácností jeho třicetivteřinové "osobní sdělení". Klaus v něm varuje před nebezpečím socialismu, žádá adresáty, aby dali hlas ODS a slibuje zlaté časy pod jejím vedením. Klausův hlas se ve sluchátku prvního voliče ozval v neděli ve tři hodiny a do včerejšího večera stačil Václav Klaus oslovit 260 tisíc lidí v celé republice. Zbývají mu ale ještě více než dva miliony. "Inspirovala nás kampaň George W. Bushe, který naprosto stejným způsobem oslovoval voliče při prezidentských volbách," vysvětlil počin své strany šéf volebního štábu ODS Miroslav Beneš. Novinku v kampani zajišťuje software, který postupně automaticky vytáčí telefonní stanice obsažené ve Zlatých stránkách. Pokud se dovolá, spustí nahranou Klausovu řeč. Při neúspěchu se pokouší znovu jindy. "Je to asi třetina nákladů na billboardovou kampaň," naznačuje sumu, kterou ODS za telefonní akci zaplatí, Beneš. Podle odhadu LN by měla být stranická pokladna po volbách chudší zhruba o pět milionů korun. Václav Klaus se telefonickou kampaní pyšní jako svěží novinkou na politické scéně. "Někdo musí prolamovat bariéry a zvyklosti. Obvykle je to tak, že první je ODS, ostatní se tomu přizpůsobí a v příštích volbách to udělají naprosto všichni," prohlásil včera předseda občanských demokratů na mítinku v Brně. "Je to nesporně zajímavé, ale ti lidé nesouhlasili s tím, aby jim někdo volal. Je to podobné jako s nevyžádanou reklamou, která spoustě lidí vadí," brzdí předsedovo nadšení Jiří Mikeš z Asociace komunikačních agentur.
</TITLE>
<TEXT>
Přirovnání o nevyžádané reklamě použil i šéf Asociace českých reklamních agentur a marketingové komunikace Pavel Brabec: "Tento model je zvykem používat na západ od českých hranic. Otázka je, jak na to zareagují Češi, ti nevyžádanou reklamu právě nemilují." A co na to lidé, jimž Klaus už "zavolal"? Nadšením právě nehýří. Jaroslavu Hlavničkovou z pražského Proseku takový způsob agitace pobouřil. "Strašně to obtěžuje. Je to vlezlost, prostě nefér boj," myslí si příznivkyně ODS, která by však takovou kampaň své oblíbené straně nedoporučila. Podle ní takto občanští demokraté spíše hlasy ztratí, než aby je nabrali. "Leták si člověk může vzít a nemusí, ale telefon zvednout musí," srovnává způsoby boje o voliče Hlavničková.
</TEXT>
<HEADING>
"Musela jsem se smát"
</HEADING>
<TEXT>
"Poselství" předsedy ODS zastihlo na mateřské dovolené i sedmadvacetiletou Renátu Odstrčilíkovou z Říčan u Prahy. "Pochopitelně mě to překvapilo. Hned mě napadlo, že je to záznamník, ale vyslechla jsem ho až do konce. Musela jsem se smát," popisuje průběh volebního telefonátu Renáta. Byla prý tak překvapená, že ani nevnímala obsah Klausovy promluvy. "Mluvil o šťastné budoucnosti země a celé to končilo tím, že máme volit ODS," směje se žena, která podle svých slov zřejmě volit nepůjde. "Telefon od Klause mě určitě nepřesvědčil," prohlásila rozhodně matka roční holčičky. Nadšený z Klausova varování před socialismem nebyl ani místopředseda KSČM Vlastimil Balín. Klaus se snažil přesvědčit k volbě ODS i některé mostecké komunistické zastupitele. "Z telefonu se ozval Klausův hlas, zřejmě měl překvapit, mobilizoval proti levicovému nebezpečí a přesvědčoval, že kupředu jen s Občanskou demokratickou stranou," uvedl Balín pro agenturu ČTK. Ostatní strany telefonické agitace v podobě, jakou použila ODS, nevyužívají. Voličům telefonuje Koalice, zvolila však formu živého rozhovoru a občany oslovuje už dva měsíce. "Například v Plzeňském kraji školení lidé volají občanům, představí se, zeptají se jich, jestli mají zájem o informace. Pokud ne, rozloučí se a neobtěžují," uvedl volební manažer Koalice Patrik Nacher. Sociální demokraté telefonické přesvědčování voličů zkusili v minulosti. "My jsme se při posledních volbách inspirovali britskou Labour Party a volali jsme občanům. Byl to ale živý rozhovor. Letos nic takového " řekl mluvčí ČSSD Jiří Hron.
</TEXT>
<HEADING>
Třicet vteřin Václava Klause
</HEADING>
<TEXT>
Šéf ODS se představí, omluví se, že obtěžuje, a ve zbylých vteřinách stačí varovat před levicovým nebezpečím a slíbit naději za vlády ODS. Na závěr vyzve toho, kdo drží sluchátko, aby volil ODS.
Šéf ODS se představí, omluví se, že obtěžuje, a ve zbylých vteřinách stačí varovat před levicovým nebezpečím a slíbit naději za vlády ODS. Na závěr vyzve toho, kdo drží sluchátko, aby volil ODS.
</TEXT>
</DOC>
<DOC>
<DOCID>LN-20020611002</DOCID>
<DOCNO>LN-20020611002</DOCNO>
<DATE>06/11/02</DATE>
<TITLE>
PRAHA - Letošní květen přinesl českým zákazníkům nejpříznivější vývoj cen od konce roku roku 1999. Oproti loňskému květnu se ceny zboží a služeb zvýšily o nepatrných 2,5 procenta. Dobře se vyvíjejí zejména ceny potravin, nealkoholických nápojů, zájezdů či telekomunikačních služeb. Zároveň se snižují ceny dopravy. Podle odborníků se na příznivé situaci podílí síla české koruny, která od začátku roku zpevnila oproti euru i americkému dolaru. Zvlášť důležité je posílení vůči americké měně. Strategické suroviny jako ropa a plyn se totiž kupují v zahraničí za dolary a po přepočtu na koruny vyjdou v současnosti levněji než před půl rokem. V květnu klesly ceny u tuzemských čerpacích stanic o půl procenta oproti dubnu. Silná koruna ale netěší pouze motoristy. S posílením koruny totiž zlevňují i zahraniční zájezdy. Méně nadějný je vývoj nezaměstnanosti. V květnu se meziročně zvýšila o půl procenta (dnes je na hranici 8,6 procenta, bez práce je téměř 450 tisíc lidí). Letos je to sice nejlepší výsledek, ale za příznivým číslem je především nárůst sezonních pracovních míst v zemědělství či lesnictví. "Podmínky na trhu práce se nezlepšují," upozorňuje Ivo Nejdl z Raiffeisenbank s tím, že počet uchazečů na jedno volné místo se během uplynulých dvanácti měsíců zvýšil ze sedmi na současných devět.
</TITLE>
<TEXT>
INFLACE 2,5 % NEZAMĚSTNANOST 8,6 %
</TEXT>
</DOC>
<DOC>
<DOCID>LN-20020611003</DOCID>
<DOCNO>LN-20020611003</DOCNO>
<DATE>06/11/02</DATE>
<TITLE>
Od dnešního dne do skončení hlasování v sobotu po poledni nesmějí být zveřejňovány žádné předvolební průzkumy. Toto opatření je absurdní a nedemokratické. Absurdnost a nedemokratičnost tohoto zákazu spočívá především v tom, že příslušný zákon (konkrétně § 16 zákona č. 247/1995 Sb.) nezakazuje průzkumy volebních preferencí činit, ale pouze je zveřejňovat. Co vlastně "zveřejňovat" znamená, zákon nikterak nedefinuje. V praxi to znamená, že ústavou zakotvené právo rovnosti občanů tři dny před volbami přestává platit. Každý, kdo má dost peněz, aby si zaplatil vlastní předvolební průzkum, může znát aktuální preference stran třeba hodinu před otevřením volebních místností. Dá se předpokládat, že vlastní volební průzkumy si těsně před volbami nechávají vypracovat politické strany, velké společnosti i vlivná média.
</TITLE>
<TEXT>
Politické strany by byly hloupé, kdyby tuto možnost nevyužily: pohyb volebních preferencí těsně před volbami je pro ně klíčový. Volební výsledky jsou důležité také pro banky, investiční společnosti a burzovní spekulanty: pro tyto společnosti představuje několik set tisíc korun za předvolební průzkum zanedbatelný pakatel ve srovnání s hrozbou ztrát spojenou se špatným odhadem povolební situace. Statisícová částka za průzkum nepředstavuje žádný problém ani pro velká média. Například jedna soukromá televize je již dlouho z nejrůznějších stran obviňována, že straní jedné politické straně. Nechá-li si tato televize udělat těsně před volbami průzkum, může efektivněji protežovat "svou" stranu a významně ovlivnit volební výsledky. Moudrý zákonodárce nevydává zákazy, které nemůže prosadit. Zákaz zveřejňování volebních průzkumů se prosadit nedá, protože stát dnes nemá žádné technické prostředky, jak zabránit šíření informací. Uvedeme snad znovu do provozu rušičky, jestliže se předvolební průzkum rozhodne uveřejnit nějaká zahraniční rozhlasová stanice? A když takový průzkum vyjde v zahraničních novinách, budou snad policisté obcházet české trafiky a zabavovat příslušné výtisky? A co si počneme, když takový průzkum někdo uveřejní na nějakém zahraničním serveru? Inspirujeme se snad praxí čínských komunistů a zablokujeme v celé zemi přístup na určité internetové adresy? Zákaz zveřejňovat předvolební průzkumy se snaží zabránit tomu, aby voliče ovlivnil předpokládaný výsledek voleb. Proč ovšem zrovna tři dny před volbami, a nikoli týden, měsíc nebo rok? Navíc výsledky voleb se dají určit velmi přesně sociálním výzkumem, který není založen na průzkumech, ale na analýze statistických dat a volebního chování v dlouhých časových řadách. Zveřejňovat výsledky těchto výzkumů ovšem kupodivu nikdo nezakazuje. Podle českého volebního zákona není možno tři dny před volbami zveřejňovat žádné průzkumy preferencí, tedy ani ty dávno zastaralé. Kdybych zde napsal, jaké byly preference lidovců před pěti lety, mohu dostat pokutu třicet tisíc, a Lidové noviny dokonce půl milionu korun. Nepřipomíná to trochu orwellovské heslo, že kdo ovládá minulost, ovládá i budoucnost? Zákaz zveřejňování předvolebních průzkumů diskriminuje většinu občanů. Na informace má právo jen politická, hospodářská a mediální elita. To je samozřejmě v demokratické společnosti nepřijatelné, a příslušný paragraf by měl být proto co nejdříve zrušen.
</TEXT>
</DOC>
<DOC>
<DOCID>LN-20020611004</DOCID>
<DOCNO>LN-20020611004</DOCNO>
<DATE>06/11/02</DATE>
<GEOGRAPHY>PRAHA</GEOGRAPHY>
<TEXT>
Mladoboleslavská Škoda Auto připravuje novou generaci vozu Octavia. Projekt je zatím ovšem přísně utajen. "Nový vůz představíme přesně v pravý čas," prozrazuje podrobnosti zástupce automobilky Evžen Krauskopf s tím, že společnost žádné náčrty ani studie nezveřejní. Podobu nového vozu je tedy nutné odhadovat. Některé informace z přísně střeženého projektu už získal časopis Svět motorů a na jejich základě vytvořil počítačový model inovované octavie. Zatím největší odhalený rozdíl proti současnému modelu je výrazný prolis ve tvaru písmene V na přední kapotě.
</TEXT>
</DOC>
<DOC>
<DOCID>LN-20020611005</DOCID>
<DOCNO>LN-20020611005</DOCNO>
<DATE>06/11/02</DATE>
<TEXT>
Premiér Zeman přiletěl včera spolu s ministrem průmyslu a obchodu Miroslavem Grégrem do Temelína. Prý aby poděkoval zaměstnancům JETE za odvedenou práci. Která vláda by krátce před volbami nepřipomněla voličům, že se konečně podařilo zprovoznit největší investici v české historii? Zeman i Grégr byli v případě JETE nepochybně úspěšnější než jejich předchůdci. Až výsledek předpokládaného prodeje společnosti ČEZ, který se vládě ČSSD přes veškerou snahu nepodařilo uskutečnit, však prokáže, zda měla urputná snaha o dostavbu JETE vlastně smysl. Proč zatím žádný soukromý investor ani za "pouhých" 200 miliard nechce koupit českou elektroenergetiku, včetně stomiliardového Temelína? Proč Grégrova vize o energetice, podle níž mají horníci dále dolovat uhlí pro tepelné elektrárny, zároveň poběží Temelín a přitom se ohromné přebytky elektřiny budou dočasně se ziskem vyvážet, zatím žádného z investorů nezaujala? Takové otázky už nemusejí premiéra ani ministra průmyslu zajímat. Oba po volbách odcházejí do politického důchodu a odpovědnost za Temelín ponesou jiní. Možná právě proto se včera v Temelíně kromě Grégra a Zemana žádný jiný politik neukázal.
</TEXT>
</DOC>
<DOC>
<DOCID>LN-20020611006</DOCID>
<DOCNO>LN-20020611006</DOCNO>
<DATE>06/11/02</DATE>
<GEOGRAPHY>PRAHA</GEOGRAPHY>
<TEXT>
Významné české banky začaly od dnešního dne důkladněji prověřovat klienty, kteří je žádají o úvěr. Česká spořitelna, GE Capital Bank, Komerční banka a HVB Bank včera odpoledne zprovoznily společný registr dlužníků, obsahující 1,5 milionu záznamů o jejich drobných klientech. ČSOB se k akci z technických důvodů připojí až příští pondělí. Banky budou mít možnost, podobně jako ve většině západních zemí, vzájemně využívat své informace a ověřit si, jestli žadatel o půjčku, účet nebo kreditní kartu má u některé z nich dluh a zda ho poctivě splácí, či nikoliv. Systém ale stále prověřuje Úřad pro ochranu osobních údajů. Ten totiž již dříve upozornil na to, že data klientů bude zpracovávat společnost Crif v Itálii a nelze prý vyloučit riziko zneužití.
</TEXT>
</DOC>
<DOC>
<DOCID>LN-20020611007</DOCID>
<DOCNO>LN-20020611007</DOCNO>
<DATE>06/11/02</DATE>
<TITLE>
WASHINGTON - Americký ministr spravedlnosti včera oznámil, že USA zadržují muže, který údajně plánoval útok na Washington za použití radioaktivní "špinavé bomby". Jde o amerického občana Abdullaha Al Muhajira, který byl zatčen už v květnu na letišti v Chicagu po příletu z Pákistánu. "Zadrželi jsme známého teroristu, který dával dohromady plán na výrobu a odpálení špinavé bomby v USA," řekl americký ministr spravedlnosti John Ashcroft. Termínem "špinavá bomba" se označuje nebezpečná zbraň, postavená na kombinaci běžné nálože a radioaktivního materiálu. Po výbuchu se radioaktivní částečky rozptýlí do okolí. Účinek "špinavé bomby" záleží na množství radioaktivního materiálu, jeho typu a na počasí. Pokud by měli teroristé ve větším množství například plutonium či uran, mohla by exploze mít tragické následky pro každý lidský organismus, který by s materiálem přišel do styku. Ve zmíněném případě je ale pravděpodobnější, že teroristé budou mít radioaktivní cesium či kobalt, které se využívají průmyslově a jsou mnohem dostupnější. Následky pro člověka jsou méně ničivé a jejich účinek by se projevil až po delší době. Jinou věcí je, že exploze "špinavé bomby" by zcela jistě způsobila paniku. Plány na odpálení "špinavé bomby" byly podle amerických představitelů v začátcích a z dostupných informací není jasné, zda měl Al Muhajir u sebe nějaký radioaktivní materiál či možnost jej získat.
</TITLE>
<TEXT>
Abdullah Al Muhajir je americký občan, jehož původní jméno je Jose Padilla. Narodil se v roce 1970 v New Yorku, ale žil v Chicagu. Před několika lety byl ve vězení za delikty týkající se nelegálního držení zbraní. Ve vězení konvertoval k islámu a změnil si jméno. Po propuštění odjel z USA do Afghánistánu a Pákistánu, kde se připojil k teroristické síti Usámy bin Ládina Al Kajda. "V Afghánistánu a Pákistánu prodělal výcvik s nepřáteli, včetně studia výbušnin a bomb rozptylujících radioaktivní materiál," řekl Ashcroft. "Představitelé Al Kajdy věděli, že jako občan USA má platný americký pas a bude moci cestovat do Spojených států bez toho, aby na sebe upoutával pozornost." Američtí představitelé o něm údajně získali informace od teroristy Abú Zubajdy. Ten je nejvýše postaveným členem Al Kajdy v amerických rukách. Byť je Muhajir americký občan, byl označen za "nepřátelského bojovníka", což znamená, že bude mít menší práva než jiní američtí občané. Muhajir byl včera převezen do přísně střežené věznice námořnictva v Charlestonu v Jižní Karolíně. To, že byl označen za "nepřátelského bojovníka", by mohlo naznačovat, že by mohl být prvním člověkem, který stane před vojenským tribunálem. "Jednali jsme podle válečného práva a precedentu Nejvyššího soudu USA, který stanovil, že ozbrojené síly mohou zadržovat amerického občana, který se připojil k nepříteli a vstoupil do země s cílem spáchat nepřátelský čin," dodal ministr spravedlnosti Ashcroft.
</TEXT>
<HEADING>
Co je "špinavá bomba"
</HEADING>
<TEXT>
* Jde o konvenční trhavinu, která je "obalena" radioaktivním materiálem. Může být velice malá, ale může dosahovat i rozměrů dodávky.
* Její účinek závisí na typu a množství radioaktivního materiálu, stejně jako na počasí.
* Lidé v blízkosti výbuchu mohou být zabiti či zraněni explozí a střepinami. Další budou vystaveni záření radioaktivního materiálu, který se do jejich těla dostane v největší míře vdechnutím. Pokud by šlo o plutonium či uran, následky pro lidský organismus by byly velké. Pokud by šlo například o radioaktivní cesium, kobalt či stroncium, následky by byly menší a projevovaly by se dlouhodobě. Každopádně by výbuch této bomby způsobil paniku.
</TEXT>
</DOC>
<DOC>
<DOCID>LN-20020611008</DOCID>
<DOCNO>LN-20020611008</DOCNO>
<DATE>06/11/02</DATE>
<TEXT>
Člen legendární skupiny Beatles Paul McCartney, jemuž před čtyřmi lety zemřela manželka Linda, si dnes v irském Glaslough vezme svou přítelkyni, bývalou modelku Heather Millsovou. Před kostelem svatého Salvádora v Glaslough, kde budou šedesátiletý McCartney a o dvacet šest let mladší Millsová oddáni, se očekávají tři stovky svatebních hostů. Dvojice včera na místním zámku Leslie pozdravila stovky svých fanoušků.
</TEXT>
</DOC>
<DOC>
<DOCID>LN-20020611009</DOCID>
<DOCNO>LN-20020611009</DOCNO>
<DATE>06/11/02</DATE>
<TITLE>
18 měsíců potrvá zkušební provoz prvního bloku temelínské elektrárny. Jejího zahájení se včera zúčastnili premiér Miloš Zeman a ministr Miroslav Grégr.
</TITLE>
<GEOGRAPHY>TEMELÍN</GEOGRAPHY>
<TEXT>
První blok jaderné elektrárny Temelín včera obdržel od Státního úřadu pro jadernou bezpečnost (SÚJB) povolení k zahájení zkušebního provozu. Se zahájením zkušebního provozu souhlasil podle mluvčího elektrárny Milana Nebesáře i stavební úřad. Reaktor nyní pracuje na 100 procent a dodává elektřinu do sítě. Zkušební provoz, při němž již bude blok plnohodnotnou součástí energetické sítě, potrvá 18 měsíců. Reaktor prvního temelínského bloku operátoři nastartovali 11. října 2000, takže jeho spouštění trvalo asi 19 měsíců.
</TEXT>
<HEADING>
Zeman: Jihočeské matky, vraťte se k plotně
</HEADING>
<TEXT>
Do Temelína přijeli i premiér Miloš Zeman a ministr průmyslu Miroslav Grégr. Zeman se podle svých slov přijel rozloučit se zaměstnanci elektrárny. Hned po příletu vládním vrtulníkem pochválil prmiér Grégra za úspěšné dokončení alespoň jedné části elektrárny. Vzápětí se obrátil na členky hnutí Jihočeské matky, které demonstrovaly před elektrárnou: "Raději se vraťte k rodině a plotně," doporučil jim.. "Když vidím vaši krásnou tvář, dokážu si představit, že byste se snadno uživila i jiným způsobem," řekl Zeman vedoucí Jihočeských matek Daně Kuchtové. Pět aktivistek jejichž shromáždění označil za masovou demonstraci - zároveň pochválil i za jejich znalosti jaderné energetiky, kterou určitě "studovaly", a proto mohou poukazovat na údajné bezpečnostní nedostatky elektrárny Temelín. "To, že Státní úřad pro jadernou bezpečnost vydává povolení ke zkušebnímu provozu těsně před volbami, a navíc v době, kdy elektrárnu navštíví premiér Zeman a ministr Grégr, není náhoda. Je to trapné předvolební divadlo, v němž až na posledním místě stojí skutečná připravenost elektrárny," prohlásila Kuchtová. Zeman dále odmítl, že by jeho návštěva elektrárny těsně před volbami měla něco společného s volební propagandou. První blok přitom získal - údajně shodou okolností - povolení k plnému zkušebnímu provozu pouhých třicet minut před tím, než vládní vrtulník dosedl do areálu elektrárny. "To není žádná volební kampaň. Přijel jsem zejména proto, abych ocenil práci, o niž se zasloužil ministr Miroslav Grégr," uvedl Zeman. Co přinese temelínská elektrárna každému člověku v České republice? Premiér tvrdí, že především energetickou soběstačnost. Enormní přebytek výroby elektřiny v Česku, které je druhým největším vývozcem elektrické energie v Evropě, je podle předsedy vlády pouze krátkodobou záležitostí. "Inteligentní člověk neplánuje budoucnost jen v horizontu tří let," uzavřel Zeman.
Do Temelína přijeli i premiér Miloš Zeman a ministr průmyslu Miroslav Grégr. Zeman se podle svých slov přijel rozloučit se zaměstnanci elektrárny. Hned po příletu vládním vrtulníkem pochválil prmiér Grégra za úspěšné dokončení alespoň jedné části elektrárny. Vzápětí se obrátil na členky hnutí Jihočeské matky, které demonstrovaly před elektrárnou: "Raději se vraťte k rodině a plotně," doporučil jim.. "Když vidím vaši krásnou tvář, dokážu si představit, že byste se snadno uživila i jiným způsobem," řekl Zeman vedoucí Jihočeských matek Daně Kuchtové. Pět aktivistek jejichž shromáždění označil za masovou demonstraci - zároveň pochválil i za jejich znalosti jaderné energetiky, kterou určitě "studovaly", a proto mohou poukazovat na údajné bezpečnostní nedostatky elektrárny Temelín. "To, že Státní úřad pro jadernou bezpečnost vydává povolení ke zkušebnímu provozu těsně před volbami, a navíc v době, kdy elektrárnu navštíví premiér Zeman a ministr Grégr, není náhoda. Je to trapné předvolební divadlo, v němž až na posledním místě stojí skutečná připravenost elektrárny," prohlásila Kuchtová. Zeman dále odmítl, že by jeho návštěva elektrárny těsně před volbami měla něco společného s volební propagandou. První blok přitom získal - údajně shodou okolností - povolení k plnému zkušebnímu provozu pouhých třicet minut před tím, než vládní vrtulník dosedl do areálu elektrárny. "To není žádná volební kampaň. Přijel jsem zejména proto, abych ocenil práci, o niž se zasloužil ministr Miroslav Grégr," uvedl Zeman. Co přinese temelínská elektrárna každému člověku v České republice? Premiér tvrdí, že především energetickou soběstačnost. Enormní přebytek výroby elektřiny v Česku, které je druhým největším vývozcem elektrické energie v Evropě, je podle předsedy vlády pouze krátkodobou záležitostí. "Inteligentní člověk neplánuje budoucnost jen v horizontu tří let," uzavřel Zeman.
</TEXT>
</DOC>
<DOC>
<DOCID>LN-20020611010</DOCID>
<DOCNO>LN-20020611010</DOCNO>
<DATE>06/11/02</DATE>
<GEOGRAPHY>PRAHA</GEOGRAPHY>
<TEXT>
Vyhláška zakazující provoz vodních skůtru a motorových člunů na nádržích Slapy a Orlík by nakonec měla vyjít do soboty, od kdy má zákaz začít platit. Spor mezi ministrem dopravy Jaromírem Schlingem a ministrem životního prostředí Milošem Kužvartem vyřešil na včerejší schůzce vicepremiér Pavel Rychetský. Vicepremiér, který oba znesvářené ministry na jednání pozval, formuloval spornou větu ve vyhlášce o provozu skútrů a motorových lodí na nádržích. Uvedl to po zhruba devadesátiminutovém jednání Miloš Kužvart. Ještě včera měl Schling vyhlášku podepsat a dnes jde do tisku, řekl Kužvart. Ten si také přál, aby vyhláška zakazující provoz těchto plavidel od 15. června, vyšla ještě do soboty. Jinak totiž nebude na obou nádržích v hlavní rekreační sezóně regulována jízda skútrů či motorových člunů. Zákaz plavby skútrů a rychlých motorových člunů platil na Slapech a Orlíku od roku 1976. Omezení zrušil vodní zákon od 1. ledna letošního roku.
</TEXT>
</DOC>
<DOC>
<DOCID>LN-20020611011</DOCID>
<DOCNO>LN-20020611011</DOCNO>
<DATE>06/11/02</DATE>
<GEOGRAPHY>PRAHA</GEOGRAPHY>
<TEXT>
Lidé stále nejvíce důvěřují prezidentu Václavu Havlovi a nejméně Senátu. Podle květnového průzkumu Centra pro výzkum veřejného mínění se prezident stabilně těší přízni zhruba poloviny obyvatel. Vládě důvěřuje 43 procent lidí, sněmovně 31 procent a Senátu 23 procent. Ve srovnání s dubnem se důvěryhodnost prezidenta, sněmovny a Senátu nezměnila. Pouze důvěra v krajská zastupitelstva klesla proti dubnu o šest procent na 29, nedůvěřuje jim 36 procent lidí, to je o pět procent více než minulý měsíc. Naopak lidí, kteří podporují vládu, přibylo proti dubnu o dvě procenta a o čtyři procenta ubylo těch, kteří jí nedůvěřují. Vládě nevěří 52 procent lidí, poslední půlrok se její důvěra drží na 40 procentech. Prezidentovi důvěřuje 51 procent dotázaných a nedůvěřuje 45 procent, to je o dvě procenta méně než v dubnu. Podpora prezidenta je již nejméně dva roky poměrně stabilní. Poslancům a senátorům v dubnu i květnu nedůvěřovaly zhruba dvě třetiny dotázaných, krajským zastupitelstvům třetina.
</TEXT>
</DOC>
<DOC>
<DOCID>LN-20020611012</DOCID>
<DOCNO>LN-20020611012</DOCNO>
<DATE>06/11/02</DATE>
<GEOGRAPHY>PRAHA</GEOGRAPHY>
<TEXT>
Symbolickým roztrháním, zapálením a pošlapáním transparentu s nápisem "Benešovy dekrety" vyvrcholila včera v Praze protestní akce pod sochou sv. Václava. "Demonstrujeme proti ignorování zločinů, k nimž došlo při poválečném odsunu bývalých československých občanů německé národnosti z Čech a Moravy," prohlásil před zhruba dvacítkou lidí publicista Jiří Peňás. Kvůli diskusi o poválečných dekretech prezidenta Edvarda Beneše a odsunu sudetských Němců ochladly v poslední době česko-německé sousedské vztahy. Z Německa, ale i z Rakouska zaznívaly hlasy, které žádaly zrušení dekretů před vstupem Česka do EU. Většina českých politiků to ale rozhodně odmítla.
</TEXT>
</DOC>
<DOC>
<DOCID>LN-20020611013</DOCID>
<DOCNO>LN-20020611013</DOCNO>
<DATE>06/11/02</DATE>
<GEOGRAPHY>PRAHA</GEOGRAPHY>
<TEXT>
Policie odložila trestní oznámení, které podalo vedení elektrárenské společnosti ČEZ na své předchůdce, bývalé vrcholné manažery. Policejní rada, který byl přesvědčen, že šlo o válku současných šéfů se starými, nezjistil, že by byl spáchán nějaký trestný čin. S jeho názorem se ztotožnil i státní zástupce. Podle trestního oznámení měla ČEZ vzniknout škoda nevýhodnou transakcí s akciemi společnosti Cogeterm Praha. Advokátní kancelář Bělina a spol., která oznámení podala, v jednání někdejších šéfů spatřuje trestný čin porušování povinnosti při správě cizího majetku. Generálním ředitelem ČEZ byl tehdy Stanislav Svoboda, předsedou představenstva Theodor Dvořák. Policejní rada poukázal na to, že závěry forenzního auditu z 21. února 2001 a 13. dubna 2001 neobsahují informace o případné škodě, která měla společnosti ČEZ vzniknout. Přesto policejní rada opakovaně vyzval šéfy ČEZ, aby vzniklou škodu doložili. Poprvé to bylo krátce po podání oznámení loni v létě, poté zaslal energetické společnosti urgenci. Vyčíslení škody se policie nedočkala. "Absencí škody není naplněn jeden ze zákonných znaků skutkové podstaty trestných činů," řekl státní zástupce. Proto zamítl stížnost proti odložení trestního oznámení. "Pravda je, že bývalé vedení ČEZ nakoupilo akcie za cenu vyšší, ale učinilo to ve snaze odstranit konkurenta, což se mu také podařilo," dodal státní zástupce. Další trestní oznámení na bývalé vedení ČEZ vyšetřuje ostravská policie. Jde o nevýhodnou smlouvu uzavřenou v Ostravě Dvořákem a Svobodou s francouzskými firmami Vivendi a Vivendi Telecomunication International. Jiná situace je v případu trestního oznámení podaného v souvislosti s koupí 51 procent akcií společnosti Echoton. Mluvčí ČEZ Ladislav Kříž LN řekl, že neví, že by v těchto věcech padlo nějaké rozhodnutí.
</TEXT>
</DOC>
<DOC>
<DOCID>LN-20020611014</DOCID>
<DOCNO>LN-20020611014</DOCNO>
<DATE>06/11/02</DATE>
<GEOGRAPHY>PRAHA</GEOGRAPHY>
<TEXT>
Nájemníci obecních bytů v Rokytnici nad Jizerou se nemusejí obávat, že by pro špatné hospodaření města mohli přijít o střechu nad hlavou. Uvedl to včera předseda Sdružení na ochranu nájemníků Stanislav Křeček. Reagoval tak na obavy, že rokytnické domy ležící v zajímavé horské oblasti chtějí skoupit spekulanti a přeměnit je na ubytovny či hotely. "Nechápeme dost dobře důvody, pro které vzniká tak velké pobouření. Pokud budou soudy chránit zájmy lidí podle zákona, pokud státní aparát zabrání nezákonným tlakům, tak práva nájemců ohrožena nejsou," řekl Křeček. Předseda Sdružení na ochranu nájemníků dodal, že původní nájemní smlouvy uzavřené s obcí platí i v případě, že domy v dražbě získají noví majitele. Pokud by je chtěli vydražitelé vypovědět, musí nájemcům zajistit rovnocenné ubytování. Rokytnice je jednou z nejzadluženějších obcí v České republice. Její dluh s úroky činí téměř 400 milionů korun, což je téměř desetinásobek jejího ročního rozpočtu. Je to i první město, jehož dluhy řeší veřejná aukce. Dražba obecního majetku včera pokračovala. Dvanáct pozemků získali zájemci za 7,5 milionu korun. Dosud dražba vynesla asi 68,4 milionu korun. Poslední aukce se uskuteční dnes.
</TEXT>
</DOC>
<DOC>
<DOCID>LN-20020611015</DOCID>
<DOCNO>LN-20020611015</DOCNO>
<DATE>06/11/02</DATE>
<TITLE>
Ministru školství Eduardu Zemanovi nemohou "Balbíni" přijít na jméno. Podle nich podepsal k vládní akci Internet do škol takové smlouvy, které povedou ke kontrolování e-mailů žáků a ke špehování dětí.
</TITLE>
<GEOGRAPHY>PRAHA</GEOGRAPHY>
<TEXT>
Ještě minulý týden šlo o recesistickou stranu bez programu. Od včerejška je ale na scéně uskupení, které žádá hlavu ministra školství Eduarda Zemana. Balbínově poetické straně se totiž dostaly do rukou utajované materiály související se smlouvami k vládní akci Internet do škol. Kontrakty uzavřelo ministerstvo školství s generálním dodavatelem ze společností AutoCont Online a Český Telecom. "Pan ministr je darebák a lump, pokud tyto smlouvy podepsal. Doufám, že vše vysvětlí, protože dosud tak neučinil. Pokud není pravda to, co ze smluv vyplývá, rád se mu omluvím," řekl ekonomický expert Balbínovy strany Petr Borka. Sám pochybuje o tom, zda se jeho strana a projekt Internet do škol nestaly obětí předvolební manipulace. "Tomu ale ministr mohl předejít, kdyby smlouvy včas zveřejnil," dodal. Zemanova mluvčí Vladimíra Al Malikiová okamžitě vyloučila, že by ministr chtěl proti výrokům "Balbínů" protestovat u soudu. "Je to pod úroveň pana ministra," řekla Al Malikiová. "Možná si Balbínova strana myslí, že jí prospěje, když někoho urazí. My si to ale nemyslíme," podotkla mluvčí. Smlouvy, k jejichž části mají "Balbíni" přístup, drží ministr Zeman na přání firem generálního dodavatele v tajnosti až do skončení voleb. "Jediný důvod tohoto rozhodnutí je možné politické zneužití, obava z iracionálních útoků a nepodložených fám," zdůvodnili zástupci generálního dodavatele přání nezveřejnit smlouvy. "Balbíni" v těchto dnech ministrovy kontrakty zveřejnili na stránce balbinka.cz a předložili vlastní výklad smluv. Zmiňují starší kauzy spojené s Internetem do škol - nákup výukových programů za 168 milionů korun, anebo 150milionovou útratu, kterou ministerstvo před vládou zdůvodňovalo vypracováním dotazníkového šetření na školách. "A teď k tomu, čemu říkáme český Matrix," komentoval balbínský ekonom Borka ty části smlouvy, které jsou podle něj nápadně podobné sci-fi filmu Matrix, v němž stroje ovládají lidské životy. "Podle našich materiálů je školní internet vybaven systémem World Scanning. Soukromým firmám AutoCont a Český Telecom stačí, aby zadaly klíčová slova a ta se jim objeví. Budou moci zjistit, kdy se děti baví o marihuaně nebo o ČSSD. Jde o jasné šmírování našich dětí," řekl Borka. Strana rovněž označuje za "zrůdné" skutečnosti, které mohou vést ke komerčnímu využití školního internetu. Pokud se z Internetu do škol stane obecně prospěšná společnost, budou podle "Balbínů" do školní počítačové sítě moci vstupovat pouze ti obchodníci, kteří se předem dohodnou s úřadem. "O tom, jaké aktivity se budou odehrávat v pozadí, ani nemá cenu hovořit," řekl Borka. Ministerstvo nechce materiály Balbínovy strany vůbec komentovat. Podle mluvčího Jiřího Chvojky stále pro zveřejnění smluv platí termín 17. června. K materiálům Balbínovy strany se nehodlám vyjadřovat. Nějaké špehování žáků? Co myslíte, že by z toho učitelé nebo ministerstvo mělo?" řekl LN poradce ministerstva Jakub Rainisch. "Teď se smlouva může stát politickým nástrojem, když budou jednotlivé věci vytahovány z kontextu. Příkladem je špehování žáků. To je naprosto účelové a navíc blbost," dodal.
PRAHA - Ještě minulý týden šlo o recesistickou stranu bez programu. Od včerejška je ale na scéně uskupení, které žádá hlavu ministra školství Eduarda Zemana. Balbínově poetické straně se totiž dostaly do rukou utajované materiály související se smlouvami k vládní akci Internet do škol. Kontrakty uzavřelo ministerstvo školství s generálním dodavatelem ze společností AutoCont Online a Český Telecom. "Pan ministr je darebák a lump, pokud tyto smlouvy podepsal. Doufám, že vše vysvětlí, protože dosud tak neučinil. Pokud není pravda to, co ze smluv vyplývá, rád se mu omluvím," řekl ekonomický expert Balbínovy strany Petr Borka. Sám pochybuje o tom, zda se jeho strana a projekt Internet do škol nestaly obětí předvolební manipulace. "Tomu ale ministr mohl předejít, kdyby smlouvy včas zveřejnil," dodal. Zemanova mluvčí Vladimíra Al Malikiová okamžitě vyloučila, že by ministr chtěl proti výrokům "Balbínů" protestovat u soudu. "Je to pod úroveň pana ministra," řekla Al Malikiová. "Možná si Balbínova strana myslí, že jí prospěje, když někoho urazí. My si to ale nemyslíme," podotkla mluvčí. Smlouvy, k jejichž části mají "Balbíni" přístup, drží ministr Zeman na přání firem generálního dodavatele v tajnosti až do skončení voleb. "Jediný důvod tohoto rozhodnutí je možné politické zneužití, obava z iracionálních útoků a nepodložených fám," zdůvodnili zástupci generálního dodavatele přání nezveřejnit smlouvy. "Balbíni" v těchto dnech ministrovy kontrakty zveřejnili na stránce balbinka.cz a předložili vlastní výklad smluv. Zmiňují starší kauzy spojené s Internetem do škol - nákup výukových programů za 168 milionů korun, anebo 150milionovou útratu, kterou ministerstvo před vládou zdůvodňovalo vypracováním dotazníkového šetření na školách. "A teď k tomu, čemu říkáme český Matrix," komentoval balbínský ekonom Borka ty části smlouvy, které jsou podle něj nápadně podobné sci-fi filmu Matrix, v němž stroje ovládají lidské životy. "Podle našich materiálů je školní internet vybaven systémem World Scanning. Soukromým firmám AutoCont a Český Telecom stačí, aby zadaly klíčová slova a ta se jim objeví. Budou moci zjistit, kdy se děti baví o marihuaně nebo o ČSSD. Jde o jasné šmírování našich dětí," řekl Borka. Strana rovněž označuje za "zrůdné" skutečnosti, které mohou vést ke komerčnímu využití školního internetu. Pokud se z Internetu do škol stane obecně prospěšná společnost, budou podle "Balbínů" do školní počítačové sítě moci vstupovat pouze ti obchodníci, kteří se předem dohodnou s úřadem. "O tom, jaké aktivity se budou odehrávat v pozadí, ani nemá cenu hovořit," řekl Borka. Ministerstvo nechce materiály Balbínovy strany vůbec komentovat. Podle mluvčího Jiřího Chvojky stále pro zveřejnění smluv platí termín 17. června. K materiálům Balbínovy strany se nehodlám vyjadřovat. Nějaké špehování žáků? Co myslíte, že by z toho učitelé nebo ministerstvo mělo?" řekl LN poradce ministerstva Jakub Rainisch. "Teď se smlouva může stát politickým nástrojem, když budou jednotlivé věci vytahovány z kontextu. Příkladem je špehování žáků. To je naprosto účelové a navíc blbost," dodal.
</TEXT>
</DOC>
<DOC>
<DOCID>LN-20020611016</DOCID>
<DOCNO>LN-20020611016</DOCNO>
<DATE>06/11/02</DATE>
<TITLE>
PRAHA - ODS slibuje, že Václava Klause "přijde podpořit" na poslední předvolební mítink na Staroměstském náměsti v Praze řada známých osobností. Již teď je ale jasné, že někteří lidé uvedení na inzerátu na náměstí nemusí vůbec přijít. Například předsedkyně etické komise Syndikátu novinářů Barbora Osvaldová, které by tak hrozilo podezření ze střetu zájmů. Nejistá je i účast šéfa Národní galerie Milana Knížáka. Ten je pracovně v zahraničí a má se vrátit až ve čtvrtek v noci. Jeden z organizátorů akce - šéf divadla Ta Fantastika a Klausův dlouholetý přítel Petr Kratochvíl - včera LN řekl také to, že přímo z pódia bude Klause podporovat jen zhruba třetina lidí uvedených v inzerátu. "V inzerátu jsou uvedeni lidé, kteří mi po dotazu, zda ve čtvrtek přijdou podpořit Václava Klause, slíbili, že ano. Neznamená to ovšem, že budou všichni účinkovat na pódiu. Někteří přijdou předsedu ODS podpořit jen svoji přítomností a nebudou mít veřejný projev," sdělil Kratochvíl. Přímo na pódiu se tak objeví hlavně tváře, které odsud ODS pomáhaly propagovat už před volbami v roce 1998. Kromě jiných Lucie Bílá, Eva Pilarová, Olga Blechová a Waldemar Matuška, Emil Viklický či bratři Tesaříkové. Jak tedy "seznam pro inzerát" vznikal? Kratochvíl tvrdí, že v momentě, kdy mu dotázaný účast slíbil, pokládal za automatické, že jeho jméno může v inzerátu zveřejnit.
</TITLE>
<HEADING>
Osvaldová: Je to nedorozumění
</HEADING>
<TEXT>
S tím ovšem podle svých slov vůbec nepočítala například právě syndička Osvaldová z Fakulty sociálních věd UK. "Z titulu své funkce nemůžu být napsaná na seznamu žádné politické strany, to je jasné. Za těchto okolností ve čtvrtek na Staroměstské náměstí vůbec nepůjdu," řekla s tím, že se na inzerát dostala nedorozuměním. "Volal mi kamarád naší rodiny Petr Kratochvíl a ptal se, zda přijdu na mítink ODS. Řekla jsem, že nevím, ale jestli budu mít čas, tak možná ano. Až později jsem se dozvěděla, že moje jméno je na reklamním banneru ODS. Volala jsem tedy mluvčí ODS Michaele Maláčové a ta se mi omlouvala, že se mě nikdo nezeptal a přesto mě tam napsali," tvrdí Osvaldová. Maláčová ale poté uvedla, že to Osvaldové "nakonec nevadilo". Možná proto Osvaldová proti uvedení svého jména na inzerátech nyní nehodlá nic podnikat. "Nebudu dělat teď před volbami žádné prohlášení, to mi přijde bezcharakterní. Jen na příštím zasedání etické komise se o tom poradím s kolegy, a pokud oni řeknou, že je to problém, tak odstoupím," poznamenala. Vedoucí Syndikátu novinářů Miroslav Jelínek ale prohlásil, že ji případnou rezignaci už včera rozmlouval. "Paní Osvaldová celou záležitost brala hodně vážně. Hodlala navrhnout, že odstoupí ze své funkce, ale já ji přesvědčil, ať to nedělá," konstatoval Jelínek s tím, že syndikát zaujme stanovisko až po volbách. Zatímco Osvaldová přiznává, že se mohla dostat do konfliktu zájmů, šéf Národní galerie a člen Rady ČT Milan Knížák by přímo porušil zákon, kdyby se nakonec stihl vrátit a na mítink přišel. Radní totiž ze zákona nesmějí působit ve prospěch politických stran. "Zákon se vztahuje jen na to, když sedím v té radě. Nenechám se nijak omezovat, můžu podporovat, koho chci," řekl však Knížák MF Dnes, když se ho na stejný problém ptala poté, co se v poslední době objevil na předvolebních letácích ODS. Podle Heleny Chaloupkové, právničky specializované na média, však "při účelovém výkladu zákona může o střet zájmů a porušení zákona jít".
S tím ovšem podle svých slov vůbec nepočítala například právě syndička Osvaldová z Fakulty sociálních věd UK. "Z titulu své funkce nemůžu být napsaná na seznamu žádné politické strany, to je jasné. Za těchto okolností ve čtvrtek na Staroměstské náměstí vůbec nepůjdu," řekla s tím, že se na inzerát dostala nedorozuměním. "Volal mi kamarád naší rodiny Petr Kratochvíl a ptal se, zda přijdu na mítink ODS. Řekla jsem, že nevím, ale jestli budu mít čas, tak možná ano. Až později jsem se dozvěděla, že moje jméno je na reklamním banneru ODS. Volala jsem tedy mluvčí ODS Michaele Maláčové a ta se mi omlouvala, že se mě nikdo nezeptal a přesto mě tam napsali," tvrdí Osvaldová. Maláčová ale poté uvedla, že to Osvaldové "nakonec nevadilo". Možná proto Osvaldová proti uvedení svého jména na inzerátech nyní nehodlá nic podnikat. "Nebudu dělat teď před volbami žádné prohlášení, to mi přijde bezcharakterní. Jen na příštím zasedání etické komise se o tom poradím s kolegy, a pokud oni řeknou, že je to problém, tak odstoupím," poznamenala. Vedoucí Syndikátu novinářů Miroslav Jelínek ale prohlásil, že ji případnou rezignaci už včera rozmlouval. "Paní Osvaldová celou záležitost brala hodně vážně. Hodlala navrhnout, že odstoupí ze své funkce, ale já ji přesvědčil, ať to nedělá," konstatoval Jelínek s tím, že syndikát zaujme stanovisko až po volbách. Zatímco Osvaldová přiznává, že se mohla dostat do konfliktu zájmů, šéf Národní galerie a člen Rady ČT Milan Knížák by přímo porušil zákon, kdyby se nakonec stihl vrátit a na mítink přišel. Radní totiž ze zákona nesmějí působit ve prospěch politických stran. "Zákon se vztahuje jen na to, když sedím v té radě. Nenechám se nijak omezovat, můžu podporovat, koho chci," řekl však Knížák MF Dnes, když se ho na stejný problém ptala poté, co se v poslední době objevil na předvolebních letácích ODS. Podle Heleny Chaloupkové, právničky specializované na média, však "při účelovém výkladu zákona může o střet zájmů a porušení zákona jít".
</TEXT>
</DOC>
<DOC>
<DOCID>LN-20020611017</DOCID>
<DOCNO>LN-20020611017</DOCNO>
<DATE>06/11/02</DATE>
<GEOGRAPHY>PRAHA</GEOGRAPHY>
<TEXT>
"Požaduji ošetření od lékaře bílé pleti." Těmito slovy odmítl 29. května pomoc lékaře záchranné služby původem z Nikaraguy třiadvacetiletý mladík, kterého předtím v pražské tramvaji napadl anarchista. Policie včera LN potvrdila, že napadeným mužem, který lékaři neuvedl jiný důvod, proč od něj nechce být ošetřen, je Petr Kalinovský - třetí na pražské volební kandidátce Republikánů Miroslava Sládka (RMS). "Ano, jedná se o tohoto muže," uvedla mluvčí pražské policejní správy Kamila Styblíková. "Něco takového se mi za dobu lékařské praxe stalo poprvé. Mrzí mě to, chtěl jsem mu pomoci. On ale trval na svém a odmítal vysvětlit, proč zrovna já mu vadím," konstatoval lékař Danilo Elvir, jenž v Česku žije už 35 let. "Je to hanebnost. Zvláště člověk, který je politikem a usiluje o zvolení do parlamentu, by si měl takovéto rasistické projevy odpustit," dodal lékař. Podle šéfa pražské záchranky Zdeňka Schwarze je Elvir velice kvalitní lékař. "U záchranky pracuje už několik let. Má několik atestací a ovládá několik světových jazyků," řekl Schwarz. Bývalého skinheada Kalinovského, jenž se v minulosti účastnil akcí ultrapravicového Národního odporu, se včera LN zastihnout nepodařilo. Vedoucí sekretariátu Sládkových republikánů Martin Zbela však řekl, že na Kalinovského argumentaci nevidí nic špatného. "Žijeme v demokratickém státě. Každý má tedy právo vybrat si lékaře a záleží jen na něm, podle jakých kritérií," prohlásil. Podle Styblíkové nelze vyloučit, že se Kalinovský dopustil trestného činu hanobení národa, rasy a přesvědčení, Elvir jej však žalovat nehodlá.
</TEXT>
</DOC>
<DOC>
<DOCID>LN-20020611018</DOCID>
<DOCNO>LN-20020611018</DOCNO>
<DATE>06/11/02</DATE>
<TITLE>
hodnotí Cyril Svoboda své oponenty. I v Haně Marvanové budí šéf ČSSD méně skepse než předseda ODS
</TITLE>
<HEADING>
PŘEDVOLEBNÍ OZHOVOR Hana Marvanová a Cyril Svoboda
</HEADING>
<TEXT>
Tandem Hana Marvanová - Cyril Svoboda je v pořadí druhým dílem seriálu posledních předvolebních rozhovorů Lidových novin. Koaliční kolegové se svěřili, že již mají mechanizmy, jak si po volbách rozdělí funkce.
LN: Cítíte se být diskriminováni tím, že nejste zváni do televizních diskusí. Kdyby ovšem ČT uspořádala debatu kandidátů na premiéra, koho byste tam poslali?
CS: Poslední dva týdny televize říkají voličům, že volby jsou vlastně soutěží ČSSD a ODS, případně komunistů.
HM: My jsme dlouho zvažovali, jestli máme prohlášení vydat, protože tento pocit máme delší dobu. Ale musím říct, že samotná Koalice není diskriminována tolik, jako třeba malé strany.
LN: Ani jeden z vás neodpověděl na otázku. Na debatu kandidátů na premiéra by přišel Václav Klaus, Vladimír Špidla, za KSČM asi Miroslav Grebeníček. Kdo by tam přišel za Koalici?
CS: My dva.
LN: Vy máte dva kandidáty na premiéra?
HM: Kdyby nám řekli, že z nás má přijít jen jeden, asi bychom se dohodli.
CS: Kdyby se tak stalo, tak se nějak zařídíme. Ale nestalo se tak.
LN: Bude-li Koalice přizvána k jednání o nové vládě, kdo za ni bude vyjednávat?
HM: My jsme se dohodli, jakým způsobem povedeme jednání - na základě mandátu našich stran. Bude rozhodovat šestičlenné politické grémium.
LN: Paní předsedkyně, máte stejný názor na povolební spolupráci jako Cyril Svoboda? Dříve jste přece upřednostňovala vládu s ODS.
HM: Ne. Já jsem vždycky říkala, že upřednostňuji vládu se středopravicovým programem. Ale jinak je pro mě ODS i ČSSD jedna za osmnáct, druhá bez dvou za dvacet. Žádná z těchto dvou stran není ideální.
LN: Neptali jsme se na ideální variantu, ale na prioritu.
HM: Nemám prioritu. ODS vyvíjí protievropskou kampaň a jestli by to pokračovalo i ve vládě, neumím si spojení s ní představit. ČSSD možná bude pokračovat v zadlužování této země a to já považuji také za nepřijatelné.
LN: Pane předsedo, vy máte patrně jiný názor než paní Marvanová...
CS: Z hlediska vstupu do EU a referend se mi zdá reálnější dohoda s ČSSD. Neříkám nic nového a v tomto rozporu s Unií svobody bych neviděl nic fatálního.
LN: Vladimír Špidla tvrdí, že nebude problém sestavit vládu s Koalicí s lidovci se prý ČSSD domluví a Unie svobody je pod vlivem KDU-ČSL.. .
HM: Já jsem ten výrok Vladimíra Špidly slyšela. Přání je otcem myšlenky. My o všem jednáme rovnoprávně. Kromě toho má Koalice program, v němž je sedmdesát procent programu Unie svobody.
LN: Kdo na vás působí věrohodněji? Klaus nebo Špidla?
CS: Na mě působí nepřesvědčivě třeba ten slogan patnáctiprocentní daně. To je lákadlo pro extrémně bohaté. Když potom vidím, že bývalý ředitel banky či významní sportovci a baviči říkají: "Já bych volil ODS", říkám si: "Samozřejmě, když nechcete platit vysoké daně." Na druhé straně se mi zdá nevěrohodné to, když chce ČSSD dávat dítěti do kolébky tu padesát, tu šedesát tisíc. To se také nebude realizovat a je to jen lákání voličů. Nicméně je znám i jiný můj postoj věřím, že ČSSD do EU chce.
HM: Mě ani Vladimír Špidla, ani Václav Klaus nepřesvědčili. Kdyby mě přesvědčili, tak je půjdu volit. A nepůjdu proti nim. My je potřebujeme k tomu, abychom s nimi vládli, a ne abychom je volili.
CS: Mně se zdá, že přístup Vladimíra Špidly je seriózní, zásadovější, ale to je zase věcí mého osobního postoje.
LN: Připadá vám třeba serioznější kampaň Špidly, než Klause? Špidla hovoří na megakampaních o svých zálibách, zpívají mu tam Pavel Vítek, Petr Kotvald, Hana Zagorová...
CS: Ale já čtu také vaše rozhovory a rozhovory v jiných novinách. A tam za Špidlu nemluví ani Hana Zagorová, ani Petr Kotvald. Nikdo tam za něj nemluví, nikdo za něj nezpívá.
HM: Ale jinak jsme se k povolební situaci opakovaně vyjádřili a víc k tomu neřekneme. Mně nepřipadá vhodné před volbami vytvářet dojem, jako by naše jediná starost byla rozdělit si nějaké funkce.
LN: Ale bude to vaše starost po volbách. Co bude klíčem k určení, kdo v Koalici bude mít jaká křesla? Počet získaných hlasů?
HM: Ne. Jestli nabídka po volbách přijde, my máme mechanismy, jak se okamžitě dohodneme. Ale nechci tím nikoho zatěžovat, protože technika dohody není důležitá.
CS: Zatím prezident republiky vždy jmenoval takového premiéra, který sestavil vládu na první pokus. Úmyslem Václava Havla určitě bude zopakovat totéž. A co se týče těch funkcí, jedním z kritérií budou i různé počty mandátů.
LN: Bude to hlavní kritérium?
HM: Ne! Politika není o tom, kolik kdo bude mít křesel...
</TEXT>
<HEADING>
LN: Ale to je přece smysl voleb.
</HEADING>
<TEXT>
HM: Ne, to není pravda. Záleží jen na tom, jakou podporu dostane náš program. A my budeme nominovat na místa ve vládě nejlepší odborníky. Není pro mě klíčové, kolik míst bude mít která strana. Pro nás na prvním místě není rozdělování křesel, ale nepochybujte, že máme na všechny oblasti odborníky, které jsme připraveni okamžitě nominovat.
LN: Rozumíme tomu správně, že kdyby Koalice získala šest křesel ve vládě, nevadilo by vám, paní předsedkyně, kdyby KDU-ČSL získala čtyři resorty a vy jen dva?
CS: Já vám na tuto otázku odpovím určitě není počet křesel přímo úměrný výsledku dohody. Výsledek dohody má být proevropská stabilní a programově shodná nebo si blízká vláda. To je ten cíl, kterého chceme dosáhnout i třeba za cenu, že nebude úplný poměr zastoupení jednotlivých stran ve vládě, jak by odpovídalo matematickým modelům.
LN: Jan Kasal jde ještě dále. Říká, že je jedno, koho by Koalice nominovala na funkci premiéra.
CS: Kdo to říkal? Jan Kasal? Aha. Tak pan Kasal. Výborně. Dobře. Není úplně jedno, kdo tím premiérem bude. Jde o shodu stran.
LN: Původně to byla otázka na vás, paní předsedkyně. Vám by nevadilo, kdyby US-DEU měla méně křesel než KDU-ČSL?
CS: Já bych to jenom zopakoval. Já neříkám, že by mi to bylo jedno. Prostě budeme muset akceptovat něco, co povede k dohodě. Mně nic není jedno. Priorita číslo jedna je dohoda a vláda bez konfliktů. Priorita číslo dvě je také poměrné zastoupení podle počtu mandátů.
LN: Ptali jsme se vás, paní předsedkyně.
HM: Naše dohody jsou založeny na rovnoprávné debatě.
LN: Pane předsedo, proč jste nevzal Hanu Marvanovou s sebou na schůzku s Václavem Klausem?
HM: Já jsem byla zrovna v Českém Těšíně!
</TEXT>
<HEADING>
LN: Ale o schůzce jste vůbec nevěděla.
</HEADING>
<TEXT>
CS: Když jsme posuzovali nabídku sejít se, řekli jsme si: "Možná se dozvíme něco, co je důležité i pro nás." Znovu opakuju - předseda Klaus tam nepřišel s žádnou vizí.
LN: Možná jste s tou vizí měl přijít vy, když jste schůzku inicioval.
CS: Neinicioval! A to pozor!
LN: To řekl Václav Klaus...
CS: Není to pravda, není to pravda. Opravdu. Trvám na tom, ať Václav Klaus říká, co chce!
LN: Takže ji inicioval Klaus?
CS: No samozřejmě, že přišla od něho! Mně řekli, že se se mnou chce Klaus sejít. Tečka.
LN: Proč jste si s sebou vzal svého místopředsedu Milana Šimonovského a nikoli někoho z US, když už jste tu neměl Hanu Marvanovou?
CS: Já nevím, vždyť je to jedno.
LN: Co jste si původně myslel, když vás Klaus pozval? Tedy pokud vás pozval.
CS: Ne! Teď vážně! Mně neříkejte: "pokud vás pozval". Já si trvám na tom, že mě pozval.
LN: Podívejte se. Vy říkáte, že vás pozval Klaus. Klaus říká, že jste ho pozval vy. A co s tím máme dělat my?
CS: Jasně, dobře. Myslel jsem si, že asi přichází s nějakým námětem. Protože když někdo iniciuje schůzku, přichází s nějakým tématem. To je všechno.
</TEXT>
<HEADING>
LN: To jste opravdu jenom probrali politickou situaci?
</HEADING>
<TEXT>
CS: No, dozvěděli jsme se, jak děláme reklamní spoty. A nic jiného. Co tam zaznělo, se mohlo klidně říkat i ze střech.
LN: Myslíte si i po této schůzce, že je teoreticky možné domlouvat se s Klausem na funkční vládě?
CS: Dohadují se politické strany.
</TEXT>
<HEADING>
LN: ODS podle vás není strana jednoho muže?
</HEADING>
<TEXT>
CS: Ano, je to tak. Je to strana s jedním, velmi silným názorem. Neříkám, že to nepřipadá v úvahu, ale jednání s ním bude extrémně náročné.
LN: Nakolik by vyjednávání s Klausem o funkčním kabinetu bylo náročné podle vás, paní předsedkyně?
HM: Umím si jednání představit, ale k jeho výsledkům jsem krajně skeptická. Pokud by jednání vedlo k vládě, která bude sestavena opět pod vedením Václava Klause, tak já to považuju za katastrofu. Naprosto s tím nesouhlasím a není to nic osobního. Myslím, že jsme si vládu s Klausem už vyzkoušeli. Nedopadlo to dobře. Ale nebudu kvůli tomu blokovat jednání. Nechám se ráda překvapit. Stejně tak jsem připravena jednat s Vladimírem Špidlou.
LN: Čistě lidsky - s kým by pro vás bylo jednání jednodušší? S Klausem, nebo Špidlou?
HM: Z letité zkušenosti s Václavem Klausem vím, že se v mnoha věcech v žádném případě nedohodneme. Zatímco v případě Vladimíra Špidly v sobě tolik skepse nemám.
LN: Mluvíte o katastrofě, pokud by vládl Václav Klaus. Ale Koalice v poslední době mluví o jiné katastrofě - jste přesvědčeni, že je již domluvená vláda ODS a ČSSD. Co vás k tomu vede? Spíš to vypadá jako trik na voliče. "Nevolte Klause, volíte tím i Špidlu" a naopak.
HM: Hlavní signál, ze kterého vyvozujeme, je zkušenost z roku 1998. Tehdy si také nikdo nedokázal představit spolupráci ODS a ČSSD. Ač se to vždycky nezdálo, v Poslanecké sněmovně se odehrávaly dohody na principu domluvy Klause a Zemana. Abych mluvila konkrétně, tak mám na mysli třeba hlasování o mediálních zákonech nebo volbu členů dozorčí rady Konsolidační agentury. A nejčerstvější příklad - v dubnu byl na základě společné dohody ODS a ČSSD navržen František Brožík na viceprezidenta NKÚ. To jsou ty signály.
CS: Je to hrozba do budoucna. Když tady totiž budou vládnout ČSSD a ODS, tak voliči definitivně ztratí možnost v příštích volbách volit. S největší pravděpodobností se upraví podmínky ústavy tak, aby pokračoval tento model dvou stran. Ty budou zároveň konkurenty i spojenci. A to už je pak prostor pro nějakého českého Jörga Haidera, který sem jako populista přijde, aby systém rozlomil. A to je katastrofa.
LN: To jsou ale pořád spekulace a ne důkazy, že ODS a ČSSD jsou již dohodnuty. Třeba vy jste, paní Marvanová, ještě v březnu říkala, že se bude opakovat opoziční smlouva. Teď jste přitvrdila. A to přece je trik na voliče.
HM: Víte co? Až po volbách se zjistí, jestli jsme měli pravdu. Do těch voleb je všechno otevřené a my máme povinnost na to lidi upozornit. Ať to každý zváží.
CS: Mluvíme-li o tricích, tak jedna věc je úvaha o budoucnosti. A druhá věc je zaklínat se, že něco neuděláme a po volbách to udělat. Jako se to stalo v roce 1998.
LN: Paní předsedkyně, v roce 1998 měla US raketový nástup. Pak to postupně šlo dolů. Čím to je, že vaše strana - a stejně tak původně čtyřkoalice - měla takovou šanci a pak ji prostě nedokázala nikdy dotáhnout do konce?
HM: Unie svobody je mladá strana, nejmladší ze všech parlamentních stran. Je velmi obtížné najít si prostor. Je to obtížnější než pro zavedené strany - pro KDU-ČSL, komunisty, ODS, ČSSD. Takže to je jednoduché. A než se upevníme, potrvá to třeba i deset let. KDU-ČSL má proti nám výhodu strany, která vznikla za první republiky.
LN: Vy dnes mluvíte o boji o nerozhodnutého voliče. Ale z velké části jsou to zklamaní bývalí voliči čtyřkoalice...
HM: Ano.
LN: Jak chcete oslovit lidi, které jste už jednou zklamali? Oni chtěli čtyřkoalici, Koalici odmítají.
HM: Snažíme se je přesvědčit na základě našeho programu, protože Koalice vychází z hodnot čtyřkoalice. Za druhé, osobnosti Koalice, s výjimkou pár jmen, jsou ty samé osobnosti, které vystupovaly za čtyřkoalici. Čili je tady programová a personální kontinuita. A za třetí nerozhodnuté voliče získáváme kontaktní kampaní. Chodíme za nimi dům od domu, sídliště od sídliště.
LN: Paní předsedkyně, stále ještě není vaší prioritou - jak jste tvrdila v březnovém rozhovoru pro LN dostat se do vlády?
HM: Já jsem se tehdy možná vyjádřila špatně. Jen jsem chtěla zdůraznit, že za účast ve vládě nemůžeme obětovat program.
CS: Od toho jsou volby - soutěží se vždy o pozici ve vládě. Nesoutěží se o pobývání v opozici. Volby - to je přirozená soutěž politických stran - ODS, ČSSD, Koalice, i KSČM. Všichni soutěžíme o to, abychom byli ve vládě.
LN: Paní předsedkyně, v novinách se v poslední době hodně spekulovalo o vašem soukromí. Hlavně díky anonymu z Českého rozhlasu. Nemyslíte si, že by bylo lepší o sobě mluvit otevřeně a předejít tak spekulacím o vašem soukromí?
HM: No... Takhle. Musíte uznat, že po tom, co se tady o mně šíří po internetu, už mám absolutní nechuť odpovídat nebo vyvracet spekulace. Tohle by se osobně dotýkalo každého. Ale jinak si nemyslím, že by k běžné výbavě politika patřily informace ze společenských časopisů. Takovým dotazům, jakým jsem byla podrobena já, nebyl podroben ještě nikdo z politiků. Pokud jde o můj rodinný osobní život, jsem připravena odpovídat na normální otázky, na které odpovídají jiní. Ale to, co se teď šíří, je prostě neuvěřitelné.
LN: Když jste na otázky týkající se vaší osoby připravena odpovídat, tak jaký je teď váš osobní život?
HM: No comment. Já se o tom prostě už nebudu bavit. Nebudu. Nejlepší metodou je na tyto otázky neodpovídat. To není pohrdání těmi otázkami, ale když třeba paní Dědečková, členka ODS, ten anonym rozšiřuje, tak to je už jen snaha mě před volbami poškodit.
CS: Víte, když o tom uvažujete - pokud někomu vadí životní styl Hany Marvanové, tak už mu vadí ona samotná. Na to už nepotřebuje vědět něco dalšího.
Zítra LN přinesou rozhovor s předsedou ČSSD Vladimírem Špidlou
</TEXT>
</DOC>
<DOC>
<DOCID>LN-20020611019</DOCID>
<DOCNO>LN-20020611019</DOCNO>
<DATE>06/11/02</DATE>
<TITLE>
Příběh FRANTIŠKA HRUBÍNA, stále čteného autora melodických veršů o přírodě, lásce a smrti
</TITLE>
<HEADING>
ČESKÉ LEGENDY 20. STOLETÍ
</HEADING>
<TEXT>
"Mám chuť umět nazpaměť větu verš/ rým na tři slova/ cokoliv z Hrubína," vyznal se kdysi ve své písni Vladimír Merta. Ale Hrubín není básníkem pro básníky a kouzlo jeho poezie stále působí.
Život, ale i dílo básníka Františka Hrubína ovlivnila především tři místa v Čechách. Nejprve Praha, v níž se čtyři roky před začátkem 1. světové války narodil v rodině stavitele. Když byl otec odveden na frontu, František se s matkou a bratrem Josefem přestěhovali do Lešan v Posázaví. V matčině rodném kraji žil až do dvanácti let a teprve potom se vrátil do hlavního města. Už v jeho prvních verších se objevuje posázavská krajina a místní lidé, živí i ti dávno mrtví. V dospělosti pak pro sebe objevil jižní Čechy. Na sklonku 40. let začal na radu Jiřího Trnky jezdit s rodinou do Chlumu u Třeboně, kde si později koupil domek. Už v době studií na libeňském reálném gymnáziu dával před školou přednost čtení a psaní poezie. Přátelil se tehdy s Františkem Halasem, Jaroslavem Seifertem či Josefem Horou, přestože jej od nich dělilo deset, ba i dvacet let. Po maturitě se chtěl stát učitelem, pak se zapsal na práva, ale nakonec přestoupil na filozofickou fakultu. Studium literatury bylo pro začínajícího básníka přece jen lákavější - zvláště když tam přednášely takové osobnosti jako F. X. Šalda, Otokar Fischer či Albert Pražák. Přestože studia nedokončil, netrvalo dlouho a po boku svých přátel se stal součástí tehdejší umělecké avantgardy. Jako třiadvacetiletý Hrubín debutoval sbírkou Zpíváno z dálky, jež na Šaldův návrh získala druhou cenu v básnické soutěži nakladatelství Melantrich. Sám později vzpomínal, že žil tehdy docela neuspořádaným, bohémským životem, a že mu proto přišlo docela vhod, když na přímluvu Josefa Hory dostal místo v Městské knihovně v Praze. V "jistém" zaměstnání knihovníka zůstal až do konce 2. světové války. Nepřestával ovšem psát poezii, věnoval se i redakční práci. Také se oženil a měl rodinu. Po osvobození Hrubín krátce pracoval na ministerstvu informací a stal se odpovědným redaktorem nově založené Mateřídoušky. Sám vymyslel název časopisu, zatímco Josef Lada vtiskl měsíčníku výtvarnou podobu. Tvorbě pro děti se intenzivně věnoval i po únoru 1948. Vycházel přitom ze vzpomínek na dětství i z vlastní otcovské zkušenosti. V době, která příliš nepřála moderní poezii, byla tato oblast přece jen bezpečnější, ostatně se k ní tehdy obrátila řada významných básníků. Na sklonku 50. let se pak "zrodil v lyrikovi dramatik". Slavná Srpnová neděle přitom vznikla jako náhradní řešení, když dramaturgie Národního divadla požádala Hrubína o překlad jedné hry. Téma jej nezaujalo, přemýšlel tehdy o docela jiných věcech. Po domluvě tedy napsal hru vlastní... Z úspěchu filmové verze své zřejmě nejznámější básnické skladby Romance pro křídlovku se ještě mohl radovat. O několik let později, na jaře 1971, však podlehl nemoci. Před smrtí se ještě stihl rozloučit s milovanými místy Posázaví i jižních Čech.
</TEXT>
<HEADING>
Rub a líc svobody
</HEADING>
<TEXT>
Že Hrubínův život provázely paradoxy a rozpory? A čí život ne? Sám vyprávěl, jak si jednou v chlumské hospodě příliš přihnul. Byla právě pouť a místní rozhlas varoval ženy a dívky, aby vyhledaly úkryt, protože se po vsi potlouká nebezpečný opilec. Tamní rada MNV však po čase básníkovi udělila čestné občanství, a to když Chlumu věnoval část sbírky Můj zpěv. "Jak může bejvalej katolík psát, že po jeho smrti nebude nic?" rozčiloval se zase nakladatelský redaktor nad rukopisem Hrubínova Zpěvu lásky k životu. Ale nejen to, rozhořčovali se i jiní. Kritik Václav Černý například nemohl Hrubínovi zapomenout, že v roce 1942 patřil k těm, kdo přijali protektorátní národní cenu, a označil to za projev "žaludku výborného, nepromokavého". A co Hrubín - laureát státních cen v 50. letech. Co Hrubín zasloužilý a pak národní umělec? Anebo z druhé strany. Můžeme se zmínit třeba o básníkových slovech na II. sjezdu čs. spisovatelů v dubnu 1956, za něž jej ideoví strážci ostře napadli. V otevřené kritice poúnorové kulturní politiky Hrubín apeloval, aby byli propuštěni umělci věznění za své názory a přesvědčení a aby jiní nebyli umlčováni: "K důstojnosti člověka patří svědomí. Když volně píši a vydávám, mohu být opravdu spokojen a nechtít víc. Mohu, ale jen tehdy, dokud líc mé volnosti nemá rub v umlčování druhého. Já píši a vydávám, ale zdalipak měl to právo například Jiří Kolář, básník mně poetikou odlehlý, kterého si však vážím jako příkladu, jak si nic v životě ani v práci neulehčovat." Ať tak nebo tak, Hrubínovy osobní a politické postoje k jeho příběhu patří. Ale o jeho verších, o jeho Zemi sudičce, Jobově noci či Černé denici neříkají pranic. Ne autor, ale dílo obstojí, nebo neobstojí v dějinách literatury. Bude, nebo nebude čteno. Zůstane, nebo zmizí.
František Hrubín
</TEXT>
</DOC>
<DOC>
<DOCID>LN-20020611020</DOCID>
<DOCNO>LN-20020611020</DOCNO>
<DATE>06/11/02</DATE>
<GEOGRAPHY>PRAHA</GEOGRAPHY>
<TEXT>
Policie rozprášila zatím největší gang distributorů syntetické drogy extáze. Při operaci s názvem Atak zatkla 15 Čechů a jednoho Nizozemce, který drogu vyráběl. "Podařila se kompletní eliminace celé organizované skupiny. Již nyní je zřejmý dopad na drogový trh," řekl šéf Národní protidrogové centrály Jiří Komorous. "Při domovních prohlídkách jsme zajistili 70 tisíc tablet extáze za zhruba 15 milionů korun, několik desítek tripů LSD a hotovost ve výši 200 tisíc korun," sdělil policejní rada z protidrogové centrály Oldřich Dvořák. "Všichni si žili nadstandardním způsobem," podotkl Dvořák. Do vozového parku čtyřicetiletého šéfa skupiny patřily mimo jiné dva luxusní vozy Audi. Na trestné činnosti se podílely i jeho dvě přítelkyně. Mezi 15 zadrženými byli i dva studenti pražské Karlovy univerzity. Jeden z nich se vozil v mercedesu. Pachatelé ve věku od 20 do 40 let měli mnoho rozsáhlých distribučních sítí, které fungovaly především v Praze a okolí a v Brně. Operace, na níž policie ve spolupráci se speciálním nizozemským týmem pracovala rok, vyvrcholila 30. a 31. května. Policisté společně s celníky zadrželi členy gangu v Praze, Brně a v Ostravě. Dva z hlavních organizátorů se podařilo dopadnout v Ruzyni na palubě letadla, když chtěli opustit zemi. Všichni byli obviněni z nedovolené výroby a držení omamných a psychotropních látek a jedů. Šesti z nich jako organizátorům prodeje drogy hrozí 10 až 15 let vězení, ostatním dva roky až deset let. Na všech 15 stíhaných soud uvalil vazbu.
</TEXT>
</DOC>
<DOC>
<DOCID>LN-20020611021</DOCID>
<DOCNO>LN-20020611021</DOCNO>
<DATE>06/11/02</DATE>
<TITLE>
tvrdí Oldřich Šubrt, ředitel nemocnice, jež se má stát součástí česko-amerického projektu
</TITLE>
<TEXT>
Pražská Nemocnice Na Homolce má vložit svůj majetek do společného projektu s americkou University of Pittsburgh Medical Center (UPMC). Prostředníkem se má stát její pobočka International Holdings Inc. Co se za touto firmou skrývá, nedokázal příliš osvětlit ani ředitel Homolky Oldřich Šubrt.
LN: Co víte o společnosti UPMC International Holdings Inc.? Nám se nepodařilo nikde ověřit, zda tato společnost vůbec existuje.
Českou republiku zastupuje při přípravě smlouvy ministerstvo zdravotnictví. Já jsem informovaný, že do tohoto vztahu má vstoupit UPMC International Holdings. To je vše, co ktomu vím.
</TEXT>
<HEADING>
LN: Vás nezajímá, jaký je to partner?
</HEADING>
<TEXT>
UPMC je organizace, která má asi 250 dceřiných společností. UPMC International Holdings by měla být společnost, kterou využívají pro kontakty se zahraničím a která vstoupila do jiného projektu UPMC v jižní Itálii. Ale nemám na to žádný papír. Můj dojem je - a jsem o tom přesvědčen - že je to jedna z těch 250 organizací, které patří do společenství neziskové UPMC. Ale jisté je, že ani na českém, ani na americkém konci není nikdo, kdo by se na tom mohl obohatit, že neexistují žádné akcie či podíly v rukou soukromých subjektů, kudy by případně mohly téci peníze ven.
LN: Měl jsem dojem, že jste to byli vy, kdo se pasoval do role zprostředkovatele spolupráce mezi ministerstvem a UPMC.
To je možná právě to ne úplně správné vnímání. Nemocnice Na Homolce určitě není tím subjektem, který přišel na ministerstvo s tímto projektem a žádal jeho schválení.
</TEXT>
<HEADING>
LN: Jak to tedy bylo?
</HEADING>
<TEXT>
Před dvěma lety jsme na ministerstvu vedli diskusi o perspektivách pražského zdravotnictví. Mluvilo se i o využití Homolky. Že by bylo zajímavé napojit ji na zahraniční spolupráci, protože je technologicky dobře vybavena. To je zadání, které jsem dostal. Pak jsem se obrátil na vedení z Pittsburghu. V listopadu 2000 přijeli, prohlédli si nemocnici, setkali se s lidmi na ministerstvu, Karlově univerzitě a ve Všeobecné zdravotní pojišťovně. Tehdy se řeklo, že by to mohlo být zajímavé. V květnu 2001 jsme podepsali smlouvu s Pittsburghem o přípravě projektu a ministr ji osobním dopisem schválil. Projekt měly společně připravit všechny tři strany. V té době se jako o jedné z možností mluvilo i o vzniku obecně prospěšné společnosti a ministerstvo se později rozhodlo tuto variantu použít.
LN: Proč byla vybrána právě tato neobvyklá právní forma?
Hlavním důvodem je struktura našeho právního řádu. U státního majetku spravovaného příspěvkovou organizací nemůže tato organizace uzavírat dlouhodobé smlouvy s Američany a nemůže ani ustavit správní a dozorčí radu s jejich účastí. Ale s nápadem, aby se majetek nemocnice vložil do společné o. p. s. jsem já nepřišel a Američané také ne. Vzniklo to na základě diskusí na ministerstvu zdravotnictví.
LN: Vrátím se ještě k UPMC. Na tiskové konferenci jste prohlásil, že všechny odnože pittsburské univerzity, které se v případě Homolky angažují, jsou neziskové. V případě International Holdings to ale není pravda, protože zkratka Inc. znamená něco jako naši společnost s ručením omezeným.
Ano, asi je to tak. Musím opravit své původní prohlášení a vysvětlit, co jsem tím myslel: na konci není nikdo, kdo by peníze vzal a postavil si za ně barák nebo koupil jachtu.
LN: Znamená to tedy, že všechny prostředky, které tato společnost vyprodukuje, přijdou pod neziskovou UPMC?
Myslím si, že to tak je. Já ale nevím, jestli tato zkratka znamená opravdu to, co naše s. r. o.
LN: Ale to je přece pro průhlednost transakce velmi důležitá informace. A vy říkáte, že to nevíte.
Dobře. Jestli chceme dát úplnou informaci, co to je současná Homolka a jakou má strukturu, a na druhé straně, co je to UPMC a jeho vztahy se zahraničím, tak je jistě zajímavé popsat, jak přesně to funguje v Itálii a co přesně znamená UPMC International Holdings. A já prostě říkám, že to neumím.
LN: Jak to tedy udělat?
Asi by se měly dát dohromady tři čtyři otázky, na které právní oddělení UPMC vypracuje odpověď.
LN: A kdo ty otázky sepíše a celý projekt před veřejností zprůhlední? Ministerstvo, vláda, UPMC, nebo Homolka?
Umím zprůhlednit Homolku. Neumím zprůhlednit UPMC. Mohu jen upřímně říci, co o tom vím a co si o tom myslím. Když mi řeknete, že UPMC vlastní třicet doktorů z Pittsburghu, může to být ipravda, ale já jsem přesvědčený, že to pravda není. Ale nemám tu žádné výpisy z obchodního rejstříku, kterými bych to doložil. Pro mne je důležitou garancí, že je to organizace, která je průhledná pro Američany. Je to sedmá největší zdravotnická organizace, je nezisková, má to na webové stránce. Zbytek je otázka pro právníky.
LN: V Česku máme zkušenost se zneužitím Harvardské univerzity Viktorem Koženým. Nehrozí něco podobného v tomto případě?
Myslím si, že proti každému argumentu se dají najít nějaké námitky. Pro mne je zárukou to, že pod všemi dokumenty má být podpis paní Michele McKennyové, což je exekutivní viceprezidentka celého UPMC a šéfka jedné ze čtyř hlavních větví této organizace. Nedokážu si představit, že by se mohlo takové organizaci s obratem 3,5 miliardy dolarů vyplatit dělat nějaký podraz s jednou malou, i když důležitou nemocnicí v ČR. Myslím si, že při dnešní otevřenosti světa to není možné.
</TEXT>
</DOC>
<DOC>
<DOCID>LN-20020611022</DOCID>
<DOCNO>LN-20020611022</DOCNO>
<DATE>06/11/02</DATE>
<TEXT>
HRADEC KRÁLOVÉ/NÁCHOD - Deset polských dělnic bylo včera zraněno při havárii polského autobusu mezi Policí nad Metují a Broumovem na Náchodsku. Jedna z nich utrpěla těžké zranění. Viníkem nehody je zřejmě řidič autobusu, jemuž policie naměřila přes tři promile alkoholu v krvi, řekla mluvčí náchodské policie Eva Prachařová. Řidič skončil v policejní cele. Hrozí mu stíhání pro ublížení na zdraví, obecné ohrožení a řízení v opilosti. Pokud bude uznán vinným, může být odsouzen až na pět let do vězení. Autobus vezl do vlasti 12 polských dělnic, které pracují v hronovské textilce Textonia. Těžce zraněnou ženu dopravil vrtulník do Fakultní nemocnice v Hradci Králové. Dvě nezraněné ženy do Polska odvezl jiný autobus, dodala mluvčí.
</TEXT>
</DOC>
<DOC>
<DOCID>LN-20020611023</DOCID>
<DOCNO>LN-20020611023</DOCNO>
<DATE>06/11/02</DATE>
<TITLE>
Dva Češi čelí ve státě Tennessee obvinění ze zaměstnávání desítek nelegálních pracovníků z východní Evropy
</TITLE>
<TEXT>
Větší riziko zatčení hrozí v USA po událostech z 11. září 2001 ilegálním pracovníkům z ciziny. Stále častěji se o tom přesvědčují i Češi.
COLUMBIA, Tennessee, USA Federální soud v americkém státě Tennessee obvinil minulý týden dva mladé Čechy z toho, že se podíleli na nelegálním zaměstnávání stovek svých krajanů a občanů jiných postkomunistických zemí. Třicetiletý Michal Moráfka a o tři roky starší Miroslav Vybíhal byli zatčeni již začátkem dubna. Vyšetřovatelé zjistili, že oba muži zaměstnávali nelegální pracovníky z Česka, Ruska a Ukrajiny ve svých firmách specializovaných na úklid v obchodních domech. Přistěhovalci, které obvinění lákali do USA prostřednictvím inzerátů na internetu, ale neměli pracovní povolení a Moráfka s Vybíhalem z jejich mzdy neplatili daně ani sociální pojištění.
</TEXT>
<HEADING>
Gang vedla Polka
</HEADING>
<TEXT>
Podle vyšetřovatelů byli oba Češi jedněmi z vůdců rozsáhlého gangu působícího ve státech Tennessee, Georgia a Missouri. Jeho skutečnou hlavou je ale údajně 45letá Polka, po níž americký Imigrační úřad marně pátrá již několik měsíců. Miroslawa Gasiewska, která si také říkala Mira Marta Robisonová, vlastnila až do února firmu ABC Interiors Inc., jež zaměstnávala stovky ilegálních přistěhovalců a kterou za 40 tisíc dolarů prodala právě Moráfkovi s Vybíhalem. Pak se po ní slehla zem - naposledy byla spatřena v Kalifornii, ale federální úřady se domnívají, že uprchla zpět do Polska. Kromě Moráfky s Vybíhalem zatkli policisté v Tennessee ještě Moráfkovu 29letou manželku Pavlínu a jejího 27letého bratra Romana Poláška. Moráfková ale byla z vazby propuštěna a se svými dvěma dětmi ve věku tří měsíců a tří let se má vrátit do Česka. Místní deník Chattanooga Times napsal, že v souvislosti s vyšetřováním bylo také zatčeno přes 50 nelegálních pracovníků z Česka, Ruska a dalších zemí. Podle listu The Tennessean spojují američtí vyšetřovatelé případ Moráfky a Vybíhala s kauzou jiných dvou Čechů, bratrů Bohumila a Karla Klementových, kteří byli v Tennessee za zaměstnávání nelegálních pracovníků zatčeni již v prosinci. Začátkem srpna mají oba předstoupit před soud. O zatčení Moráfky s Vybíhalem i o procesu s Klementovými bylo informováno české velvyslanectví ve Washingtonu. To v poslední době řešilo několik podobných případů Čechů, kteří ilegálně zaměstnávali své krajany nebo se nechávali sami bez povolení zaměstnávat, mimo jiné ve státech Kansas, Florida a Louisiana. Podle českého vicekonzula Marcela Audyho pracuje v USA nelegálně stále zhruba stejně Čechů, roste ale počet těch, které zatkne policie. "Po 11. září je riziko zatčení cizinců, kteří v USA nelegálně pracují, mnohem větší," řekl LN Audy. Podle něj se s rostoucím počtem Čechů, kteří jsou z USA kvůli nelegální práci vyhošťováni, zároveň snižuje i šance, že by USA pro občany ČR zrušily vízovou povinnost.
Podle vyšetřovatelů byli oba Češi jedněmi z vůdců rozsáhlého gangu působícího ve státech Tennessee, Georgia a Missouri. Jeho skutečnou hlavou je ale údajně 45letá Polka, po níž americký Imigrační úřad marně pátrá již několik měsíců. Miroslawa Gasiewska, která si také říkala Mira Marta Robisonová, vlastnila až do února firmu ABC Interiors Inc., jež zaměstnávala stovky ilegálních přistěhovalců a kterou za 40 tisíc dolarů prodala právě Moráfkovi s Vybíhalem. Pak se po ní slehla zem - naposledy byla spatřena v Kalifornii, ale federální úřady se domnívají, že uprchla zpět do Polska. Kromě Moráfky s Vybíhalem zatkli policisté v Tennessee ještě Moráfkovu 29letou manželku Pavlínu a jejího 27letého bratra Romana Poláška. Moráfková ale byla z vazby propuštěna a se svými dvěma dětmi ve věku tří měsíců a tří let se má vrátit do Česka. Místní deník Chattanooga Times napsal, že v souvislosti s vyšetřováním bylo také zatčeno přes 50 nelegálních pracovníků z Česka, Ruska a dalších zemí. Podle listu The Tennessean spojují američtí vyšetřovatelé případ Moráfky a Vybíhala s kauzou jiných dvou Čechů, bratrů Bohumila a Karla Klementových, kteří byli v Tennessee za zaměstnávání nelegálních pracovníků zatčeni již v prosinci. Začátkem srpna mají oba předstoupit před soud. O zatčení Moráfky s Vybíhalem i o procesu s Klementovými bylo informováno české velvyslanectví ve Washingtonu. To v poslední době řešilo několik podobných případů Čechů, kteří ilegálně zaměstnávali své krajany nebo se nechávali sami bez povolení zaměstnávat, mimo jiné ve státech Kansas, Florida a Louisiana. Podle českého vicekonzula Marcela Audyho pracuje v USA nelegálně stále zhruba stejně Čechů, roste ale počet těch, které zatkne policie. "Po 11. září je riziko zatčení cizinců, kteří v USA nelegálně pracují, mnohem větší," řekl LN Audy. Podle něj se s rostoucím počtem Čechů, kteří jsou z USA kvůli nelegální práci vyhošťováni, zároveň snižuje i šance, že by USA pro občany ČR zrušily vízovou povinnost.
</TEXT>
</DOC>
<DOC>
<DOCID>LN-20020611024</DOCID>
<DOCNO>LN-20020611024</DOCNO>
<DATE>06/11/02</DATE>
<TITLE>
Nejde o Arafata, tvrdil včera americký prezident. Změnit se podle něj musí celý systém palestinské samosprávy.
</TITLE>
<GEOGRAPHY>WASHINGTON</GEOGRAPHY>
<TEXT>
Studenou sprchou pro naděje na rychlý postup mírových jednání mezi Izraelem a palestinskou samosprávou se staly výsledky včerejšího jednání izraelského premiéra Ariela Šarona s Georgem W. Bushem ve Washingtonu. Prezident USA po schůzce prohlásil, že pro mírová jednání dosud neexistují podmínky kvůli nedostatečné důvěryhodnosti palestinského vedení v čele s Jásirem Arafatem. "Nikdo nemá důvěru v nově se utvářející palestinskou vládu," řekl doslova Bush. Naznačil, že mírová konference plánovaná na letošní léto za této situace nemůže jednat o mírové dohodě, ale pouze "usilovat o vytvoření podmínek nezbytných k nastolení míru". Bush tak fakticky podpořil pozici Šarona, který jménem Izraele uvedl, že "v současnosti nevidíme partnera pro jednání". Americký prezident současně vypočítal kroky, které musí palestinské vedení učinit, aby mohlo vzbuzovat důvěru. Je to nejen posílení bezpečnosti a potlačení terorismu, ale i nastolení svrchovanosti práva a protikorupční opatření. Bush dal nepřímo najevo, že osud dalších jednání nespojuje s Arafatem. Na otázku izraelského novináře, jaký je jeho názor na úvahy Šaronovy vlády vyhostit Arafata ze země, uvedl jen: "Nejde o Arafata". Izraelský list Haarec ve své internetové redakci komentoval Bushův postoj slovy, že "přijal pozici Ariela Šarona, že reformování palestinské samosprávy musí být prvním krokem k obnovení mírového procesu". List současně citoval informace izraelského vojenského rozhlasu, podle nichž začal Arafata odepisovat i egyptský prezident Husní Mubarak. Mubarak měl údajně Bushovi při jejich jednání koncem minulého týdne sdělit, že se osobně zasadí o Arafatovo vystřídání, pokud palestinský vůdce selže při ohlášené reformě samosprávy.
</TEXT>
<HEADING>
Do Ramalláhu opět vjely tanky
</HEADING>
<TEXT>
Skutečnost, že Washington dává Šaronovi volnou ruku při zajištění vlastní bezpečnosti bez ohledu na prostředky, byla zřejmá i z událostí na palestinských územích ještě před washingtonským summitem. Izraelské tanky totiž včera nad ránem opět vjely do Ramalláhu a obklíčily Arafatovo sídlo. Armáda během operace, kterou označila za "přesně cílenou", zatkla nejméně 27 Palestinců podezřelých z terorismu. Podle pozorovatelů nebyla akce načasována náhodně - Šaron chtěl Washingtonu ukázat, že je rozhodnut provádět vlastní politiku vůči Palestincům bez ohledu na světové mínění. Tato prognóza se mu vyplnila: Bílý dům žádné námitky vůči ofenzivě nedal najevo. "Chápeme to tak, že izraelská operace je časově omezená a je pečlivě zaměřená proti... teroristům," prohlásil mluvčí Bílého domu Ari Fleischer.
Skutečnost, že Washington dává Šaronovi volnou ruku při zajištění vlastní bezpečnosti bez ohledu na prostředky, byla zřejmá i z událostí na palestinských územích ještě před washingtonským summitem. Izraelské tanky totiž včera nad ránem opět vjely do Ramalláhu a obklíčily Arafatovo sídlo. Armáda během operace, kterou označila za "přesně cílenou", zatkla nejméně 27 Palestinců podezřelých z terorismu. Podle pozorovatelů nebyla akce načasována náhodně - Šaron chtěl Washingtonu ukázat, že je rozhodnut provádět vlastní politiku vůči Palestincům bez ohledu na světové mínění. Tato prognóza se mu vyplnila: Bílý dům žádné námitky vůči ofenzivě nedal najevo. "Chápeme to tak, že izraelská operace je časově omezená a je pečlivě zaměřená proti... teroristům," prohlásil mluvčí Bílého domu Ari Fleischer.
</TEXT>
</DOC>
<DOC>
<DOCID>LN-20020611025</DOCID>
<DOCNO>LN-20020611025</DOCNO>
<DATE>06/11/02</DATE>
<TITLE>
DUBLIN - Paul McCartney, člen bývalé legendární skupiny Beatles, včera potěšil stovky fanoušků, kteří přicestovali do místa jeho dnešní svatby - k odlehlému irskému zámku Leslie. Spolu s nastávající novomanželkou Heather Millsovou vyšel na veřejnost, přede všemi ji políbil a věnoval jí rudou růži jako příslib věčné lásky. Nastávající novomanželé tak chtěli symbolicky poděkovat svým příznivcům za zájem i za to, že v místě neúnavně táboří již několik dní a nocí. Poté, co se objevily spekulace, že by se bezmála šedesátiletý McCartney měl oženit s 34letou Millsovou právě na zámku Leslie, zaplavily jeho okolí kromě fanoušků i davy senzacechtivých novinářů.
</TITLE>
<HEADING>
Oddá je místní farář
</HEADING>
<TEXT>
Přesto by neměl být McCartney na samém panství pocházejícím ze 17. století příliš rušen. Ač se zámek pyšní vlastní přistávací plochou pro vrtulníky, v jeho čtrnácti místnostech nejsou telefony, hodiny ani televize. Cartneyho mluvčí Geoff Baker uvedl, že McCartney a jeho snoubenka budou oddáni v kostele panství Leslie místním farářem. Následovat by měly oslavy pro 300 pozvaných hostů, kterých se zúčastní řada známých osobností jako Eric Clapton, Ringo Starr či Sting. Baker rovněž prozradil, že noc na dnešek, den svatby, se budoucí manželé rozhodli netrávit spolu, protože to prý nosí smůlu. McCartney se s Millsovou, která před devíti lety přišla při nehodě na motorce o nohu, seznámil na charitativním večírku, kde Millsová vybírala peníze na pomoc obětem nášlapných min. Své zasnoubení oznámil pár minulý červenec. McCartney se bude ženit podruhé, jeho první manželka Linda podlehla rakovině v roce 1998.
Přesto by neměl být McCartney na samém panství pocházejícím ze 17. století příliš rušen. Ač se zámek pyšní vlastní přistávací plochou pro vrtulníky, v jeho čtrnácti místnostech nejsou telefony, hodiny ani televize. Cartneyho mluvčí Geoff Baker uvedl, že McCartney a jeho snoubenka budou oddáni v kostele panství Leslie místním farářem. Následovat by měly oslavy pro 300 pozvaných hostů, kterých se zúčastní řada známých osobností jako Eric Clapton, Ringo Starr či Sting. Baker rovněž prozradil, že noc na dnešek, den svatby, se budoucí manželé rozhodli netrávit spolu, protože to prý nosí smůlu. McCartney se s Millsovou, která před devíti lety přišla při nehodě na motorce o nohu, seznámil na charitativním večírku, kde Millsová vybírala peníze na pomoc obětem nášlapných min. Své zasnoubení oznámil pár minulý červenec. McCartney se bude ženit podruhé, jeho první manželka Linda podlehla rakovině v roce 1998.
</TEXT>
</DOC>
<DOC>
<DOCID>LN-20020611026</DOCID>
<DOCNO>LN-20020611026</DOCNO>
<DATE>06/11/02</DATE>
<GEOGRAPHY>LONDÝN</GEOGRAPHY>
<TEXT>
Indie se chystá jmenovat svého velvyslance v Pákistánu a snížit počet válečných lodí poblíž pákistánských teritoriálních vod v rámci snižování napětí mezi oběma jadernými mocnostmi. Včera to sdělil britský ministr zahraničí Jack Straw, kterého o těchto gestech dobré vůle Dillí vůči Pákistánu, s nímž Indie stála kvůli teroristickým útokům v Kašmíru na pokraji války, informoval indický resortní kolega Džasvant Singh. "Řekl mi, že Indie oznamuje, že zákaz letů z Pákistánu nad Indií se zruší," řekl Straw. Dodal, že má být zveřejněno jméno nového indického velvyslance a že indická západní flotila se vrací do přístavů. České ministerstvo zahraničí nicméně včera oznámilo, že vzhledem k pokračujícímu napětí mezi Indií a Pákistánem doporučuje českým občanům, aby odpovědně zvážili případný odjezd a předem si ověřili bezpečnostní situaci v cíli cesty.
</TEXT>
</DOC>
<DOC>
<DOCID>LN-20020611027</DOCID>
<DOCNO>LN-20020611027</DOCNO>
<DATE>06/11/02</DATE>
<GEOGRAPHY>BRATISLAVA</GEOGRAPHY>
<TEXT>
Dosud neznámá skupina "BMG Atack" vyhrožuje teroristickými útoky na hypermarkety na Slovensku i v Česku, pokud se vláda do 1. července nerozhodne odškodnit klienty investičních společností, které připravily desetitisíce Slováků o úspory. Jedna z nich se jmenovala BMG. Výhružku obsahoval dopis z minulého týdne adresovaný slovenským vládním činitelům, ale údajně i české vládě. Terčem mají být nadnárodní obchodní řetězce působící v obou republikách. "Byly vyčleněny dostatečné síly, aby se předešlo újmě na životech, na majetku a na zdraví," ujistil včera mluvčí slovenské policie Jaroslav Sahul.
</TEXT>
</DOC>
<DOC>
<DOCID>LN-20020611028</DOCID>
<DOCNO>LN-20020611028</DOCNO>
<DATE>06/11/02</DATE>
<TEXT>
CONCEPTION, USA - Dva kněze zabil včera v benediktýnském opatství v americkém Missouri 71letý muž, který po činu spáchal sebevraždu. Policie zatím nezjistila motiv činu, ani souvislost s vlnou sexuálních skandálů římskokatolických kněží v USA. Představený kláštera uvedl, že muže ze 110 kilometrů vzdáleného města nezná. Obětí střelby se kromě zabitého 64letého a více než 80letého kněze stali dva řadoví mniši, kteří utrpěli závažná zranění. Pachatel byl vyzbrojen puškou a kalašnikovem.
</TEXT>
</DOC>
<DOC>
<DOCID>LN-20020611029</DOCID>
<DOCNO>LN-20020611029</DOCNO>
<DATE>06/11/02</DATE>
<TEXT>
DENVER, USA - Úřady včera nařídily okamžitou evakuaci asi 40 000 obyvatel předměstí metropole amerického státu Colorado poté, co se k městu na pouhých šestnáct kilometrů přiblížil mohutný lesní požár. Nad samým městem visela žlutá mlha a na ulice se snášel popílek. "Vypadá to jako jaderná zima," popsal místní guvernér Bill Owens obraz, který spatřil při letu nad městem. Příčinou požáru, jenž vypukl o víkendu v chráněném přírodním parku více než 50 kilometrů od Denveru se stal nepovolený tábornický oheň.
</TEXT>
</DOC>
<DOC>
<DOCID>LN-20020611030</DOCID>
<DOCNO>LN-20020611030</DOCNO>
<DATE>06/11/02</DATE>
<TITLE>
V prvním kole hlasování do parlamentu se nedařilo krajní pravici, propadli i komunisté
</TITLE>
<TEXT>
Vyburcovat voliče, kteří v neděli zůstali doma, se pokouší francouzská levice, aby v druhém kole voleb odvrátila potupnou porážku.
PAŘÍŽ - Hlavním poraženým prvního kola francouzských parlamentních voleb se kromě ještě nedávno vládnoucích socialistů staly strany pohybující se na obou okrajích politického spektra: krajně pravicová Národní fronta a komunisté společně s extrémní levicí. "Voliči doma uklidili. Extremisté z pravé části byli odstaveni na vedlejší kolej a ztratili možnost vydírat," konstatoval zakladatel levicově orientovaného deníku Libération Serge July. "Extrémní levice je opět mimo hru. Poselstvím (voleb) je návrat k bipolární politice." Národní frontě se nepodařilo zopakovat úspěch, který zaznamenal její vůdce Jean-Marie Le Pen v nedávných prezidentských volbách, když postoupil do finálového klání. Národní fronta společně s názorově spřízněnými kandidáty z dalších stran získala v nedělním hlasování 12,7 procenta hlasů, což je méně než před pěti lety při předchozích parlamentních volbách.
</TEXT>
<HEADING>
Le Pen: Ještě o nás uslyšíte
</HEADING>
<TEXT>
Kandidáti Národní fronty postoupili do druhého kola pouze ve 37 obvodech, přičemž při minulých volbách to bylo ve 131. Le Pen přitom před volbami své straně prorokoval více než tři stovky mandátů - nyní bude rád, když se jeho strana do Národního shromáždění vůbec dostane. Ani to ale Le Pena nepřimělo, aby ze svého slovníku vypustil sebevědomá prohlášení: "V příštích letech o nás ještě uslyšíte, věřte mi," reagoval na výsledky prvního kola. Ještě hůře dopadl někdejší Le Penův zástupce Bruno Mégret, který se v roce 1998 s Národní frontou rozešel. Ten na předměstí Marseille, která je tradiční baštou krajní pravice, nepostoupil do druhého kola. Nijak nadšeni výsledky úvodního parlamentního klání nejsou ani stoupenci levice v čele se socialisty. Podle prognóz založených na výsledcích nedělního hlasování by měli v nově složeném Národním shromáždění obsadit kolem poloviny z dosavadních 314 křesel. Zcela pak propadli komunisté, kteří byli ještě nedávno vládním partnerem socialistů. V prvním kole dostali necelých pět procent hlasů, což je pouhá polovina jejich zisku z roku 1997. Představitelé levice - a zvláště pak socialisté - ale zdaleka neskládají zbraně. V prvním kole se totiž rozhodlo o obsazení pouze asi 43 z celkem 577 poslaneckých křesel. O rozdělení zbytku mandátů se bude bojovat v druhém kole, konaném tuto neděli. Socialisté doufají, že vzhledem k malé účasti v prvním kole - pouze 65 procent - by jim mohly pomoci hlasy voličů, kteří uplynulou neděli zůstali doma. "Zabere vám to jen pět minut a bude to na pět let," vyzval stoupence levice jeden ze socialistických předáků Laurent Fabius. Pravice, která by podle výsledků prvního kola měla v dolní komoře parlamentu obsadit pohodlnou většinu, si je tohoto rizika vědoma: "Říkám vám jasně: 'Buďte opatrní, ještě to neskončilo'," apeloval na pravicové voliče v rozhovoru pro rozhlasovou stanici RTL ministr spravedlnosti v prozatímní pravicové vládě Dominique Perben.
Výsledky prvního kola parlamentních voleb
</TEXT>
<HEADING>
procenta mandátů mandátů uskupení hlasů dříve nyní
</HEADING>
<TEXT>
Procentní údaje zveřejnilo francouzské ministerstvo vnitra po sečtení všech hlasů s výjimkou lístků, odevzdaných na zámořských územích. Nové počty křesel jsou orientačním odhadem, rozhodující bude výsledek v druhém kole.
Pramen: AP, www.electionworld.org
</TEXT>
</DOC>
<DOC>
<DOCID>LN-20020611031</DOCID>
<DOCNO>LN-20020611031</DOCNO>
<DATE>06/11/02</DATE>
<GEOGRAPHY>LUCEMBURK</GEOGRAPHY>
<TEXT>
Ministři zahraničí zemí EU se včera nedohodli, zda poskytnout novým členům přímé zemědělské podpory. Předsedající Španělsko s podporou většiny prosazovalo poskytnout nováčkům 25 procent sumy přímých zemědělských plateb. Německo, Nizozemsko, Británie a Švédsko ale namítly, že nelze přiznávat podporu, dokud není jasné, kolik zemí do EU vstoupí. Jako konečný termín pro dohodu ministři stanovili říjnový summit unie.
</TEXT>
</DOC>
<DOC>
<DOCID>LN-20020611032</DOCID>
<DOCNO>LN-20020611032</DOCNO>
<DATE>06/11/02</DATE>
<GEOGRAPHY>BĚLEHRAD</GEOGRAPHY>
<TEXT>
Neznámí útočníci včera zastřelili generála srbské policie Boska Buhu. Ten byl za vlády svrženého diktátora Slobodana Miloševiče šéfem bělehradské pořádkové policie, ale pak se přidal na stranu opozice a stal se zástupcem šéfa srbské policie. Útočníci začali na Buhu pálit krátce před třetí hodinou ranní, když nasedal do auta po posezení s přáteli. Byl zasažen do hrudníku a následkům zranění podlehl. Jugoslávský ministr zahraničí Goran Svilanović označil vraždu za znak "ohrožení bezpečnosti země". Motivem vraždy mohlo podle znalců být to, že Buha věděl příliš mnoho o propojení politiků a světa zločinu.
</TEXT>
</DOC>
<DOC>
<DOCID>LN-20020611033</DOCID>
<DOCNO>LN-20020611033</DOCNO>
<DATE>06/11/02</DATE>
<GEOGRAPHY>LONDÝN</GEOGRAPHY>
<TEXT>
Britské ministerstvo zahraničí omylem poslalo elektronickou poštou program zítřejší návštěvy prince Charlese v Polsku na adresu podnikatele, který měl podobnou e-mailovou adresu. Dokument obsahoval tajné údaje o tom, která místa princ navštíví a jaké automobily použije. Ministerstvo po zveřejnění případu prohlásilo, že zpřísní kontrolu odesílané pošty. Neuvedlo, zda změní program Charlesovy cesty.
</TEXT>
</DOC>
<DOC>
<DOCID>LN-20020611034</DOCID>
<DOCNO>LN-20020611034</DOCNO>
<DATE>06/11/02</DATE>
<TITLE>
Zahájení shromáždění Loja džirga muselo být kvůli neshodám o politickou úlohu bývalého krále odloženo na dnešek
</TITLE>
<HEADING>
Afghánský deník Petry Procházkové
</HEADING>
<TEXT>
Dvě stě žen zasedne mezi více než 1500 představiteli afghánských kmenů, náboženských skupin či uprchlíků v Loja džirze. Ta má rozhodnout o budoucí vládě země.
KÁBUL (agentura Epicentrum exkluzivně pro LN) - Zasedání Loja džirgy, tradičního afghánského kmenového shromáždění, které mělo začít včera, bylo odloženo o 24 hodin. Na 1550 delegátů by tedy mělo zahájit rokování, ze kterého by se měla zrodit nová afghánská vláda dnes odpoledne. Důvodem odkladu jsou oficiálně logistické problémy. Neoficiálně se ovšem hovoří o sporech kolem bývalého krále Muhammada Záhira Šáha. Představitelé Severní aliance, které dominují Tádžikové, odmítají jakoukoli politickou roli pro bývalého krále, jenž je Paštun. Naopak Paštunové požadují pro exkrále významnou roli. Zasedání Loja džirgy v areálu kábulského polytechnického institutu provázejí přísná bezpečnostní opatření. Například novináři byli poprvé a zatím naposledy vpuštěni do budovy v sobotu. Komplex je zcela uzavřen a představitelé sdělovacích prostředků mohou dění sledovat pouze z kopce nad institutem či na obří obrazovce instalované v hotelu Intercontinental. Velké shromáždění působí prostým občanům značné potíže - průjezd městem je omezen, na každém rohu stojí policejní kontrolní stanoviště. Areál kábulského polytechnického institutu připomíná spíše vojenské ležení než vysokou školu. Mimochodem delegáti zde nejen jednají, ale v narychlo opravených studentských ubytovnách i bydlejí, takže kdo nechce, nemusí vůbec vyjít ven. Problémy měli i obchodníci s ovocem a zeleninou. V Kábulu se rozšířila fáma, že protivníci z řad Al Kajdy a hnutí Taliban připravují řadu teroristických útoků. Nejzáludnějším plánem speciálně vycvičených komand pak mělo být údajné otrávení ovoce a zeleniny prudce jedovatými látkami. "Hlavně melouny teď nikdo nechce," postěžoval si náš pouliční dodavatel ovoce Ahmad. "Prý do nich teroristé něco napíchali," dodává smutně. Afghánci pouze s povděkem konstatují, že cena melounů vzhledem ke snížení zájmu klesá. I přesto se zástupci jednotlivých náboženství, kmenových vůdců i uprchlíků sešli v hojném počtu. Do Kábulu jich přijelo na 1550. Jak nám sdělili představitelé speciální komise pro Loja džirgu, jsou mezi nimi na afghánské poměry slušně zastoupeny ženy. Celkem jich v Loja džirze zasedne na 200. Dvě zastupují například uprchlíky uvnitř Afghánistánu a osoby bez přístřeší. Uprchlíci z Pákistánu vyslali do Kábulu dokonce deset žen. Je mezi nimi i hvězda afghánské populární hudby Mirmon Parvín.
</TEXT>
<HEADING>
Dohadování o počet židlí a koberců
</HEADING>
<TEXT>
Rekonstrukci budovy, kde bude shromáždění jednat, zaplatila německá vláda a provedení je německy precizní. V posledních dnech se zde pod dohledem 35 Němců hemžilo 700 afghánských dělníků. Hlavní stan má rozměry 40 na 70 metrů a je opatřen osvětlením, klimatizací a ozvučením. Mírné problémy nastaly při dohadování, kolik má být připraveno sedadel a kolik koberců - afghánští stařešinové oděni do kalhot širokých v pase i několik metrů, totiž dají zcela jistě přednost klasickému posedu na zemi se zkříženýma nohama. Tento posed by ale cizincům v obyčejných oblecích mohl po několika minutách činit určité potíže. Nakonec byla dána přednost demokratické volbě: Jídelna je rozdělena na část s koberci a možností stravování na zemi a na část s židlemi a stoly. Pozorovatelé doufají, že to bude jediným vážným sporným bodem mezi západem a východem při mimořádném zasedání afghánské Loja džirgy.
Rekonstrukci budovy, kde bude shromáždění jednat, zaplatila německá vláda a provedení je německy precizní. V posledních dnech se zde pod dohledem 35 Němců hemžilo 700 afghánských dělníků. Hlavní stan má rozměry 40 na 70 metrů a je opatřen osvětlením, klimatizací a ozvučením. Mírné problémy nastaly při dohadování, kolik má být připraveno sedadel a kolik koberců - afghánští stařešinové oděni do kalhot širokých v pase i několik metrů, totiž dají zcela jistě přednost klasickému posedu na zemi se zkříženýma nohama. Tento posed by ale cizincům v obyčejných oblecích mohl po několika minutách činit určité potíže. Nakonec byla dána přednost demokratické volbě: Jídelna je rozdělena na část s koberci a možností stravování na zemi a na část s židlemi a stoly. Pozorovatelé doufají, že to bude jediným vážným sporným bodem mezi západem a východem při mimořádném zasedání afghánské Loja džirgy.
</TEXT>
</DOC>
<DOC>
<DOCID>LN-20020611035</DOCID>
<DOCNO>LN-20020611035</DOCNO>
<DATE>06/11/02</DATE>
<TITLE>
Lidice setřásly komunistický nános a natahují ruce k novému setkání
</TITLE>
<TEXT>
Zarazilo mě to - při pročítání novinových anket na téma Lidice jen někteří žáci druhého stupně základních škol dokázali podrobněji popsat, jaká událost a jaké tragédie se za tímto jménem skrývají. Je to známka počínající netečnosti k lidskému utrpení a nechuti k historii? Nebo je na vině ležérnost učitelů, kteří neumějí svým výkladem prorazit všeobecnou nudu konzumní společnosti? Anebo je válka už navždy pro nové generace tak daleko, že se dětí dorůstajících k počátkům dospělosti nemůže ničím dotknout a zůstává jen jednou z přehlédnutelných položek v učebnicích?
</TEXT>
<HEADING>
Mrtvé jméno
</HEADING>
<TEXT>
Z moralizujícího hledání viníka mě vytrhlo až slovo učebnice. V té chvíli mi došlo, že v podobné situaci jako dnešní děti jsem byl i já a mí tehdejší vrstevníci. Proč potom uvažovat o nedostatcích jiných, když i vlastní osobní historie obsahuje jednu velkou hrozivou díru... Komunistický vzdělávací systém samozřejmě na Lidice pamatoval (občas došlo i na Ležáky). Byly nám doslova otloukány o hlavu jako memento přetrvávající imperialistické zvůle, která v podobě nacistické mašinérie projevila jen jednu ze svých tváří. Lidice byly milníkem opravdu nových českých dějin, modlou, o niž komunisté opírali své odhodlání k boji za národní osvobození. Místo lidí a jejich životních příběhů se před očima školních dětí odvíjel velký pohyb dějin, v němž se rudé dobro střetávalo s hnědo-černým zlem. Místo solidarity a vcítění, rázné odhodlání k válce. Osobní lidské tragédie nahradil osudový boj za vysněnou spravedlivou společnost zemi komunismu, kde se každému dostane vše podle jeho zásluh a potřeb. Lidice byly komunistický monument, s nímž si ani patnáctiletí mazáci nevěděli rady. A tak ho raději všichni na dlouhou dobu (někteří navždy) odsunuli na vedlejší kolej své paměti. I dnes se Lidice v učebnicích skrývají jako monument, jenom přídomek komunistický nahradilo slovo demokracie. Lidice trčí ze stránek, rozhlížejí se a čekají, pokládajíce otázku: Co se mnou uděláte? Jak se mnou naložíte? Pohnete se mnou vůbec?
</TEXT>
<HEADING>
Dotek události
</HEADING>
<TEXT>
Mrtvé jméno je výzva k oživení a otevřený demokratický veřejný prostor se přímo nabízí jako místo takové proměny. Monument Lidic je tu přiváděn k životu prostřednictvím archivního odhalování: dokumenty, autentickými svědectvími, novým natočením perspektivy. V nich pak lidé z masa a kostí nahrazují dříve důležitější neosobní činitele. A skrze ně ožívá i minulá událost, která už není monumentem, kusem oslavovaného kamene, nýbrž živou přítomností: Lidicemi v nás. Prostor veřejných diskusí - knihy, noviny, časopisy, televize, rádio, přednáškové síně - naplněný novými fakty, která spolu spřádají dosud neznámé silné příběhy, ale sám o sobě k oživení mrtvého jména nestačí. Pokud potřebné kutání monumentů, o němž ve svém eseji o objektivitě (Každý může být stou opicí: Co je "objektivita" a co objektivita) píše filozof Václav Bělohradský, zůstává jen na této úrovni, něco podstatného chybí. A monument (Lidic) odolává a dál jen ční. Onou podstatnou rovinou, která teprve umožňuje vytvoření vztahu, vazby a tím i skutečné setkání s událostí skrytou v jádru monumentu, je vlastní kritické sebevědomí. Žádný, sebelépe vybudovaný a organizovaný archiv nedokáže pohnout s pomníkem, chybí-li někdo, kdo by tyto dokumenty vnitřně zpracoval a žil. Bez kritického myšlení, v němž je skrze naše tělo neodmyslitelně zahrnut i cit pro dotek s minulými životy, zůstane dokument jen pouhou zprávou, jednou z mnoha miliard dat, které denně obletí svět. "Komunistické" Lidice prostor k osobní vazbě nedávaly. Komunisté rádi zapomínali na archivy, protože jako "odborníci" na historii uměli číst z knihy Dějin jen to, co do ní nakreslily Marxem odhalené zákonitosti historie (Marx už o tomto komunistickém čtení mnoho nevěděl). "Demokratické" Lidice (Ležáky, Osvětim, Terezín a další) natahují ruku skrze média a chtějí navázat osobní vztahy se všemi, kdo umějí slyšet a vidět. Děti ve školách nevyjímaje. Školy by jim podporou kritického přemyšlení o monumentech pak měly dát možnost k tomu, aby ony natažené ruce vůbec spatřily. To aby později mohly přijít na to, že má cenu po nich sáhnout a pevně držet.
Mrtvé jméno je výzva k oživení a otevřený demokratický veřejný prostor se přímo nabízí jako místo takové proměny. Monument Lidic je tu přiváděn k životu prostřednictvím archivního odhalování: dokumenty, autentickými svědectvími, novým natočením perspektivy. V nich pak lidé z masa a kostí nahrazují dříve důležitější neosobní činitele. A skrze ně ožívá i minulá událost, která už není monumentem, kusem oslavovaného kamene, nýbrž živou přítomností: Lidicemi v nás. Prostor veřejných diskusí - knihy, noviny, časopisy, televize, rádio, přednáškové síně - naplněný novými fakty, která spolu spřádají dosud neznámé silné příběhy, ale sám o sobě k oživení mrtvého jména nestačí. Pokud potřebné kutání monumentů, o němž ve svém eseji o objektivitě (Každý může být stou opicí: Co je "objektivita" a co objektivita) píše filozof Václav Bělohradský, zůstává jen na této úrovni, něco podstatného chybí. A monument (Lidic) odolává a dál jen ční. Onou podstatnou rovinou, která teprve umožňuje vytvoření vztahu, vazby a tím i skutečné setkání s událostí skrytou v jádru monumentu, je vlastní kritické sebevědomí. Žádný, sebelépe vybudovaný a organizovaný archiv nedokáže pohnout s pomníkem, chybí-li někdo, kdo by tyto dokumenty vnitřně zpracoval a žil. Bez kritického myšlení, v němž je skrze naše tělo neodmyslitelně zahrnut i cit pro dotek s minulými životy, zůstane dokument jen pouhou zprávou, jednou z mnoha miliard dat, které denně obletí svět. "Komunistické" Lidice prostor k osobní vazbě nedávaly. Komunisté rádi zapomínali na archivy, protože jako "odborníci" na historii uměli číst z knihy Dějin jen to, co do ní nakreslily Marxem odhalené zákonitosti historie (Marx už o tomto komunistickém čtení mnoho nevěděl). "Demokratické" Lidice (Ležáky, Osvětim, Terezín a další) natahují ruku skrze média a chtějí navázat osobní vztahy se všemi, kdo umějí slyšet a vidět. Děti ve školách nevyjímaje. Školy by jim podporou kritického přemyšlení o monumentech pak měly dát možnost k tomu, aby ony natažené ruce vůbec spatřily. To aby později mohly přijít na to, že má cenu po nich sáhnout a pevně držet.
</TEXT>
</DOC>
<DOC>
<DOCID>LN-20020611036</DOCID>
<DOCNO>LN-20020611036</DOCNO>
<DATE>06/11/02</DATE>
<TITLE>
První kolo voleb ve Francii: kormidlo doprava
</TITLE>
<TEXT>
Jednoznačným vítězem prvního kola francouzských parlamentních voleb je bezesporu rekordní absence. Ve většinovém systému o složení budoucí sněmovny první kolo nerozhoduje. Ovšem Francouzi, kteří zůstali tuto neděli doma, se na jejím možném zabarvení podepsali více, než by se na první pohled mohlo zdát. Do druhého kola může teoreticky postoupit každý kandidát, který dosáhne alespoň 12,5 procenta zapsaných voličů. Volební absence o tuto možnost mnohé připravila. Omezila tím počet tzv. "trojúhelníkových" voleb, hlavní zbraně Le Penovy Národní fronty. V roce 1997 dostal vysoký počet "frontových" kandidátů ve druhém kole k moci Lionela Jospina přesto, že pravice celkově získala většinu hlasů. Není pravděpodobné, že by se podobná situace příští neděli opakovala. Socialisté sice udrželi svůj stabilní volební potenciál, avšak jejich partneři z pluralitní levice propadli. Rovněž levé extrémní síly nedokázaly zopakovat výsledky z nedávných prezidentských voleb. V Elysejském paláci zatím vládne opatrná spokojenost. Prezident Chirac se všemožně pokoušel zabránit nové "cohabitation". 9. června se politické kyvadlo vychýlilo doprava. Druhé kolo by tento fakt mělo potvrdit také v počtu pravicových poslanců. Francie by se tím zařadila k celoevropské tendenci posledních let.
</TEXT>
</DOC>
<DOC>
<DOCID>LN-20020611037</DOCID>
<DOCNO>LN-20020611037</DOCNO>
<DATE>06/11/02</DATE>
<TITLE>
Velký svět vstoupil do našich domácností
</TITLE>
<TEXT>
Občanská demokratická strana vytáhla předvolební trumf. Automat, který obvolává každého vlastníka telefonu, jenž je uveden ve Zlatých stránkách. Po zvednutí sluchátka následuje minutová promluva předsedy ODS a Poslanecké sněmovny Václava Klause. Účelem je přesvědčit nerozhodného voliče. Po marketingových průzkumnících, cestovních kancelářích, pojišťovacích agentech a bytových tipařích vniká do našich obydlí i jeden z nejvyšších ústavních činitelů. Věren svému významu přináší něco nového, zamezil "zbytečnému" dialogu. O vaše názory, připomínky či slova povzbuzení ODS nestojí. Zatímco pojišťováka můžete slušně i neslušně odmítnout, předsedu nikoli. A pokud máte tu smůlu a váš přístroj je napojen na analogovou ústřednu, nezbavíte se jej, ani když sluchátko odložíte do vidlice. Nehledejme však hnidy na komunikační strategii ODS. Využijme příležitosti a vychutnejme si zavolání z velkého světa. Podle své povahy můžeme tuto radostnou událost čekat ve společenském obleku, či naopak v posteli, ve vaně, nebo s doutníkem v ruce na terase rodinné vily. O poselství ODS pak můžeme přemítat a zvažovat její argumenty až do voleb. Malé připomínce se však nelze ubránit. Automat sice pozná, jestli telefon někdo zvedl, nerozliší však, zda je to německá snoubenka mého švagra, nebo můj pětiletý syn. Už vidím ty fronty před volebními místnostmi.
</TEXT>
</DOC>
<DOC>
<DOCID>LN-20020611038</DOCID>
<DOCNO>LN-20020611038</DOCNO>
<DATE>06/11/02</DATE>
<TITLE>
Registr dlužníků spatřil světlo světa
</TITLE>
<TEXT>
Půjčit si peníze u banky, nesplácet je a řešit pak situaci úvěrem u jiného ústavu. Tak s těmihle praktikami je amen. Pod bedlivé oko kontroly se rozhodlo pět tuzemských bank vzít své dlužníky. Pokud si tedy někdo z nich bude chtít vzít úvěr u jiného z těchto peněžních ústavů, ten si jej nejprve pořádně "prolustruje". Největší výhody systém přinese samozřejmě bankám, které budou mít méně starostí se zdlouhavým prověřováním klientů. Zkrátka nepřijdou ani zámožní jedinci, kteří nemají problém se svou bonitou. Těm totiž banky vyjdou vstříc: kromě rychlosti, s jakou jim úvěr vyřídí, je potěší i jeho cenou. Dostanou totiž výhodnější úrokovou sazbu. Naopak chudší dlužníci na tom budou opět o něco hůře. Protože pokud má někdo nízké příjmy, je pro banku zkrátka rizikovější a musí se smířit s vyšším úrokem nebo zárukou. Klienty bank však trápí poněkud jiný problém. Nechtějí, aby s jejich osobními daty manipuloval blíže neurčený počet osob. To se nestane, tvrdí bankovní domy. Systém je zabezpečen a dotazy na klienty bude moci vznášet jen několik vyvolených. Dlužníky to však příliš neuspokojuje, zvláště proto, že informace o nich budou zpracovány neznámou firmou až v daleké Itálii. A uznejte - to na důvěryhodnosti celé akce příliš nepřidá.
</TEXT>
</DOC>
<DOC>
<DOCID>LN-20020611039</DOCID>
<DOCNO>LN-20020611039</DOCNO>
<DATE>06/11/02</DATE>
<TEXT>
V stále drsnější a špinavější kampani poněkud zpustl i Václav Klaus. Řeči o "národním" českém kapitalismu, výpady proti podvádějícím obchodníkům z něj neudělají českého Jean-Marieho Le Pena, ale někdy je příliš vstřícný populistickým náladám. Sám sebe nazývá eurorealistou a mnozí věří, že je tím pravým, kdo by měl vést Čechy do Evropy. Jestliže Češi uvěří, že jejich vláda příliš spěchá do bruselské náruče, budou v referendu hlasovat ne a vláda padne. Existují tři povolební scénáře. První je ten, že Klaus vyhraje, sestaví vládu, vyšlápne si na Brusel, zdramatizuje střety s Evropskou komisí a zajistí dohodu o vstupu i "ano" občanů. Druhý scénář: ČSSD těsně zvítězí a sestaví vládu bez Klause. V tom případě bude Klaus usilovat o prezidentský úřad, protože Václavu Havlovi, jeho starému nepříteli, skončí funkční období příští rok v únoru. Z prezidentské kanceláře na Hradě by pan Klaus mluvil ke komisi ještě zuřivěji. Třetí možnost - Klaus v pozici volného střelce, aniž by byl ve vládě nebo prezidentem, použije referendum jako nástroj svého comebacku.
</TEXT>
</DOC>
<DOC>
<DOCID>LN-20020611040</DOCID>
<DOCNO>LN-20020611040</DOCNO>
<DATE>06/11/02</DATE>
<TITLE>
Ad LN 7. 6.: Tisková mluvčí České spořitelny si z nás nejspíš dělá srandu...
</TITLE>
<TEXT>
Herec Michal Pavlata si povšiml toho, co asi cítí řada občanů a klientů České spořitelny. Tento peněžní ústav v poslední době odkoupil vlastní akcie, aby se nemusel dělit o budoucí zisky s jinými akcionáři, zkrátil pokladní hodiny, aby mohl provést plánované snížení počtu pracovníků, a cíleně znepříjemnil svým klientům návštěvy banky. Navyšováním poplatků za bankovní operace se Česká spořitelna dostala mezi dražší peněžní ústavy a opustila již definitivně představu "lidového" peněžního ústavu. V žebříčku priorit zcela jasně upřednostňuje zájmy svých akcionářů před zájmy svých klientů. Je zcela příznačné, že se kriticky k jednomu z jejích kroků vyjádřil "pouze" herec Michal Pavlata a žádný z ekonomických komentátorů. Nad argumentací tiskové mluvčí Kláry Gajduškové je možné se pousmát, pokud by se ovšem nejednalo o oficiální stanovisko České spořitelny. Žádný z jejích představitelů necítil potřebu se od této formulace distancovat.
</TEXT>
</DOC>
<DOC>
<DOCID>LN-20020611041</DOCID>
<DOCNO>LN-20020611041</DOCNO>
<DATE>06/11/02</DATE>
<TITLE>
Ad LN 7. 6.: Tisková mluvčí České spořitelny si z nás nejspíš dělá srandu...
</TITLE>
<TEXT>
Tvrdit, že opatření České spořitelny je činěno ve prospěch klienta, je, stručně řečeno, arogance a sprostota. Ať Česká spořitelna zveřejní výzkum, který toto doporučil. Mysleli jsme si, že zahraniční partner vnese do služeb a podnikání onu proslulou západní podnikatelskou slušnost. Fuj! Zrušit konto a založit ho někde jinde je tak administrativně náročné, že nad tím každý se vztekem mávne rukou. Já sama patřím mezi klienty, kteří používají elektronické bankovnictví, ale přesto mě toto jednání hluboce pobuřuje.
</TEXT>
</DOC>
<DOC>
<DOCID>LN-20020611042</DOCID>
<DOCNO>LN-20020611042</DOCNO>
<DATE>06/11/02</DATE>
<TITLE>
Ad LN 7. 6.: Kasl zakládá novou stranu
</TITLE>
<TEXT>
V Česku funguje hnutí Na vlastních nohou. Děti kreslí vánoční gratulace a výtěžek z jejich prodeje putuje na nákup lékařských přístrojů do dětských oddělení nemocnic, na vybavení škol v Kosovu. Záštitu nad tímto hnutím má prezident Havel. Každoročně se koná před Vánocemi setkání dětí a učitelů, kteří se na práci tohoto hnutí podílejí. Pro všechny je to událost a poděkování za jejich práci. V prvních letech existence se tohoto setkání účastnil i prezident, ale v posledních letech se neúčastní pro svoji časovou zaneprázdněnost. Z pátečních LN jsem se dozvěděl, že se prezident zúčastnil setkání "našeptávačů" exprimátora Kasla. Na tyto "události" čas má, ale přijít v předvánoční čas před děti a říci jim stručný pozdrav a poděkování osobně, to se mu času nedostává.
</TEXT>
</DOC>
<DOC>
<DOCID>LN-20020611043</DOCID>
<DOCNO>LN-20020611043</DOCNO>
<DATE>06/11/02</DATE>
<TITLE>
Ad LN 8. 6.: Balvín splácí dluh Klausovi
</TITLE>
<TEXT>
Televizní debaty ve všech tuzemských televizích mají jeden zásadní nedostatek - moderátor obvykle překáží, tedy rozptyluje debatu do desítek různých témat (asi aby splnil plán), pokud začne být debata jiskřivější, raději ji ihned utne další zbytečnou otázkou a např. pan Šíma vypadá, jako že se bojí jít do opravdového konfliktu. Kdyby ČT vytvořila prostor pro opravdovou politickou diskusi, daleko více by tím plnila svou nezastupitelnou roli a mohla by si odpustit stupidní pořady typu Gladiátor, jakých je v soukromých televizích naprostý dostatek.
</TEXT>
</DOC>
<DOC>
<DOCID>LN-20020611044</DOCID>
<DOCNO>LN-20020611044</DOCNO>
<DATE>06/11/02</DATE>
<TITLE>
Ad LN 3. 6.: Radim Uzel - tajná zbraň národních sociálů
</TITLE>
<TEXT>
Překvapuje mě odsudek KDU-ČSL, která je podle pana Uzla "strašná strana", ještě horší než komunisté. Pochopil jsem z toho, že i komunisté jsou strašná strana, přesto mu nevadilo být jejím členem 28 let, z toho 15 let ve funkci předsedy celozávodního výboru v Krajské nemocnici v Ostravě. Lidé prý na něho rádi vzpomínají, nikomu neuškodil. Zřejmě k oblibě funkcionáře stačí neškodit, nic pozitivního již dělat nemusí. Zakuklení katolíci prý umějí jen škodit. Má asi na mysli odpor katolické církve proti potratům, pornografii, rozvodům a homosexualitě, což dr. Uzel naopak považuje za pokrok. Jestli katolická církev v něčem společnosti škodí, je to její mírná a nedostatečná kritika těchto jevů s výjimkou papeže, o jehož jasném stanovisku není pochyb. Budeme-li i nadále naslouchat scestným názorům dr. Uzla, případně jej vyzvedneme do politické reprezentace státu, je nutno počítat s rozpadem naší společnosti.
</TEXT>
</DOC>
<DOC>
<DOCID>LN-20020611045</DOCID>
<DOCNO>LN-20020611045</DOCNO>
<DATE>06/11/02</DATE>
<TITLE>
Ad LN 6. 6.: Písmeno K
</TITLE>
<TEXT>
Když Koalice každodenně kritizovala Klause, kultivovaní kolegové konstatovali, kam kombinace K4 kráčí: ke kolaudaci koridorů-kanálů-ke kverulantům kojeným kdysi komunismem. Klaus/tro/fobie hrubě kradl/a/ kontroverzní koaliční kredit. Ke konci komediálně konspiračně kopala, konstruovala krypty Kalouskům, Kasalům. Koaliční konglomerát krizí kooperace krutě knokautován.
</TEXT>
</DOC>
<DOC>
<DOCID>LN-20020611046</DOCID>
<DOCNO>LN-20020611046</DOCNO>
<DATE>06/11/02</DATE>
<TITLE>
Ad LN 7. 6.: "Supermoderní" Svoboda
</TITLE>
<TEXT>
Je zarážející, jak si pan Potměšil vybral jako ústřední téma C. Svobody a celé KDU-ČSL postavení muže a ženy ve společnosti s odvoláním na bibli a ve stylu komunistické demagogie a laciné rétoriky rozvinul své úvahy na téma údajné nadřazenosti muže k ženě do obludných rozměrů. Pan Potměšil asi nepochopil, co je podstatné a co je malicherné. Sám odhalil své primitivní vnímání a nepochopení myšlenek a názorů druhých. Do jakých blábolů smotal nadané bioložky, právničky a ekonomky s vařením knedlíků, je nekomentovatelné a nehodné další polemiky. Nějak pan Potměšil zapomněl a nebo mu unikla maličkost, že ústředními tématy KDU-ČSL jsou mimo jiné např. vytvoření společnosti, kde se lidé k sobě umějí chovat, kde rameno spravedlnosti bude padat do každého sektoru a významné místo zde má i rodinná politika. Nic takového, o čem pan Potměšil s groteskní dětskou naivitou píše ve smyslu hrozby podřazenosti žen mužům. Je třeba ještě dodat, že významným momentem Svobodovy strany jsou křesťanské hodnoty a principy křesťanské morálky, které nemají nic společného se zabedněným chápáním a dogmaticky vytrženými citacemi z bible.
Redakce děkuje za pochopení, že některé dopisy je třeba upravit a zkrátit. Své příspěvky posílejte do rubriky Názory na adresu Pobřežní 224/20, 186 21 Praha 8 - Karlín nebo e-mailem na adresu dopisy@lidovky.cz
</TEXT>
</DOC>
<DOC>
<DOCID>LN-20020611047</DOCID>
<DOCNO>LN-20020611047</DOCNO>
<DATE>06/11/02</DATE>
<TITLE>
Během jednoho dne jsem toto předvolební motto zaznamenal hned nadvakrát. Poprvé na samolepce nalepené na sloupu osvětlení pražské pěší zóny, podruhé mi přišlo v dopoledním mailu spolu s obvyklým spamem. Ani v jednom případě tam nebylo řečeno, kdo ten kmotr vlastně je. A přesto jsem okamžitě pochopil, kdo je jím myšlen.
</TITLE>
<HEADING>
Kmotr se nikdy nemýlí
</HEADING>
<TEXT>
Termín pochází - jak všichni víme - z prostředí mafie. Tato organizace vznikla proto, aby mohla prosazovat zájmy svých členů. Ty klade nad obecný prospěch a panuje v ní přísná disciplína. V jejím čele stojí kmotr, který je neodvolatelnou autoritou ve všech otázkách. Kdo se s ním rozchází v názorech, musí pryč. Kmotr se totiž nikdy nemýlí. Pokud by bývalý primátor Kasl vystoupil z normální politické strany, patrně by následovalo prohlášení o tom, že má nejspíš jiné politické názory, eventuálně by se objevila jemně pichlavá narážka na to, proč tak učinil čtrnáct dnů před volbami. Jaká však byla reakce ODS? "Našeptavači" (Klaus), "jidášský groš" (Langer), "zbabělec" a další nadávky přesně odpovídají charakteru ODS jako do sebe uzavřeného společenstva, které je absolutně xenofobní ke všem ostatním a uznává jen jeden názor - pravdu kmotra, ať už se jakkoliv mění. Takovou malou mafií je samozřejmě každá politická strana - je jí ostatně i každý spolek bývalých spolužáků vysoké školy. Rozdíl je ale v míře tolerance. Tak například Petra Buzková se často vyjadřovala o předsedovi Zemanovi negativně. Ten o ní zase několikrát veřejně prohlásil že je líná a dokonce na Úřadu vlády vznikl plán pro její mediální znemožnění. Přesto dnes Buzková vede socialisty do voleb jako jeden z lídrů. Znáte někoho v ODS, kdo by v něčem veřejně nesouhlasil s předsedou, ale byl přitom na volební kandidátce?
</TEXT>
<HEADING>
Základní prvek je důvěra
</HEADING>
<TEXT>
Francis Fukuyama ve své knížce Trust definuje důvěru mezi členy společnosti jako základní prvek, díky kterému může společnost fungovat. Pokud důvěřujete tomu, že vám za vaši dodávku zboží příjemce zaplatí, budete obchodovat. Pokud se telefonicky na něčem dohodnete a můžete věřit danému slovu, budete pracovat. Díky této důvěře, postavené v daném případě na protestantské morálce - mohl vzniknout ekonomický úspěch USA. Jakmile tuto jistotu nemáte, musíte se spolehnout na síť rodinných kontaktů nebo na jinou organizaci. Na zednářskou lóži. Na mafii. Anebo třeba na svoji politickou stranu. Tady je ale kámen úrazu. Politické strany jsou financované státem a měly by sloužit jako prostředek, kterým jsou do veřejného života prosazovány modely dalšího vývoje společnosti. Měly by navrhovat alternativy řízení státu a vize pro celou společnost. Jakmile se stanou pouze sítí kontaktů, kde jeden pomáhá druhému, je něco špatně. A jakmile v čele takové strany stojí někdo charizmatický a schopný, je to pro společnost velmi nebezpečné. Pokud prezident Havel říká, že tyto volby jsou referendem o dalším směřování naší země, jako obvykle trochu přehání. Čtyři roky socialistické vlády ukázaly, že navzdory odlišným politickým programům se všechny strany dokáží zhostit vedení státu bez katastrofálních následků. V těchto volbách bychom si ale mohli dovolit ten luxus rozhodnout o atmosféře, která bude v našem státě po následující čtyři roky vládnout. Podle své levicové či pravicové inklinace bychom měli dát přednost těm politikům, od kterých přes všechnu jejich profesionální zdeformovanost můžeme čekat, že budou brát alespoň nějaký ohled na ostatní. Kteří nebudou vnímat pouze sama sebe jako měřítko všeho. Které nebude řídit nějaký ten kmotr...
Francis Fukuyama ve své knížce Trust definuje důvěru mezi členy společnosti jako základní prvek, díky kterému může společnost fungovat. Pokud důvěřujete tomu, že vám za vaši dodávku zboží příjemce zaplatí, budete obchodovat. Pokud se telefonicky na něčem dohodnete a můžete věřit danému slovu, budete pracovat. Díky této důvěře, postavené v daném případě na protestantské morálce - mohl vzniknout ekonomický úspěch USA. Jakmile tuto jistotu nemáte, musíte se spolehnout na síť rodinných kontaktů nebo na jinou organizaci. Na zednářskou lóži. Na mafii. Anebo třeba na svoji politickou stranu. Tady je ale kámen úrazu. Politické strany jsou financované státem a měly by sloužit jako prostředek, kterým jsou do veřejného života prosazovány modely dalšího vývoje společnosti. Měly by navrhovat alternativy řízení státu a vize pro celou společnost. Jakmile se stanou pouze sítí kontaktů, kde jeden pomáhá druhému, je něco špatně. A jakmile v čele takové strany stojí někdo charizmatický a schopný, je to pro společnost velmi nebezpečné. Pokud prezident Havel říká, že tyto volby jsou referendem o dalším směřování naší země, jako obvykle trochu přehání. Čtyři roky socialistické vlády ukázaly, že navzdory odlišným politickým programům se všechny strany dokáží zhostit vedení státu bez katastrofálních následků. V těchto volbách bychom si ale mohli dovolit ten luxus rozhodnout o atmosféře, která bude v našem státě po následující čtyři roky vládnout. Podle své levicové či pravicové inklinace bychom měli dát přednost těm politikům, od kterých přes všechnu jejich profesionální zdeformovanost můžeme čekat, že budou brát alespoň nějaký ohled na ostatní. Kteří nebudou vnímat pouze sama sebe jako měřítko všeho. Které nebude řídit nějaký ten kmotr...
</TEXT>
</DOC>
<DOC>
<DOCID>LN-20020611048</DOCID>
<DOCNO>LN-20020611048</DOCNO>
<DATE>06/11/02</DATE>
<TITLE>
Tento "svátek" by se měl vrátit tam, kam patří - k prvnímu lednu
</TITLE>
<TEXT>
Jedenáctého června budeme mít příležitost oslavit Den daňové svobody. Oproti loňskému roku se jeho datum posunulo o čtyři dny dále směrem ke konci roku, což sice nezakládá žádný důvod k bujarým oslavám, přesto je však vhodné si jej připomenout. Jde o den, který pomyslně rozděluje rok na dvě části. V první rozhoduje o tom, co vytvoříme, stát, ve druhé části jsme to pak my sami. Lze si to představit i takto: Pokud bychom chtěli splnit daňové povinnosti co nejdříve a od 1. ledna odevzdávali vše, co vyprodukujeme, trvalo by nám to celých 161 dní, než nás berní úředník osvobodí razítkem "splněno". Proč je důvod slavit? Po 161 dnech konečně přestáváme být nevolníky a začínáme plně ovládat běh svých životů. "Nevolnictví? To je ale opravdu nedorozumění," namítají politici. "Zeptejte se občanů, vždyť oni si to takto přejí!" Ano i ne. Zeptáte-li se někoho, zda si přeje například lepší a kvalitnější boty, jistě nikoho nepřekvapí, když odpoví kladně. Dodáte-li, že dosáhnout toho lze jen tehdy, pokud zaplatí vyšší daně, zamyslí se a může si říci třeba toto: Když to holt jinak nejde... Plyne však z takové odpovědi, že si lidé daně přejí? Nikoli! Je-li člověk postaven před otázku: buď nízké daně, nebo kvalitní boty, nelze se rozhodnutí pro druhou alternativu příliš divit. Zde je ale právě ten háček. Z daní totiž nejsou poskytovány hodnotné služby, jež by nám bez pomoci státu zůstaly odepřeny. Skutečná volba, kterou nám politici chtějí stůj co stůj upřít, není mezi státním blahobytem a chudobou, nýbrž mezi blahobytem a státní chudobou. A tak je třeba mít na paměti, že neplatí: Když to holt jinak nejde... Nenechme se vmanipulovat do postavení nesvéprávných chudáků. Ke každému státnímu opatření vždy existuje alternativa založená na dobrovolné kooperaci.
</TEXT>
<HEADING>
Stojí to za uváženou
</HEADING>
<TEXT>
Potřebujete opravdu kvůli koupi kvalitních bot strávit každoročně hodiny vyplňováním daňového přiznání? Musíte totiž zaplatit ohromný aparát lidí, kteří vaše daňová přiznání přečtou a zpracují, centrální banku, zajišťující, aby vše "odpovídalo makroekonomickým fundamentům", statistický úřad, sledující, jak se situace v sektoru bot vyvíjí. Musíme mít parlament, aby definoval, jak má správná bota vypadat (jak zásadní je postřeh zákonodárců, že botou se rozumí i podešev), musíme mít zástupce v Bruselu, aby zjistil, jak vypadají boty v ostatních evropských státech, je třeba zřídit nějaký úřad, který zajistí, že to s naší botou bude všechno v pořádku, a abychom snad nereptali, musí existovat státní školství, které nám tu jedinou pravdu bude odmalička vštěpovat... Proč už rovnou nevyrábět jedny boty v jedné státní továrně? Nebylo by to snad jednodušší? Jestliže vám to v případě bot připadá absurdní, proč by to mělo být jiné ve zdravotnictví? Nedokážeme si i zde obstarat kvalitní péči sami? Protože když si dokážeme pojistit proti krádeži auto, proč nemůžeme pojistit sami sebe proti závažnému onemocnění? Musí to za nás činit stát? A co kultura? Jsou to opravdu úředníci na ministerstvu, kdo vědí, co se nám má líbit? A oblast charity? Potřebujeme nad sebou bič berního úředníka, abychom nezapomněli na naše méně šťastné bližní? Mějme na paměti výrok slavného francouzského ekonoma Frédérika Bastiata, že stát je jen "velká fikce, jejímž prostřednictvím se každý snaží žít na úkor všech ostatních", a zamysleme se nad sliby politiků. Jen na nás samných záleží, zda se Den daňové svobody stane skutečným svátkem svobody a vrátí se tam, kam patří - k prvnímu lednu.
Potřebujete opravdu kvůli koupi kvalitních bot strávit každoročně hodiny vyplňováním daňového přiznání? Musíte totiž zaplatit ohromný aparát lidí, kteří vaše daňová přiznání přečtou a zpracují, centrální banku, zajišťující, aby vše "odpovídalo makroekonomickým fundamentům", statistický úřad, sledující, jak se situace v sektoru bot vyvíjí. Musíme mít parlament, aby definoval, jak má správná bota vypadat (jak zásadní je postřeh zákonodárců, že botou se rozumí i podešev), musíme mít zástupce v Bruselu, aby zjistil, jak vypadají boty v ostatních evropských státech, je třeba zřídit nějaký úřad, který zajistí, že to s naší botou bude všechno v pořádku, a abychom snad nereptali, musí existovat státní školství, které nám tu jedinou pravdu bude odmalička vštěpovat... Proč už rovnou nevyrábět jedny boty v jedné státní továrně? Nebylo by to snad jednodušší? Jestliže vám to v případě bot připadá absurdní, proč by to mělo být jiné ve zdravotnictví? Nedokážeme si i zde obstarat kvalitní péči sami? Protože když si dokážeme pojistit proti krádeži auto, proč nemůžeme pojistit sami sebe proti závažnému onemocnění? Musí to za nás činit stát? A co kultura? Jsou to opravdu úředníci na ministerstvu, kdo vědí, co se nám má líbit? A oblast charity? Potřebujeme nad sebou bič berního úředníka, abychom nezapomněli na naše méně šťastné bližní? Mějme na paměti výrok slavného francouzského ekonoma Frédérika Bastiata, že stát je jen "velká fikce, jejímž prostřednictvím se každý snaží žít na úkor všech ostatních", a zamysleme se nad sliby politiků. Jen na nás samných záleží, zda se Den daňové svobody stane skutečným svátkem svobody a vrátí se tam, kam patří - k prvnímu lednu.
</TEXT>
</DOC>
<DOC>
<DOCID>LN-20020611049</DOCID>
<DOCNO>LN-20020611049</DOCNO>
<DATE>06/11/02</DATE>
<TITLE>
Glosa
</TITLE>
<TEXT>
Nikoliv řvoucí mýtická monstra, ale čelní představitelé dvou tuzemských stran se střetli v neděli po dvaadvacáté hodině na programu ČT 1. Václav Klaus i Miloš Zeman se pohodlně usadili do křesílek ve fialovém studiu Naostro, působili suverénně a nepustili pana Šímu skoro ani k uvítacímu pozdravu. Seděli proti sobě, usmívali se a tykali si. Ovšem pilu ekonomických ukazatelů tahali drsně jako dřevorubci, každý na svou stranu. Nevím, jestli existuje statistika, kdo z nich měl míč na kopačkách déle... Promiňte, dopoledne dávali jiný zápas. Říkal jsem si, inu - zkušení prognostici se přece musí dobrat závěru, zda a jak moc dosavadní vláda ČSSD naši zemi poškodila, nebo ne, kdo vlastně zavinil nárůst státního dluhu a jestli přepadové komando v kancelářích IPB bylo správným krokem, či nikoliv. V jednu chvíli diskutující pánové dokonce odhodili své mikrofony. Žádný z nich neustupoval ze svých názorů, jsa nepřesvědčen názory svého protihráče. Milan Šíma znervózněl, že nemůže pokládat otázky, a pánové předsedové si do řeči skáčou sami, poposedával na své horké židli a budil dojem, že je naostro. Já seděl unaven v pohodlném křesle svého obýváku a nevěděl jsem, kterým faktům mám věřit. Ti dva političtí brontosauři na mě sice působí jako skvělá parta do pokeru, ale jako zodpovědnému voliči mi můj páteční (či sobotní) úkol nijak neulehčují. Pan Zeman odchází do politické penze a vrátí se pouze v tom případě, bude-li českému národu nejhůře. Takže na shledanou? A pan Klaus má podle vlastních slov volební vítězství v kapse, samozřejmě v té pravé. Připadám si zbytečný stejně jako moderátor jejich diskusního pořadu a taky začínám nervózně poposedávat. Ó, Die, kdo má pravdu? Čí strana vyhraje?
</TEXT>
</DOC>
<DOC>
<DOCID>LN-20020611050</DOCID>
<DOCNO>LN-20020611050</DOCNO>
<DATE>06/11/02</DATE>
<TITLE>
Enfant terrible britské rockové scény bude královnou oceněn za 40leté zásluhy v oblasti hudby
</TITLE>
<TEXT>
Mezi "popové rytíře" se o víkendu zařadí Mick Jagger. Vedle Paula McCartneyho a Eltona Johna bude i on královnou povýšen do stavu šlechtického.
LONDÝN - Britský zpěvák a frontman kapely Rolling Stones Mick Jagger má příští víkend obdržet nejvyšší ocenění britského impéria - titul rytíře. Podle britské stanice BBC obdrží Jagger titul za 40leté zásluhy v oblasti hudby při udílení cen u příležitosti narozenin královny Alžběty II. "Královský palác nakonec povolal i Jeho satanské Veličenstvo," hlásá titulek v listu The Sunday Times (jedná se o narážku na album skupiny Rolling Stones Their Satanic Majesties Request). Oficiální vyjádření královského paláce ani britské vlády však ještě nebylo zveřejněno. "V otázce řádů a titulů nevydáváme prohlášení až do chvíle, kdy jsou uděleny," cituje americká stanice CNN tiskovou mluvčí britské vlády. Britský zpěvák si údajně o svůj titul nepřímo řekl, když vloni v jednom televizním dokumentu žertem prohlásil, že asi chyběl, když ostatní hudební legendy jako Paul McCartney a Elton John dostávaly ocenění. Podle listu News of the World však Jaggera na rytířský titul údajně navrhl premiér Tony Blair, který hrál ještě za studií na Oxfordu se svou kapelou Ugly Rumours jeho písně Honky Tonk Woman a Brown Sugar. "Skutečnost, že Jagger ještě nezískal rytířský titul, je přičítána jeho poživačnému způsobu života," píše list The Sunday Times. Osmapadesátiletý zpěvák, který si od 60. let pečlivě pěstuje image enfant terrible, je otcem sedmi dětí, které má se čtyřmi různými ženami.
</TEXT>
<HEADING>
Neúčast na královnině zlatém jubileu
</HEADING>
<TEXT>
Mick Jagger byl jako dávný přítel princezny Margaret požádán, aby se zúčastnil koncertu u příležitosti oslav zlatého jubilea královny Alžběty II., který se konal minulý víkend. Rolling Stones však museli účast odříct kvůli závazkům v souvislosti s chystanou koncertní šňůrou. Dvanáctiměsíční světové turné kapely začne v září a v jeho rámci se uskuteční 32 koncertů ve Spojených státech, Kanadě, Evropě, Austrálii, Mexiku a na Dálném východě. U příležitosti turné vydá kapela Rolling Stones retrospektivní album, které bude obsahovat největší hity od roku 1963 do současnosti.
Mick Jagger byl jako dávný přítel princezny Margaret požádán, aby se zúčastnil koncertu u příležitosti oslav zlatého jubilea královny Alžběty II., který se konal minulý víkend. Rolling Stones však museli účast odříct kvůli závazkům v souvislosti s chystanou koncertní šňůrou. Dvanáctiměsíční světové turné kapely začne v září a v jeho rámci se uskuteční 32 koncertů ve Spojených státech, Kanadě, Evropě, Austrálii, Mexiku a na Dálném východě. U příležitosti turné vydá kapela Rolling Stones retrospektivní album, které bude obsahovat největší hity od roku 1963 do současnosti.
</TEXT>
</DOC>
<DOC>
<DOCID>LN-20020611051</DOCID>
<DOCNO>LN-20020611051</DOCNO>
<DATE>06/11/02</DATE>
<GEOGRAPHY>SWANSEA</GEOGRAPHY>
<TEXT>
Obsah našich snů je do značné míry ovlivněn literaturou, kterou čteme. Dokazují to výsledky rozsáhlé studie, kterou provedli vědci na Waleské univerzitě ve Swansea. Podle britské BBC výzkumníci rozdělili 10 tisíc návštěvníků knihovny do několika skupin podle typu osobnosti. Toto rozlišení bylo učiněno na základě literatury, kterou zkoumaní nejraději čtou. Ti byli následně požádáni, aby vyplnili dotazník o svých snech. Zjistilo se, že dospělí, kteří čtou nejraději beletrii, mají živější sny než ostatní a snáze si je pamatují. Čtenáři fantasy a sci-fi mají zase častěji noční můry a sny, ve kterých jsou si vědomi toho, že právě sní.
</TEXT>
</DOC>
<DOC>
<DOCID>LN-20020611052</DOCID>
<DOCNO>LN-20020611052</DOCNO>
<DATE>06/11/02</DATE>
<TEXT>
Mám psat pro jeden německý list článek o těch našich vztazích. Pořád to odkládám a cítím se jako někdo, kdo nechce "kápnout božskou". Abych neublížil, neuškodil? Myslím si totiž, že v souzení minulosti je něco už od úmyslu chybného: soudíme totiž jiní, než jací jsme jednali, nebo soudíme vůbec jiné než vinné. Minulost je užitečné jen znát. A přiznat si ji. V takových rozpacích byl jsem před několika dny v berlínském Literaturhausu na večeru, kde jsem posluchačům nejprve přečetl různé své neškodné psaní, přeložené do němčiny. Pak byla beseda a přišly otázky, mezi nimi také o těch našich vztazích. Vysoukal jsem opatrně názor, že postoj českého národa k německému obsahuje i jistou genetickou a instinktivní položku, pocházející z delších dějin, než jsou ty poslední. A že nad tím jsem přemýšlel ve vlaku z Drážďan do Berlína, když jsme míjeli místa, jejichž jména měla slyšitelně slovanský původ. Budete nám muset, přátelé, historicky dostatečně dopřát lepší zkušenosti. Přijali to zamyšleně. Jedna mladá žena pravila, že dneska se přece už bát nemusíme. Řekl jsem, že pro dnešek to vím. Řekl jsem také, že z jejich strany k nám přichází mnoho projevů lepšího vztahu. A myslím si, že nejsou z naší strany ani dost opětovány, což jen zčásti může být způsobeno penězi. Tento literární večer byl jedním z řady událostí ve Festivalu české kultury a umění, který má trvat celý rok. V posledním čtvrtroce obsáhl několik divadelních večerů: hrálo tu Divadlo Na zábradlí, Klicperovo divadlo, Pražské komorní divadlo. Promítaly se tu filmy. Konalo se několik koncertů: Iva Bittová, Trio Emila Viklického... Tato jarní sezona skončí operně: Státní opera Unter den Linden uvede Pařískovu a V iklického operu Oráč a smrt. Pražská Státní opera ukončí operou Fajdra (Petrová - Viklický). Nevím, jestli se u nás o tomto festivalu dost psalo, já takové zprávy slabě vnímám, a tu jsem teď uviděl, jaká je v tom něčí práce a myšlenka. Zdálo se mi to být skoro jako nápad a osobní umíněnost toho Dušana Paříska. Sehnat peníze na obou stranách, získat lidi, zorganizovat všecko... Ze spisovatelů tu přede mnou byli Jiří Stránský, Koenigsmark, Verner, Kolmačka, Procházková, Suda. Po mně měl přijet Steigerwald, a od toho bych si rád přečetl, jak on to cítil a jak odpověděl případně na otázky o těch našich vztazích, jestli. Ve vlaku cestou zpátky jsem vnímal proud mladých lidí tlačící se skrz vlak oběma směry, s ranci někdy vysoko nad hlavy postavenými. Cíl mně neznámý, protože všecko to v Drážďanech vystoupilo. Jaké promile z nich může být dostiženo touto prací? A kdo nebo co jim podává ty naše vztahy? Přes hranici pak jel dále jen jeden mladý pár: byli to Američané z Kalifornie. Muž si četl v průvodci The Middle Europe.
</TEXT>
</DOC>
<DOC>
<DOCID>LN-20020611053</DOCID>
<DOCNO>LN-20020611053</DOCNO>
<DATE>06/11/02</DATE>
<TEXT>
Bruno. Jméno staroněmeckého původu znamená v překladu "hnědý". Dnešním patronem je Bruno z Querfurtu, patron Pruska z 10. století. V církevním kalendáři slaví svátek Barnabáš. Jméno je aramejského původu a znamená "syn proroctví". Barnabáš byl jedním ze 72 Ježíšových učedníků, svého mistra však již nezažil. Vzdal se veškerého svého majetku a doprovázel apoštola Pavla na jeho první misijní cestě.
</TEXT>
</DOC>
<DOC>
<DOCID>LN-20020611054</DOCID>
<DOCNO>LN-20020611054</DOCNO>
<DATE>06/11/02</DATE>
<TEXT>
Za pět dnů večer budeme vědět, jak dopadly volby do Poslanecké sněmovny. A za dalších několik dnů, nejpozději několik týdnů, se (snad) také dozvíme, kdo bude novým premiérem. Možní kandidáti na nového předsedu vlády jsou známi už nyní: šéf ČSSD Vladimír Špidla, předseda ODS Václav Klaus, předák lidovců Cyril Svoboda a za určitých okolností i předsedkyně US-DEU Hana Marvanová. Jak se tito "možní budoucí premiéři" vlastně dostali do politiky? Jaké je jejich rodinné zázemí a s kým se v politice nesnášejí? Právě na tyto otázky odpovídají Lidové noviny v této mimořádné volební příloze: snaží se popsat ty, kdo se utkají v boji o křeslo českého premiéra.
</TEXT>
</DOC>
<DOC>
<DOCID>LN-20020611055</DOCID>
<DOCNO>LN-20020611055</DOCNO>
<DATE>06/11/02</DATE>
<TITLE>
Starost o slabé. Vladimír Špidla pracuje od šesti hodin ráno, obléká se střízlivě, snaží se, aby stát přispíval více penězi nemajetným občanům, a chce být jako František z Assisi.
</TITLE>
<GEOGRAPHY>PRAHA</GEOGRAPHY>
<TEXT>
Co by se změnilo, kdyby se novým českým premiérem stal Vladimír Špidla? Ministři jeho vlády by museli vstávat velmi brzy. Začátek každého jednání vlády by se posunul o tři hodiny směrem k půlnoci. Špidla pracuje od šesti od rána. Po práci by museli podle jeho vzoru pravidelně běhat. A mezitím samozřejmě budovat sociální stát. To, že se Vladimír Špidla stane příštím premiérem, je poměrně pravděpodobné. ČSSD je kromě ODS jednou ze dvou stran, které mají největší šanci, že o víkendu vyhrají volby do Poslanecké sněmovny. Proto se nabízí otázka, kdo je vlastně Vladimír Špidla.
</TEXT>
<HEADING>
Supersocan
</HEADING>
<TEXT>
Jedenapadesátiletý Vladimír Špidla je poslancem, ministrem práce a sociálních věcí, vicepremiérem pro sociální věci a zdravotnictví, místopředseda vládního Výboru pro zdravotně postižené, místopředseda Výboru pro zpravodajskou činnost a první kandidát své strany do Poslanecké sněmovny v jižních Čechách. Jeho konkurenti - tedy většina pravicových poslanců - o něm říkají, že je slušný. Někteří z nich mu přiznávají, že je pracovitý. Několik málo z nich pak ještě dodává, že je i vzdělaný. V době, kdy byl jen poslancem, o něm ale několik členů ODS mluvilo jako o šíleném. Byl pro ně příliš levicový. Chce plošné přídavky pro děti, snížení věkové hranice pro odchod do důchodu a zvýšení minimální mzdy a stát, který dbá o chudé. Vladimír Špidla navenek působí strnule, tiše a uzavřeně. Hlas zvyšuje, jen když je opravdu silně rozčílen. Při rozhovoru se dívá přímo do očí s naprosto kamenným výrazem ve tváři. Jen výjimečně si dovolí úsměv. Mluví jazykem úředníka. Těžkopádně vysvětluje své myšlenky a kroky. Na druhou stranu dokáže být neústupný při prosazování vlastních názorů. V nedávných televizních debatách s "nemilovaným" předsedou ODS Václavem Klausem byl Špidla dokonce nezvykle útočný. Během loňského rozhovoru pro LN byl schopen odpovídat na aktuální otázky domácí politiky jednou větou. Na ty nepříjemné dokonce jedním slovem. Po otázce na francouzského socialistického premiéra Lionela Jospina se ale uvolnil a zahájil několikaminutový monolog. V jednom rozhovoru Špidla řekl, že jeho vzorem je František z Assisi - teolog a světec žijící ve třináctém století, který hlásal chudobu. Špidlovi se na něm podle vlastních slov líbí, že měl "neagresivní schopnost udělat něco pořádného".
Jedenapadesátiletý Vladimír Špidla je poslancem, ministrem práce a sociálních věcí, vicepremiérem pro sociální věci a zdravotnictví, místopředseda vládního Výboru pro zdravotně postižené, místopředseda Výboru pro zpravodajskou činnost a první kandidát své strany do Poslanecké sněmovny v jižních Čechách. Jeho konkurenti - tedy většina pravicových poslanců - o něm říkají, že je slušný. Někteří z nich mu přiznávají, že je pracovitý. Několik málo z nich pak ještě dodává, že je i vzdělaný. V době, kdy byl jen poslancem, o něm ale několik členů ODS mluvilo jako o šíleném. Byl pro ně příliš levicový. Chce plošné přídavky pro děti, snížení věkové hranice pro odchod do důchodu a zvýšení minimální mzdy a stát, který dbá o chudé. Vladimír Špidla navenek působí strnule, tiše a uzavřeně. Hlas zvyšuje, jen když je opravdu silně rozčílen. Při rozhovoru se dívá přímo do očí s naprosto kamenným výrazem ve tváři. Jen výjimečně si dovolí úsměv. Mluví jazykem úředníka. Těžkopádně vysvětluje své myšlenky a kroky. Na druhou stranu dokáže být neústupný při prosazování vlastních názorů. V nedávných televizních debatách s "nemilovaným" předsedou ODS Václavem Klausem byl Špidla dokonce nezvykle útočný. Během loňského rozhovoru pro LN byl schopen odpovídat na aktuální otázky domácí politiky jednou větou. Na ty nepříjemné dokonce jedním slovem. Po otázce na francouzského socialistického premiéra Lionela Jospina se ale uvolnil a zahájil několikaminutový monolog. V jednom rozhovoru Špidla řekl, že jeho vzorem je František z Assisi - teolog a světec žijící ve třináctém století, který hlásal chudobu. Špidlovi se na něm podle vlastních slov líbí, že měl "neagresivní schopnost udělat něco pořádného".
</TEXT>
</DOC>
<DOC>
<DOCID>LN-20020611056</DOCID>
<DOCNO>LN-20020611056</DOCNO>
<DATE>06/11/02</DATE>
<TITLE>
Úderník
</TITLE>
<TEXT>
Toto gesto Vladimír Špidla nepoužívá příliš často. Nejde ale o zastrašující gesto, obvykle tak podtrhuje jen slova o nutnosti vybudovat sociální stát nebo o tom, že jeho strana vyhraje volby.
Foto LN - Jan Zátorský
</TEXT>
<HEADING>
Poctivý pracant
</HEADING>
<TEXT>
I Špidlovi političtí protivníci uznávají, že je velmi pracovitý. Na ministerstvu práce a sociálních věcí začíná úřadovat v šest ráno, předtím chodí běhat. Končí prý někdy i po desáté. Kromě funkce ministra je také poslancem a předsedou či členem několika vládních výborů. Miloš Zeman mu dal navíc před třemi lety na starost i tajné služby.
Foto LN - Tomáš Krist
</TEXT>
<HEADING>
Kamenná tvář
</HEADING>
<TEXT>
Při nepříjemné otázce Špidla nasazuje tento strnulý a urputně soustředěný výraz. Po něm zpravidla přichází nekonkrétní odpověď o nejvýš dvou větách, někdy dokonce jen jednoslovná.
Foto LN - Jan Zátorský
</TEXT>
<HEADING>
Veselý straník
</HEADING>
<TEXT>
Úsměv nasazuje nanejvýš při družném rozhovoru s některými členy ČSSD. Častěji nasazuje křečovitý úšklebek podobný smíchu, a to například při televizních debatách s Klausem.
Foto LN David Port
</TEXT>
<HEADING>
Nespokojený úředník
</HEADING>
<TEXT>
Tak nějak asi vypadá reakce Vladimíra Špidly na návrh pravicových poslanců zavést školné. Netváří se tak sice často, ale i tento obličej lze občas spatřit.
Foto LN - Pavel Wellner
</TEXT>
</DOC>
<DOC>
<DOCID>LN-20020611057</DOCID>
<DOCNO>LN-20020611057</DOCNO>
<DATE>06/11/02</DATE>
<TITLE>
POLITICKÝ DOTAZNÍK
</TITLE>
<HEADING>
Jak se dostal do politiky
</HEADING>
<TEXT>
Za komunistického režimu se politiky neúčastnil. Nebyl členem SSM ani KSČ. Po událostech 17. listopadu 1989 se podílel na založení Občanského fóra v Českých Budějovicích. Občanské fórum pro něj ale už tehdy bylo "mrtvě narozeným dítětem". Ještě na konci listopadu 1989 podal inzerát do novin tohoto znění: "Chceme založit sociální demokracii. Kdo chce, ať se přihlásí." V nově vzniklé ČSSD byl aktivní a v roce 1992 zasedl do jejího předsednictva. O čtyři roky později ho voliči zvolili poslancem.
</TEXT>
<HEADING>
Co dělal předtím
</HEADING>
<TEXT>
Za minulého režimu, kdy nemít zaměstnání bylo trestné, byl Špidla zřejmě prvním registrovaným nezaměstnaným. Absolvoval obor historie a prehistorie na Filozofické fakultě Univerzity Karlovy v Praze. Pak postupně pracoval jako kulisák v Národním divadle, dělník v Jihočeských dřevařských závodech, dělník v Jihočeských mlékárnách, referent odboru kultury ONV v Jindřichově Hradci, archeolog v Okresním muzeu Jindřichův Hradec a jezdil také na vysokozdvižném vozíku v Teplotechně v Jindřichově Hradci. V letech 1991 až 1996 byl ředitelem Úřadu práce v Jindřichově Hradci.
</TEXT>
<HEADING>
Jaké má rodinné zázemí
</HEADING>
<TEXT>
Špidlův otec byl divadelní režisér, matka učila na katedře marxismu Vysoké školy chemicko-technologické. Vladimír Špidla je od roku 1974 podruhé ženatý. Jeho manželka Viktorie je knihovnicí. V Jindřichově Hradci spolu mají malý byt. Špidla má dva syny z prvního manželství, dceru a syna z druhého.
</TEXT>
<HEADING>
S jakými politiky má osobní problém?
</HEADING>
<TEXT>
O Vladimíru Špidlovi říkají i jeho političtí protivníci, že je poctivým dříčem. Na začátku jeho poslanecké kariéry o něm ale někteří členové ODS hovořili jako o šíleném socialistovi. Vyhrocený vztah má dnes ale snad jen s předsedou ODS Václavem Klausem. Stále si podávají ruce, jejich vzájemné slovní útoky se ale přiostřují. Osobní antipatie dokonce vedly Špidlu k prohlášení, že s Klausem (nikoli s ODS) v jedné vládě nikdy nebude.
Co se považuje za jeho výhodu?
Velkým plus je pracovitost. U veřejnosti může být kladem i skromnost a image slušného úředníka.
</TEXT>
<HEADING>
Co se považuje za jeho nevýhodu?
</HEADING>
<TEXT>
Nevýhodou může být u Špidly jeho nevýraznost. Neumí veřejnosti cokoliv srozumitelně sdělovat. I přes mírné zlepšení stále používá tu nejsušší formu úřednické mluvy. Na citlivé problémy a otázky reaguje velmi upjatě a opatrně. Problémem může také být jeho neochota hledat kompromis mezi svými mnohdy velmi socialistickými myšlenkami a názory ostatních.
</TEXT>
<HEADING>
Co také řekl Vladimír Špidla
</HEADING>
<TEXT>
* Všechny státy s demokratickým zřízením včetně USA jsou v nějaké formě sociální. Jen některé sociální státy, některé jejich formy a projevy, mají konkrétní potíže.
* Nabídnu vám historickou osobnost, která je mi opravdu blízká: František z Assisi. Obdivuji na něm jeho vztah k přírodě i k lidem a takovou tu neagresivní schopnost udělat něco pořádného.
* Táta umělec žil poněkud divočeji, máma byla často nemocná. Přesto jsem neměl nikdy pocit, že jsem měl špatné dětství. Svým způsobem je to výhoda pro řemeslo, které dělám, protože odmalička jsem byl zvyklý, že nic není stabilní.
* Sociální stát je demokratický stát založený na tržním hospodářství, který je ovšem toho názoru, že existují základní sociální hodnoty, ke kterým má mít člověk rovný přístup, a tenze řeší pomocí přerozdělení peněz. Typickým prvkem je snaha udržet společnost, v níž chudoba není záležitostí jedince, ale je snaha pomoci mu, aby se mohl navrátit do společnosti.
* Chci se omluvit za pětiminutové zpoždění, ale dopravní špička je opravdu velmi špičatá.
* V USA chudí lidé dostávají častěji trest smrti, protože nemají na dobré advokáty.
* Není mi vlastní dbát na reprezentaci, ale je to povinnost. Problém je v tom, že jsem trochu tupej, a tak to neumím plnit snadno a s radostí.
</TEXT>
</DOC>
<DOC>
<DOCID>LN-20020611058</DOCID>
<DOCNO>LN-20020611058</DOCNO>
<DATE>06/11/02</DATE>
<TITLE>
Napoleon
</TITLE>
<TEXT>
Václav Klaus ve své typické póze. Tvrdý, nesmlouvavý učitel, bez náznaku emocí, bez jakéhokoli gesta, propichuje očima protivníka.
Foto LN - Tomáš Krist
</TEXT>
<HEADING>
Nepochopený génius
</HEADING>
<TEXT>
V politických debatách Václav Klaus naopak příliš šťastně nevypadá. Jeho protivníci používají prakticky pouze nefér argumenty, falešné větičky nebo alespoň zlá slovíčka. "Vaše slova o růstu agregátní poptávky jsou lež a všichni občané této země to vědí," brání se Klaus.
Foto LN - David Port
Obdarované dítě
Nepříliš častá chvíle vrcholného štěstí. Dostavuje se vždy ve chvíli, kdy představuje novou knihu či přebírá další čestný doktorát.
Foto LN - Jan Zátorský
</TEXT>
<HEADING>
Diskutér
</HEADING>
<TEXT>
Vášnivý diskutér Klaus je mistrem mimoverbální gestikulace. Jeho ruce odpočítávají, vymezují, zatínají se v pěst, spínají, chytají se za hlavu.
Foto LN - Hynek Glos
</TEXT>
<HEADING>
Rocker
</HEADING>
<TEXT>
Ze slupky seriózního ekonoma dokáže Klaus vyjít zřídka. Když je to ale potřeba, cestu k černým brýlím či kožené bundě najít umí.
Foto LN - David Port
</TEXT>
</DOC>
<DOC>
<DOCID>LN-20020611059</DOCID>
<DOCNO>LN-20020611059</DOCNO>
<DATE>06/11/02</DATE>
<TITLE>
Čtyři a půl roku uplynulo ode dne, kdy Václav Klaus nedobrovolně odešel z čela své druhé vlády. Dostane nyní jednašedesátiletý předseda ODS šanci na velký comeback?
</TITLE>
<GEOGRAPHY>PRAHA</GEOGRAPHY>
<TEXT>
Je konec července, nová pravostředová vláda Václava Klause končí jedno z prvních zasedání. Ministři odcházejí od oválného vládního stolu zsinalí: Haně Marvanové premiér přeškrtal její návrh nové bytové politiky a ministra spravedlnosti Cyrila Svobodu okřikl, že věčné stesky na vysokou míru korupce v zemi už dál nehodlá poslouchat. A zatímco ministři za ODS za rohem Strakovy akademie jen slastně lokají zakázaný nikotin, jejich koaliční koaliční kolegové (= kolegové z koaliční Koalice) tamtéž svolávají vlastní improvizovaný brífink: "Diktát odmítáme snášet! Žádáme schůzku koaliční trojky! Kdy že to letí Klaus do Sarajeva?"
</TEXT>
<HEADING>
Vláda bez facek
</HEADING>
<TEXT>
Obava, že by koaliční vládnutí v inovované sestavě sklouzlo zpět do ještě důvěrně známých vod, je asi největší překážkou pravostředové vlády, v jejímž čele by mohl stát Václav Klaus. Vstoupit s předsedou ODS do jedné vlády už otevřeně odmítli nejen šéf sociálních demokratů Vladimír Špidla, ale i oba lídři stran Koalice. "Dodnes nepochopil, proč jeho vláda zkrachovala. Pro mě stále reprezentuje kapitalismus bez pravidel," říká Hana Marvanová. "Pro míru akceptace v Koalici je jiná debata s ODS bez Václava Klause než s ním," dodává Cyril Svoboda. Ostatně ani sám Klaus se netají rozpaky z principu koaličního vládnutí. "To že ti holoubci vždycky vylezli z vlády a hned ublíženě volali 'Byl jsem přehlasován!', to já jsem nikdy nedělal, loajalitu jsem vždy ctil." Neúspěch s reformou volebního systému, která měla umožnit vznik silné jednobarevné vlády, ale předsedu ODS nutí jít do toho znovu - ať už s Koalicí nebo ČSSD. "Ono nakonec ipřes všechny mediální přestřelky se ta vláda nemůže fackovat a musí v ní dominovat argument," říká.
</TEXT>
<HEADING>
Klausovo hop, anebo trop
</HEADING>
<TEXT>
Jedinou šancí Václava Klause, jak sobě zajistit funkci premiéra a své straně místo ve vládě, je volby vyhrát - a pokud možno výrazně. Všechny ostatní varianty velmi nebezpečně zavánějí izolací ODS a jejím vytlačením do opozice, tentokrát už skutečné. Dokonce ani těsná výhra nemusí Klausově straně přinést vavříny. Po prvním kole předběžných rozhovorů může prezident dojít k závěru, že Klausova šance sestavit vládu není velká, a rovnou pověřit druhého na pásce Vladimíra Špidlu. Taková situace se prakticky rovná politickému konci Václava Klause. "Chci převzít odpovědnost se vším všudy. I s osobními důsledky a závěry, které pro sebe učiním, pokud v našem zápase neuspějeme," slíbil Klaus loni na kongresu své strany. Nehledě na to, že předseda ODS je vše jiné než typ opozičního lídra, který z první řady parlamentních lavic okřikuje vládu.
Jedinou šancí Václava Klause, jak sobě zajistit funkci premiéra a své straně místo ve vládě, je volby vyhrát - a pokud možno výrazně. Všechny ostatní varianty velmi nebezpečně zavánějí izolací ODS a jejím vytlačením do opozice, tentokrát už skutečné. Dokonce ani těsná výhra nemusí Klausově straně přinést vavříny. Po prvním kole předběžných rozhovorů může prezident dojít k závěru, že Klausova šance sestavit vládu není velká, a rovnou pověřit druhého na pásce Vladimíra Špidlu. Taková situace se prakticky rovná politickému konci Václava Klause. "Chci převzít odpovědnost se vším všudy. I s osobními důsledky a závěry, které pro sebe učiním, pokud v našem zápase neuspějeme," slíbil Klaus loni na kongresu své strany. Nehledě na to, že předseda ODS je vše jiné než typ opozičního lídra, který z první řady parlamentních lavic okřikuje vládu.
</TEXT>
</DOC>
<DOC>
<DOCID>LN-20020611060</DOCID>
<DOCNO>LN-20020611060</DOCNO>
<DATE>06/11/02</DATE>
<TITLE>
POLITICKÝ DOTAZNÍK
</TITLE>
<HEADING>
Jak se dostal do politiky
</HEADING>
<TEXT>
Do politiky vstoupil v listopadu 1989 účastnil se už jednoho z prvních sezení Občanského fóra. Krátce nato byl jmenován ministrem financí v první polistopadové vládě. Od té doby prošel řadou vrcholných postů - bez vyšší ústavní funkce byl za minulých dvanáct let jen půl roku mezi demisí jeho vlády a předčasnými volbami v červnu 1998. Z ekonomického experta, který prosazoval razantní ekonomické názory, se stal prvním mužem ekonomické transformace poté, co byl v říjnu 1990 zvolen předsedou Občanského fóra. Odtud už vedla přímá cesta k vytvoření vlastní strany, ODS, a po volbách v roce 1992 k nástupu do čela české vlády. Na tomto místě strávil nejdelší část polistopadové éry - pět a půl roku. Po nedobrovolné přestávce, zaviněné vládní krizí a nástupem poloúřednické vlády Josefa Tošovského, se v červenci 1998 Klaus na politické výsluní vrátil - ve funkci předsedy Poslanecké sněmovny a šéfa strany, smluvně spojené se stranou vládní. Po čtyřech letech jako jediný z velké polistopadové trojky (Havel, Klaus, Zeman) neplánuje svůj odchod z politiky.
</TEXT>
<HEADING>
Co dělal předtím
</HEADING>
<TEXT>
Narodil se 19. června 1941 v Praze. Vystudoval tu zahraniční obchod na Vysoké škole ekonomické a poté pracoval jako vědec v Ekonomickém ústavu Akademie věd. Na konci šedesátých let byl z politických důvodů propuštěn a nastoupil jako řadový úředník do Státní banky československé. Tři roky před listopadem 1989 přešel už jako renomovaný ekonom do nově založeného Prognostického ústavu Akademie věd, kde ve vedoucí funkci vydržel až do převratu.
</TEXT>
<HEADING>
Jaké má rodinné zázemí
</HEADING>
<TEXT>
Je už čtyřiatřicet let ženatý s o dva roky mladší chotí Livií, původem ze Slovenska. Ta na rozdíl od jiných manželek vysokých politiků nerezignovala na svou profesi a věnuje se ekonomii. Její členství v dozorčích radách několika podniků rozvířila diskuse o střetu zájmů. Manželé Klausovi mají dva syny, od staršího z nich se už dočkali tří vnoučat. Vlastní družstevní byt v Praze, chalupu v jižních Čechách a rekreační byt v Peci pod Sněžkou.
</TEXT>
<HEADING>
S jakými politiky má osobní problém
</HEADING>
<TEXT>
Sám o sobě říká, že pro něho osobní vztahy nemají v politice místo - ať už jde o osobní zášť, nebo kamarádství u piva. Dokonce tvrdí, že si dovede představit společné vládnutí i s těmi, které ODS považuje za zrádce, tedy lidi typu Ivana Pilipa či Josefa Zieleniece. Problematické vztahy má ale Klaus s novým šéfem sociální demokracie Vladimírem Špidlou, který se osobnostně i stylem diskuse velmi liší od Miloše Zemana, s nímž se střetával s oblibou. A i když se zatím mnohokrát nedostal do čelního střetu s předsedou lidovců Cyrilem Svobodou, lze očekávat, že by jejich vztah v případné vládě byl stejně výbušný, jako byl kdysi s Josefem Luxem.
</TEXT>
<HEADING>
Co se považuje za jeho výhodu
</HEADING>
<TEXT>
Ze všech kandidátů na premiéra má jednoznačně nejvíc zkušeností z vysokých státních funkcí, v zahraničí je po Václavu Havlovi asi nejznámějším českým politikem. Ze čtveřice politických lídrů, kteří by mohli stanout v čele vlády, je také vedle historika Špidly a právníků Svobody a Marvanové jediný ekonomem, což se zatím v této funkci považovalo za samozřejmost. Je také výborným stratégem, který umí ve správnou dobu přijít se zcela nečekaným řešením.
</TEXT>
<HEADING>
Co se považuje za jeho nevýhodu
</HEADING>
<TEXT>
Asi největší Klausovou nevýhodou je to, jak velmi negativně je vnímán nejen nemalou částí veřejnosti, ale i řadou svých politických oponentů. Žádný jiný politik u nás není vyčleňován jako hlavní překážka, proč není možné s jeho stranou vládnout. Jeho jméno je až příliš spjato se všemi problémy, které provázely ekonomickou transformaci v Česku. Také Klausův až příliš důrazný či arogantní styl lze považovat za nevýhodu, protože ztěžuje možnost dohody. V kontrastu s tím lze šéfovi ODS vytýkat, že v minulosti byl často pravicovým politikem více v teorii ve svých knihách, než v praxi - v čele české vlády.
Co také řekl Václav Klaus
* Kdybychom v těchto volbách neuspěli, tak nemám v čele ODS co pohledávat.
* Tažení proti socialismu je alfou i omegou existence ODS i mého života a mých celoživotních názorů.
* Dekáda 90. let nebyla dekádou vítězství liberalismu a konzervatismu, ale na-opak vítězstvím sociáldemokratismu. Boj se socialismem jsme prohráli.
* Opoziční smlouva vytvořila v zemi politickou stabilitu. Šlo o řešení odvážné, ale politicky zralé a produktivní.
* Za přehnaná očekávání nemohou mé výroky, ale nesmyslná představa, že po zavedení trhu začnou létat pečení holubi do úst.
* Nemyslím si, že v ekonomické reformě došlo k zásadnější chybě.
* Evropa je jednotou mnohosti a pokus uměle ji sjednotit by jí mohl víc uškodit než prospět.
* Jestli je ČSSD marxistickoleninskou stranou svého typu, pak Zeman je marxista a Špidla leninista.
* Miloš Zeman je neuvěřitelná mixáž mimořádných schopností a podivných výpadků. Je mimořádně dobrý řečník a současně autor nejprázdnějších klišé a výroků.
* Naše země nepotřebuje ne-ustálé povýšené mentorování a moralizování od těch, kteří káží vodu, ale sami pijí plnými doušky víno.
* Boj o charakter naší země po listopadu 1989 do dneška je možné symbolicky převést na spor Václava Havla a Václava Klause. Ani jeden z nás za to desetiletí nebojoval s komunismem, ale s koncepcí toho druhého.
* Strašně se divím, když si někdo bere dovolenou. Jsem proslavený tím, že dovolená je věcí minulosti, a překvapí mě každý, kdo z práce odchází odpoledne.
* Den, ve kterém nepřečtu nějaký vzdělávací text, nepodtrhuji si v něm, nedělám si výpisky, považuji za špatný.
* Džíny jsem měl a mám, ale nikdy jsem neměl džínovou bundu. To mně bylo nesmírně cizí a falešné.
* Novináři jsou hlavní nepřátelé lidstva.
* Já v žádném případě netvrdím, že jsem bůh.
</TEXT>
</DOC>
<DOC>
<DOCID>LN-20020611061</DOCID>
<DOCNO>LN-20020611061</DOCNO>
<DATE>06/11/02</DATE>
<TITLE>
Nastaví druhou tvář
</TITLE>
<TEXT>
Ostré útoky Cyril Svoboda neoplácí. Přesně podle desatera. Málokdy jej něco zaskočí, a i když se to tentokrát povedlo, snažil se emoce ovládnout. Za chvíli zase nasadí nacvičený úsměv.
</TEXT>
<HEADING>
Trpělivě vysvětlující
</HEADING>
<TEXT>
Raději své politické oponenty dlouze přesvědčuje, aby dospěl k přijatelnému kompromisu, než aby odcházel od jednacího stolu a práskal demonstrativně dveřmi.
</TEXT>
<HEADING>
My si rozumíme
</HEADING>
<TEXT>
Mezi lidovci a unionisty to často jiskří, ale předsedové Cyril Svoboda s Hanou Marvanovou představují takřka ideální pár. Na veřejnosti se nehádají, ale představy o rodině má každý zcela jiné. Svoboda navíc všemu nasadil korunu svým prohlášením o nerovnoprávnosti vztahu muže a ženy. "Žena má být podřízena muži," řekl a poštval proti sobě feministky.
</TEXT>
<HEADING>
Jsem žena
</HEADING>
<TEXT>
Jedna z mála chvil, kdy dá Hana Marvanová všem jasně na srozuměnou, že je také obyčejnou ženou plnou emocí. "Prostě to tak cítím," odpovídá někdy na otázku.
</TEXT>
<HEADING>
Neustoupím!
</HEADING>
<TEXT>
Narodila se ve znamení Střelce, takže dokáže být nesmlouvavou bojovnicí za pravdu. Však si také v parlamentních kuloárech vysloužila přezdívku Johanka z Arku.
Narodila se ve znamení Střelce, takže dokáže být nesmlouvavou bojovnicí za pravdu. Však si také v parlamentních kuloárech vysloužila přezdívku Johanka z Arku.
</TEXT>
</DOC>
<DOC>
<DOCID>LN-20020611062</DOCID>
<DOCNO>LN-20020611062</DOCNO>
<DATE>06/11/02</DATE>
<TITLE>
Funkce premiéra rotuje. Vládu střídavě řídí Cyril Svoboda a Hana Marvanová.
</TITLE>
<GEOGRAPHY>PRAHA</GEOGRAPHY>
<TEXT>
Koalice vnáší do jednání českého kabinetu novinku předseda vlády není jenom jeden, ale vždy po měsíci se střídají šéfové Koalice Marvanová se Svobodou. Přesně po vzoru Evropské unie, kde se členské země také v předsednictví střídají. Kdo zrovna vládne, je poznat i na běžné agendě. Jeden měsíc kabinet hledá co nejúčinnější nástroje v boji s korupcí (to je premiérkou Marvanová), další tvrdě bojuje s Evropskou unií o vyšší dotace pro domácí zemědělce (ministerským předsedou je Svoboda). Je to nadsázka. Ale jak se má volič dozvědět, kdo bude premiérem v případě skutečného volebního vítězství Koalice? Nijak. Spojenectví lidovců a unionistů svého kandidáta na předsedu vlády nemá. Tedy kandidáti prý existují, ale jejich jména jsou prozatím tajná. "Máme je promyšleny a pár hodin po volbách je můžeme říct. Že to neuděláme před volbami, je věcí strategie. Kdyby lidi viděli, že si rozdělujeme křesla, řeknou si, že nám o nic jiného nejde," vysvětluje pár dní před volebním kláním Hana Marvanová.
</TEXT>
<HEADING>
Premiérem bude Svoboda
</HEADING>
<TEXT>
Pokud by však skutečně Koalice po volbách sestavovala vládu, není pochyb, že premiérem takového kabinetu by byl ambiciózní Cyril Svoboda. Jednak má zkušenosti z exekutivy (dvakrát byl náměstkem, sám půl roku řídil resort vnitra), nepostrádá ani jazykovou výbavu, a jednak to jednoznačně prohlásil. "Jsem připraven na to být premiérem," oznámil před časem. Tato slova mezi unionisty vyvolala zmatek. Marvanová byla k obdobnému prohlášení více méně dotlačena. Předtím dokonce několikrát zopakovala, že pro unionisty je stále nejvážnějším aspirantem na křeslo premiéra bývalý lídr čtyřkoalice Karel Kühnl.
</TEXT>
<HEADING>
S výhodou v zádech
</HEADING>
<TEXT>
A Svoboda má v zádech ještě jednu výhodu - lidová strana, tradiční politická strana s osmdesátiletou historií, by si už asi nenechala protéct mezi prsty šanci mít poprvé ve své historii předsedu vlády. Ale také jednu vadu. Nezbaví se spoluodpovědnosti za rozpad nadějného projektu čtyřkoalice. Pokud Svobodu - moderního politika evropského střihu vymykajícího se představám o bodrém lidovci z venkova porovnáme s jeho nejvážnějšími soupeři Václavem Klausem a Vladimírem Špidlou, už tak přesvědčivě nevítězí. Klaus je matador české politické scény, který samozřejmě, co se týče zkušeností s řízením vlády, nemá žádnou konkurenci. V jeho případě je však otázkou, zda by kabinet vůbec dokázal sestavit - sociální demokracie ani Koalice s ním vládnout nechce. Špidla zase za poslední čtyři roky předvedl, že ve vládě dokáže obstát a prosadit si svou. Samozřejmě zkušenosti z exekutivy, které Hana Marvanová postrádá, nejsou jediným kritériem, podle kterého se premiér vybírá. Ty neměl ani Miloš Zeman, a vládu řídil celé čtyři roky.
A Svoboda má v zádech ještě jednu výhodu - lidová strana, tradiční politická strana s osmdesátiletou historií, by si už asi nenechala protéct mezi prsty šanci mít poprvé ve své historii předsedu vlády. Ale také jednu vadu. Nezbaví se spoluodpovědnosti za rozpad nadějného projektu čtyřkoalice. Pokud Svobodu - moderního politika evropského střihu vymykajícího se představám o bodrém lidovci z venkova porovnáme s jeho nejvážnějšími soupeři Václavem Klausem a Vladimírem Špidlou, už tak přesvědčivě nevítězí. Klaus je matador české politické scény, který samozřejmě, co se týče zkušeností s řízením vlády, nemá žádnou konkurenci. V jeho případě je však otázkou, zda by kabinet vůbec dokázal sestavit - sociální demokracie ani Koalice s ním vládnout nechce. Špidla zase za poslední čtyři roky předvedl, že ve vládě dokáže obstát a prosadit si svou. Samozřejmě zkušenosti z exekutivy, které Hana Marvanová postrádá, nejsou jediným kritériem, podle kterého se premiér vybírá. Ty neměl ani Miloš Zeman, a vládu řídil celé čtyři roky.
</TEXT>
</DOC>
<DOC>
<DOCID>LN-20020611063</DOCID>
<DOCNO>LN-20020611063</DOCNO>
<DATE>06/11/02</DATE>
<TITLE>
POLITICKÝ DOTAZNÍK
</TITLE>
<HEADING>
Jak se dostal do politiky
</HEADING>
<TEXT>
Na politické kolbiště vstoupil až v roce 1991, ale stihl hodně. Do povědomí se dostal nejprve jako poradce federálního premiéra Mariána Čalfy. Autorsky se podílel i na textu české ústavy. Než vstoupil do strany lidové (1995), byl náměstkem ministra spravedlnosti a poté už na ministerstvu zahraničí. Křeslo ministra vnitra si osahal v Tošovského vládě. Jeho kariéra v KDU-ČSL připomíná houpačku. Ambiciózní Svoboda, který vzděláním ani tím, že je rodilým Pražákem, mezi lidovce jaksi nezapadá, se rychle prosadil do vyšších pater - za Josefa Luxe se stal místopředsedou. Po jeho odchodu v roce 1999 zkoušel porazit v souboji o předsednictví Jana Kasala. Triumfu se dočkal až o dva roky později. Ale předtím se ještě dokázal stát kandidátem čtyřkoalice na příštího premiéra, aby po dvou měsících rezignoval.
</TEXT>
<HEADING>
Co dělal předtím
</HEADING>
<TEXT>
Narodil se 24. listopadu 1956 v Praze. Po ukončení studia na Právnické fakultě UK v roce 1980 nastoupil do podniku Transgas jako podnikový právník. Vydržel tam celkem tři roky, pak se stěhoval na státní notářství pro Prahu 10, kde pracoval jako odborný referent. Listopadovou revoluci v roce 1989 pamatuje už jako státní notář.
Jaké má rodinné zázemí
Je ženatý. S manželkou Věnceslavou má čtyři syny.
</TEXT>
<HEADING>
S jakými politiky má osobní problém
</HEADING>
<TEXT>
Největší problém má se stranickým kolegou Miroslavem Kalouskem, ekonomickým náměstkem ministerstva obrany. Svoboda ho nepovažoval za důvěryhodného a nechtěl jej vzít do svého stínového kabinetu čtyřkoalice. Prohrál a na premiérství rezignoval. Po zvolení předsedou strany uzavřeli příměří.
</TEXT>
<HEADING>
Co se považuje za jeho výhodu
</HEADING>
<TEXT>
Dokázal si naklonit česká média, lidová strana druhého takového řečníka nemá. Umí cizí jazyky, platí za odborníka na právo a velmi dobrého úředníka. Zkrátka není neoblíbený ani mezi politiky, ani u veřejnosti.
Co se považuje za jeho nevýhodu
Zjevné slabiny asi nemá. Snad jeho někdy přílišné ambice.
Co také řekl Cyril Svoboda
* Jste-li předsedou strany samozřejmě v případě dobrého volebního výsledku - aspirujete na post nejvyšší. Jsem připraven být premiérem.
</TEXT>
<HEADING>
* Vládní spolupráce s ČSSD je reálnější.
</HEADING>
<TEXT>
* Jako politický partner je mi vždy sympatičtější člověk, který má odlišný názor než někdo, komu je všechno jedno, a je tedy bezbřehý pragmatik.
* Vztah muže a ženy nikdy není rovný ani rovnoprávný, ta rovnost je jenom v důstojnosti. Žena má být podřízena muži, ale muž k ní má mít vztah, který musí být založen na hluboké úctě a její ochraně. To přece není nic proti důstojnosti ženy.
* Je tady dohoda Václava Klause s Milošem Zemanem: jeden premiér, druhý prezident.
</TEXT>
</DOC>
<DOC>
<DOCID>LN-20020611064</DOCID>
<DOCNO>LN-20020611064</DOCNO>
<DATE>06/11/02</DATE>
<TITLE>
POLITICKÝ DOTAZNÍK
</TITLE>
<HEADING>
Jak se dostala do politiky
</HEADING>
<TEXT>
Její cesta na politické výsluní začíná v disentu - v roce 1988 patří mezi zakládající členy Nezávislého mírového hnutí. Za Občanské fórum zasedá v České národní radě, ale v roce 1991 vstupuje do ODS. V tehdejší ODS je vnímána jako mladá krev, která jednou převezme stranickou štafetu. Tuhle nálepku si možná vysloužila i proto, že se nebála odporovat samotnému Václavu Klausovi, což si mnoho dalších členů ODS nikdy netrouflo. Jenže po finančním skandálu ODS na konci roku 1997, který znamenal pád vlády Václava Klause, stranu opouští a vstupuje do "strany odpadlíků" - Unie svobody. Její kariéra se zadrhla v roce 1998. V předčasných volbách nekandiduje a na dva roky politiku de facto opouští. S o to větší razancí se vrací: v roce 2000 je zvolena místopředsedkyní unionistů a rok později získala křeslo nejvyšší. Marvanová tím drží jeden primát v Česku je vůbec první předsedkyní parlamentní strany.
</TEXT>
<HEADING>
Co dělala předtím
</HEADING>
<TEXT>
Narodila se 26. listopadu v Rýmařově. Studia na Právnické fakultě UK končí v roce 1986. V témže roce začala pracovat v Ústavu pro informační systémy v kultuře, kde vydržela rok. Další dva roky strávila jako právnička OPBH, tři měsíce po listopadové změně režimu nastupuje dráhu profesionální političky. Po odchodu z politiky v roce 1998 se vrací k původní profesi - pracuje v advokátní kanceláři.
Jaké má rodinné zázemí
Má dva syny. Otcem staršího Tomáše je Petr Cibulka, jméno otce mladšího Lukáše nezveřejnila. Nikdy nebyla vdaná.
S jakými politiky má osobní problém
S Václavem Klausem. Sama říká, že se nezměnil. Do jedné vlády s ním by nevstoupila.
Co se považuje za její výhodu
Zásadovost, schopnost stát si za svými názory. Ale také to, že je žena.
Co se považuje za její nevýhodu
Nejenom političtí konkurenti o ní říkají, že je na praktickou politiku příliš naivní a velká idealistka.
Co také řekla Hana Marvanová
* Volby rozhodnou, jestli se bude prohlubovat karikatura demokracie, nebo jestli tady bude skutečná demokracie, založená na kontrole moci.
* Nepřeji si, aby byl Václav Klaus premiérem. Nedovedu si představit, že by tato země vstoupila znovu do stejné řeky. Klaus dodnes nepochopil, proč jeho vláda zkrachovala.
* Naší prioritou je dostatečná podpora voličů, ne dostat se do vlády. Když se dostanete do vlády, ale nemáte dostatečnou podporu voličů, považuji to naopak za neúspěch.
* Asi bych řekla, že největší problém či slabost mám v tom, že někdy reaguji prudce, což je vlastní Střelcům. Taky si nerada nechávám pro sebe, když mám na něco názor.
</TEXT>
</DOC>
<DOC>
<DOCID>LN-20020611065</DOCID>
<DOCNO>LN-20020611065</DOCNO>
<DATE>06/11/02</DATE>
<TITLE>
Aktiva bankrotující nizozemské firmy KPNQwest ve střední Evropě zřejmě převezme irská telekomunikační společnost eTel. Změny tudíž pocítí také český trh, kde KPN-Qwest nabízí své služby prostřednictvím firmy KPNQwest/GTS. Vedle eTel mají o převzetí aktiv nizozemské firmy zájem také další dvě telekomunikační společnosti a několik finančních konsorcií. "Mohu říci jen to, že bychom tato aktiva rádi převzali," řekl jeden z představitelů společnosti eTel v České republice. Firma zatím není rozhodnuta a v současnosti provádí hloubkovou kontrolu v KPNQwest/GTS.
</TITLE>
<TEXT>
Škoda Ostrov, výrobce trolejbusů, propustí kvůli nedostatku zakázek 130 lidí ze stávajících 430 zaměstnanců. Asi 50 dělníků by mohlo ihned nalézt uplatnění v nejmenované firmě v areálu Škody Ostrov. Propouštění má završit loni avizované zeštíhlení počtu zaměstnanců o 460 ze 740 lidí. První desítky lidí odešly ještě do konce roku 2001. Další zaměstnanci museli firmu opustit letos na jaře po dokončení dodávky na výrobu 250 trolejbusů pro americké San Francisko. Asi dvacet z podniku lidí odejde v průběhu letních měsíců.
Appian Group, americká finanční skupina, hodlá zaplatit jednu až 1,5 miliardy za 100 procent akcií Škody Holding. Uvedl to její výkonný ředitel pro střední a východní Evropu Antonín Koláček. Dodal, že Appian nemá zájem o zbytkovou Škodu Plzeň, která je jako 51procentní vlastník holdingu od loňského září v konkursu. Appian by pouze odkoupil od Škody pozemky a budovy všech 18 dceřiných společností.
Veřejnou dražbu společnosti Báňské stavby Most (BSM) s vyvolávací cenou 12,5 milionu Kč svolala na 15. července konkursní správkyně podniku. "Správkyně navrhla na dnešním věřitelském výboru prodej podniku jako celku. Cílem tohoto kroku je získání investora, který by v mosteckém závodě zachoval výrobu a převzal jeho zaměstnance," řekl ředitel firmy Petr Tuhý. Báňské stavby se zhruba 60 zaměstnanci poslal ústecký krajský soud do konkursu v únoru. Výrobní činnost zajišťuje současně i 100procentní dceřiná firma BSM Bona Fortuna, založená loni v září. Společnost zaměstnává asi 60 lidí.
Společnost Agrofert, respektive její dceřiná firma A &amp;A Stickstoff Holding, převezme německého výrobce čpavku a průmyslových hnojiv SKW Piesteritz zřejmě v nejbližších dnech. Uvedl to generální ředitel Agrofertu Andrej Babiš s tím, že firma dosud neobdržela souhlas od jednoho z antimonopolních úřadů, které transakci schvalují. Agrofert převzetí SKW Piesteritz ohlásil koncem května.
Private Media Group, výrobce erotických publikací vykázal v 1. čtvrtletí ztrátu 1,2 milionu eur oproti loňskému zisku 2,7 miliónu eur. Snížení výnosů zapříčinila zčásti změna zúčtovací měny na euro a nižší počet pracovních dní v 1. čtvrtletí. Prodeje přes internet poklesly o 28 procent na 1,552 milionu eur kvůli neobnovení licencí. Americká firma zároveň letos investuje do rozšíření distribuční sítě a zajištění konkurenceschopnosti. V ČR Private vedle prodeje videokazet, DVD a časopisů nabízí od podzimu roku 2000 prostřednictvím kabelových televizí erotické programy Private Blue a Private Gold.
Vetropack Holding, švýcarská firma AG, zvítězila ve výběrovém řízení na zkrachovalou slovenskou sklárnu Skloobal v Nemšové. Firma v konkursu má s roční produkcí 100 000 tun obalového skla na Slovensku dominantní postavení. Podpis kupní smlouvy se očekává v příštích týdnech, sdělil generální ředitel dceřiné firmy Vetropack Moravia Glass Kyjov Ota Horák. Skloobal zaměstnává asi 600 lidí a podle Horáka dosahuje celkových výnosů kolem 40 milionů švýcarských franků (asi 827 milionů Kč).
BMW, německá automobilka, potvrdila v pátém měsíci letošního roku svůj hvězdný výkon. Celosvětový prodej jejích luxusních vozidel se v květnu meziročně zvýšil o 16,4 procenta na 93 982. Nejvíce se na růstu podílel nový model Mini, "remake" britského kultovního auta z 60. let, uvádí se v prohlášení BMW. Za prvních pět měsíců automobilka prodala 449 286 vozů, což je o 18,7 procenta více než ve stejném období loni. Značky Mini se přitom od začátku roku prodalo 50 000 a od loňského května, kdy byl model poprvé představen v Británii, jezdí po silnicích již 75 000 těchto aut. Zájem o klíčovou značku BMW se zvýšil o pět procent, od počátku roku se těchto vozů prodalo již 399 000.
Slovenský fond národního majetku navrhl vládě, aby schválila prodej 16,46 procenta akcií VSŽ Košice ocelářské společnosti U.S.Steel. Vyplývá to z analýzy nakládání s podílem FNM ve VSŽ, kterou dnes zveřejnil úřad slovenské vlády na internetových stránkách. FNM souhlasil s prodejní cenou 433,3 milionu slovenských korun, kterou dříve navrhla firma U.S.Steel. Ta přitom vycházela z přepočtu loňského prodeje 21 procent akcií VSŽ z portfolia provozovatele ropovodů Transpetrol, ovládaného státem. Stát tehdy přes bratislavskou burzu prodával jednu akcii VSŽ za 160 Sk, ačkoli U.S.Steel dostala neoficiální nabídku za několikanásobně vyšší cenu.
BAE Systems zvažuje podat konkurenční nabídku na převzetí americké strojírenské a zbrojní skupiny TRW Inc., která již dostala nabídku od amerického zbrojního koncernu Northrop Grumman. BAE začala pomýšlet na TRW poté, co ta před několika týdny oznámila, že je na prodej. Britové nyní kontrolují její účty a neoficiálně jednají se zástupci Pentagonu.
České radiokom. 301,80 -4,53
Český Telecom 312,01 0,32
Česká spořitelna - -
</TEXT>
</DOC>
<DOC>
<DOCID>LN-20020611066</DOCID>
<DOCNO>LN-20020611066</DOCNO>
<DATE>06/11/02</DATE>
<TITLE>
PRAHA - Hypermarkety se na celkových výdajích tuzemských domácností za nákupy rychloobrátkového a spotřebního zboží podílejí již 20 procenty. Loni jejich podíl meziročně vzrostl o tři procentní body. Vyplývá to z výsledků měření výdajů domácností, které poskytl Vilém Hübner z agentury GfK Praha. Růst výdajů domácností v hypermarketech je přitom důsledkem pokračující expanze velkoplošných prodejen. Fakt, že lidé při nákupech stále více preferují velkoplošné formáty, způsobil loni meziroční pokles podílu supermarketů o tři procentní body na 21 procent. Podíl diskontních prodejen se ustálil na deseti procentech, podíl cash &amp;carry stagnuje na úrovni dvou procent. Naopak trvale mírně klesá podíl malých prodejen, který se loni snížil o procentní bod na 33 procent. Klesl také podíl nákupů rychloobrátkového zboží na tržištích o procentní bod na jedno procento.
</TITLE>
<HEADING>
Na Slovensku dominují supermarkety
</HEADING>
<TEXT>
Podobný stupeň koncentrace obchodní sítě jako ČR má ze zemí východní a střední Evropy Maďarsko, kde nové hypermarkety stále rostou. Jejich podíl loni činil 17 procent, naopak na 15 procent mírně klesl podíl supermarketů a z 20 na 15 procent se snížil podíl diskontů. Do malých prodejen směřují Maďaři 35 procent výdajů za rychloobrátkové zboží. Také v Polsku je situace na trhu relativně blízká ČR. Hypermarkety mají 14 procent trhu a jejich podíl stále roste. Stagnující supermarkety mají také 14 procent, diskonty 12 procent, klesl však podíl malých obchodů na 40 procent. V sousedním Slovensku hypermarkety teprve začínají, což je vidět na relativně nízkém podílu výdajů (sedm procent). Supermarkety mají 31 procent trhu a diskonty narostly z nuly na sedm procent. Výrazně klesá podíl výdajů v malých prodejnách, když loni to bylo o devět procentních bodů na 41 procent. Například v Chorvatsku je však stále velmi vysoký podíl nákupů v malých obchodech. I přes pokles oproti roku 2000 o 15 procent v malých prodejnách Chorvaté realizují stále 53 procent výdajů. Hypermarkety zde jsou teprve na pokraji rozvoje a mají dvouprocentní podíl. Supermarkety se na trhu podílejí 33 procenty. Dále na východ je rozvoj obchodní sítě na výrazně nižším stupni. Ve východoevropských zemích domácnosti stále nejvíce utrácejí za rychloobrátkové zboží v pouličním prodeji. Hypermarkety, jež v některých východních zemích teprve začínají, a to hlavně jen ve velkých městech, tak nezaznamenaly například v Rumunsku, Rusku a na Ukrajině žádný podíl. V Bulharsku v nich nakupuje jedno procento domácností. Také diskonty jsou zatím jen v Rusku, jejich podíl na výdajích je však zanedbatelný.
Podobný stupeň koncentrace obchodní sítě jako ČR má ze zemí východní a střední Evropy Maďarsko, kde nové hypermarkety stále rostou. Jejich podíl loni činil 17 procent, naopak na 15 procent mírně klesl podíl supermarketů a z 20 na 15 procent se snížil podíl diskontů. Do malých prodejen směřují Maďaři 35 procent výdajů za rychloobrátkové zboží. Také v Polsku je situace na trhu relativně blízká ČR. Hypermarkety mají 14 procent trhu a jejich podíl stále roste. Stagnující supermarkety mají také 14 procent, diskonty 12 procent, klesl však podíl malých obchodů na 40 procent. V sousedním Slovensku hypermarkety teprve začínají, což je vidět na relativně nízkém podílu výdajů (sedm procent). Supermarkety mají 31 procent trhu a diskonty narostly z nuly na sedm procent. Výrazně klesá podíl výdajů v malých prodejnách, když loni to bylo o devět procentních bodů na 41 procent. Například v Chorvatsku je však stále velmi vysoký podíl nákupů v malých obchodech. I přes pokles oproti roku 2000 o 15 procent v malých prodejnách Chorvaté realizují stále 53 procent výdajů. Hypermarkety zde jsou teprve na pokraji rozvoje a mají dvouprocentní podíl. Supermarkety se na trhu podílejí 33 procenty. Dále na východ je rozvoj obchodní sítě na výrazně nižším stupni. Ve východoevropských zemích domácnosti stále nejvíce utrácejí za rychloobrátkové zboží v pouličním prodeji. Hypermarkety, jež v některých východních zemích teprve začínají, a to hlavně jen ve velkých městech, tak nezaznamenaly například v Rumunsku, Rusku a na Ukrajině žádný podíl. V Bulharsku v nich nakupuje jedno procento domácností. Také diskonty jsou zatím jen v Rusku, jejich podíl na výdajích je však zanedbatelný.
</TEXT>
</DOC>
<DOC>
<DOCID>LN-20020611067</DOCID>
<DOCNO>LN-20020611067</DOCNO>
<DATE>06/11/02</DATE>
<TITLE>
Nedostanete úvěr, protože nesplácíte půjčku u jiné banky. Tak tuto větu uslyší špatní klienti pěti bank, které zřídily registr dlužníků.
</TITLE>
<GEOGRAPHY>PRAHA</GEOGRAPHY>
<TEXT>
Snadnější a rychlejší přístup k úvěrům a často i nižší úrokovou sazbu by měl klientům bank přinést v těchto dnech zaváděný registr dlužníků. Ten bude mít podle bankéřů i analytiků pozitivní vliv na objem poskytovaných úvěrů. Peněžní ústavy, které se registru účastní, rozdělí zájemce o půjčku do několika škatulek. Krušné časy tak nastanou drobným klientům a živnostníkům, kteří žádají o spotřebitelský či jiný úvěr, kontokorentní účet nebo kreditní kartu a přitom nesplácejí půjčené peníze u jiné banky. Informace o dlužnících si zatím mezi sebou bude vyměňovat pět peněžních ústavů, a to Československá a obchodní banka, Komerční banka, Česká spořitelna, GE Capital Bank a HVB Bank. Přitom ČSOB se z technických důvodů zapojí do registru až příští pondělí.
</TEXT>
<HEADING>
Registr má být výhodný pro banky i klienty
</HEADING>
<TEXT>
"Seznam dlužníků bude výhodný kromě bank i pro klienty, ale jen některé. Ti s nižšími příjmy dostanou vyšší úrokovou sazbu nebo ručení," domnívá se Jan Schiesser, analytik společnosti Atlantik Finanční trhy. Naopak bonitním klientům s dobrou úvěrovou historií podle něj registr přinese nižší úrokovou sazbu, protože banka bude požadovat nižší rizikovou prémii nad svoji základní sazbu. "Banky se na klienta v registru již nebudou dívat jako na cizího. Kromě toho by z dlouhodobého hlediska mělo dojít ke snížení cen vzhledem k úrokovým sazbám," komentoval výhody pro zákazníka Tomáš Denemark, ředitel společnosti CCB, která registr spravuje. Podle něj se počítá, že banky vznesou denně až několik tisíc dotazů na klienty. Je však třeba si uvědomit, že zatím budou v seznamu klienti pěti bank. "Do konce roku by se měly připojit další," dodal Denemark. Podle něj je celý systém dobře zabezpečen po stránce ochrany osobních údajů. "K registru bude omezený přístup a za porušení budou udělovány sankce," sdělil Jan Hainz, mluvčí GE Capital Bank. Dotazy na klienty budou v elektronické podobě. Pokud tedy bude banka chtít prověřit úvěrovou historii žadatele o půjčku, vznese do registru dotaz a dostane odpověď o tom, zda je na seznamu a zda splácí či nesplácí úvěr u jiné banky. "Pokud by měly přístup k dalším informacím, bylo by to porušení dobrých mravů a bankovního tajemství," míní Pavel Capouch z Venture Investors. Systém je z hlediska zabezpečení dat sledován Úřadem pro ochranu osobních údajů. "Provádíme stále kontrolu v CCB," uvedla mluvčí úřadu Hana Štěpánková. Prověřována je legitimita vztahů mezi jednotlivými účastníky registru. Úvěrový registr vypracovaný na komerčním základě je v zemích východní Evropy ojedinělou záležitostí, zatímco v západních zemích je běžnou věcí. "Asi rok funguje podobný seznam v Polsku," uvedl Denemark. Kromě komerčního úvěrového registru je v současné době Českou národní bankou zřizován seznam dlužníků právnických osob.
"Seznam dlužníků bude výhodný kromě bank i pro klienty, ale jen některé. Ti s nižšími příjmy dostanou vyšší úrokovou sazbu nebo ručení," domnívá se Jan Schiesser, analytik společnosti Atlantik Finanční trhy. Naopak bonitním klientům s dobrou úvěrovou historií podle něj registr přinese nižší úrokovou sazbu, protože banka bude požadovat nižší rizikovou prémii nad svoji základní sazbu. "Banky se na klienta v registru již nebudou dívat jako na cizího. Kromě toho by z dlouhodobého hlediska mělo dojít ke snížení cen vzhledem k úrokovým sazbám," komentoval výhody pro zákazníka Tomáš Denemark, ředitel společnosti CCB, která registr spravuje. Podle něj se počítá, že banky vznesou denně až několik tisíc dotazů na klienty. Je však třeba si uvědomit, že zatím budou v seznamu klienti pěti bank. "Do konce roku by se měly připojit další," dodal Denemark. Podle něj je celý systém dobře zabezpečen po stránce ochrany osobních údajů. "K registru bude omezený přístup a za porušení budou udělovány sankce," sdělil Jan Hainz, mluvčí GE Capital Bank. Dotazy na klienty budou v elektronické podobě. Pokud tedy bude banka chtít prověřit úvěrovou historii žadatele o půjčku, vznese do registru dotaz a dostane odpověď o tom, zda je na seznamu a zda splácí či nesplácí úvěr u jiné banky. "Pokud by měly přístup k dalším informacím, bylo by to porušení dobrých mravů a bankovního tajemství," míní Pavel Capouch z Venture Investors. Systém je z hlediska zabezpečení dat sledován Úřadem pro ochranu osobních údajů. "Provádíme stále kontrolu v CCB," uvedla mluvčí úřadu Hana Štěpánková. Prověřována je legitimita vztahů mezi jednotlivými účastníky registru. Úvěrový registr vypracovaný na komerčním základě je v zemích východní Evropy ojedinělou záležitostí, zatímco v západních zemích je běžnou věcí. "Asi rok funguje podobný seznam v Polsku," uvedl Denemark. Kromě komerčního úvěrového registru je v současné době Českou národní bankou zřizován seznam dlužníků právnických osob.
</TEXT>
</DOC>
<DOC>
<DOCID>LN-20020611068</DOCID>
<DOCNO>LN-20020611068</DOCNO>
<DATE>06/11/02</DATE>
<TEXT>
Důvodem odchodu jsou problémy společnosti, která se potýká s vysokým dluhem a ztrátami automobilové divize. Funkci zatím převezme Paolo Fresco. Cantarella působil ve Fiatu 25 let, z toho přes pět let jako generální ředitel Fiat Auto.
</TEXT>
</DOC>
<DOC>
<DOCID>LN-20020611069</DOCID>
<DOCNO>LN-20020611069</DOCNO>
<DATE>06/11/02</DATE>
<TITLE>
Květnové ceny byly nejnižší za poslední dva roky * Výhodný kurs snížil ceny rekreací a dopravy
</TITLE>
<TEXT>
V červenci bude letos nejnižší inflace. Tvrdí to alespoň analytici. Centrální banka nemá důvod k tomu, aby hýbala úrokovými sazbami.
PRAHA - Spotřebitelé musí mít z cenového vývoje v letošním roce radost. Květnové ceny rostly nejpomaleji od prosince 1999 a návštěvníci obchodů nebo supermarketů tak musejí za své zboží platit jen nepatrně více než před rokem. Proti loňskému květnu se totiž podle údajů Českého statistického úřadu zvýšily ceny zboží a služeb o 2,5 procenta. "Spotřebitelské ceny byly tlačeny dolů zejména dalším poklesem cen potravin, nealkoholických nápojů a dopravy," říká analytik Volksbank CZ Vladimír Pikora. Ceny masa ostatně klesají již sedmý měsíc po sobě. Kromě masa se však proti předchozímu měsíci snížily i ceny mléka, vajec či kupříkladu ryb. Naopak podražila zelenina a brambory. Na trh se totiž dostávají rané brambory, jejichž cena je výrazně vyšší než cena starých brambor. K nízké inflaci ale pomáhá i příznivý vývoj cen dopravy. Na poklesu cen dopravy se podílí rostoucí síla české koruny proti americkému dolaru i vývoj cen ropy na světových trzích. Světovou měnu číslo jedna stahuje dolů nejistota ohledně dalšího vývoje ekonomiky USA a napětí na Blízkém východě a mezi Indií a Pákistánem. Za půl roku došlo k posílení koruny proti americkému dolaru o čtyři koruny. Zatímco na konci loňského roku stál jeden dolar přes 36 korun, včera odpoledne se dal koupit za 32,4 koruny. Za dolary se přitom do České republiky dováží nezbytné suroviny jako ropa a zemní plyn. Silná koruna se následně projevuje i na čerpacích stanicích. "Silná koruna a stagnace cen ropy stlačují ceny pohonných hmot dolů navzdory začínající motoristické sezoně," říká analytička České spořitelny Helena Horská. Radost z cenového vývoje ale mají i ti, kteří se rozhodli v květnu vyjet na dovolenou. Na rozdíl od loňského roku došlo v květnu k poklesu cen rekreací. "Pravděpodobným vysvětlením cenového vývoje je pokles cen zahraničních rekreačních zájezdů, což je doposud nejzřetelnějším důsledkem vlivu silné koruny na inflaci," uvedl ekonom HVB CR Pavel Sobíšek. Příznivý vývoj inflace by podle Sobíška mohl odsunout očekávané zvyšování úrokových sazeb ze strany České národní banky až do příštího roku. Podle expertů je však zároveň nepravděpodobné snižování sazeb. To by podle Pikory vedlo pouze k odstartování nebezpečné inflační spirály. A jak se bude vyvíjet inflace v příštích měsících? Podle analytika Patria Finance Davida Marka bude nejnižší inflace v červenci. Její výši odhaduje na 1,5 procenta. S poklesem inflace pod dvě procenta během příštích měsíců souhlasí i další odborníci. Na konci roku by se však ceny v obchodech měly začít opět zvyšovat. Podle Marka by v prosinci měla míra inflace dosáhnout 2,5 procenta.
Inflace v České republice za poslední rok
Meziroční vývoj indexu spotřebitelských cen oproti stejnému měsíci minulého roku
</TEXT>
</DOC>
<DOC>
<DOCID>LN-20020611070</DOCID>
<DOCNO>LN-20020611070</DOCNO>
<DATE>06/11/02</DATE>
<TITLE>
Rekordní expanze. Tak by se dala nazvat investice ve výši 3,5 miliardy korun, kterou chystá firma VDO ČR, výrobce elektroniky pro automobilový průmysl.
</TITLE>
<TEXT>
BRANDÝS NAD LABEM - Více než 3,5 miliardy korun hodlá investovat společnost VDO Česká republika do rozšíření výrobních kapacit v Brandýse nad Labem. Výstavbou nového závodu vznikne 1900 pracovních míst, z toho 380 pro vysokoškoláky a stejný počet pro středoškoláky, řekl generální ředitel vládní agentury CzechInvest Martin Jahn. Tato investice je podle jeho slov prozatím nejrozsáhlejší oznámenou expanzí v letošním roce. Nový závod se bude specializovat na výrobu elektronických přístrojů pro automobilový průmysl, například autorádia a komponenty pro ovládání klimatizací. "Společnost podala žádost o investiční pobídky," dodal Jahn.
</TEXT>
<HEADING>
Klíčový dodavatel Škody Auto
</HEADING>
<TEXT>
Mateřská společnost Siemens VDO Automotive A.G. se rozhodla restrukturalizovat divizi elektrovýroby a rozšířit nynější produkci v Brandýse nad Labem o výrobu elektronických komponentů. Podle generálního ředitele společnosti VDO Česká republika Ludwiga Altendorfa vznikne v první fázi nový závod o ploše 16 tisíc metrů čtverečních. Půjde o prostor pro 14 výrobních linek a 800 nových pracovních míst. Společnost VDO v Brandýse vyrábí od roku 1997 a v současné době zde zaměstnává 650 lidí. Patří ke klíčovým dodavatelům Škody Auto. V květnu 2001 vypukl z dosud neznámých příčin v brandýském areálu ničivý požár, který napáchal škody za několik stovek milionů korun.
Mateřská společnost Siemens VDO Automotive A.G. se rozhodla restrukturalizovat divizi elektrovýroby a rozšířit nynější produkci v Brandýse nad Labem o výrobu elektronických komponentů. Podle generálního ředitele společnosti VDO Česká republika Ludwiga Altendorfa vznikne v první fázi nový závod o ploše 16 tisíc metrů čtverečních. Půjde o prostor pro 14 výrobních linek a 800 nových pracovních míst. Společnost VDO v Brandýse vyrábí od roku 1997 a v současné době zde zaměstnává 650 lidí. Patří ke klíčovým dodavatelům Škody Auto. V květnu 2001 vypukl z dosud neznámých příčin v brandýském areálu ničivý požár, který napáchal škody za několik stovek milionů korun.
</TEXT>
</DOC>
<DOC>
<DOCID>LN-20020611071</DOCID>
<DOCNO>LN-20020611071</DOCNO>
<DATE>06/11/02</DATE>
<GEOGRAPHY>PRAHA</GEOGRAPHY>
<TEXT>
Celková stavební výroba v České republice vzrostla v dubnu po březnovém poklesu meziročně o 5,2 procenta. Podle odborníků je růst stavební výroby ovlivněn především státními výdaji do budování infrastruktury a podporami bydlení, pokračujícím přílivem zahraničních investic, ale i začátkem sezony. Ekonomové očekávají, že růst stavební výroby bude pokračovat. V ročním průměru by podle nich měl dosáhnout růstu zhruba pěti či šesti procent. Průměrná nominální mzda ve stavebnictví stoupla podle ČSÚ meziročně o 7,1 procenta na 15 068 korun. Reálná mzda se zvedla o 3,8 procenta. Produktivita práce vzrostla o 2,3 procenta.
</TEXT>
</DOC>
<DOC>
<DOCID>LN-20020611072</DOCID>
<DOCNO>LN-20020611072</DOCNO>
<DATE>06/11/02</DATE>
<GEOGRAPHY>PRAHA</GEOGRAPHY>
<TEXT>
Realizační dohoda o výstavbě dálnice D 47 soukromým kapitálem mezi státem a izraelskou Housing &amp;Construction by mohla být podepsána do konce tohoto týdne. Ministr Jaromír Schling ji může podepsat hned poté, co budou zapracovány poslední připomínky z jednání vlády. A ty jsou již hotovy, řekl včera poradce ministra Jan Prokeš. Smlouva o financování bude podle Prokeše podepsána měsíc po podpisu hlavní dohody. Celková suma, kterou stát zaplatí za 30 let trvání projektu, bude podle jeho slov nižší než limitních 125 miliard Kč.
</TEXT>
</DOC>
<DOC>
<DOCID>LN-20020611073</DOCID>
<DOCNO>LN-20020611073</DOCNO>
<DATE>06/11/02</DATE>
<TITLE>
PRAHA - Nezaměstnanost v Česku klesá již čtvrtý měsíc po sobě. Podmínky na trhu práce se však podle expertů nijak výrazně nezlepšují. Míra nezaměstnanosti se v květnu snížila, a to na 8,6 procenta z dubnových 8,8 procenta. Nezaměstnaných lidí, evidovaných úřady práce, v pátém měsíci roku ubylo o 8558 na 447 877 osob. Odborníci nicméně tvrdí, že na těchto číslech má zásluhu hlavně nárůst sezonních prací ve stavebnictví a v cestovním ruchu. Koncem léta se nezaměstnanost vrátí opět na devět procent, shodují se analytici. Rozdíl mezi loňským a letošním počtem nezaměstnaných narostl o 27 000. Počet volných pracovních míst přitom poklesl meziročně o 10 000, a to nedává pro trh práce do dalších měsíců příliš dobré vyhlídky, upozornil analytik HVB Bank Pavel Sobíšek. Počet lidí bez práce může letos začít opět stoupat již v červnu. Na konci léta přesáhne míra nezaměstnanosti devítiprocentní hranici, podotkl. Podmínky na trhu práce se totiž podle analytika Raiffeisenbank Iva Nejdla nijak nezlepšují, ba naopak. Vypovídá o tom statistika počtu uchazečů o jedno volné pracovní místo, která se nyní průměrně drží nad devíti uchazeči. Ještě před rokem připadalo na jedno místo sedm zájemců, poznamenal.
</TITLE>
<HEADING>
Rozpočet zhoršuje vývoj na trhu práce
</HEADING>
<TEXT>
Obdobný vývoj lze pozorovat také u počtu osob pobírajících příspěvek v nezaměstnanosti. Zatímco díky sezonním pracovním příležitostem jejich počet ve srovnání s dubnem mírně klesl, proti stejnému měsíci loňského roku jejich počet vzrostl o téměř 16 000, informoval analytik Patria Finance David Marek. Vývoj na trhu práce je podle něj letos horší také v souvislosti s rozpočtem na letošní rok. "To na jedné straně zvyšuje výdaje na pasivní politiku zaměstnanosti a na straně druhé to může vést k nižšímu než očekávanému výběru daně z příjmu fyzických osob," uvedl. Sobíšek míní, že snížení nezaměstnanosti by mohlo napomoci jen výrazné oživení zahraniční poptávky, které bude ale spíše až dlouhodobější záležitostí. "Bez výrazné akcelerace růstu nelze očekávat výraznější změny současného stavu na trhu práce," uzavřel Marek.
Kde klesala v květnu nezaměstnanost
okres pokles v %
Pelhřimov -6,7
Český Krumlov -6,6
Rychnov n. K. -5,9
Praha-západ -5,8
Jindřichův Hradec -5,1
Pramen: MPSV
</TEXT>
</DOC>
<DOC>
<DOCID>LN-20020611074</DOCID>
<DOCNO>LN-20020611074</DOCNO>
<DATE>06/11/02</DATE>
<TITLE>
David Stádník: Ćeský Telecom zavedl nové služby příliš pozdě, zákazníci budou mít málo času na přechod k novým tarifům
</TITLE>
<TEXT>
Tarify bez kreditů mají zákazníkům zjednodušit orientaci po zavedení služby volby operátora.
PRAHA - Český Telecom zavede od července dva nové cenové programy. Ty na rozdíl od současných tarifů už nebudou obsahovat volný kredit na volání zdarma. Pro domácnosti je určen program Home Zero s měsíčním paušálem 279 korun, firmy mohou využít tarif Business Zero za 379 korun měsíčně. Český Telecom tímto krokem vyhoví požadavku Českého telekomunikačního úřadu (ČTÚ). Bez nových tarifů by totiž mohli být diskriminováni alternativní operátoři při zavádění služby volba operátora. Ta má od poloviny roku umožnit pomocí krátké čtyř - až pětimístné předvolby volání z linky Telecomu přes síť jeho rivalů. Díky konkurenci by tak mohli výrazně poklesnou ceny především meziměstských hovorů a volání do zahraničí. (Někteří operátoři už dokonce uvažují, že nabídnou meziměstské hovory za cenu místních.) U současných tarifů s volným kreditem by ale zákazníci neměli jistotu, zda ještě využívají volné hovorné obsažené v měsíčním paušálu, či zda volají nad jeho rámec a vyplatí se jim přejít k levnější konkurenci. Podle předsedy ČTÚ Davida Stádníka však Český Telecom zavede nové tarify příliš pozdě. "Telecom měl službu zavést nyní, aby měli zákazníci čas přejít na nový tarif," uvedl. Připustil ale, že jeho úřad má malé pravomoci na to, aby zavedení tarifů urychlil. Tarif Home Zero je o dvacet korun levnější než program Home Standard. Ten přitom v měsíčním paušálu za 299 korun obsahuje i devadesátikorunový volný kredit. Místní hovory jsou u obou programů stejně drahé, tedy 1,40 Kč/min. ve špičce a 0,70 Kč/min. mimo špičku. Meziměstské volání se naopak podstatně liší. Zatímco uživatel tarifu Home Standard zaplatí za minutu takového hovoru během silného provozu 3,65 koruny, zákazník program Home Zero ušetří 35 haléřů a zaplatí jen 3,30 Kč/min. Připojení k internetu je ale dražší u nově zaváděného tarifu. Každá z prvních deseti minut surfování po síti ve špičce bude uživatele programu Home Zero stát o 30 haléřů více než zákazníka tarifu Home Standard. Strukturu nového tarifu kritizují alternativní operátoři. "Český Telecom zlevňuje meziměstské hovory, ke kterým budeme mít po zavedení volby operátora přístup. Naopak si dovolil zdražit přístup k internetu, na který se volba operátora nevztahuje," řekla Martina Kemrová ze společnosti Aliatel. ČTÚ se také rozhodl vyšetřit, zda Telecom zavedením nových cen dále nediskriminuje konkurenci. "Ja otázkou, zda naplnili, či nenaplnili požadavek, aby nezneužívali svého postavení," uvedl David Stádník.
Srovnání tarifů Home Zero a Home Standard
Home Zero Home Standard
</TEXT>
</DOC>
<DOC>
<DOCID>LN-20020611075</DOCID>
<DOCNO>LN-20020611075</DOCNO>
<DATE>06/11/02</DATE>
<GEOGRAPHY>LUCEMBURK</GEOGRAPHY>
<TEXT>
Ministři zahraničí 15 členských států Evropské unie schválili v Lucemburku odvetu za americká cla na dovoz oceli. Plán navržený Evropskou komisí umožňuje uvalit ochranářská cla na celou škálu amerického zboží dováženého do EU, od oceli po pomerančovou šťávu. Plán byl přijat jednomyslně. Podle komisaře Pascala Lamyho budou tato opatření oficiálně oznámena Světové obchodní organizaci (WTO) nejpozději 18. června. Jejich realizace však bude pozastavena po dobu zhruba měsíce, který chce unie využít na jednání se Spojenými státy o případných kompenzacích za ztráty způsobené americkými cly evropským výrobcům a vývozcům oceli. Rozhovory už běží, řekl Lamy, a jsou nadějné. Pokud by toto jednání k ničemu nevedlo, bude možné odvetu spustit, ale pouze za podmínky, že s tím kvalifikovaná většina v EU vysloví souhlas. Rozhodovalo by se zřejmě opět na ministerské úrovni. Formálně dohodu schválí až ve čtvrtek ministři vnitra EU, protože Dánsko si dnes z vnitřních ústavních důvodů vyžádalo odklad, aby se k protiamerické odvetě mohl vyslovit jeho parlament. USA tvrdí, že při březnovém uvalení dočasných cel až do 30 procent postupovaly podle WTO a její dohody o ochranných opatřeních (Safeguards Agreement). EU spolu s Japonskem však bez ohledu na nález WTO došla k závěru, že americká cla jsou protiprávní a je možné na ně odpovědět sankcemi. WTO dala začátkem června pokyn k vytvoření rozhodčího panelu a oficiálně tak zahájila šetření vysokých dočasných amerických cel na dovoz oceli. Washington podal koncem května protistížnost na Evropskou unii za její bariéry, zdůvodňované rizikem možného zvýšení dovozu po americkém kroku.
</TEXT>
</DOC>
<DOC>
<DOCID>LN-20020611076</DOCID>
<DOCNO>LN-20020611076</DOCNO>
<DATE>06/11/02</DATE>
<TITLE>
PRAHA - Rouškou tajemství je zahalen připravovaný inovovaný model Škoda Octavia. Zástupci firmy o druhé generaci vozu nechtějí hovořit, ovšem jeho přípravu nevyvracejí. "Vůz představíme v pravý čas," uvedl Evžen Krauskopf z automobilky. Odborníkům z časopisu Svět motorů se podařilo na základě sestavit spekulativní počítačový model přísně střežené novinky. Od stávající Octavie se liší zejména výrazným prolisem na přední kapotě. Dále jistě zaujme nová koncepce světel a blinkrů. Octavia si podle spekulativního modelu má zachovat svůj klasický tvar sedanu s nezvýšeným kufrem. Redaktoři ze Světa motorů dále mezi možnými změnami uvádějí i novou masku a přední nárazník. V náznacích tak může nová Octavia připomínat vozy Volvo. Rozměrově má zůstat stejná a cena by měla zůstat podobná jako u konkurenčních vozů VW Golf, Ford Focus či Opel Astra. Nová Škoda Octavia by se mohla objevit již v příštím roce. Podle odborníků nemá automobilka důvod k radikální změně koncepce úspěšného modelu octavie. O tento vůz mají zájem jak motoristé v České republice, tak ve světě. Zákazníci si vůz oblíbili právě pro jeho klasický tvar s velkým zavazadlovým prostorem. Vozů, které nemají zvednutou záď, na trhu příliš není. Odborníci se domnívají, že nová verze octavie, pokud ji mladoboleslavská automobilka představí, bude změněná v designových detailech, ne v technických parametrech. Podvozek by měl zůstat stejný, 4,5 metru dlouhý. Beze změny by měl zůstat i rozměrný zavazadlový prostor. Vzhled vozu i přes modernizaci zůstane klasický, masivně elegantní. Žádné přílišné křivky, ani divoké čelní masky. Nový vůz by měl podle odborníků vzbuzovat pocit bezpečí a jistoty. Provázanost se stávajícím modelem má inovované oktavii zajistit tradiční maska s logem automobilky. I jméno by mělo zůstat zachované. Odborníci se shodují, že pokud nový vůz půjde do sériové výroby, tak ve stejných karosářských variantách jako současná oktavie, tedy liftback a kombi a zaniknout by neměla ani verze s pohonem na všechna kola.
</TITLE>
<HEADING>
Jak má vypadat nová Škoda Octavia
</HEADING>
<TEXT>
* přední kapota má mít výrazný prolis ve tvaru písmene V * mřížka chladiče mnohem více vyčívá * spodní část předního nárazníku má nový design * blinkry mají trojúhelníkový tvar * světlomety jsou výrazně sešikmené
Pramen: Svět motorů
</TEXT>
</DOC>
<DOC>
<DOCID>LN-20020611077</DOCID>
<DOCNO>LN-20020611077</DOCNO>
<DATE>06/11/02</DATE>
<TITLE>
Spojení firmy Instinet a jejího hlavního konkurenta na poli elektronického obchodování vytvoří největší alternativní trh akcií kotovaných na americkém trhu Nasdaq.
</TITLE>
<TEXT>
NEW YORK - Americký elektronický operátor trhu s cennými papíry Instinet Group dokončuje dohodu o koupi konkurenční Island ECN za 500 milionů dolarů v akciích. Spojení Instinetu, vlastněného informační skupinou Reuters Group, a jeho hlavního konkurenta na poli elektronického obchodování, vytvoří největší alternativu americkému elektronickému trhu Nasdaq. Objem obchodování spojené sítě bude představovat asi pětinu obchodů na Nasdaq. Žádná z firem informaci listu nekomentovala. Instinet v květnu 2001 uvedl své akcie na veřejný trh, jejich hodnota se však od té doby snížila na méně než polovinu a šéf firmy Doug Atkin odstoupil z funkcí. Instinet za poslední rok pod tlakem rostoucí konkurence snížil počet zaměstnanců o 25 procent. Firma podle amerického listu nabídla svým akcionářům mimořádnou dividendu kolem jednoho dolaru na akcii v celkové sumě asi 250 milionů dolarů. Akcie Instinetu se na konci minulého týdne pohybovaly těsně nad sedmi dolary, napsala agentura Reuters. Obě firmy chtějí v létě zahájit obchodování přes nový systém Super-Montage a získat zpět obchodníky, kteří přešli k jiným sítím.
</TEXT>
</DOC>
<DOC>
<DOCID>LN-20020611078</DOCID>
<DOCNO>LN-20020611078</DOCNO>
<DATE>06/11/02</DATE>
<GEOGRAPHY>BRUSEL</GEOGRAPHY>
<TEXT>
Povinné pojištění vozu uzavřené v některé zemi Evropské unie by mělo krýt pojištění po celou dobu své platnosti i ve všech ostatních zemích EU. To je snad nejvýznamnější bod návrhu, který zveřejnila Evropská komise s cílem modernizovat a zlepšit pojišťování aut v unii. V duchu svobody pohybu osob a vozidel EK navrhuje zakázat dosavadní praxi pojišťoven, které do smluv uvádějí podmínku, že dohoda pozbyde platnosti, pokud pojištěné auto bude delší dobu v zemi, kde není registrováno. Řidiči by také měli mít možnost uzavírat pojistky v zahraničí, aniž by tam trvale bydleli, a pojišťovat se předem na cestu "domů" s autem zakoupeným v zahraničí. "Cílem návrhu je zjednodušit život automobilistů, kteří jezdí v Evropské unii, a to řešením některých problémů, se kterými se nyní často setkávají. Občané EU musejí mít právo používat, kupovat a prodávat své auto v jiné členské zemi. Proto potřebujeme systém, který umožní pojišťovat se co nejjednodušeji, nejvýhodněji a za každých okolností," řekl člen komise pro vnitřní trh Frits Bolkestein. Dodal, že pojišťovny by také měly mít povinnost vydávat na vyžádání řidiče potvrzení o jeho pojistných událostech, které potřebuje pro slevu při přechodu k jiné pojišťovně. Návrh, který v příštím období projedná a případně schválí Rada EU, dále počítá s tím, že chodci a cyklisti budou automaticky kryti povinným pojištěním vozidla, které bude účastníkem nehody.
</TEXT>
</DOC>
<DOC>
<DOCID>LN-20020611079</DOCID>
<DOCNO>LN-20020611079</DOCNO>
<DATE>06/11/02</DATE>
<GEOGRAPHY>PRAHA</GEOGRAPHY>
<TEXT>
Vakcinou proti klíšťové encefalitidě je možné očkovat jak dospělé, tak i děti od jednoho roku života. Očkovací schéma je rozděleno do tří dávek. První dávka se očkuje v chladných měsících roku. Druhá dávka následuje za 1 až 3 měsíce (lze ale i za 7 dnů) po první dávce. Při očkování v teplém období roku se interval mezi 1. a 2. dávkou zkrátí na 14 dnů. Třetí dávka se aplikuje za 9 až 12 měsíců po 2. dávce. (Při zrychleném očkování lze dát třetí dávku za 21 dnů a pak za 9 až 12 měsíců 4. dávku). Cena jedné dávky je zhruba 300 korun.
</TEXT>
</DOC>
<DOC>
<DOCID>LN-20020611080</DOCID>
<DOCNO>LN-20020611080</DOCNO>
<DATE>06/11/02</DATE>
<TITLE>
Je nejvyšší čas nechat se očkovat proti klíšťovému zánětu mozku. Proti lymeské borrelióze se vakcína teprve vyvíjí
</TITLE>
<TEXT>
Počet lidí nakažených klíšťovou encefalitidou v České republice stále roste. Je to dáno také tím, že se zvyšuje počet klíšťat ve volné přírodě.
Kdo se na procházku do přírody vydá jen v sandálech, krátkých kalhotech a bez ošetření repelentem, riskuje, že se mu na kůži přisaje klíště. Černá nebo tmavohnědá "tečka", která není skoro vidět, může na člověka přenést infekci. Infekce může způsobit zánět mozku (encefalitidu) nebo lymeskou borreliózu. Obě nemoci jsou velmi nebezpečné a pokud nejsou včas podchyceny, mohou končit i smrtí. "Když je dlouhé a teplé léto, jako bylo například loni, je riziko infekce vyšší," říká RNDr, Vlasta Danielová, DrSc., ze Státního zdravotního ústavu. Podle jejích informací onemocnělo klíšťovým zánětem mozku v minulém roce 633 lidí. "Je to méně než v roce 2000, kdy onemocnělo 721 lidí," informuje doktorka Danielová. Dlouhodobě ale počet nemocných, stejně tak jako infikovaného hmyzu, stoupá. Klíšťata jsou aktivní už od března. Málokdo ale v tuto dobu už vyráží na procházky do lesa - riziko nákazy se tedy zvyšuje s příchodem hezkého počasí. Na sezónu bychom měli být dobře připraveni, a alespoň proti klíšťové encefalitidě bychom se měli nechat očkovat. Nejlepší doba pro očkování proti této nebezpečné nemoci sice už minula (kvůli časovému odstupu mezi jednotlivými dávkami se očkuje především v zimních měsících), tento týden je ale ještě možné absolvovat tzv. zrychlený typ očkování. To znamená, že se všechny potřebné dávky vakcíny naočkují během 14 dnů.
</TEXT>
<HEADING>
Očkování zatím jen v USA
</HEADING>
<TEXT>
Klíště je také nejčastějším přenašečem borrelií, které jsou původcem lymeské borreliózy. "Loni byl počet lidí, kteří onemocněli lymeskou borreliózou, čtyřicet na sto tisíc obyvatel," informuje RNDr.Dagmar Hulínská, CSc., ze Státního zdravotního ústavu. Lymeskou borreliózu může přenášet i jiný krevsající hmyz než klíšťě. Ojediněle se borrelie mohou přenést i krví nebo infikovanými sekrety, zpravidla přes oděrky nebo sliznice. Očkování proti lymeské borrelióze je účinné zatím pouze ve Spojených státech. "V Evropě není možné touto vakcínu použít," říká pražská dětská lékařka Dana Nedělková. Na rozdíl od Evropy se totiž podle jejích slov v Americe vyskytují úplně odlišné druhy bakterie. Očkování by tedy u nás nebylo vůbec účinné. Nejjednodušší a nejvíce efektivní obranou zatím zůstává prevence - tedy používání repelentů a vhodného oblečení.
3 rady, jak předcházet přisátí klíštěte
</TEXT>
<HEADING>
1 Noste světlé oblečení z hladké látky
</HEADING>
<TEXT>
V přírodě noste vhodné oblečení světlé barvy s dlouhými nohavicemi a rukávy, které by měly přiléhat k zápěstím a kotníkům. Lepší je materiál hladký, na kterém se klíště obtížněji přichytí. Kalhoty je doporučeno nosit zastrčené do vyšších bot.
</TEXT>
<HEADING>
2 Používejte repelentní prostředky
</HEADING>
<TEXT>
Nekryté části těla a oblečení můžete postříkat repelentními a insekticidními přípravky, které odpuzují nebo i hubí hmyz a klíšťata (například Diffusil H, Diffusil Repelent spray). K ochraně domácích zvířat použijte Diffusil V. Účinná látka u Diffusilu působí i po opakovaném vyprání.
</TEXT>
<HEADING>
3 Po procházce se prohlédněte
</HEADING>
<TEXT>
Často prohlížejte kůži těla, aby bylo možno včas odstranit lezoucí nebo již přisáté klíště. Po návratu z lesa pečlivě zkontrolujte pokožku těla včetně vlasaté části - u dětí nejlépe při koupání. Toto provádějte nejméně jedenkrát za 24 hodin. Prohlédněte ioděv a domácí zvířata.
</TEXT>
<HEADING>
Jaké jsou příznaky lymeské borreliózy
</HEADING>
<TEXT>
1. Za dva až tři týdny po pokousání klíštětem se na kůži asi u 50 procent lidí objeví tzv. erythema migrans zvětšující se červená až světlefialová skvrna o průměru kolem pěti cm s ohraničenými okraji a bledým středem.
2. Ve stejné době se může objevit zvýšená teplota, únava a třesavka. Pokud tyto projevy nastanou bez objevení se skvrny, je třeba urychleně vyhledat odbornou pomoc.
3. Zhruba po třech měsících se projevují poruchy nervového systému - například bolesti hlavy, ztuhlost šíje, bolesti končetin, obrna lícního nervu, poruchy citlivosti, "mravenčení" v končetinách. Velmi často se objevují projevy onemocnění kloubů - bolesti, které se stěhují a objevují se záchvatovitě. Srdeční obtíže mohou připomínat infarkt myokardu.
4. Pokud není borrelióza včas přeléčena antibiotiky, mohou bakterie "přeživší" v těle o sobě dát vědět v podobě zánětu. Ten se může projevit fialovým zabarvením pokožky nohou jako při zánětu žil. Po pěti až osmi letech mohou nohy začít "dřevěnět".
5. U části boreliových infekcí se protilátky mohou zaměřit proti srdečnímu svalu a způsobit nepravidelnost srdečního rytmu arytmii.
6. Protilátky mohou narušit obal nervů. To může vést k nepříjemným pocitům brnění nebo mravenčení v končetinách.
7. Prodělaná nebo přetrvávající boreliová infekce může vyvolat poruchu imunity. Velmi často vzniká chronický únavový syndrom.
</TEXT>
</DOC>
<DOC>
<DOCID>LN-20020611081</DOCID>
<DOCNO>LN-20020611081</DOCNO>
<DATE>06/11/02</DATE>
<TITLE>
Po procházce v lese, po pobytu u rybníka nebo večer při táboráku vás mohou obtěžovat různé druhy drobného hmyzu. I před jejich pokousáním je třeba se chránit. V našich klimatických podmínkách sice většinou nehrozí přenos infekční choroby, následky poštípání i tak mohou být dalekosáhlé.
</TITLE>
<TEXT>
Asi devadesát osm procent přenosů nákaz klíšťovou encefalitidou mají na svědomí klíšťata. O zbytek se postará jiný drobný hmyz. S klíštětem má společné jedno - saje hostitelovu krev. Při pobytu na venkově, na okraji potoka nebo v dutinách stromů se v létě můžeme kromě komárů setkat i s dalším bodavým hmyzem. V podvečerních hodinách, za bezvětrného počasí a nad tmavými předměty tvoří roje. Tento velmi dotěrný a nepříjemný hmyz patří do čeledi pakomárcovitých. Jako přenašeč onemocnění má celkem malý význam. Na kamenech a rostlinách jsou přichyceny larvy muchniček. Mušky jsou velmi drobné (dva až pět milimetrů) a létají v rojích, především v ranních a odpoledních hodinách. Jsou velmi dotěrné, často člověku vlétnou do úst nebo do uší. Jejich bodnutí je velmi bolestivé. Samička saje krev hostitele asi jednu minutu. V místě vpichu vznikají malé puchýřky, Celé okolí pak zarudne a oteče. Při silnějším pobodání se mohou dostavit i horečky. Další hmyz, který může při pobytu na venkově obtěžovat zvláště milovníky koupání se v rybnících, jsou ovádi, slepoočky nebo bzikavky. Maximum jejich výskytu je v červnu a červenci. Samičky sají krev ve dne, nejvíce mezi 11. a 14. hodinou. Při sání dokáží pojmout pomerně veliké množství krve velké druhy až 200 miligramů, malé asi čtyřicet miligramů. V našich klimatických podmínkách sice nejsou jako přenašeči nemocí významní, jejich bodnutí je však velmi bolestivé.
</TEXT>
<HEADING>
Před procházkou použijte repelent
</HEADING>
<TEXT>
V období vrcholného léta mohou na travnatých plochách napadat člověka larvy sametky podzimní. Larvy mohou vyvolat těžké a dlouhodobé kožní reakce charakteru alergické kopřivky. Tato vyrážka se pak velmi obtížně léčí. Na Jižní Moravě se můžeme setkat s dalšími druhy klíšťat. Je to především piják lužní a klíšť lužní. Dalším druhem klíštěte, které může přenášet infekční nemoci, je klíšťák holubí. Pro případy pokousání hmyzem bychom měli mít v pohotovosti přípravky zabraňující reakci z přecitlivělosti. Mezi nejoblíbenější a výborně se osvědčující patří například Fenistil. Prodává se ve formě gelu nebo tyčinky. Dalším přípravkem je After bite tyčinka nebo zklidňující gel Antisektin. Všechny přípravky kromě toho, že pokožku zklidní, působí také dezinfekčně.
Přehled repelentních přípravků
Repelentní ubrousek forma: napuštěný ubrousek cena: 5 Kč
Repelan forma: spray cena: 50 Kč
Klíštěstop forma: gel cena: 50 Kč
Repelentní indulona forma: krém cena: 60 Kč
RIO repelent forma: gel cena: 60 Kč
Diffusil repelent spray forma: spray cena: 70 Kč
Repelent forma: lotion cena: 70 Kč
Repelent Predator forma: spray cena: 90 Kč
AUTAN forma: lotion cena: 90 Kč
Autan Active forma: spray cena: 90 Kč
OFF! forma: spray cena: 130 Kč
Uvedené ceny jsou orientační
</TEXT>
</DOC>
<DOC>
<DOCID>LN-20020611082</DOCID>
<DOCNO>LN-20020611082</DOCNO>
<DATE>06/11/02</DATE>
<TEXT>
Inkubační doba - doba od přisátí klíštěte ke vzniku prvních příznaků - je 7 až 14 dnů a onemocnění probíhá ve dvou fázích. V první fázi, která trvá čtyři až patnáct dnů, se objevují horečky, bolesti hlavy, malátnost, nevolnost, bolesti v kloubech. Toto stadium je někdy nevýrazné a pak se často "přechodí". Po několikadenním (8 až 15 dní) klidovém období, kdy se nemocný cítí lépe, nastupuje druhá fáze. Znovu se objeví horečky. K nim se v různé intenzitě přidávají příznaky postižení centrálního nervového systému: až nesnesitelné bolesti hlavy spojené se silnou světloplachostí a zvracením, ztuhlost šíje (nemocný nemůže sklonit hlavu). Přidávají se poruchy paměti, časová i prostorová dezorientace, poruchy spánku. Někteří pacienti trpí svalovým třesem (třesavkou), závratěmi nebo obrnou nervů. U nejtěžší formy klíšťového zánětu mozku se v různých fázích nemoci (někdy i po poklesu teplot nebo v rekonvalescenci) mohou vyvinout obrny (asi u sedmi procent nemocných). Asi u jednoho procenta nemocných dochází k selhání životně důležitých center a ke smrti. Těžší průběh onemocnění bývá u starších lidí. Příznaky nemoci mohou mít různou intenzitu. Závisí to také na tom, zda je nemocný, v jehož těle už je infekce usídlena, vystaven fyzické námaze. U všech postižených je tedy velmi důležitá léčba v klidu na lůžku. Po prodělaném onemocnění mohou přetrvávat obrny nebo dlouhotrvající drobné neurologické poruchy. Nepříjemným a dlouhotrvajícím následkem bývají poruchy spánku, neschopnost se soustředit, ale i labilita nálad a podobně. Bez následků bývají především formy s menším rozsahem postižení mozku. Doba rekonvalescence po onemocnění je proto individuálně dlouhá.
</TEXT>
</DOC>
<DOC>
<DOCID>LN-20020611083</DOCID>
<DOCNO>LN-20020611083</DOCNO>
<DATE>06/11/02</DATE>
<TITLE>
Pokud klíště odstraníte do několika hodin po přisátí, snížíte tím výrazně riziko infekce. Klíště odstraňujeme v gumových nebo latexových rukavicích, protože potřísnění drobných oděrek na kůži obsahem např. přetrženého klíštěte může vést k přenosu nákazy. Klíšťata se dobře odstraňují pinzetou.
</TITLE>
<HEADING>
Nepoužívejte olej ani krém
</HEADING>
<TEXT>
Klíště je třeba uchopit co nejblíže bodavého ústrojí (co nejtěsněji u kůže) a pomalu, ale vytrvale táhnout a viklat. Pokud klíště uchopíme v půli těla, dojde snadno k jeho přetržení a hlavička zůstane v kůži. Tím se obsah může dostat do ranky po bodnutí. Potření klíštěte olejem nebo krémem nemá opodstatnění. Klíště se sice udusí, předtím ale ještě stačí vyzvrátit obsah svého žaludku (borrelie), kterým se může nakazit další osoba. Vhodnější je dezinfekce kůže Jodisolem nebo Jodonalem B. Vatou napuštěnou roztokem přiložíme na klíště, čímž místo vydezinfikujeme a hmyz usmrtíme. Dříve tolik doporučované točení klíštěte není vhodné. Při tomto způsobu totiž často dochází k přetržení tělíčka. Kromě pinzety je dobrou pomůckou k odstraňování klíšťat tzv. krokodýl, jehož snadným pootočením klíště odstraníme. Likvidaci vytaženého klíštěte provádíme ponořením do dezinfekčních roztoků. Poté jej spláchneme. Vše provádíme v rukavicích.
Klíště je třeba uchopit co nejblíže bodavého ústrojí (co nejtěsněji u kůže) a pomalu, ale vytrvale táhnout a viklat. Pokud klíště uchopíme v půli těla, dojde snadno k jeho přetržení a hlavička zůstane v kůži. Tím se obsah může dostat do ranky po bodnutí. Potření klíštěte olejem nebo krémem nemá opodstatnění. Klíště se sice udusí, předtím ale ještě stačí vyzvrátit obsah svého žaludku (borrelie), kterým se může nakazit další osoba. Vhodnější je dezinfekce kůže Jodisolem nebo Jodonalem B. Vatou napuštěnou roztokem přiložíme na klíště, čímž místo vydezinfikujeme a hmyz usmrtíme. Dříve tolik doporučované točení klíštěte není vhodné. Při tomto způsobu totiž často dochází k přetržení tělíčka. Kromě pinzety je dobrou pomůckou k odstraňování klíšťat tzv. krokodýl, jehož snadným pootočením klíště odstraníme. Likvidaci vytaženého klíštěte provádíme ponořením do dezinfekčních roztoků. Poté jej spláchneme. Vše provádíme v rukavicích.
</TEXT>
</DOC>
<DOC>
<DOCID>LN-20020611084</DOCID>
<DOCNO>LN-20020611084</DOCNO>
<DATE>06/11/02</DATE>
<TITLE>
Reklama působí nejvíc na děti
</TITLE>
<TEXT>
Ještě nejsou dospělí, ale chtějí se jim podobat - a to se vším všudy. Jeden z atributů správného dospěláka je cigareta. Reklama na tabákové výrobky tu působí jako neřízená střela a zasahuje nejvíce "-náctileté"
Vliv kamarádů, nedostatečná osvěta v rodině i ve škole - to jsou hlavní důvody toho, proč děti berou do ruky cigaretu. Studie publikované v časopise Journal of Adolescent Health se snažily odpovědět na otázku, proč tisíce mladých lidí školního věku začínají s kouřením. První z nich poukazuje na rozhodující vliv školy, zatímco druhá vidí hlavní příčinu v nedostatku informací týkajících se vzniku závislosti a zdravotních rizik spojených s kouřením.
</TEXT>
<HEADING>
Řešení by mělo být komplexní
</HEADING>
<TEXT>
Školy představují místa, kde mladí lidé se svými učiteli a vychovateli tráví po většinu roku téměř celý den. Zjištění, jak je na fenomém kuřáctví pohlíženo právě uvnitř takové mikrokomunity, může významně pomoci v objasnění faktorů, které se podílejí na rozhodnutí jedince, zda se stane, či nestane kuřákem. Skupina profesorky Cheryl Alexanderové z katedry populačního a rodinného zdraví v Marylandu zkoumala údaje získané od 2500 žáků. Hlavním faktorem mezi mladistvými sice může být rozšířené povědomí, že kouření je "boží" a "dospělé", problém je ale mnohem komplexnější. Svou roli hrají také zákazy a tresty spojené s kouřením ve školní budově ,ale i fakt, zda kouří učitelé. Že přístup okolí k mladistvým kuřákům by měl být komplexní, potvrzuje i MUDr. Hana Sovinová ze Státního zdravotního ústavu. "Největší měrou působí reklama na děti a mladistvé. Dospělí přece kvůli ní kouřit nezačínají."
</TEXT>
<HEADING>
Vždyť přestat je tak snadné
</HEADING>
<TEXT>
Podle MUDr. Daniela Romera z Pennsylvánské univerzity začínají mladí lidé kouřit, protože věří, že pro ně bude lehké se návyku zbavit. Tím většinou riziko vzniku podcení. "Způsob, jakým se mladí odhodlávají ke kouření, je zvláštní myšlenkový proces," říká Romer. Tento způsob uvažování mu připomíná rozhodování, zda si dát či nedat k obědu hamburger. "Asi si neuvědomují, jaký je poměr mezi rizikem a výhodami," dodává. Výzkumu se účastnilo 600 dospívajících Američanů. Měli odpovědět na otázku, kolik toho vědí o nepříznivých účincích kouření a jaké jsou jejich kuřácké návyky. Odpovědi byly protichůdné. Například 80 procent mladých odpovědělo, že kouření je návykové, ale 60 procent z nich řeklo, že přestat s ním pro ně není žádný problém. Právě tato sebedůvěra je asi rozhodující při vytváření návyku a závislosti. "Počet mladistvých kuřáků se u nás neustále zvyšuje," upozorňuje doktorka Sovinová. Podle ní je jich v současné době u nás více než čtyřicet procent.
Jste závislí na nikotinu? (Fagerströmův test)
1. Jak brzy po probuzení si zapálíte první cigaretu?
Uvědomte si co nejvíce výhod nekouření. Mnoho lidí přestalo kouřit v souvislosti s nějakou nemocí, kterou prodělali oni nebo někdo z jejich okolí (třeba infarkt). Vyhýbejte se nebezpečným situacím Překonání návyku usnadní vyhýbání se nebezpečným místům (zakouřená hospoda). Pokud se kouření spojovalo s pitím alkoholu nebo černé kávy, alespoň v prvním období se vyhněte i těmto rituálům.
</TEXT>
<HEADING>
2. V den D prostě přestaňte
</HEADING>
<TEXT>
Stanovte si vhodné datum, kdy vás nečeká nějaký velký stres. Toto datum oznamte lidem ve svém okolí. V den D vyhoďte všechny cigarety a zapalovače.
3. Braňte se nebezpečným myšlenkám na cigarety
Nepřipomínejte si zbytečně kouření. Včas přestat znamená vyhnout se následkům, které nejsou vůbec příjemné.
4. Staňte se pozorovatelem
V období krize pasivně pozorujte myšlenky, pocity a fantazie. Nemusíte na ně reagovat, většinou stačí nechat je odejít.
5. Zhluboka dýchejte
Kdykoli dostanete chuť na cigaretu, proveďte několik hlubokých nádechů a výdechů - snadněji se "přeladíte".
</TEXT>
<HEADING>
6. Buďte tvořiví
</HEADING>
<TEXT>
Zkuste kreativně využít čas, kdy jste dříve jen seděli a kouřili. Nedejte se odradit. Uvědomte si, že každý den bez cigarety je pro vaše zdraví přínosem.
</TEXT>
<HEADING>
7. Relaxujte
</HEADING>
<TEXT>
Je to užitečné zvláště tam, kde kouření pasivně souvisí s příliš dlouho trvajícím stresem. Čas po probuzení nebo před usnutím využijte k autosugesci (v duchu si opakujte: "Cigarety jsou mi lhostejné" nebo "Žiji zdravě")
</TEXT>
<HEADING>
8. Utvrzujte se v nekuřáctví
</HEADING>
<TEXT>
Uvědomte si výhody toho, že jste přestali kouřit. Ptejte se průdušek a plic, jak se jim to líbí. Kolik jste ušetřili?
9. Hýbejte se, jezte zdravě
Sportujte, věnujte se fyzické práci, během dne si zacvičte.
Pramen: www.medicína.cz
</TEXT>
</DOC>
<DOC>
<DOCID>LN-20020611085</DOCID>
<DOCNO>LN-20020611085</DOCNO>
<DATE>06/11/02</DATE>
<TITLE>
Prvním projevem vysokého tlaku často bývá až katastrofa v podobě infarktu nebo mozkové mrtvice
</TITLE>
<HEADING>
Zdravotní rádce
</HEADING>
<TEXT>
Vysoký krevní tlak nebolí. Můžeme s ním žít celá léta, aniž bychom o něm věděli. Právě v tom je zrádný.
Ne nadarmo vysokému krevní mu tlaku i lékaři přezdívají "tichý vrah". Už při středně závažné hypertenzi (krevní tlak mezi 160/95 mm Hg a 180/110 mm Hg) je třikrát větší pravděpodobnost, že dostanete infarkt a až sedmkrát větší riziko, že vás potká cévní mozková příhoda. "Přitom se jedná o nejčastější chronickou nemoc. V naší populaci má hypertenzi každý třetí dospělý, nad padesát let pak dokonce každý druhý," říká předsedkyně České společnosti pro hypertenzi a přednostka Oddělení preventivní kardiologie IKEM MUDr. Renata Cífková, CSc. "V porovnání s ostatními státy na tom nejsme vůbec dobře. Je to dáno tím, že obecně jsou Češi obézní národ a hypertenze s obezitou velmi těsně souvisí," dodává. Jak se hypertenzi bránit? V první řadě o ní musíme vědět. Jedna třetina hypertoniků o své nemoci vůbec neví. V ideálním případě by změření tlaku mělo být součástí každé návštěvy u kteréhokoliv lékaře. Hranice hypertenze je dnes stanovena jednoznačně na 140/90 mm Hg. Pokud lékař (nebo sestra) naměří více, není třeba hned propadat panice. Mohla to být náhoda. Pokud se potvrdí těžší forma hypertenze (nad 180/105 mm Hg), lékař hned nasadí léky. U většiny pacientů jde ale o hypertenzi mírnou. Chtít proto hned léky by bylo chybou. Protože se hypertenzi také někdy říká "nemoc z nezdravého životního stylu", lze jej velmi výrazně ovlivnit pouhou změnou životosprávy. Lékař od vás bude chtít, abyste zhubli, omezili alkohol, přestali kouřit a další možná nepříjemné, ale naprosto nutné věci. A teprve když se tlak takto snížit nepodaří, je načase přistoupit k lékům. Jen asi u 40 procent hypertoniků se tlak sníží jedním přípravkem, ostatní musejí brát kombinaci více preparátů. Cílem léčby je, aby každý pacient měl tlak nižší než 140/90 mm Hg, lidé s cukrovkou a některé další skupiny nemocných pak ještě nižší, do 130/85 mm Hg. "Dnes již máme takovou škálu léků, že je tento cíl splnitelný téměř u každého. Lidí, u kterých se nám to nepodaří, je jen opravdu mizivý zlomek, "říká MUDr. Cífková.
Kategorie krevního tlaku u dospělých
SYSTOLICKÝ KREVNÍ DIASTOLICKÝ KREVNÍ
</TEXT>
<HEADING>
TLAK "HORNÍ" TLAK "DOLNÍ"
</HEADING>
<TEXT>
Někdo má tzv. syndrom bílého pláště - tlak mu stoupá jen v ordinaci. Měření se má provádět několikrát a zohlednit průměrná hodnota.
Ukázalo se, že je váš tlak opravdu vyšší než 140/90?
ANO
Je váš tlak vyšší než 180/105?
NE
Vyhledejte praktického lékaře.
Jako první krok se bude snažit snížit tlak bez léků.
Doporučí vám, abyste zhubnout, omezili živočišné tuky, sůl a tvrdý alkohol, přestali kouřit, vyhýbali se stresu.
Klesl tlak?
NE
</TEXT>
<HEADING>
Je nezbytné nasadit léky.
</HEADING>
<TEXT>
Lékař předepíše léky první volby. Většinou začíná diuretiky ANO (látkami podporujícími odvodňování organismu) u starších lidí, u mladších tzv. betablokátory.
Klesl tlak?
NE
Je načase nasadit kombinaci různých léků.
Klesl tlak?
NE
Vyhledejte lékaře, který se na problém hypertenze specializuje.
Klesl po jeho zásahu tlak?
NE
Nezbytný bude pobyt v nemocnici.
Jen tady bude možné nepřetržitého měření tlaku a všech specializovaných vyšetření tím i určení odpovídajících léků.
Kam se obrátit, když váš krevní tlak pořád neklesá?
Centrum preventivní kardiologie
IKEM Praha
II. a III. interní klinika
Všeobecné fakultní nemocnice
III. interní - kardiologická klinika
Fakultní nemocnice Královské Vinohrady
II. interní klinika
FN Plzeň
I. interní klinika
FN Hradec Králové
I. a II. interní klinika
FN u sv. Anny
</TEXT>
</DOC>
<DOC>
<DOCID>LN-20020611086</DOCID>
<DOCNO>LN-20020611086</DOCNO>
<DATE>06/11/02</DATE>
<TITLE>
1 Nevynechejte žádnou příležitost ke změření krevního tlaku.
</TITLE>
<TEXT>
2 Omezte příjem soli. Odstraňte ze stolu slánku. Maximální denní dávka je 2,4 g sodíku, což odpovídá 6 g kuchyňské soli, tj. jedné čajové lžičce.
3 Omezte nadměrnou konzumaci alkoholu. Rozhodně byste neměli vypít více než dva alkoholické nápoje za den, tj. dva půllitry piva, dvakrát dvě deci vína nebo dvakrát 0,5 cl destilátu
4 Přestaňte kouřit. Kouření výrazně zvyšuje riziko všech srdečněcévních komplikací.
5 Buďte fyzicky aktivní. Aby docházelo k poklesu krevního tlaku, je třeba fyzickou aktivitu provozovat nejméně třikrát týdně po dobu 40 minut.
6 Snižte svou nadváhu. Bylo opakovaně prokázáno, že i malé snížení hmotnosti o 3 kg vede k poklesu systolického tlaku ("horního") až o 7 mm Hg.
7 Zajímejte se o to, jakou máte hladinu cholesterolu. Zvýšená hladina cholesterolu výrazně zvyšuje riziko srdečně-cévních komplikací. Jejich riziko je podstatně menší, pokud hladina celkového cholesterolu nepřesáhne 5,2 mmol/l.
</TEXT>
</DOC>
<DOC>
<DOCID>LN-20020611087</DOCID>
<DOCNO>LN-20020611087</DOCNO>
<DATE>06/11/02</DATE>
<TITLE>
Kuchyně propojená s obývacím prostorem je stále na pořadu dne a podle názoru architektů tomu tak už zůstane. Také lodžie, terasa či balkon jsou dnes už vnímány jako nedílná součást bytu.
</TITLE>
<TEXT>
Dnešní architekt by už zřejmě neuspěl s průchozími pokoji řazenými za sebe, jak bylo zvykem v bytové zástavbě devatenáctého století. Také odloučená kuchyně s pokojíkem pro služku těsně vedle patří do minulosti první republiky. Maličké kuchyně a umakartové jádro zůstanou, doufejme, už navždy inventářem panelových domů druhé poloviny minulého století. Jaké jsou tedy současné trendy a jak má nový moderní byt podle odborníků vypadat? K současnému standardu patří především velký obývací prostor spojený s kuchyňským koutem. "Záleží ale na konkrétní situaci každého klienta. Oddělená kuchyně se osvědčuje například v rodině s malými dětmi, ve které je matka v domácnosti a v níž se při vaření zároveň odehrává veškerá její péče o děti i ostatní domácí práce," tvrdí architektka Vítězslava Rothbauerová z ateliéru Dům a město. Obývák propojený s kuchyní má podle Michala Macka z realitní kanceláře Evropa také finanční výhody. "Posledních několik let je tento trend velice žádaný, a to nejen z důvodů estetických, ale i finančních. Kuchyně jako samostatná místnost zabere totiž mnohem více metrů čtverečních než kuchyňský kout. Při současných cenách, kdy jeden metr čtvereční nového bytu v Praze stojí zhruba 40 tisíc korun, je opravdu každý ušetřený metr významnou položkou," míní Macek. Podle zkušeností Vítězslavy Rothbauerové je v současné době největší poptávka po bytech 2 + 1 o velikosti přibližně 50 m 2. "Vše se odvíjí od finančních možností," konstatovala Rothbauerová a její slova potvrzuje i architekt Zdeněk Hölzel. Podle něj lidé většinou "dosáhnou" na byt do výše 1,5 milionu. "V Praze může jít přibližně o 40 50 m 2, a v tom případě je větší poptávka po 2 + 1, než 1 + k.k.", soudí architekt, který by osobně dal přednost jednomu většímu prostoru. Jeho slova potvrzuje i Michal Macek. "Zpravidla si klienti více hledí počtu místností, i když jsou menší, než celkového počtu metrů čtverečních," říká a doplňuje, že u atypických bytů, jako jsou půdní vestavby, je tento trend opačný.
</TEXT>
<HEADING>
Rozhodující je velikost obýváku
</HEADING>
<TEXT>
Na penězích závisí například i podoba ložnic. Obecně ale lidé na ložnicích místem spíše šetří. "Požadovaná velikost se pohybuje okolo 12 m 2 ," říká architektka Rothbauerová. "Nejdůležitější je pro většinu klientů velikost obývacího pokoje. Pokud je dostatečně veliký a byt má hodně úložných prostor, jsou ochotni koupit byt s menšími ložnicemi," popisuje Macek. "Balkon, lodžie či terasa se staly nedílnou součástí každého nového bytu," shodují se Rothbauerová s Hölzelem. "Jejich velikost je však často vhodná pouze k sušení prádla," povzdychla si architektka.
</TEXT>
<HEADING>
Interiéry bytů si klienti zařizují podle svého
</HEADING>
<TEXT>
"U větších bytů se třemi a více pokoji je podle Macka balkon téměř nutností, bez které by byl byt daleko hůře prodejný. U garsonek však zákazníci terasy ani balkony nevyžadují. "Obecně lze říci, že čím větší a dražší byt, tím větší je požadavek na balkon či terasu," vysvětluje Macek. Jaké základní vybavení by nemělo v novém bytě chybět? Veškeré vybavení i standard bytů je dán cenou za jeden metr čtvereční u konkrétního projektu. "PVC jako podlahová krytina v obývacím pokoji nebo bílé hranaté obkladačky by už měly patřit k minulosti," míní Macek. Dnes již investor nechává výběr obkladů i podlahové krytiny na klientovi. Kuchyňskou linku, obklady i dlažbu si chtějí lidé vybrat sami. "Za určitou cenu nabízí investor standardní vybavení, za kvalitnější si klienti připlácí. Je ale stále více klientů, kteří si chtějí tvořit vlastní interiér bytu sami," uzavírá Rothbauerová.
DNEŠNÍ TÉMA: Jak vypadá moderní byt
Čtěte na stranách 24 a 25
</TEXT>
</DOC>
<DOC>
<DOCID>LN-20020611088</DOCID>
<DOCNO>LN-20020611088</DOCNO>
<DATE>06/11/02</DATE>
<TITLE>
říká architekt Zdeněk Hölzel, který projektoval nové bytové domy v Praze
</TITLE>
<TEXT>
Čtyřicet metrů čtverečních rozdrobených do dvou pokojů a kuchyňky se prodá daleko lépe než stejně velký byt s jediným velkým pokojem s kuchyňským koutem, tvrdí ing. arch. Zdeněk Hölzel z AHK. On sám ale považuje druhou variantu za mnohem lákavější. Na podobu nových bytů, požadavky klientů i investorů, ale i na kompromisy, které architekt musí dělat, se Lidové noviny ptaly architekta, z jehož dílny pochází například bytové objekty Bydlení Cibulka nebo Panorama Barrandov.
LN: Už delší dobu je základním trendem současného bydlení obývací prostor propojený s kuchyňským koutem. Vrátí se někdy éra oddělených kuchyní?
Těžko. Vaření se stalo součástí rodinného života. Můj tatínek byl také architekt, a v jeho prvorepublikových návrzích byla kuchyň vždycky oddělená. Jenže hned vedle ní ležel pokojík pro služku a jídlo se servírovalo v salonu. Dneska je vaření rituálem, který drží rodinu pohromadě. A navíc hrnce nebo třeba kořenky jsou přece tak krásné...
LN: Pro ložnici se v bytech často vyhradil nejmenší pokojík. Platí to i v současné době?
Tohle je především otázka peněz. Základní rovnice totiž zní: laciný byt = malé ložnice. Navrhoval jsem ale i rodinné domy, ve kterých si klienti přáli pětadvacetimetrové ložnice. Otázkou je, jestli potom vědí, co v takové velké ložnici vůbec dělat.
LN: A co dětské pokoje? Tam doporučují větší prostor i psychologové...
Dětský pokoj má být samozřejmě velký. Tady ale zní otázka jinak. Dětský pokoj využije potomek deset patnáct let, a co pak? A co když se narodí další dítě opačného pohlaví, takže bude časem třeba další dětský pokoj? Na jedné straně stojí strnulost bytu, který nelze měnit každou chvíli, a na straně druhé měnící se potřeby.
LN: Módou posledních let jsou velké koupelny. Nejde jejich rozměr někdy už na úkor ostatních prostor?
To mi berete z úst! Jejich rozměry už často postrádají smysl, koupelna má být především účelná. Ale lidi takhle ještě stále reagují na panelákové byty.
LN: Zeptám se tedy obecněji: Považujete za důležitější celkovou plochu bytu, anebo počet místností?
Samozřejmě jednoznačně celkovou plochu. Investoři bytových projektů ale chtějí naopak na menší ploše víc místností. Dobře vědí, že čtyřicetimetrový 2 + k.k. prodají daleko snáze než 1 + k.k. o stejné ploše. Klientů preferujících americký způsob bydlení - tedy jeden velký členěný prostor, je u nás stále jako šafránu.
LN: K čemu slouží v nových bytech balkony a terasy? Jde stále jen o sušárnu prádla?
Ale vůbec ne. Bez balkonu nebo terasy je nový byt prakticky neprodejný. Musí být tak velký, aby se tam dalo sedět za stolem a ještě se tam vešel minimálně květník. Lidé prostě začali vnímat balkony a terasy jako součást bytu. Jediným problémem je, že nežijeme v Itálii. Terasu jako další pokoj lze využívat v našich podmínkách zhruba od května do září, a ještě jen občas.
LN: Bez čeho dalšího je nový byt těžko prodejný?
Například bez samostatných úložných prostor. Komora nebo spíž je dnes standardní součástí nového bytu.
</TEXT>
<HEADING>
LN: Stoupají také nároky na vybavení nových bytů?
</HEADING>
<TEXT>
Ale samozřejmě. Lidé už jsou ochotni do kvality svého bydlení investovat. Nové byty se ale většinou stavějí ve standardní kvalitě, s lacinými koberci či obklady. Nový uživatel už si byt vylepší sám podle svého gusta.
LN: A co třeba světelné podmínky? Mají vaši zákazníci nějaké specifické nároky týkající se počtu, velikosti a směrování oken?
Tohle si lidé vůbec neuvědomují. Na plánu většinou ani nepoznají, kde je okno umístěno, jak bude velké a co z toho pro kvalitu bydlení plyne. Nároky kladou naopak investoři: Oken co nejméně a co nejmenší. Metr čtvereční okna stojí totiž zhruba třikrát více než metr čtvereční zdi.
LN: Jak se vám jako architektovi dělají podobné kompromisy?
Těžko, jako každému architektovi. Jenže já ty peníze na realizaci svých projektů nemám a nepostavený dům prostě neexistuje.
LN: Jak byste si podle svého nejlépe poradil s osmdesátimetrovým bytem?
Vzhledem k tomu, že mám děti, potřebuji dvě ložnice. Těm bych věnoval zhruba po šestnácti metrech, nějaké místo by zabrala přiměřená koupelna... No a na centrální obývací prostor s kuchyňským koutem by zůstalo krásných pětačtyřicet metrů.
</TEXT>
<HEADING>
Ukázky bytů v nově postavených domech
</HEADING>
<TEXT>
1 VILADOMY NOVÉ KATEŘINKY V PRAZE 4 garsonka s větším obývacím pokojem spojeným s kuchyňským koutem, koupelnu oddělenou od toalety, cena 1 m 2 od 19 980 do 22 290 Kč standardní vybavení: v pokoji PVC, v kuchyni, chodbě, koupelně a WC keramická dlažba, keramické obklady do výše dvou metrů, plastová okna s izolačním dvojsklem
2 BYTOVÝ DŮM HOMOLKA V PRAZE 5 - MOTOLE byt se třemi pokoji a dvěma balkony, obývací pokoj je propojený s kuchyňským koutem, cena 1 m 2 od 26 040 Kč standardní vybavení: v obývacím pokoji a kuchyňském koutě je plovoucí podlaha, v koupelně dlažba s podlahovým vytápěním, tuzemská dlažba na WC, chodbě, balkoně, v šatně i komoře, plastová okna
3 BYTOVÝ DŮM NOVÝ PROSEK V PRAZE 9 byt má jednu ložnici a obývák spojený s kuchyňským koutem, koupelnu oddělenou od toalety a terasu, cena 1 m 2 od 19 292 Kč standardní vybavení: v koupelně a WC dlažba, v předsíni PVC, obklady do výše dvou metrů, sanitární keramika i baterie tuzemské, okna plastová, kuchyně není součástí dodávky
4 BYTOVÝ DŮM PODVINNÝ MLÝN V PRAZE 9 byt se třemi ložnicemi, dvěmi koupelnami s toaletou a dvěma balkony, obývací pokoj propojený s kuchyňským koutem, cena 1 m 2 od 30 800 Kč standardní vybavení: keramické dlažby v kuchyni, koupelně a WC, na balkonech, keramické obklady v koupelně i na WC, okna dřevěná, zasklená vakuovaným dvojsklem
</TEXT>
</DOC>
<DOC>
<DOCID>LN-20020611089</DOCID>
<DOCNO>LN-20020611089</DOCNO>
<DATE>06/11/02</DATE>
<TITLE>
Dříve byl největší zájem o elektrické sekačky, dnes je poptávka spíše po benzinových
</TITLE>
<TEXT>
Chcete si pořídit novou sekačku, protože ta stará vám dosluhuje, neseče podle vašich představ nebo se při sekání zbytečně nadřete? Podle čeho se při výběru řídit a kolik za nový stroj zaplatíte, si můžete přečíst v dnešní příloze?
"Dříve dávali lidé přednost elektrickým sekačkám, dnes chtějí benzinové," říká Luděk Patera, majitel obchodu se zemědělskou a zahradní technikou. Podle něj v poslední době dávají zákazníci přednost kvalitnějším a zároveň dražším strojům. "Už nehledají to nejlevnější. Záleží jim více i na materiálu, ze kterého je sekačka vyrobena," míní Patera. "Klient by se měl při výběru samozřejmě řídit především tím, jaký má pozemek, tedy co do velikosti a členitosti, jak vysoké strniště chce na trávníku mít a jak často je ochotný ho sekat," radí Jaroslav Skotek, majitel obchodu Stilgarden, který nabízí zahradní stroje. Nejnižšího sestřihu dosáhnete ruční vřetenovou sekačkou. Výšku takto sečeného strniště lze měřit takřka na milimetry. "Nejčastěji používají tyto sekačky ve Velké Británii na udržování anglických trávníčků. Je tedy nejvhodnější pro ty, kteří chtějí mít u domu dokonale posečený okrasný trávník," míní Patera. Vzrostlejší trávu už ale nože nedokážou dobře useknout. Aby tedy sekačka skutečně odvedla svou práci dobře, je nutné sekat trávník často. Proto se vřetenové ruční sekačky používají na kosení hlavně menších ploch. Na větší zatravněné plochy je lepší pořídit si elektrickou na kolečkách. Ta nejlevnější vás přijde na 3000 korun. Náklady na provoz i pořízení jsou menší než na benzinovou sekačku. Navíc je méně hlučná a i její údržba je podstatně méně náročná. O elektromotor se starat nemusíte. "Stačí jen čistit sací kanálky a čas od času nabrousit a vyvážit nůž. Pokud kola nemají ložiska, je dobré je promazávat," radí Patera. Provzdušňovací elektrické sekačky trávník navíc zbaví mechů a díky ozubenému válci lehce prokypří. Takovou sekačku lze pořídit od 6200 korun. Kabely elektrických strojů ale omezují dosah sekaček. Máte-li rozlehlou zahradu, je vhodnější uvažovat o benzinové. Náklady na provoz, hlučnost i pořizovací cena jsou sice vyšší, ale bezproblémově se dostanete i do odlehlejších částí zahrady. Při údržbě benzinových strojů je nutné kromě broušení a vyvažování nože a mazání koleček také měnit olej a čas od času vyměnit nebo vyčistit vzduchový filtr. Za nejlevnější benzinovou sekačku bez pojezdu zaplatíte od 6500 korun, s pojezdem od 11 tisíc korun. Připlatit si musíte i za funkce provzdušňování nebo mulčování, o které je v poslední době stále větší zájem. "Při mulčování je sečená tráva na jemno nasekána. Zůstává ležet na trávníku, čímž zabraňuje jeho vysychání a působí zároveň jako přírodní hnojivo," vysvětluje Patera výhody tohoto zařízení. Ideální je používat mulčování na trávě vysoké do deseti centimetrů, kdy jsou useknuty jen konečky (zhruba dva centimetry) trávy, které mohou zapadnout do strniště. "Není dobré to používat pořád. Nejlépe je dvakrát třikrát trávník normálně posekat a potřetí použít mulčování," radí Patera. Stroje, které sekají a zároveň umějí mulčovat, stojí od 8 tisíc korun bez pojezdu a od 10 tisíc spojezdem. Na veliké souvislé a ne příliš členité terény se už vyplatí pořídit si traktor (od 2000 metrů čtverečních a výš). Nejlevnější stroj, ve kterém se vozíte a zároveň sečete, ale vyjde minimálně na 47 tisíc korun. V místech, kam se normální sekačkou nedostanete nebo nevysečete trávu dokonale (okolo stromků, keřů, podél plotů a podobně), je dobré používat sekačky strunové. Podle prostoru, který je potřeba posekat, zvolte výkon sekačky. "Do sto metrů čtverečních stačí výkon okolo 270 W," míní Skotek. Na větší plochu je vhodnější výkon od 1000 W. Jak dlouho vám sekačka vydrží, záleží ina materiálu, ze kterého je vyrobena. Nejčastěji používané materiály jsou plast, hliník nebo plech. Hliník je na rozdíl od plechu více odolný vůči korozi. Plech je zase odolnější proti proražení. "Někomu vydrží sekačka i dvacet let. V průměru zákazníci mění staré sekačky za nové zhruba jednou za pět až sedm let," uzavírá Patera.
</TEXT>
<HEADING>
Jak vybírat sekačku
</HEADING>
<TEXT>
* ruční vřetenová: nízký sestřih po vzoru anglických trávníků, vhodné pro menší plochy (maximálně do 300 m 2), je však nutné sekat trávník často
* strunová: vhodné především pro dosekání a tam, kam se s běžnou sekačkou nedostanete (na obsekání stromů, keřů a podobně)
* elektrická na kolečkách: vhodná pro sekání už i větších ploch, je méně hlučná než benzinová, méně finančně náročná na koupi i provoz, sekání je však omezováno délkou kabelu
* benzinová: ideální pro větší plochy, bez omezení se dostanete i do odlehlejších koutů zahrady
* traktor: vhodný pro velké souvislé (ale ne příliš členité) terény
ÚDRŽBA SEKAČEK
</TEXT>
<HEADING>
Elektrické
</HEADING>
<TEXT>
* čištění sacích kanálků * pokud v kolech nejsou ložiska, je nutné kola pravidelně promazávat * broušení a vyvažování nože
</TEXT>
<HEADING>
Benzinové
</HEADING>
<TEXT>
* pokud v kolech nejsou ložiska, je nutné kola pravidelně promazávat * broušení a vyvažování nože * vyměňovat olej * čistit a vyměňovat vzduchový filtr
</TEXT>
<HEADING>
Ceny sekaček
</HEADING>
<TEXT>
* ruční vřetenová od 1800 do 3000 Kč * strunová od 600 do 3000 Kč * elektrická strunová od 2000 do 6000 Kč * elektrická na kolečkách od 3000 do 8000 Kč * elektrická s provzdušňováním od 6200 Kč * benzinová 6500 Kč a více * benzinová s mulčováním bez pojezdu od 8000 Kč * benzinová s mulčováním s pojezdem od 11 000 Kč * benzinová s provzdušňováním od 11 000 Kč * traktor od 47 000 Kč a více
* ruční vřetenová od 1800 do 3000 Kč * strunová od 600 do 3000 Kč * elektrická strunová od 2000 do 6000 Kč * elektrická na kolečkách od 3000 do 8000 Kč * elektrická s provzdušňováním od 6200 Kč * benzinová 6500 Kč a více * benzinová s mulčováním bez pojezdu od 8000 Kč * benzinová s mulčováním s pojezdem od 11 000 Kč * benzinová s provzdušňováním od 11 000 Kč * traktor od 47 000 Kč a více
</TEXT>
</DOC>
<DOC>
<DOCID>LN-20020611090</DOCID>
<DOCNO>LN-20020611090</DOCNO>
<DATE>06/11/02</DATE>
<TITLE>
Sean Penn coby retardovaný otec bojuje o možnost vychovávat svou dcerku
</TITLE>
<TEXT>
Snímek Jmenuji se Sam, za nímž stojí převážně ženský tvůrčí tým, patří k titulům, které dojmou i nejotrlejší filmové diváky. Kupodivu k tomu stačí jen velmi málo citového vydírání, které vyvažují silné herecké výkony a léty prověřené hity Beatles.
Ještě donedávna platilo, že se za kvalitní kreace duševně či mentálně postižených hrdinů rozdávaly sošky Oscarů. Sympatický autista Rain Man imoudrý retardovaný Forrest Gump svým představitelům tuto slast zaručili. Iletos se mezi oscarovými kandidáty objevili herci, jejichž postavy žijí tak trochu v jiném světě: vynikající interpret slabomyslného tatínka Sama, Sean Penn, ovšem zůstal stát před branami vítězství stejně jako Russell Crowe coby schizofrenní matematik v Čisté duši či Judi Denchová jako spisovatelka Iris Murdochová sužovaná alzheimerem. Už samotný postup do oscarového finále naznačuje, že dobrý herec podobnou příležitost využije až do dna. S jeho výkonem film obvykle stojí i padá. Sean Penn věnoval svému Samovi skutečně mimořádnou péči: směsice bezradné nervnosti a dětské bezbrannosti působí roztomile i mrazivě zároveň. Sam je muž, který mentálně zamrzl na úrovni sedmiletého dítěte. Poté, co se jeho náhodná známost - bezdomovkyně - zřekne malé Lucy, rozhodne se dceru vychovat sám. Děvčátku se paradoxně vůbec nežije špatně, vyrůstá obklopeno světem věčných dětí a písniček Beatles. Problém nastane až ve chvíli, kdy Lucy začne chodit do školy a chystá se překročit hranici, za niž se její otec nikdy nedostal. Dcera prostě podvědomě odmítá být chytřejší než tatínek. Ve škole se jí výrazně nedaří a zodpovědné osoby rozhodnou, že by měla vyrůstat v "ideálnější" rodině. Začíná soudní boj, v němž proti sobě stojí chladně racionální uvažování a lidsky přirozená schopnost milovat.
</TEXT>
<HEADING>
Kdo je vlastně divný?
</HEADING>
<TEXT>
Film se kupodivu nesnaží agitačně prosazovat právo sociálních menšin na rodičovství, ale klade zcela obecnou a legitimní otázku: Kdo je opravdu způsobilý vychovávat dítě? Jako ideální kontrastní postava slouží Samovi ambiciózní právnička Rita (Michelle Pfeifferová), která se ujme jeho případu. Má sice vysokoškolské vzdělání a vlastní praxi, ale jako rodič naprosto selhává. Workoholička Rita, jíž Pfeifferová propůjčila snad až přespříliš zbrklosti a hektičnosti, nedokáže se svým synkem navázat základní komunikaci, natož pevný mateřský vztah. Oč přirozeněji působí spontánní Sam, který prostě intuitivně tuší, že malé dítě potřebuje pevný režim - tak jako on sám, že je musí často chválit, chodit s ním do parku a před spaním číst knížku, byť by to byla dokola stále ta stejná. Pennův Sam není chudák, nad nímž se ustrne i ten nejtvrdší kámen, má své lidsky stinné stránky, ale i dravost a odhodlání. Jeho základním handicapem je, že má mantinely hodnot nastavené jinak, než je obvyklé. Nikde ovšem není psáno, že je má nastavené špatně. Film se ostatně snaží rozdíl mezi "normálními" a "postiženými" relativizovat každou chvíli. Když si Rita objednává omeletu, chce ji pouze z bílků a bez tuku. Sam zase odmítá mít na jednom talíři současně žluté a zelené jídlo. Zatímco jednomu servírka beze všeho vyhoví, na druhého nevěřícně zírá. Ale jaký je v tom vlastně rozdíl? Nenápadný snímek, který má v sobě křehkost, dojetí i humor, se nesnaží revolučně převracet klišé. Spíš mezi nimi vcelku obratně protančí. Vedle konvenčních a mnohokrát viděných situací může nabídnout překvapivě silné scény, které zasáhnou každého, kdo byl někdy konfrontován s rodičovskými povinnostmi.
Jmenuji se Sam (I Am Sam)
USA 2001
Scénář: Kristine Johnsonová, J. Nelsonová
Režie: Jessie Nelsonová
Kamera: Elliot Davis
Hudba: John Powel
Hrají: Sean Penn, Michelle Pfeifferová, Dakota Fanningová, Dianne Wiestová, Laura Dernová a další
Distribuce v ČR: Warner Bros.
Premiéra: 30. května 2002
</TEXT>
</DOC>
<DOC>
<DOCID>LN-20020611091</DOCID>
<DOCNO>LN-20020611091</DOCNO>
<DATE>06/11/02</DATE>
<TITLE>
Dušan Karpatský
</TITLE>
<TEXT>
Letošnímu laureátovi Ceny INA za šíření chorvatské kultury ve světě je věnována chorvatsko-česká monografie, vydaná v Záhřebu (editor Mijo Ivurek). Život a dílo literárního historika, kritika a překladatele Dušana Karpatského (nar. 1935), to je vysoce kvalifikovaná, věrná a s láskou konaná služba kulturní vzájemnosti česko-chorvatské. První překlad z chorvatštiny zveřejnil Karpatský roku 1958, dnes jeho bibliografie čítá 88 knih, 7 divadelních a 11 rozhlasových her (řeč je pouze o překladech do češtiny). Záhřebská pocta (cena i výpravná kniha s řadou barevných fotografií na 132 str.) přiřazuje Karpatského k těm osobnostem, které došly v cizině většího uznání než doma. jas
Pavilon žen
</TEXT>
<HEADING>
VIDEO
</HEADING>
<TEXT>
Drama podle románu Pearl S. Buckové, laureátky Nobelovy ceny, režíroval čínský tvůrce Ho Yim. Příběh nás zavádí do Číny na sklonku 30. let minulého století, kdy americký kněz-lékař Andre (Willem Dafoe) zachrání život rodící přítelkyni paní Wu (Yan Luo, která se podílela i na scénáři). Její despotický manžel si do domu přivede mladší partnerku, ale ta naváže citový vztah se synem Wuových. Netrvá dlouho a mezi Andrem a kultivovanou W u rovněž přeskočí jiskřička vášně... Střet orientální tradice se západním individualismem končí lidovědemokratickým "politickým školením". Nelze však přehlédnout klady této milostné anabáze dvou generací: kameru, hudbu a herecké výkony. pan
</TEXT>
<HEADING>
Milan Knížák
</HEADING>
<TEXT>
Do 26. června probíhá v galerii JMC na zámku v Dobříši výstava děl současného ředitele Národní galerie. Tentokrát jde o nevelkou přehlídku různorodých projevů. V expozici je instalováno několik pláten s "klasickou" malbou či asambláže najdeme zde sérii kreseb aktů i méně obvyklé projevy. K těm patří zajímavé fantazijní erotické kompozice na bílých keramických mísách nebo digitálně upravené fotografie větších formátů. Knížák výstavou potvrdil svou všestrannost, nevšední uvolněnost i schopnost být rázným kritikem své doby (Ilustrace k nové bibli). Celkový dojem kazí prodejní exponáty - suvenýry místních autorů, které visí v prostorách galerie. dur
Do 26. června probíhá v galerii JMC na zámku v Dobříši výstava děl současného ředitele Národní galerie. Tentokrát jde o nevelkou přehlídku různorodých projevů. V expozici je instalováno několik pláten s "klasickou" malbou či asambláže najdeme zde sérii kreseb aktů i méně obvyklé projevy. K těm patří zajímavé fantazijní erotické kompozice na bílých keramických mísách nebo digitálně upravené fotografie větších formátů. Knížák výstavou potvrdil svou všestrannost, nevšední uvolněnost i schopnost být rázným kritikem své doby (Ilustrace k nové bibli). Celkový dojem kazí prodejní exponáty - suvenýry místních autorů, které visí v prostorách galerie. dur
</TEXT>
</DOC>
<DOC>
<DOCID>LN-20020611092</DOCID>
<DOCNO>LN-20020611092</DOCNO>
<DATE>06/11/02</DATE>
<TITLE>
Show zakládajícího člena Pink Floyd přihlíželo šest tisíc lidí
</TITLE>
<GEOGRAPHY>PRAHA</GEOGRAPHY>
<TEXT>
Poprvé do České republiky zavítal v rámci svého největšího sólového turné In The Flesh bývalý člen legendární kapely Pink Floyd Roger Waters. Publikum aplaudovalo jak skladbám z Watersova působení ve skupině, tak z jeho sólové dráhy zaznamenaným na nedávno vydaném albu Flickering Flame. Na turné, jež probíhá pod stejným názvem jako série koncertů Pink Floyd v roce 1977, Waterse doprovází jako klávesista i jeden z jeho tří synů. Skupina Pink Floyd začínala v polovině 60. let extravagantními koncertními happeningy. Přelomovým bylo album The Dark Side of the Moon (1973). Multimediálním projektem The Wall z roku 1979, jehož autorem byl právě W aters, skončila nejslavnější éra kapely. Waters natočil sólové album The Pros and Cons of Hitchhiking a poté Radio K.A.O.S. (1987), válka v Perském zálivu ho inspirovala k zatím poslednímu studiovému projektu Amused to Death (1992).
PRAHA - Poprvé do České republiky zavítal v rámci svého největšího sólového turné In The Flesh bývalý člen legendární kapely Pink Floyd Roger Waters. Publikum aplaudovalo jak skladbám z Watersova působení ve skupině, tak z jeho sólové dráhy zaznamenaným na nedávno vydaném albu Flickering Flame. Na turné, jež probíhá pod stejným názvem jako série koncertů Pink Floyd v roce 1977, Waterse doprovází jako klávesista i jeden z jeho tří synů. Skupina Pink Floyd začínala v polovině 60. let extravagantními koncertními happeningy. Přelomovým bylo album The Dark Side of the Moon (1973). Multimediálním projektem The Wall z roku 1979, jehož autorem byl právě W aters, skončila nejslavnější éra kapely. Waters natočil sólové album The Pros and Cons of Hitchhiking a poté Radio K.A.O.S. (1987), válka v Perském zálivu ho inspirovala k zatím poslednímu studiovému projektu Amused to Death (1992).
</TEXT>
</DOC>
<DOC>
<DOCID>LN-20020611093</DOCID>
<DOCNO>LN-20020611093</DOCNO>
<DATE>06/11/02</DATE>
<TITLE>
Macourkovi žáci 3. B se v sedmi nových příbězích vypravili do historie. Nestárnoucí Mach a Šebestová prožívají další dramatické i humorné příhody, v nichž nakonec - díky kouzelnému sluchátku všechno dobře dopadne.
</TITLE>
<TEXT>
Miloš Macourek (nar. 1926) si po předchozích čtyřech knižních souborech (Mach a Šebestová ve škole, Mach a Šebestová za školou, Mach a Šebestová na prázdninách, Mach a Šebestová na cestách) ponechal i tentokrát pootevřená dvířka k případným příštím sluchátkovým fantaziím. To je jen dobře. Zkušený autor se drží vyzkoušených reálií, stylu i jazykových prostředků, a tak jsou Mach, Šebestová a pes Jonatán obklopeni "svými lidmi", v jednom případě už v názvu příběhu (Jak Mach a Šebestová zabránili Horáčkovi, aby vládl českému národu).
</TEXT>
<HEADING>
Klobouk, kvasnice, nebo trolejbus
</HEADING>
<TEXT>
Macourkovy větné konstrukce mají jako obvykle velkou délku (vytvářející dostatečný prostor pro napětí mezi spisovným a nespisovným jazykem), lhostejno zda na začátku, uprostřed, nebo na konci vypravování: "Jednou zůstali Mach s Šebestovou a Jonatánem doma u Machů, aby viděli tetu Máňu v televizi, byla už ve třetím kole soutěže o milion korun, všichni v rodině jí drželi palce a diváci v televizi taky, na tetě bylo vidět, že je nervózní, ale přesto se hezky usmívala, právě dostala otázku, co nosí člověk na hlavě, jestli klobouk, kvasnice, nebo trolejbus, teta řekla klobouk a všichni jí tleskali, Šebestová kroutila hlavou, Machu, to snad není možný, to je fakt pro úplně blbý lidi, vtom ale moderátor řekl, a teď pozor, paní Marie, teď už jde opravdu o hodně peněz, a položil tetě otázku, jaké oči měla francouzská královna Marie Antoinetta, za á hnědé, za bé zelené, za cé modré, na tetě bylo vidět, že je úplně vedle, ale moderátor řekl, jen klid, času máte dost, taky se můžete s někým poradit, třeba i telefonicky, a sotva to řekl, teta už vytáčela číslo k Machovům, protože od té příhody, co byl strýc Karel čápem, věděla, že Mach s Šebestovou mají kouzelné sluchátko, a tak když se teta ozvala, Mach jí řekl, moment, teto, už se na tom pracuje, protože to už Šebestová prosila kouzelné sluchátko, aby tu francouzskou královnu přivolalo, a když se ta panovnice objevila v pokoji, Mach na ni koukl a řekl do sluchátka, teto Máňo, je to jasný, má modrý oči, takže je to za cé." Mimochodem, právě Macourkovo jazykové bohatství je výrazně oslabeno ve svazku Mach, Šebestová a kouzelné sluchátko (Albatros 2001). "Knížka podle celovečerního hraného filmu" sice vyšla pod Macourkovým jménem, jde však o převyprávění scénáře, které pořídil Pavel Sýkora. Možná jsou Mach a Šebestová v historii výchovnější, didaktičtější než jindy. Je to chyba? Pokud ano, malí čtenáři ji ani nepostřehnou, starší ji snad autorovi odpustí. Tu "strýček Albert vyhrál (...) fůru peněz, za které se pak koupilo dětské hřiště", támhle zas "Beránkovi (...) dokonce řekli, že zaplatí novou střechu pro celý činžák, jako dárek pro ostatní nájemníky", jinde "Mach s Šebestovou jdou spát, a spí se jim krásně, jako každému, kdo má za sebou kus záslužné práce, která se podařila". Naposled citovaná slova završují závěrečný příběh, a tím i celou knihu. Miloš Macourek se tu do svých literárních postav může bez rozpaků projektovat. Také on "má za sebou kus záslužné práce, která se podařila". Trampoty Macha a Šebestové patří k tomu nejlíbeznějšímu, co se v posledních padesáti letech napsalo česky (a nejen pro děti).
Miloš Macourek: Mach a Šebestová v historii
Ilustroval Adolf Born
Albatros, Praha 2002, 110 str.
</TEXT>
</DOC>
<DOC>
<DOCID>LN-20020611094</DOCID>
<DOCNO>LN-20020611094</DOCNO>
<DATE>06/11/02</DATE>
<TITLE>
Pražský komorní balet se v novém projektu na závěr sezony předvedl ve špičkové formě
</TITLE>
<HEADING>
BALET
</HEADING>
<TEXT>
Na závěr letošní divadelní sezony představil Pražský komorní balet večer složený z prací tří choreografů - Mariky Hanušové, Petra Zusky a Libora Vaculíka. Dramaturgicky vyvážený večer ukázal soubor ve výtečné formě - jeho členové vždy překvapují vyzrálostí, tvárností tanečního a výrazového projevu.
Marika Hanušová sáhla po předloze Zdeňka Jirotky a jeho Saturninovi. Zdařilo se jí do poměrně malé časové plochy přenést hlavní zápletky románu, vystihnout charaktery jednotlivých postav - Saturnina, Jiřího, Dědečka, Barbory a tety Kateřiny, jejího syna Milouše. I vybraná hudební předloha - Koncertní fantazie na motivy Carmen od Pabla de Sarasateho - skvěle korespondovala s jemným humorem a nadsázkou, které choreografka do svého nápaditého dílka vložila. Nelze přehlédnout její cit, s nímž se jí daří "harmonizovat" gesto s hudbou a hereckým výrazem. Pracuje se znalostí současných tanečních technik, hledá a nachází vlastní pohybový názor. Nesnaží se o pohybový popis děje ani Saturninova příběhu, vyhledává drobné zápletky - těm "dominuje" příhoda s koblihami, které v závěru Saturnin vhazuje mezi překvapené diváky.
</TEXT>
<HEADING>
Zuskovo magické myšlení
</HEADING>
<TEXT>
Choreograf Petr Zuska patří k tvůrcům, kteří slaví úspěchy také v zahraničí. Pro Pražký komorní balet již vytvořil několik choreografií. Jeho tvorba byla vždy niterná, vystihující nejskrytější záchvěvy mysli a duše. Jeho magické myšlení jako by nemělo hranice. Jestliže známe Petra Zusku jako tvůrce, který dává přednost závažnějším tématům, tentokrát byl Mariin sen pro mnohé překvapením. Jeho choreografie je hypotetickou představou toho, co se skrývá za zdokumentovanou výpovědí snu Marie Taglioni, jedné z nejslavnějších tanečnic první poloviny devatenáctého století. Jak a kde se k ní Petr Zuska dostal, nám neprozrazuje. A to nakonec není podstatné. Jeho výklad zachyceného snu je úsměvnou hříčkou - o tom, jak křehká je vlastně hranice mezi snem a skutečností, snad i o tom, jaký je svět mužů bez žen, svět žen bez mužů; jak si odporují, někdy ladí, proplétají se a míjí. A tak za tónů slavného Pugniho Pas de quatre se publiku netají dech nad čtyřmi éterickými tanečnicemi, ale baví se "soubojem" čtyř mužů, kteří bojují nejen o sebe, ale také o své sny... Zuskův humor je laskavý a skrývá v sobě více sdělení, než by se na první pohled zdálo. Pohybová imaginace tohoto choreografa je bohatá, kultivovaná a inteligentní. Jeho příchod do vedení baletu Národního divadla od nové sezony je příslibem nového tvůrčího potenciálu.
</TEXT>
<HEADING>
Tanečně-výtvarné obrazy Libora Vaculíka
</HEADING>
<TEXT>
Libor Vaculík jako nejzkušenější protagonista večera představil svou taneční fantazii na Brahmsovy Uherské tance - Tance podle Brahmse. Vaculík náleží k choreografům se širokým záběrem - od krátkometrážních děl až po celovečerní tituly. Vysoce muzikální cítění spolu s ojedinělou schopností uchopení jak velkorysého, tak intimního pohybového gesta z něho dělá jednoho z našich nejvýraznějších a nejplodnějších tanečních tvůrců. Jednotlivé věty jsou zároveň krásnými tanečně-výtvarnými obrazy: červený horizont scény a tanečníci v nachových kostýmech vytvářejí působivé kompozice, kresebně čisté a detailně propracované. Pražský komorní balet tímto večerem představuje současnou českou tvorbu. Ta není současná pouze dobou svého vzniku, ale především pohybovou formou a sdělením, vycházejícími z profesionálních znalostí oboru. Přidáme-li k tomu "poctivost", s níž choreografové ke své práci přistupují, máme před sebou práce těch nejvyšších uměleckých kvalit.
Libor Vaculík jako nejzkušenější protagonista večera představil svou taneční fantazii na Brahmsovy Uherské tance - Tance podle Brahmse. Vaculík náleží k choreografům se širokým záběrem - od krátkometrážních děl až po celovečerní tituly. Vysoce muzikální cítění spolu s ojedinělou schopností uchopení jak velkorysého, tak intimního pohybového gesta z něho dělá jednoho z našich nejvýraznějších a nejplodnějších tanečních tvůrců. Jednotlivé věty jsou zároveň krásnými tanečně-výtvarnými obrazy: červený horizont scény a tanečníci v nachových kostýmech vytvářejí působivé kompozice, kresebně čisté a detailně propracované. Pražský komorní balet tímto večerem představuje současnou českou tvorbu. Ta není současná pouze dobou svého vzniku, ale především pohybovou formou a sdělením, vycházejícími z profesionálních znalostí oboru. Přidáme-li k tomu "poctivost", s níž choreografové ke své práci přistupují, máme před sebou práce těch nejvyšších uměleckých kvalit.
</TEXT>
</DOC>
<DOC>
<DOCID>LN-20020611095</DOCID>
<DOCNO>LN-20020611095</DOCNO>
<DATE>06/11/02</DATE>
<TITLE>
Letos již potřetí hostuje v Městském divadle v Ústí nad Labem soubor z univerzity v kanadském Vancouveru. Tentokrát zde nastudoval operu Julesa Masseneta Manon.
</TITLE>
<GEOGRAPHY>PRAHA</GEOGRAPHY>
<TEXT>
První společnou inscenací studentů z University of British Columbia a českých umělců byla Mozartova Zahradnice z lásky, v roce 2001 přivezli Kanaďané operu Roberta Warda The Crucible (Hon na čarodějnice). Studenti, jejichž věkový průměr činí asi 20 let, si zazpívali také ve Straussově Netopýrovi, Gounodově Faustovi a Markétce a Janáčkově Lišce Bystroušce, jejíž derniéra je na programu 19. června. "Měsíční intenzivní kurs spočívá v tom, že hosté společně s naším souborem nastudují novou inscenaci a zároveň kanadské pěvce dosadíme do stávajících produkcí," vysvětlil LN ředitel divadla Petr Jonáš, jenž považuje spolupráci za příkladnou a velmi obohacující pro obě strany. Massenetovu Manon, vrcholné dílo francouzské opéra lyrique, nastudovala režisérka Nancy Hermistonová. Výtvarnicí scény je Alessia Carpoca, autorem choreografie Vladimír Nečas. Hudební stránku má na starosti dirigent Norbert Baxa. Opera na námět slavného románu abbé Prévosta bude v Městském divadle v Ústí nad Labem uvedena dnes, ve čtvrtek 13. června a v neděli 16. června ve francouzském originále s českými titulky. Česká televize pořídila z tohoto představení a zákulisí ústeckého divadla dokumentární snímek, který by měla odvysílat v listopadu.
PRAHA - První společnou inscenací studentů z University of British Columbia a českých umělců byla Mozartova Zahradnice z lásky, v roce 2001 přivezli Kanaďané operu Roberta Warda The Crucible (Hon na čarodějnice). Studenti, jejichž věkový průměr činí asi 20 let, si zazpívali také ve Straussově Netopýrovi, Gounodově Faustovi a Markétce a Janáčkově Lišce Bystroušce, jejíž derniéra je na programu 19. června. "Měsíční intenzivní kurs spočívá v tom, že hosté společně s naším souborem nastudují novou inscenaci a zároveň kanadské pěvce dosadíme do stávajících produkcí," vysvětlil LN ředitel divadla Petr Jonáš, jenž považuje spolupráci za příkladnou a velmi obohacující pro obě strany. Massenetovu Manon, vrcholné dílo francouzské opéra lyrique, nastudovala režisérka Nancy Hermistonová. Výtvarnicí scény je Alessia Carpoca, autorem choreografie Vladimír Nečas. Hudební stránku má na starosti dirigent Norbert Baxa. Opera na námět slavného románu abbé Prévosta bude v Městském divadle v Ústí nad Labem uvedena dnes, ve čtvrtek 13. června a v neděli 16. června ve francouzském originále s českými titulky. Česká televize pořídila z tohoto představení a zákulisí ústeckého divadla dokumentární snímek, který by měla odvysílat v listopadu.
</TEXT>
</DOC>
<DOC>
<DOCID>LN-20020611096</DOCID>
<DOCNO>LN-20020611096</DOCNO>
<DATE>06/11/02</DATE>
<TITLE>
Známý zpěvák se vrátil k autorovi svého největšího hitu Randymu Newmanovi
</TITLE>
<TEXT>
Cockerovy nahrávky se nejlépe poslouchají při noční jízdě pohodlným autem. Pro řadu lidí znamená CD s jeho jménem záruku toho, že písnička začne, proběhne a šťastně skončí, což není málo.
Album Respect Yourself nepatří v dlouhé kariéře Joea Cockera k těm nejdůležitějším. Neobsahuje žádné úžasné hity a svůj žánr nikam neposouvá. Jenomže Cockerovi možná ani nešlo o víc než o navození uvolněné, pokojné nálady a odvedení solidního pěveckého výkonu, na který jsou jeho posluchači už léta zvyklí. Šedivý mistr bílého soulu si umí vybrat autory, kteří vyhoví potřebám velkého hlasu a poskytnou mu dostatek prostoru. Tentokrát našel partnera v kytaristovi vlastní kapely Johnu Shanksovi, jenž se skvěle trefil do šéfova vkusu. Na druhé straně některé jeho skladby by bez Joea Cockera mohly ještě hodně dlouho ležet v šuplíku. Cédéčku, jehož svižnou titulní píseň Respect Yourself lidem jistě zoškliví řada komerčních rádií, vévodí coververze. Vedle známé balady Michaela Hutchence Never Tear Us Apart s krásným veršem "všichni máme křídla, ale někteří z nás nevědí nač" je to zejména neskutečně protrpěný kousek Every Time It Rains od Randyho Newmana (mimo jiné složil největší "pecku" Joea Cockera You Can Leave Your Hat On). Těžko říci, zda zapracovala náhoda, či zda menší zopakoval většího, nicméně název Newmanovy písně tvoří leitmotiv Shanksova dílka Leave A Light On (nemluvě o tom, že Hutchencův verš "tvé slzy bych proměnil ve víno" doznal "značných" změn v Shanksově skladbě You Took It So Hard: "kdybych změnil slzy ve víno"...) Ani Love Not War, pokus o nejmodernější zvuk a styl, nedopadl nejhůře, jenže podobné "zvláštnůstky" v daleko vybroušenější formě nabídlo minulé album No Ordinary World. Za zmínku stojí snad jen propracovanost textu první sloky: "Přesně před 24 hodinami zvuk, který vydalo mé rozbíjející se srdce, zazněl místností a přerušil tok tvé řeči. Nechci do boje dřív než ve 3 ráno - až pak proloupnu rudé oči a začnu znovu." Zásadní dojem z nahrávky se vytrácí s posledními tóny marného půlnočního výkřiku Midnight Without You, který v bookletu zmírá lakonickými slovy "clock on the wall steps in the hall". CD Respect Yourself není "nenapadnuté", je jen příliš nenápadné.
Joe Cocker: Respect Yourself
EMI Records 2002 Čas 48:31
</TEXT>
</DOC>
<DOC>
<DOCID>LN-20020611097</DOCID>
<DOCNO>LN-20020611097</DOCNO>
<DATE>06/11/02</DATE>
<TITLE>
Francouzští fotbalisté musejí porazit Dánsko alespoň o dva góly, jinak pro ně mistrovství světa končí
</TITLE>
<TEXT>
Teď, anebo nikdy. Poslední světoví šampioni ve fotbale stojí před hrozbou vyřazení z MS v Japonsku a Koreji. Jedině výhra v posledním zápase skupiny A jim otevře cestu k osmifinále.
INČCHON - Na jednom jediném muži teď visí celá Francie. Jmenuje se Zinedine Zidane. Stačí, aby na tréninku kopl do míče, a všichni jsou blahem bez sebe. Rázem stoupá sebedůvěra spoluhráčů a naděje celé země, že fotbalová reprezentace postoupí do osmifinále mistrovství světa. Když se obletovaný záložník po absenci v prvních dvou utkáních, zaviněných zraněním stehenního svalu, znovu zapojil do přípravy s ostatními, deník Le Figaro napsal: "Zidane se vrátil - a úsměv také." To, zda Zidane nastoupí, nebo ne, znamená pro fanoušky i odpověď na otázku, zda tým obstojí v rozhodujícím utkání proti Dánsku. Situace je však přeci jen složitější. Ani výhra o dva góly, naprosto bezpodmínečná, by Francouze ještě neposunula do osmifinále. Záleží i na druhém duelu Senegal - Uruguay. Pokud budou mít všechny týmy v závěrečném účtování čtyři body, rozhodne totiž celkové skóre. Nebo jako poslední instance vyšší počet nastřílených gólů. Rozkaz dne je tedy jasný: útočit, útočit, útočit. A trefit se. Zařídit to nemá nikdo jiný než právě Zidane. Zvlášť když na hřišti nebude hrotový útočník Thierry Henry, jenž byl vyloučen v předchozím duelu s Uruguayí. Francouzi jsou se Zidanem ve svém středu takřka nepřekonatelní. Bez něj naopak letos ani jednou nevyhráli. "Se Zidanem může přijít svítání," básnil deník L'Équipe. Zariskuje tedy trenér Roger Lemerre a nasadí svou největší hvězdu? Čeká se, že ano. "Ještě jsme se nerozhodli. Bude záležet na Zidanem a lékaři. Nebudu riskovat, že se znovu zraní," tvrdil Lemerre. "Když ale nebude svítit červená, nemám důvod ho nepostavit od začátku," dodal vzápětí. Zamíchat sestavou ovšem bude muset v každém případě. Kromě Henryho mu budou chybět i distancovaný záložník Emmanuel Petit a možná i zraněný obránce Frank Leboeuf.
</TEXT>
<HEADING>
Desailly: Neúspěchy nás stmelily
</HEADING>
<TEXT>
Před osudným zápasem se mužstvo semklo. Tvrdí to alespoň kapitán Marcel Desailly. "Všechny ty rány nás stmelily. Jsme si velmi blízcí. Táhneme za jeden provaz," řekl. "Když budeme mít štěstí a postoupíme, bude těžké nás zastavit," dodal. Desailly si realisticky připouští i druhou možnost: že tým bude vyřazen. Nikdo však podle něj nechce odejít poražen s ostudou. "Jestliže je nám souzeno skončit, nebudeme se litovat. Budeme bojovat až do poslední minuty," řekl. Dánové sledují dění ve francouzském táboře s klidem a možná i pobavením. "Je to trochu legrační, že je Francie na dně skupiny," řekl kouč Morten Olsen. To však neznamená neúctu k soupeři. "Francouzi jsou stále favority skupiny," uvedl Olsen. "Jejich výsledky nemají co dělat s jejich opravdovou silou," dodal obránce Thomas Helveg. Dánům stačí k postupu bod. "Budeme hrát na vítězství," přislíbil ovšem Olsen.Vypadá to na dobrý zápas...
Před osudným zápasem se mužstvo semklo. Tvrdí to alespoň kapitán Marcel Desailly. "Všechny ty rány nás stmelily. Jsme si velmi blízcí. Táhneme za jeden provaz," řekl. "Když budeme mít štěstí a postoupíme, bude těžké nás zastavit," dodal. Desailly si realisticky připouští i druhou možnost: že tým bude vyřazen. Nikdo však podle něj nechce odejít poražen s ostudou. "Jestliže je nám souzeno skončit, nebudeme se litovat. Budeme bojovat až do poslední minuty," řekl. Dánové sledují dění ve francouzském táboře s klidem a možná i pobavením. "Je to trochu legrační, že je Francie na dně skupiny," řekl kouč Morten Olsen. To však neznamená neúctu k soupeři. "Francouzi jsou stále favority skupiny," uvedl Olsen. "Jejich výsledky nemají co dělat s jejich opravdovou silou," dodal obránce Thomas Helveg. Dánům stačí k postupu bod. "Budeme hrát na vítězství," přislíbil ovšem Olsen.Vypadá to na dobrý zápas...
</TEXT>
</DOC>
<DOC>
<DOCID>LN-20020611098</DOCID>
<DOCNO>LN-20020611098</DOCNO>
<DATE>06/11/02</DATE>
<TITLE>
* Korejci mají po remíze s Američany stejně jako druzí hositelé z Japonska blízko k postupu
</TITLE>
<TEXT>
* Portugalci si čtyřbrankovým vítězstvím nad Polskem spravili chuť po prohře s Američany
* portugalský útočník Pauleta dosáhl hattricku
* Belgičané nedokázali přehrát Tunisko a remíza snížila jejich postupové naděje
Výsledky MS
Korea - USA 1:1
Tunisko - Belgie 1:1
Portugalsko - Polsko 4:0
</TEXT>
</DOC>
<DOC>
<DOCID>LN-20020611099</DOCID>
<DOCNO>LN-20020611099</DOCNO>
<DATE>06/11/02</DATE>
<TITLE>
I vězni věří v postup. Po remíze s Američany pohltila Korejce fotbalová mánie definitivně.
</TITLE>
<GEOGRAPHY>TEGU/PRAHA</GEOGRAPHY>
<TEXT>
Šedesát tisíc chovanců ve čtyřiceti korejských věznicích včera žaslo. Hodinu a půl před výkopem utkání hostitelů mistrovství světa se Spojenými státy jim skončily pracovní povinnosti a oni mohli v rudých čelenkách usednout v celách k televizím a držet palce krajanům v kopačkách. "Je to neuvěřitelné - já můžu tento zápas sledovat v televizi," volal nadšeně sedmapadesátiletý trestanec Lee K. D, kterého reportéři agentury Reuters navštívili v nejmodernější korejské kárnici Yeou, asi 60 kilometrů východně od Soulu. Celé jméno podle zákona nesměl prozradit. "I oni si zaslouží fotbalový festival, jsou to taky Korejci," vysvětlil ředitel věznice Kim Yang-taek. "Je to poprvé, co jsme speciálně kvůli něčemu upravili program," dodal. Příště se to nejspíš bude opakovat: korejský tým má totiž po remíze s Američany 1:1 na dosah účast mezi šestnácti nejlepšími. "Budeme tam," ujistil Lee K. D. V Koreji není nikdo, kdo by tomu nevěřil. "Je to opravdová fotbalová hysterie," prohodil jeden z pořadatelů, kteří o fotbale ještě nedávno věděli snad jen to, že se hraje s míčem. Přestože televize najdete v Koreji všude, třeba i v saunách a podchodech, také včera se více než 600 tisíc lidí oděných do národních dresů mačkalo u osmdesáti velkoplošných obrazovek. Úřady, školy, továrny, obchody tomu uzpůsobily pracovní dobu. "Cítím se špatně, vsadil jsem peníze na výhru 2:1. A měli jsme na ni," skuhral osmačtyřicetiletý Kim-Young-ran, sotva sjel očima po zápase z obřího plátna. "Zasloužili jsme si vyhrát 3:1 nebo 4:1," přitakal mu na dálku nizozemský trenér Korejců Guus Hiddink. "Vytořili jsme si nádherné šance, ale byli nešťastní v jejich proměňování," krčil rameny. A tak se věznice v Yeou, ale i celá země, otřásla nadšením z gólu jen jednou. Dvanáct minut před vypršením hrací doby si naběhl na dlouhý centr do americké šestnáctky útočník italské Perugie An-Čung-hwan a hlavou přeloboval jinak excelentního gólmana Friedela.
</TEXT>
<HEADING>
Gól věnovali rychlobruslaři
</HEADING>
<TEXT>
Jakmile šťastný střelec zjistil, že míč skutečně zapadl do sítě, vydal se společně se spoluhráči k rohovému praporku, aby spustil originální oslavný rituál. An-Čhung-hwan se předklonil a začal nohama i rukama napodobovat bruslařské pohyby. Řada za ním dělala totéž. Fanoušci na tribunách i na náměstích věděli okamžitě, oč jde. Důležitou trefu fotbalisté věnovali kamarádovi Kim-Dong-Sungovi, rychlobruslaři, který sice na krátké dráze v Salt Lake City dojel v závodě na 1500 metrů první, ale kvůli diskvalifikaci za křížení dráhy bral místo něj olympijské zlato Američam Anton Ohn. V Koreji tenkrát okamžitě vypuklo "protiamerické povstání", na každém rohu se mluvilo o ukradené medaili. I když veškeré protesty narazily na zamítavý postoj, Kim-Dong-Sung získal aspoň prémii jako by vyhrál, tedy 10 tisíc dolarů. Nyní se kompenzace rozšířila io cenný gól. Korejci jsou přesvědčeni, že nebyl poslední.
Jakmile šťastný střelec zjistil, že míč skutečně zapadl do sítě, vydal se společně se spoluhráči k rohovému praporku, aby spustil originální oslavný rituál. An-Čhung-hwan se předklonil a začal nohama i rukama napodobovat bruslařské pohyby. Řada za ním dělala totéž. Fanoušci na tribunách i na náměstích věděli okamžitě, oč jde. Důležitou trefu fotbalisté věnovali kamarádovi Kim-Dong-Sungovi, rychlobruslaři, který sice na krátké dráze v Salt Lake City dojel v závodě na 1500 metrů první, ale kvůli diskvalifikaci za křížení dráhy bral místo něj olympijské zlato Američam Anton Ohn. V Koreji tenkrát okamžitě vypuklo "protiamerické povstání", na každém rohu se mluvilo o ukradené medaili. I když veškeré protesty narazily na zamítavý postoj, Kim-Dong-Sung získal aspoň prémii jako by vyhrál, tedy 10 tisíc dolarů. Nyní se kompenzace rozšířila io cenný gól. Korejci jsou přesvědčeni, že nebyl poslední.
</TEXT>
</DOC>
<DOC>
<DOCID>LN-20020611100</DOCID>
<DOCNO>LN-20020611100</DOCNO>
<DATE>06/11/02</DATE>
<TITLE>
TEGU - Iremíza už byla Korejcům v duelu s Američany málo, v utkání totiž měli častokrát blíže ke gólu než soupeř. "Tak to už ve fotbale chodí," povzdechl si korejský trenér Guus Hiddink. "Ale způsob hry, který jsme předvedli, mě potěšil."
</TITLE>
<GEOGRAPHY>Korea</GEOGRAPHY>
<TEXT>
USA 1:1
Tlak domácího týmu ztroskotal na fantastickém výkonu amerického brankáře Friedela. Ten lapil v prvním dějství i penaltu. "Jeho zápas, o tom nelze pochybovat," souhlasil americký kouč Bruce Arena. Korejci se podle něj prosazovali hlavně v osobních soubojích. "Chodili do nich dost důrazně, někdy až na hranici faulu. Často centrovali a spoustu míčů před brankou i zpracovali. Dostali nás pod tlak. Byl to úplně jiný zápas než s Portugalskem," srovnal Arena. Jeho tým však přišel o výhru až dvanáct minut před koncem, kdy se hlavičkou trefil útočník Perugie An-Čung-hwan.
</TEXT>
</DOC>
<DOC>
<DOCID>LN-20020611101</DOCID>
<DOCNO>LN-20020611101</DOCNO>
<DATE>06/11/02</DATE>
<TITLE>
Pedro PAULETA, útočník Portugalska
</TITLE>
<TEXT>
Kdo jiný může být hrdinou dne než kanonýr, jenž pošle do sítě soupeře čistý hattrick? Portugalský útočník Pedro Pauleta nasázel tři góly Polsku, a tak napodobil legendárního Eusébia, jenž podobného úspěchu dosáhl na MS 1966. Devětadvacetiletý Pauleta nastupuje za Bordeaux a letos patřil mezi elitní střelce francouzské ligy. V portugalské reprezentaci byl dosud ve stínu talentovaného Nuno Gomese, ale nakonec ho vytlačil ze sestavy. Proti Polsku těžil z přihrávek Luise Figa, sám mu ovšem přihrál do velké šance, po níž skončil míč na tyči.
</TEXT>
</DOC>
<DOC>
<DOCID>LN-20020611102</DOCID>
<DOCNO>LN-20020611102</DOCNO>
<DATE>06/11/02</DATE>
<TITLE>
ÓITA - Fotbalisté Tuniska sebrali další body Belgii a po prvním zisku zůstali v boji o postup ze skupiny H.
</TITLE>
<GEOGRAPHY>Tunisko</GEOGRAPHY>
<TEXT>
Belgie 1:1
Belgičany sice dostal do vedení ve 13. minutě zkušený Marc Wilmots, ale za čtyři minuty zajistil Rauf Búzajní remízu 1:1. O postupujících do osmifinále tak rozhodnou až páteční duely Japonska s Tuniskem a Belgie s Ruskem. Belgický trenér Wasseige udělal po remíze s Japonskem 2:2 v základní sestavě čtyři změny. Po opatrném začátku se dostal do šance Verheyen, který málem využil zaváhání brankáře Búmnidžíla. Za dvě minuty už Belgie vedla, protože Strupar přistrčil hlavou v rozhozené tuniské defenzivě míč volnému kapitánu Wilmotsovi a ten nezaváhal. Tunisané se snažili o rychlou odpověď. Nejdříve předvedl nůžky Džabsí a v 17. minutě už Búzajní zamířil z přímého kopu přesně k pravé tyči. Belgičané se těžko dostávali přes tuniskou obrannou hráz. Po šesti minutách druhé půle navíc mohli prohrávat, kdyby Ghuzbaního volej neletěl těsně vedle. Belgie pak přece jen získala převahu, jenže jí chyběla finální přihrávka. "Tunisané byli rychlí a odvedli svou práci. Každý si myslel, že to bude lehký soupeř, ale jak jsme dnes viděli, není tomu tak," prohlásil Robert Wasseige. "Naštěstí máme ještě jedno utkání, abychom dokázali, že máme na účast v osmifinále," řekl brankář Geert De Vlieger.
</TEXT>
</DOC>
<DOC>
<DOCID>LN-20020611103</DOCID>
<DOCNO>LN-20020611103</DOCNO>
<DATE>06/11/02</DATE>
<TITLE>
Figo a spol. uštědřili Polákům debakl, ale fotbalový svět ještě úplně nepřesvědčili
</TITLE>
<TEXT>
Čtyřmi brankami, z nichž hned tři vstřelil kanonýr Pauleta, napravili fotbalisté Portugalska dojem z úvodní prohry ve skupině D s Američany. Polsko však bylo hodně slabým protivníkem. Poprávu přišlo o šanci na postup.
ČONDŽU - Soudě podle sestřihu branek to bylo výstavní utkání. To, co od nich čekal celý svět, však Portugalci předvedli až v závěru.
</TEXT>
<HEADING>
Portugalsko - Polsko 4:0
</HEADING>
<TEXT>
"Zlatá generace" alespoň z části oprášila své renomé jednoho z favoritů šampionátu. Prohra 2:3 s Američany byla pro hravé fotbalisty z Pyrenejského poloostrova obrovským šokem, z něhož se vzpamatovávali hodně dlouho. Proti Polsku tedy nastoupili na trávník svědomím, že poražený si může balit kufry. Uklidnění brzy zařídil útočník Pauleta. Ještě než uběhla první čtvrthodina, oklamal neobratného obránce Hajta i brankáře Dudka. Ještě dlouho ale nebylo nic rozhodnuté. Trávník i hráče začal bičovat hustý déšť - pak stačí málo, aby se štěstí otočilo na druhou stranu. A kdoví, co by se dělo, kdyby sudí Dallas uznal v 59. minutě gól Kryszalowiczovi. Jenže zanedlouho Pauleta přidal po přesné Figově přihrávce druhou branku a portugalský stroj nabral vyšší obrátky. Vzápětí zase Pauleta oplatil nahrávku Figovi a ten nastřelil levou tyč. Svůj hattrick Pauleta dovršil v 77. minutě, kdy si pohrál s obráncem Waldochem. Naznačil střelu pravačkou, pak si přehodil míč na druhou stranu a prostřelil nešťastného Dudka. Poslední ránu zasadil střídající Rui Costa, jenž po hodině hodně zlepšil hru týmu. "Rozdíl oproti utkání s Američany byl v týmovém duchu. Když hrajeme jako tým, pak je snadné zvítězit," řekl kouč Antonio Oliveira. Portugalci jsou nyní ve skupině třetí o bod za Koreou a Američany. "Máme první tři body, vše je stále otevřené," věří Oliveira. V posledním duelu narazí jeho tým na spoluhostitele šampionátu. "Korejci nám mohou způsobit potíže, jsou rychlí a dobře trénovaní. Ale uděláme vše pro to, abychom vyhráli," slíbil Oliveira. To polský kouč Jerzy Engel měl úplně jiné myšlenky. Přemítal, zda zůstane ve funkci. "My trenéři jsme vždy připraveni. Sedíme ve chřtánu vulkánu," povídal.
"Zlatá generace" alespoň z části oprášila své renomé jednoho z favoritů šampionátu. Prohra 2:3 s Američany byla pro hravé fotbalisty z Pyrenejského poloostrova obrovským šokem, z něhož se vzpamatovávali hodně dlouho. Proti Polsku tedy nastoupili na trávník svědomím, že poražený si může balit kufry. Uklidnění brzy zařídil útočník Pauleta. Ještě než uběhla první čtvrthodina, oklamal neobratného obránce Hajta i brankáře Dudka. Ještě dlouho ale nebylo nic rozhodnuté. Trávník i hráče začal bičovat hustý déšť - pak stačí málo, aby se štěstí otočilo na druhou stranu. A kdoví, co by se dělo, kdyby sudí Dallas uznal v 59. minutě gól Kryszalowiczovi. Jenže zanedlouho Pauleta přidal po přesné Figově přihrávce druhou branku a portugalský stroj nabral vyšší obrátky. Vzápětí zase Pauleta oplatil nahrávku Figovi a ten nastřelil levou tyč. Svůj hattrick Pauleta dovršil v 77. minutě, kdy si pohrál s obráncem Waldochem. Naznačil střelu pravačkou, pak si přehodil míč na druhou stranu a prostřelil nešťastného Dudka. Poslední ránu zasadil střídající Rui Costa, jenž po hodině hodně zlepšil hru týmu. "Rozdíl oproti utkání s Američany byl v týmovém duchu. Když hrajeme jako tým, pak je snadné zvítězit," řekl kouč Antonio Oliveira. Portugalci jsou nyní ve skupině třetí o bod za Koreou a Američany. "Máme první tři body, vše je stále otevřené," věří Oliveira. V posledním duelu narazí jeho tým na spoluhostitele šampionátu. "Korejci nám mohou způsobit potíže, jsou rychlí a dobře trénovaní. Ale uděláme vše pro to, abychom vyhráli," slíbil Oliveira. To polský kouč Jerzy Engel měl úplně jiné myšlenky. Přemítal, zda zůstane ve funkci. "My trenéři jsme vždy připraveni. Sedíme ve chřtánu vulkánu," povídal.
</TEXT>
</DOC>
<DOC>
<DOCID>LN-20020611104</DOCID>
<DOCNO>LN-20020611104</DOCNO>
<DATE>06/11/02</DATE>
<TITLE>
Potrestaný trenér. Trenér Slovinců Katanec nesmí v příštím zápasu MS na lavičku. Kouč slovinských fotbalistů Srečko Katanec se bude muset na poslední zápas svých svěřenců na šampionátu dívat jen jako divák z tribuny. Disciplinární komise FIFA mu dnes totiž za protesty v předchozím utkání s Jihoafrickou republikou uložila trest v podobě zákazu vést hráče v příštím zápasu. V zápasu proti Paraguayi ho zastoupí jeho asistent Danilo Popivoda Katanec.
</TITLE>
<TEXT>
Afghánci budou sledovat MS. FIFA dala umístit do centra Kábulu obří obrazovku, aby mohli obyvatelé Afghánistánu sledovat zápasy mistrovství světa. "V Afghánistánu by totiž jinak nebylo možné fotbal sledovat, protože televize nezakoupila vysílací práva," vysvětlil krok FIFA její mluvčí Keith Cooper. "Děláme to pro Afghánce, kteří momentálně procházejí nesnadným obdobím," dodal Cooper.
Čínští fanoušci řádili. Také čínští fotbaloví fanoušci se proměnili ve výtržníky. Po sobotní porážce 0:4 od Brazílie, která rozhodla o tom, že Čína nepostoupí ze základní skupiny mistrovství světa, si fanoušci v městě Fu-čou vybili svou zlost tím, že zničili obří obrazovku. Později výtržníci demolovali zaparkované automobily, telefonní budky a semafory. Japonci slavili skokem do kanálu.
Zatímco zklamaní ruští fanoušci vytloukali výlohy obchodů, Japonci slavili překvapivé nedělní vítězství svých fotbalistů na nad Ruskem hromadným skokem do vodního kanálu, který protéká centrem Ósaky. Podle agentur se ve vodě ocitlo celkem 140 fanoušků. Osmdesát z nich neváhalo skočit z šestimetrového mostu. Nikdo z nich nebyl zraněn.
Děti v Anglii žijí fotbalem. Angličané sice hrají na mistrovství světa zatím stále v základní skupině, ale u nich doma už vrcholí fotbalová horečka. Ta po vítězství 1:0 nad Argentinou zachvátila i nejmenší fanoušky, kteří dostanou na zítra ráno ve školách mimořádné volno. Zítra se totiž angličtí fotbalisté utkají v posledním zápasu ve skupině s Nigérií. Učitelé tvrdí, že by se žáci na výuku beztak nesoustředili.
Arsenal nechce Inamota. Ani úspěch na MS, kde dal dosud dva góly, neodradil vedení anglického klubu Arsenal Londýn od rozhodnutí vyřadit z kádru Japonce Džuničiho Inamota. Dvaadvacetiletý záložník skóroval v zápasech s Belgií i s Ruskem, v obou byl navíc vyhlášen nejlepším hráčem. Arsenal jej přesto zařadil na seznam těch, kteří mohou odejít bez nároku na odstupné.
</TEXT>
</DOC>
<DOC>
<DOCID>LN-20020611105</DOCID>
<DOCNO>LN-20020611105</DOCNO>
<DATE>06/11/02</DATE>
<TEXT>
Tímto heslem reagovali fanoušci Spojených států na napjatou situaci, která v Koreji panovala před včerejším zápasem mezi domácím mužstvem a USA. Korejské úřady se dokonce bály, že kvůli rostoucím protiamerickým náladám v zemi by mohlo dojít k největším demonstracím od 80. let. Všechny obavy se naštěstí nakonec ukázaly jako plané.
</TEXT>
</DOC>
<DOC>
<DOCID>LN-20020611106</DOCID>
<DOCNO>LN-20020611106</DOCNO>
<DATE>06/11/02</DATE>
<GEOGRAPHY>MOSKVA</GEOGRAPHY>
<TEXT>
Počet obětí nedělního řádění ruských fotbalových fanoušků v Moskvě stoupl na dvě. Dalšího mrtvého nalezli včera zaměstnanci městské úklidové čety při odklízení trosek a střepů z rozbitých výloh. Podle informací ruských médií je druhou obětí policista, který byl, stejně jako první oběť, ubodán. Policisté ale zatím jeho totožnost nepotvrdili a ministerstvo vnitra popřelo, že by policejní sbor v neděli zaznamenal ztráty na životech. Ministr vnitra Boris Gryzlov nařídil interní vyšetřování, které by mělo vysvětlit, proč policistům tak dlouho trvalo zvládnout řádící davy. Zahájeno bylo i vyšetřování incidentu, při němž byli v metru zbiti dva cizinci - Američan indického původu a Číňan. Rozvášnění fanoušci začali v ulicích centra Moskvy řádit poté, co Japonsko vstřelilo vítězný gól. Ničili výlohy a zaparkovaná auta, vyvolávali rvačky s policisty a napadli skupinu japonských studentů hudby. Další skupina hooligans zaútočila v neděli pozdě v noci na ubytovnu vietnamských dělníků. Oficiální statistika nyní hovoří o dvou mrtvých a 73 zraněných, mezi nimiž je 18 policistů. Podle zpráv se do výtržností zapojilo osm tisíc lidí, 113 z nich bylo zatčeno.
</TEXT>
</DOC>
<DOC>
<DOCID>LN-20020611107</DOCID>
<DOCNO>LN-20020611107</DOCNO>
<DATE>06/11/02</DATE>
<GEOGRAPHY>TOKIO</GEOGRAPHY>
<TEXT>
Tajfun, který se blíží k Japonsku, přinese podle meteorologů ještě před závěrečnými zápasy ve skupinách na fotbalovém šampionátu deštivé počasí. Čtvrtá letošní bouře, která dostala jméno Noguri, zasáhla už v noci na včerejšek Okinawu, jeden z nejjižnějších ostrovů Japonska. Meteorologové očekávají, že Noguri, kterou doprovází vítr o rychlosti 108 kilometrů v hodině, v úterý zasáhne většinu japonského území. Ve středu by měla přinést do Tokia silné deště. Na Okinawě by podle předpovědí mělo spadnout až 150 milimetrů srážek, meteorologové proto obyvatele varují před sesuvy půdy. Tajfuny, tichomořské obdoby hurikánů, zasahují Japonsko pravidelně každý rok. Obvykle se však vyskytují později v létě a brzy na podzim.
</TEXT>
</DOC>
<DOC>
<DOCID>LN-20020611108</DOCID>
<DOCNO>LN-20020611108</DOCNO>
<DATE>06/11/02</DATE>
<TEXT>
Od první minuty bylo jasné, že oba týmy budou hrát opatrně. A až do stavu 2:0 to také platilo. Hráči věděli, že kdo prohraje, končí. Kdyby Portugalci v prvním utkání zvítězili, bylo by to jiné. Cítili by se jako mistři světa. Jenže dostali šlupku, léčbu šokem, a to na ně mělo vliv. Figo zprvu nedal přesnou přihrávku na dvacet metrů, Fernando Couto a Jorge Costa rychlostně nestačili - plavali. Až v posledních deseti minutách si Portugalci dovolili třeba čtyři narážečky za sebou. Poláci mě hodně zklamali, byl jsem absolutně zděšený, jak si vedli dva střední obránci. Útočník Pauleta měl obrovské množství prostoru. I proto dal tři góly.
</TEXT>
</DOC>
<DOC>
<DOCID>LN-20020611109</DOCID>
<DOCNO>LN-20020611109</DOCNO>
<DATE>06/11/02</DATE>
<TITLE>
Ležel zkrvavený na podlaze ringu a stejně rychle, jako ho rozhodčí odpočítával, se definitivně vytrácela i jeho aura obávaného boxera. Pověst Mikea Tysona (35 let), který sám sebe prohlašoval za nejbrutálnějšího a nejlepšího boxera světa, zmizela v nenávratnu. Přesto stárnoucí rohovník ještě končit nehodlá.
</TITLE>
<TEXT>
NEW YORK - "Připadám si jako spasitel našeho sportu. Očistím ho od Tysona." Tak pravil před nedělním duelem v Memphisu šampion Lennox Lewis. Nikoho však v té chvíli nenapadlo, jak dokonale dojdou jeho slova naplnění. Nejhůř v kariéře knockoutovaný Tyson se z podlahy ringu zvedl skoro jako jiný člověk. Před zápasem pořadatelé a ochranka drželi boxery daleko od sebe, aby se neporvali jako psi. Po utkání? Tyson šeptá Lewisovi do ucha slova omluvy, téměř nežně mu při rozhovoru otírá krev z tváře, políbí jeho matku Violet. Byl to ten samý boxer, jenž Lewisovi vyhrožoval, že ho zabije, vyrve mu srdce z těla a rozdrtí lebku, boxer, jenž si vysloužil přezdívky Mr. Kanibal, Zvíře, Predátor, Bestie či Frankenstein?
</TEXT>
<HEADING>
Kdo by se teď Tysona bál?
</HEADING>
<TEXT>
"Proč by měl být na světě jediný boxer, který by se nyní Mika Tysona bál?" napsal Washington Post. Experti jasný zápas označili za nejsystematičtější devastaci soupeře, jaký kdy duel o titul mistra světa zažil. Analytici spočítali, že Tyson v utkání inkasoval 193 zásahů a Lewis jen 49. Palčivá statistika pro Železného Mika. Jen dává za pravdu, že od začátku devadesátých let jde jeho výkonnost strmě dolů a poslední léta už Tyson připomíná spíš cirkus se slavným jménem, který jezdí po světě a za soupeře si vybírá druhotřídní zápasníky. Nebo měl snad proti Lewisovi špatný den? "Ne, vydal ze sebe v ringu to nejlepší, na co má. Předtím v tréninku také," zapřísáhl se jeho trenér Ronnie Shields. Snad jediný kredit sklidil Tyson za to, že ačkoliv většinu boxerů by po takovém výprasku odvezla sanitka do nemocnice, on odjel po sešití obou obočí do hotelu svou stříbrnou limuzínou. Nedělní definitivní knockout, jemuž přihlížel celý svět, tak tedy ukázal současného Tysona v plné nahotě. Ostatně i proto se na něj snesla vlna otázek, zda neplánuje konec kariéry. "Nikoliv, boxeři nikdy skutečně neodcházejí. Zůstávají do posledního možného okamžiku. Já to tak udělám," pravil pětatřicetiletý Tyson, jenž se před patnácti lety stal nejmladším profesionálním mistrem světa všech dob. Zlého Mika možná v ringu nedrží ani tak vášeň, jako spíš existenční starosti. Možná i proto proběhl box s Lewisem tak korektně, pořadatelé měli ve smlouvě totiž klauzuli o třímilionové pokutě v dolarech, pokud jeden z aktérů způsobí skandál. "Dáte-li mi dost peněz, budu bojovat i se lvem," řekl po utkání Tyson. Ačkoliv si například za předminulý rok vydělal 40 milionů dolarů, stále tone v dluzích. Vysávají ho právníci bývalých manželek - modelky Robin Givensové a ošetřovatelky Moniky Turnerové. Také bývalý promotér Don King ho připravil o celé jmění. "Peníze jsou jako písek. Vezmu je do ruky a protečou mi skrz prsty. Jsou stejné jako ženy. Někdy je zmáčknete příliš tvrdě, otočíte se a jsou pryč," popisoval svůj život Tyson.
</TEXT>
<HEADING>
Dvacetimilionové zápasy jsou pryč
</HEADING>
<TEXT>
Ani výdělky však již pro něj nyní nebudou tak velké jako ten poslední - 17,5 milionu dolarů. "Pro Tysona tímto skončila zlatá doba dvacetimilionových zápasů," tvrdí analytici z ESPN. "V profiboxu přišel o místo významné hvězdy." Když se mluvilo o odvetě s Lewisem, Britův trenér Stewart jen poznamenal: "Určitě nebude, komu bychom prodali na pokračování takového zápasu práva?" "Je opravdický bojovník, je těžké skončit. Ale lidé, kterým na něm záleží, by měli říci: 'Miku, podívej se, je po všem'," pravil trenér Shields. Chtělo by se říci - Tyson je mrtev, ať žije Tyson. Po prohře odložil svou zlou image a přijal porážku jako muž. Možná poprvé vzbudil svým jednáním v ringu lidský soucit. Jenže budou se chtít lidé dívat na boxera, jenž po utkání hladí svého soupeře po tváři?
Ani výdělky však již pro něj nyní nebudou tak velké jako ten poslední - 17,5 milionu dolarů. "Pro Tysona tímto skončila zlatá doba dvacetimilionových zápasů," tvrdí analytici z ESPN. "V profiboxu přišel o místo významné hvězdy." Když se mluvilo o odvetě s Lewisem, Britův trenér Stewart jen poznamenal: "Určitě nebude, komu bychom prodali na pokračování takového zápasu práva?" "Je opravdický bojovník, je těžké skončit. Ale lidé, kterým na něm záleží, by měli říci: 'Miku, podívej se, je po všem'," pravil trenér Shields. Chtělo by se říci - Tyson je mrtev, ať žije Tyson. Po prohře odložil svou zlou image a přijal porážku jako muž. Možná poprvé vzbudil svým jednáním v ringu lidský soucit. Jenže budou se chtít lidé dívat na boxera, jenž po utkání hladí svého soupeře po tváři?
</TEXT>
</DOC>
<DOC>
<DOCID>LN-20020611110</DOCID>
<DOCNO>LN-20020611110</DOCNO>
<DATE>06/11/02</DATE>
<TEXT>
MONTE CA druhé místo letošního světového tenisového žebříčku ATP katapultoval triumf na French Open Španěla Alberta Costu. Světové pořadí po druhém grandslamovém turnaji sezony vede mezi muži Rus Safin, legendární Američan Agassi je třetí, nejlepší český hráč Novák uzavírá elitní desítku. V žebříčku pro nasazování do turnajů si Novák polepšil na čtrnáctou pozici, což je jeho nejlepší umístění v kariéře. Novopečený vítěz Costa včera v Paříži pózoval fotografům se slavnou trofejí a užíval si slávy. "Pořád nemůžu uvěřit tomu, co jsem dokázal. Je to nejšťastnější moment mé kariéry. Už jsem přestával věřit tomu, že bych mohl vyhrát tak velký turnaj," radoval se Costa. Před nedělním úspěchem totiž na grandslamových kláních dokráčel nejdál do čtvrtfinále a zůstával ve stínu svých krajanů Corretji, Moyi či Ferrera. Mezi ženami se poprvé v historii na první dvě místa žebříčku propracovaly sestry Williamsovy. Zraněná Švýcarka Hingisová se propadla až na 9. místo.
</TEXT>
</DOC>
<DOC>
<DOCID>LN-20020611111</DOCID>
<DOCNO>LN-20020611111</DOCNO>
<DATE>06/11/02</DATE>
<TITLE>
Posledními posilami jsou obránce Petráš a Chorvat Cesarec
</TITLE>
<TEXT>
Máš formu? Tak budeš hrát. Takový příslib dal hráčům na startu letní přípravy nový sparťanský trenér Jozef Jarabinský. Své fotbalisty chce mít co nejvíc v akci.
PRAHA - Když se hráči rozestavili vedle sebe k cvičení, zabrali celou délku tréninkového hřiště. A to se ještě opodál činili v samostatném hloučku brankáři. Sparťanské mužstvo včera na Letné připomínalo vojsko, které začalo manévry. Před kouče Jozefa Jarabinského napochodovalo hned dvaatřicet fotbalistů. Kde se jich tolik vzalo? K dosavadnímu kádru nejdřív přibyli ti, kdo ukončili hostování v jiných týmech. Jako dosavadní žižkovský kanonýr Pospíšil či talent Sivok. A také navrátilec Obajdin, jenž si na jaro odskočil na Kypr. "Nepřeju nikomu nic zlého, ale jediná možnost návratu pro mě byla ta, že už na Spartě nebude trenér Hřebík," neskryl averzi k bývalému kouči. V další skupince se sešly posily. Chyběl pouze středopolař Baranek, jenž si vyřizoval poslední záležitosti spojené s přesunem z Kolína nad Rýnem. Na trávníku zato už postávali vicemistři Evropy Poborský s Koubou a také dva čerstvě angažovaní hráči. V noci z neděle na pondělí se dojednával příchod obránce Martina Petráše z Jablonce. Důrazného beka chtěl už v zimě Hřebík, ale marně. "Je to pro mě příjemné překvapení. Mám výhodu, že nastupuju před novou sezonou, pod nového trenéra, všichni hráči budou na stejné čáře," povídal 22letý mladík. Naopak do útoku přibyl chorvatský reprezentant do 20 let Daniel Cesarec, jenž dosud působil v klubu Marsonia Slavonski Brod. "Dostali jsme na něj tip, je to nadějný fotbalista," řekl Jarabinský. Poslední příchody podle něj ukončily diplomatickou ofenzivu před novou sezonou. "V této chvíli považuji kádr za uzavřený," řekl Jarabinský, "změny mohou nastat jen za mimořádných okolností." Ty se zřejmě nebudou týkat ostravského dua Bolf - Lukeš, o které měla Sparta zájem. "Podle klubového vedení nevede k přestupu ani minimálně schůdná cesta," poznamenal Jarabinský.
</TEXT>
<HEADING>
Šance hrát bude i ve druhé lize
</HEADING>
<TEXT>
Jarabinský má nyní k dispozici velkou a rozmanitou nabídku fotbalistů, na české poměry nevídanou. Třeba jen brankářské rukavice si včera navléklo hned kvarteto mužů: kromě Kouby i Čech, Blažek a Špit. "Naším cílem bylo mít silné 'áčko' a dostatek náhradníků. Abychom se nedostali do situace jako na jaře v Lize mistrů, kdy byli někteří hráči na poslední chvíli stahováni," vysvětlil Jarabinský. Ten se v podzimní sezoně chystá hodně míchat se sestavou. Tým se má v jednotlivých soutěžích, které bude Sparta hrát, hodně lišit. "Hráči budou rotovat, aby dostali víc příležitostí," uvedl Jarabinský. "Nenastane případ, že by někdo s dobrou formou zůstával jen na tribuně nebo na lavičce," slíbil. K naplnění jeho plánu pomůže rezerva, jež postoupila do druhé ligy a bude hrát jako na podnose přímo na Letné. "Hráči tak budou vytíženi," pochvaluje si Jarabinský.
Jarabinský má nyní k dispozici velkou a rozmanitou nabídku fotbalistů, na české poměry nevídanou. Třeba jen brankářské rukavice si včera navléklo hned kvarteto mužů: kromě Kouby i Čech, Blažek a Špit. "Naším cílem bylo mít silné 'áčko' a dostatek náhradníků. Abychom se nedostali do situace jako na jaře v Lize mistrů, kdy byli někteří hráči na poslední chvíli stahováni," vysvětlil Jarabinský. Ten se v podzimní sezoně chystá hodně míchat se sestavou. Tým se má v jednotlivých soutěžích, které bude Sparta hrát, hodně lišit. "Hráči budou rotovat, aby dostali víc příležitostí," uvedl Jarabinský. "Nenastane případ, že by někdo s dobrou formou zůstával jen na tribuně nebo na lavičce," slíbil. K naplnění jeho plánu pomůže rezerva, jež postoupila do druhé ligy a bude hrát jako na podnose přímo na Letné. "Hráči tak budou vytíženi," pochvaluje si Jarabinský.
</TEXT>
</DOC>
<DOC>
<DOCID>LN-20020611112</DOCID>
<DOCNO>LN-20020611112</DOCNO>
<DATE>06/11/02</DATE>
<TITLE>
přiznala slavná atletka Marion Jonesová, která své první dopoledne v Praze proseděla u televize
</TITLE>
<TEXT>
Úsměvy a pohodu rozdávala americká atletka Marion Jonesová během prvního dne své návštěvy v České republice.
PRAHA - Doprovázena trenérem, manažerem, masérem a třemi bodyguardy vyrazila nejlepší světová atletka současnosti Marion Jonesová včera odpoledne do pražských ulic. Přednost dostal nákup. Předtím absolvovala šestadvacetiletá trojnásobná olympijská vítězka a pětinásobná mistryně světa, která se chystá ozdobit svou účastí středeční mítink Zlatá tretra v Ostravě, lehký trénink ve Stromovce. Včerejší ráno ovšem patřilo fotbalu. "V hotelu jsem si pustila televizi, utkání Američanů s Korejci na mistrovství světa jsem nemohla vynechat, a naši mi udělali radost," přiznala. "Právě fotbal je jedním ze sportů, které mě velmi zajímají. Potom je to basketbal, který jsem sama hrála, ale přednost nakonec dostala atletika. A taky tenis, i když jsem se k němu nikdy nedostala. V poslední době jsem sledovala French Open a sestry Williamsovy mi postupem do finále udělaly velkou radost," pravila s úsměvem. Do Prahy přiletěla se svým minitýmem v neděli večer. "Jsem tady poprvé. Zatím jsem toho ještě mnoho neviděla, ale doufám, že toho za těch pár hodin stihnu co nejvíc," pravila s úsměvem krátce poté, co američtí fotbalisté vyválčili bod a ona mohla vypnout televizi. "A moc se těším na středeční Zlatou tretru. Od krajanů, kteří tam už závodili, jsem slyšela samou chválu," dodala Američanka směrem k mítinku, v jehož programu poběží dvoustovku. Ačkoli strávila cestou ze San Franciska do Mnichova deset hodin v letadle, vůbec nevypadala unaveně. "Cestuji velmi často a už jsem se naučila několik dobrých fíglů, které mi pomáhají při aklimatizaci. Cestu do Mnichova jsem téměř celou prospala, do Prahy už to byl jenom skok," vysvětlila a dodala, že letos se zdržuje hlavně doma v Severní Karolíně. "Kdysi jsem bývala mimo domov i pět nebo šest týdnů, ale to už je minulostí."
</TEXT>
<HEADING>
Blíží se návrat ke skoku do dálky
</HEADING>
<TEXT>
Zatímco předloni, v olympijském roce, útočila v Sydney dokonce na pět zlatých medaiilí, a loni na mistrovství světa v Edmontonu se stala šampionkou na nejkratším sprintu, letošní sezona velevýznamný vrchol postrádá. Nejlepší atletka světa roku 2000 ji však za odpočinkový nepovažuje. "V září bude v Madridu Světový pohár kontinentálních družstev, kde bych ráda závodila," poukázala na podnik, na který se hodlá soustředit. Příští rok se chce vrátit do dálkařského sektoru, v němž v Sydney vybojovala olympijský bronz. "Nemyslím, že by skok do dálky měl odsouvat do pozadí ostatní disciplíny. Mám jej ráda, i když vím, že moje dálkařská technika je taková... zvláštní," přidala další úsměv. "Ale právě na technice hodlám hodně zapracovat, abych na olympijských hrách v Aténách opět mohla útočit na zlatou medaili." Řadu měsíců poutalo zájem také manželství půvabné atletky s americkým koulařem C. J. Hunterem. Na olympiádě v Sydney byl tento mohutný muž usvědčen z dopingu, jeho choť jej hájila, loni zjara však manželství vzalo za své.
</TEXT>
<HEADING>
Chybí jenom manžel
</HEADING>
<TEXT>
"Tým kolem mne je ale stejný. Manažer se pořád jmenuje Charlie Wells, trenérem je stále Trevor Graham, nezměnil se ani masér. Pracujeme stejně jako dosud, chybí jen manžel," uculila se. Nepopírá však, že k velkým výkonům potřebuje mít kolem sebe dobré lidi. "To potřebuje každý sportovec. Někoho, kdo vás tlačí nahoru. Já takové lidi mám, bez jejich pomoci se neobejdete," přemítala. V roce 1991, když jí bylo patnáct, napsala křídou na školní tabuli, že chce být olympijskou šampionkou. "Chtěla jsem být známá a slavná, ale neuvažovala jsem o tom, co pro to člověk musí udělat. Nevěděla jsem, že to někdy znamená i pět hodin denně tréninku, netušila jsem, jaká je to dřina. Vědět to, možná bych do toho nešla, ale dnes rozhodně nelituji a hodlám závodit až do olympiády v Pekingu v roce 2008," nastínila, opět s úsměvem. Podle členů ochranky z firmy, která zajišťuje přílet a pobyt slavné atletky v republice, Jonesová žádné zvláštnosti nevyžaduje. "Ale je prima, stále se usmívá," prozradili.
"Tým kolem mne je ale stejný. Manažer se pořád jmenuje Charlie Wells, trenérem je stále Trevor Graham, nezměnil se ani masér. Pracujeme stejně jako dosud, chybí jen manžel," uculila se. Nepopírá však, že k velkým výkonům potřebuje mít kolem sebe dobré lidi. "To potřebuje každý sportovec. Někoho, kdo vás tlačí nahoru. Já takové lidi mám, bez jejich pomoci se neobejdete," přemítala. V roce 1991, když jí bylo patnáct, napsala křídou na školní tabuli, že chce být olympijskou šampionkou. "Chtěla jsem být známá a slavná, ale neuvažovala jsem o tom, co pro to člověk musí udělat. Nevěděla jsem, že to někdy znamená i pět hodin denně tréninku, netušila jsem, jaká je to dřina. Vědět to, možná bych do toho nešla, ale dnes rozhodně nelituji a hodlám závodit až do olympiády v Pekingu v roce 2008," nastínila, opět s úsměvem. Podle členů ochranky z firmy, která zajišťuje přílet a pobyt slavné atletky v republice, Jonesová žádné zvláštnosti nevyžaduje. "Ale je prima, stále se usmívá," prozradili.
</TEXT>
</DOC>
<DOC>
<DOCID>LN-20020611113</DOCID>
<DOCNO>LN-20020611113</DOCNO>
<DATE>06/11/02</DATE>
<GEOGRAPHY>PRAHA</GEOGRAPHY>
<TEXT>
Americká společnost UPMC (University of Pittsburgh Medical Center) Health System patří mezi největší neziskové provozovatele zdravotnických zařízení v USA. Jedna z odnoží UPMC by nyní měla, pokud to vláda schválí, vstoupit do společného projektu s přední českou nemocnicí v Praze na Homolce. O firmě International Holdings Inc., figurující na návrhu zakládací smlouvy obecně prospěšné společnosti UPMC Praha, existuje minimum informací. Společnost tohoto jména nelze nalézt v žádné internetové databázi ani na stránkách pittsburské univerzity a UPMC. Spojení s UPMC Health System, jež spravuje v Pensylvánii 19 nemocnic a dalších zdravotnických zařízení, lze vystopovat pouze na základě osob navržených Američany do orgánů "nové Homolky". Členkou správní rady by měla být např. exekutivní viceprezidentka UPMC Michele McKennyová. "Mozkem" expanze UPMC do Česka je podle informací LN Američan maďarského původu Thomas Detre. Tento známý psychiatr je děkanem Lékařské fakulty Pittsburské univerzity. Od roku 1998 je Detre ředitelem UPMC pro mezinárodní záležitosti a v Česku o příchodu UPMC několikrát jednal. Práce na projektu byly zahájeny v roce 1996. Detre vyjednával i o dalších projektech UPMC v Itálii. Právě italský projekt může být pro Prahu vzorem. UPMC uzavřela v roce 1996 dohodu se sicilskou vládou, že v rámci společného projektu zajistí personál pro transplantační centrum nemocnice Civico na Sicílii. Na rozdíl od Homolky, kde by měl být dosud státní majetek nemocnice převeden bezúplatně na novou neziskovou společnost, nemocnice Civico dál patří sicilské vládě a slouží pacientům z celé jižní Itálie.
</TEXT>
</DOC>
<DOC>
<DOCID>LN-20020611114</DOCID>
<DOCNO>LN-20020611114</DOCNO>
<DATE>06/11/02</DATE>
<GEOGRAPHY>TEMELÍN</GEOGRAPHY>
<TEXT>
Miloš Zeman se včera přijel rozloučit se zaměstnanci temelínské elektrárny. Hned po příletu vládním vrtulníkem pochválil ministra průmyslu Miroslava Grégra za úspěšné dokončení jedné části elektrárny. Včera byl totiž zahájen zkušební provoz jejího prvního bloku. Vzápětí se obrátil na členky hnutí Jihočeské matky, které demonstrovaly před elektrárnou, a poslal je k plotně vařit. "Když vidím vaši krásnou tvář, dokážu si představit, že byste se snadno uživila i jiným způsobem," řekl Zeman vedoucí Jihočeských matek Daně Kuchtové. Pět aktivistek pochválil i za jejich znalosti jaderné energetiky, kterou určitě "studovaly", a proto mohou poukazovat na údajné bezpečnostní nedostatky Temelína. Zeman dále odmítl, že by jeho návštěva elektrárny těsně před volbami měla něco společného s volební propagandou. První blok přitom získal - údajně shodou okolností - povolení k plnému zkušebnímu provozu pouhých třicet minut před tím, než vládní vrtulník dosedl do areálu elektrárny. "To není žádná volební kampaň. Přijel jsem zejména proto, abych ocenil práci, o niž se zasloužil ministr Miroslav Grégr," uvedl Zeman. Co přinese Temelín každému člověku v ČR? Premiér tvrdí, že energetickou soběstačnost. Enormní přebytek výroby elektřiny v Česku je po-dle předsedy vlády pouze krátkodobou záležitostí. "Inteligentní člověk neplánuje budoucnost jen v horizontu tří let," uzavřel Zeman.
</TEXT>
</DOC>
<DOC>
<DOCID>LN-20020611115</DOCID>
<DOCNO>LN-20020611115</DOCNO>
<DATE>06/11/02</DATE>
<TEXT>
Ministerstvo kultury nechalo za 2,5 milionu korun vydat 25 200 výtisků publikace s názvem Rozumět dějinám, jež analyzuje vztah Čechů a československých Němců i aspekty poválečného odsunu sudetských Němců. Náměstek ministra kultury Zdeněk Novák včera uvedl, že knihu dostanou školy, knihovny, česká centra a zastupitelské úřady v zahraničí, správní úřady, poslanci, senátoři a počítá se i se zasláním orgánům EU. Tři tisíce výtisků bude zdarma k dostání v knihkupectvích. Publikace vznikla v reakci na diskusi o Benešových dekretech. Shrnuje stav poznání historických okolností konce druhé světové války a zabývá se vývojem česko-německých vztahů v letech 1848 až 1948.
</TEXT>
</DOC>
<DOC>
<DOCID>LN-20020611116</DOCID>
<DOCNO>LN-20020611116</DOCNO>
<DATE>06/11/02</DATE>
<GEOGRAPHY>NEJDEK</GEOGRAPHY>
<TEXT>
Zatím bez úspěchu pátrá na Karlovarsku již pátý den asi pět desítek policistů po čtrnáctiletém chlapci z Nejdku, který v noci na čtvrtek zmizel z domova. Dnes by policistům měl pomoci vrtulník s termovizí, který zatím nemohl vzlétnout kvůli nepříznivému počasí. "V pátek pršelo a byla mlha. Postupně se to ale lepší a v úterý má být počasí nejlepší," řekl včera jeden z pátrajících policistů. Čtrnáctiletý Jiří Korbel odešel z domova bez udání důvodu, podle některých zdrojů by však za chlapcovým zmizením mohla být nešťastná láska. Chlapec údajně také naznačoval možnost sebevraždy. Policie již vyslechla jeho kamarády a spolužáky. "Prověřujeme všechny stopy, které děti ve svých výpovědích uvedly," řekla včera mluvčí karlovarských policistů Zdena Papežová.
</TEXT>
</DOC>
<DOC>
<DOCID>LN-20020611117</DOCID>
<DOCNO>LN-20020611117</DOCNO>
<DATE>06/11/02</DATE>
<GEOGRAPHY>ZÁHŘEB</GEOGRAPHY>
<TEXT>
Proces proti sedmi bývalým chorvatským policistům obžalovaným z válečných zločinů začal včera ve Splitu. Bývalí policisté jsou obviněni, že za srbsko-chorvatské války (1991-1995) ve vojenské věznici Lora ve Splitu týrali srbské zajatce a dva z nich i usmrtili. Hlavním obviněným je bývalý ředitel věznice Tomislav Duić, který se však nadále skrývá.
</TEXT>
</DOC>
<DOC>
<DOCID>LN-20020611118</DOCID>
<DOCNO>LN-20020611118</DOCNO>
<DATE>06/11/02</DATE>
<GEOGRAPHY>MOSKVA</GEOGRAPHY>
<TEXT>
Český občan je od počátku května vyšetřován v Moskvě kvůli pašování drog. Zdroje z moskevské prokuratury včera uvedly, že byl zadržen na letišti Šeremeťjevo-2 při tranzitní zastávce na cestě z Dillí do Prahy. U 32letého A. T. celníci nalezli 961,5 gramu hašiše. Český občan se podle vyšetřovatele k pašování přiznal s tím, že narkotika vezl pro vlastní potřebu. Obviněn byl ale z převozu drogy s cílem prodeje a hrozí mu trest ve výši až patnácti let vězení.
</TEXT>
</DOC>
<DOC>
<DOCID>LN-20020611119</DOCID>
<DOCNO>LN-20020611119</DOCNO>
<DATE>06/11/02</DATE>
<TITLE>
800 milionů lidí hladoví, nastal čas přestat dotovat národní zemědělství vyspělých zemí, tvrdí Kofi Annan.
</TITLE>
<GEOGRAPHY>ŘÍM</GEOGRAPHY>
<TEXT>
Představitelé Organizace spojených národů pro výživu a zemědělství (FAO) včera v Římě vyzvali vlády všech zemí, aby splnily své sliby, a skoncovaly tak s hladem ve světě. Summit FAO, na kterém se sešli představitelé zemí celého světa, zahájil generální tajemník OSN Kofi Annan požadavkem, aby rolníci měli větší přístup k půdě, úvěrům, trhům a k technologiím, což by jim umožnilo pěstovat více plodin. Podle Annana by měly bohaté země přestat dotovat svá národní zemědělství, a zpřístupnit chudým ekonomikám světový zemědělský trh. "Jaký má smysl podporovat mléčnou farmu v rozvojové zemi a zároveň tamtéž dovážet dotované sušené mléko, a tím vlastně znemožňovat jejich vlastní produkci?" řekl Annan. Summit by měl skončit ve čtvrtek přijetím deklarace, v níž vlády opět přislíbí snížení počtu hladovějících lidí na Zemi. Ke stejnému cíli se státy zavázaly už na prvním potravinovém summitu v roce 1996, avšak splnit se jej nepodařilo. Světoví představitelé se tehdy dohodli, že do roku 2015 sníží počet hladovějících o polovinu, ale jejich množství zůstává stejné a hlady dnes nadále trpí 800 milionů lidí. Na pořadu jednání bude mezi jinými využití geneticky upravených plodin. Hlavním zastáncem geneticky modifikovaných potravin jsou USA, které zdůrazňují odolnost takových plodin proti suchu nebo hmyzu, což by vedlo k zabezpečení větší úrody. Odpůrci této metody však upozorňují na ekologická a zdravotní rizika. Summitu v Římě se účastní i prezident hladem sužované země Zimbabwe Robert Mugabe, a to i navzdory zákazu cestování v rámci EU. Ten byl diktátorovi udělen jako jedna ze sankcí unie za to, že znemožnil dohled EU nad průběhem únorových voleb. Zákaz cestovat se ovšem nevztahuje na schůze mezinárodních organizací. ap, reuters,
</TEXT>
<HEADING>
Problematika boje proti hladomoru
</HEADING>
<TEXT>
* V roce 1996 trpělo hladem a podvýživou 840 milionů lidí na celém světě. První summit FAO v roce 1996 si předsevzal, že jejich počet do roku 2015 sníží na 400 milionů.
* dnes trpí hladem 815 milionů lidí a 300 milionů lidí je obézních
* celkem 777 milionů lidí je chronicky podvyživených
* každé 4 vteřiny někdo zemře v důsledku podvýživy
* 55 % z 12 milionů dětských úmrtí ročně je způsobeno podvýživou
* počet zemí postižených přírodními katastrofami se zvýšil z 28 v roce 1996 na 46 v roce 2000
* počet zemí stižených válkou či jinou člověkem způsobenou pohromou vzrostl z 5 ročně v 80. letech na 22 ročně v roce 2000
* 1,1 miliarda lidí, nemá přístup k pitné vodě
* celosvětová populace vzroste do roku 2030 na 8 miliard ze současných 6 miliard
* roční příspěvek FAO na zemědělství v rozvojových zemích ve výši 11 miliard dolarů (374 miliard Kč) by měl být po summitu v Římě zvýšen na 24 miliard dolarů (816 miliard Kč) ročně
Pramen: FAO
</TEXT>
</DOC>
<DOC>
<DOCID>LN-20020611120</DOCID>
<DOCNO>LN-20020611120</DOCNO>
<DATE>06/11/02</DATE>
<TITLE>
Zastavení útoků proti Izraeli je hlavní podmínkou pro obnovení jednání s Palestinci, zopakoval svůj postoj izraelský premiér Šaron.
</TITLE>
<GEOGRAPHY>RAMALLÁH/WASHINGTON</GEOGRAPHY>
<TEXT>
Izraelské tanky včera nad ránem opět vjely do Ramalláhu a obklíčily sídlo palestinského vůdce Jásira Arafata. Izraelská armáda během operace, kterou označila za "přesně cílenou", zatkla nejméně 27 Palestinců podezřelých z terorismu. Mezi nimi je i několik palestinských policistů. Ofenziva se uskutečnila několik hodin před plánovanou schůzkou mezi izraelským premiérem Arielem Šaronem a americkým prezidentem Georgem W. Bushem. Podle pozorovatelů nebyla akce načasována náhodně - Šaron chtěl Washingtonu ukázat, že je rozhodnut provádět vlastní politiku vůči Palestincům bez ohledu na světové mínění. Premiér prý také neočekával, že by USA proti vpádu izraelských tanků do Ramalláhu protestovaly.
</TEXT>
<HEADING>
Arafat nebyl zraněn
</HEADING>
<TEXT>
Tato prognóza se mu vyplnila: Bílý dům žádné námitky vůči ofenzivě nedal najevo. "Chápeme to tak, že izraelská operace je časově omezená a je pečlivě zaměřená proti... teroristům," prohlásil mluvčí Bílého domu Ari Fleischer jen krátce před tím, než zde měli Šaron a Bush zahájit zatím poslední kolo jednání o řešení blízkovýchodní krize. Vpád izraelských sil do Ramalláhu - už druhý během uplynulých čtyř dnů - přiměl palestinského vůdce Jásira Arafata k odložení schůze jeho reorganizovaného kabinetu. Izraelské jednotky podle palestinských zdrojů zničily část Arafatova sídla, palestinskému předákovi se ale prý nic nestalo. Britská BBC uvedla, že izraelští vojáci chodili dům od domu a hledali palestinské radikály, podezřelé z plánování dalších sebevražedných útoků v Izraeli. Kromě toho armáda pátrala po výrobnách výbušnin. Arafatovo sídlo bylo podle izraelských úřadů obklíčeno z preventivních důvodů: panovala prý obava, že tam radikálové budou hledat úkryt před izraelskými vojáky. Kromě Ramalláhu probíhaly izraelské operace i na dalších místech. V uprchlickém táboře Amarí byl například při vpádu izraelské armády zastřelen jeden Palestinec. Nejméně tři desítky Palestinců byly zase zraněny při výbuchu miny v pásmu Gazy. Izraelsko-palestinské střety pokračují navzdory snahám diplomatů o jejich ukončení. Ještě před Šaronem byl ve Washingtonu egyptský prezident Husní Mubarak, který svého amerického protějška vyzýval k podpoře vzniku palestinského státu během příštího roku. Izraelský premiér uveřejnil v předvečer cesty v deníku The New York Times příspěvek, v němž zopakoval hlavní podmínku pro zahájení mírových rozhovorů s Palestinci: ukončení útoků proti Izraelcům.
Tato prognóza se mu vyplnila: Bílý dům žádné námitky vůči ofenzivě nedal najevo. "Chápeme to tak, že izraelská operace je časově omezená a je pečlivě zaměřená proti... teroristům," prohlásil mluvčí Bílého domu Ari Fleischer jen krátce před tím, než zde měli Šaron a Bush zahájit zatím poslední kolo jednání o řešení blízkovýchodní krize. Vpád izraelských sil do Ramalláhu - už druhý během uplynulých čtyř dnů - přiměl palestinského vůdce Jásira Arafata k odložení schůze jeho reorganizovaného kabinetu. Izraelské jednotky podle palestinských zdrojů zničily část Arafatova sídla, palestinskému předákovi se ale prý nic nestalo. Britská BBC uvedla, že izraelští vojáci chodili dům od domu a hledali palestinské radikály, podezřelé z plánování dalších sebevražedných útoků v Izraeli. Kromě toho armáda pátrala po výrobnách výbušnin. Arafatovo sídlo bylo podle izraelských úřadů obklíčeno z preventivních důvodů: panovala prý obava, že tam radikálové budou hledat úkryt před izraelskými vojáky. Kromě Ramalláhu probíhaly izraelské operace i na dalších místech. V uprchlickém táboře Amarí byl například při vpádu izraelské armády zastřelen jeden Palestinec. Nejméně tři desítky Palestinců byly zase zraněny při výbuchu miny v pásmu Gazy. Izraelsko-palestinské střety pokračují navzdory snahám diplomatů o jejich ukončení. Ještě před Šaronem byl ve Washingtonu egyptský prezident Husní Mubarak, který svého amerického protějška vyzýval k podpoře vzniku palestinského státu během příštího roku. Izraelský premiér uveřejnil v předvečer cesty v deníku The New York Times příspěvek, v němž zopakoval hlavní podmínku pro zahájení mírových rozhovorů s Palestinci: ukončení útoků proti Izraelcům.
</TEXT>
</DOC>
<DOC>
<DOCID>LN-20020611121</DOCID>
<DOCNO>LN-20020611121</DOCNO>
<DATE>06/11/02</DATE>
<GEOGRAPHY>LONDÝN</GEOGRAPHY>
<TEXT>
Bývalý jihoafrický prezident míru Nelson Mandela včera řekl, že člen libyjské tajné služby, který si ve Skotsku odpykává doživotní trest za pumový útok proti letadlu PanAm v roce 1988, je vystaven nepříliš férovému jednání. Mandela to uvedl poté, co se s vězněným Abdalem Basatem Midžrahím setkal. Exprezident, který sám strávil ve vězení 20 let, navrhl, že by Midžrahí mohl být vězněn v nějaké muslimské zemi. "Je to psychologická perzekuce, musí-li si někdo odpykávat tak dlouhý trest tak daleko," řekl. V důsledku výbuchu letadla nad skotským Lockerbie zahynulo 270 lidí
</TEXT>
</DOC>
<DOC>
<DOCID>LN-20020611122</DOCID>
<DOCNO>LN-20020611122</DOCNO>
<DATE>06/11/02</DATE>
<TEXT>
Americký kosmonaut Franklin Chang-Diaz a jeho francouzský kolega Philippe Perrin v noci na včerejšek instalovali při práci ve volném kosmu na povrch rusko-americké Mezinárodní orbitální stanice (ISS) elektromechanickou svorku, která bude sloužit k ukotvení robotické paže Canadarm2. Na horním záběru televizních kamer americké vesmírné agentury NASA je pohled na stanici z nitra amerického raketoplánu Endeavour, jenž kosmonauty i novou techniku do vesmíru dopravil. Dolní záběr zachycuje Perrina při práci na povrchu stanice. Canadarm2 měří 17 metrů a po povrchu ISS se bude pohybovat po speciálních kolejnicích.
</TEXT>
</DOC>
<DOC>
<DOCID>LN-20020611123</DOCID>
<DOCNO>LN-20020611123</DOCNO>
<DATE>06/11/02</DATE>
<TITLE>
150 milionů dolarů ročně vydělají kolumbijští levicoví povstalci na výkupném za oběti únosů.
</TITLE>
<TEXT>
NAZARETH, Kolumbie - Ve vesnici Nazareth, choulící se v zelených horách, jsou soboty dny, kdy se vyplácejí peníze. Přijíždějí podnikatelé, aby složili částky pravidelně požadované místními povstalci, zatímco rodiny rukojmích se pokoušejí vykoupit své blízké. V Nazarethu, ležícím v zamlžené vysočině pouhé dvě a půl hodiny jízdy na jih od centra kolumbijské metropole Bogoty, jsou civilisté bezmocnou kořistí rebelů a se státní autoritou se zde nesetkáte. V sobotu 1. června si sem dva bratři přijeli pro svého sedmašedesátiletého otce, kterého čtyři měsíce zadržují Revoluční ozbrojené síly Kolumbie (FARC). Bratři, kteří chtějí zůstat v anonymitě kvůli své bezpečnosti, agentuře AP uvedli, že již zaplatili dvakrát výkupné v celkové výši téměř 100 tisíc dolarů. Ten den ale doufali, že se budou moci vrátit do Bogoty i s otcem, protože zaplatili již dost peněz. "Doufáme, že dnešek bude posledním dnem jeho trápení," utrousil starší bratr, zatímco si nasazoval gumáky, v nichž si hodlal dojít pro otce na horu tyčící se nad vesnicí. Vybral si gumáky v malém skladu, který byl zřízen v jednom z hrstky domů Nazarethu. Ve skladu jsou boty všech velikostí a také tepláky, pláštěnky a rukavice - pravděpodobně pro rukojmí, kteří tudy procházejí, a pro jejich příbuzné. Mezi rukojmími najdete nejbohatší byznysmeny i prosté obchodníky, kteří jsou stěží s to uživit své rodiny. Kolumbie. Ta je držitelem rekordu v počtu únosů: každoročně se rukojmími stává zhruba 3000 lidí. Většina z nich je v moci FARC. Plukovník Carlos Arevalo, ředitel armádní jednotky pro boj s únosci, odhaduje, že FARC každý rok vydělá 150 milionů dolarů na vyplaceném výkupném. Povstalci financují svou již 38 let trvající válku proti vládě také obchodem s drogami a vydíráním. Do Nazarethu a dalších vesnic v různých částech Kolumbie přijíždějí i podnikatelé, aby zaplatili, co žádají povstalci - takzvané "vakcíny" proti únosu či zabití. Jeden z nich, muž s plnovousem, přijel džípem v sobotu a začal připravovat peníze. Řekl, že platí již tři roky, protože není žádná síla, která by ho ochránila, pokud by vzbouřencům řekl "ne".
</TEXT>
<HEADING>
Musíme z něj dostat víc peněz
</HEADING>
<TEXT>
Než se vydal na dlouhý pochod v naději, že zachrání svého otce, starší ze dvou bratrů do plastikové tašky přidal láhev whisky a několik krabiček cigaret - dárek pro gerilového vůdce, který čeká na vrcholu hory. Mladší bratr úzkostně čekal vzadu, avšak naděje obou bratrů zmařil vzkaz, který přišel přes povstaleckou vysílačku: "Musíme z tohoto starce dostat více peněz. Dnes neodejde." Pohoří Sumapaz je baštou FARC již celá léta, ačkoli před rokem si kolumbijská armáda asi tři hodiny jízdy odtud na jih zřídila základnu. "Jsou tady již od dob mého otce," řekl o povstalcích pětačtyřicetiletý rolník. "Nyní je ale více cítíte. Cítíte je všude."
Než se vydal na dlouhý pochod v naději, že zachrání svého otce, starší ze dvou bratrů do plastikové tašky přidal láhev whisky a několik krabiček cigaret - dárek pro gerilového vůdce, který čeká na vrcholu hory. Mladší bratr úzkostně čekal vzadu, avšak naděje obou bratrů zmařil vzkaz, který přišel přes povstaleckou vysílačku: "Musíme z tohoto starce dostat více peněz. Dnes neodejde." Pohoří Sumapaz je baštou FARC již celá léta, ačkoli před rokem si kolumbijská armáda asi tři hodiny jízdy odtud na jih zřídila základnu. "Jsou tady již od dob mého otce," řekl o povstalcích pětačtyřicetiletý rolník. "Nyní je ale více cítíte. Cítíte je všude."
</TEXT>
</DOC>
<DOC>
<DOCID>LN-20020611124</DOCID>
<DOCNO>LN-20020611124</DOCNO>
<DATE>06/11/02</DATE>
<TITLE>
BĚLEHRAD - Neznámí útočníci včera po ránu zastřelili generála srbské policie Boska Buhu. Ten byl za vlády svrženého diktátora Slobodana Miloševiče šéfem bělehradské pořádkové policie, ale pak se přidal na stranu opozice a přešel do vysoké funkce na ministerstvu vnitra. Podle jugoslávské státní televize nejméně dva útočníci začali na Buhu pálit krátce před třetí hodinou ranní. Přesně v okamžiku, kdy po posezení s přáteli nasedal do svého auta. Buha byl se třemi kulkami v hrudníku převezen do nemocnice, kde však později následkům zranění podlehl. Generál Buha, zástupce šéfa srbské policie, je nejvýše postaveným činitelem, který byl zavražděn od pádu režimu Slobodana Miloševiče v říjnu 2000. Během nepokojů, které vedly k Miloševičově pádu, odmítl splnit rozkaz k zásahu zvláštních jednotek proti demonstrantům útočícím na parlament a tajně se sešel s prodemokratickými předáky.
</TITLE>
<HEADING>
"Je to útok na stát"
</HEADING>
<TEXT>
Podle člena Demokratické strany Srbska (DSS) Dragana Jokiče je vražda generála Buhy "útokem na stát". "Ať už to bylo osobní vyrovnávání účtů nebo varování úřadům, jde o státní záležitost, protože byl zabit policejní generál, jeden z hlavních státních činitelů," řekl Jokić, jenž byl v pátek jmenován do čela ministerstva vnitra stínové vlády, kterou sestavila DSS jugoslávského prezidenta Vojislava Koštunici.
Podle člena Demokratické strany Srbska (DSS) Dragana Jokiče je vražda generála Buhy "útokem na stát". "Ať už to bylo osobní vyrovnávání účtů nebo varování úřadům, jde o státní záležitost, protože byl zabit policejní generál, jeden z hlavních státních činitelů," řekl Jokić, jenž byl v pátek jmenován do čela ministerstva vnitra stínové vlády, kterou sestavila DSS jugoslávského prezidenta Vojislava Koštunici.
</TEXT>
</DOC>
<DOC>
<DOCID>LN-20020611125</DOCID>
<DOCNO>LN-20020611125</DOCNO>
<DATE>06/11/02</DATE>
<TEXT>
Vývoz ložisek v objemu pět milionů dolarů a podíl 2,5 procenta na oborovém trhu v Indii plánuje do tří let koncernová společnost ZKL. Smlouvu o výhradním zastoupení při vývozu podepsala firma na konci května s indickou společností Phoenix Trade Corporation. Přímé dodávky ložisek v Indii mají směřovat podle Pospíšilové zejména do oceláren, hutí, cukrovarů, cementáren, na železnici nebo do automobilového průmyslu. "Motivem smlouvy s indickou firmou byla nestabilita obchodování v teritoriu a řada importů falzifikátů značky ZKL," doplnila. Loňský prodej společnosti ZKL vzrostl o 7,6 procenta na 1,29 miliardy korun.
</TEXT>
</DOC>
<DOC>
<DOCID>LN-20020611126</DOCID>
<DOCNO>LN-20020611126</DOCNO>
<DATE>06/11/02</DATE>
<TEXT>
Velkolepý autosalon zahájili v čínské metropoli. Automobilky se předhánějí v nápaditosti svých prezentací. Čínský trh skýtá světovým automobilovým koncernům obrovské možnosti.
</TEXT>
</DOC>
<DOC>
<DOCID>LN-20020611127</DOCID>
<DOCNO>LN-20020611127</DOCNO>
<DATE>06/11/02</DATE>
<GEOGRAPHY>PRAHA</GEOGRAPHY>
<TEXT>
Rouškou tajemství je zahalen připravovaný inovovaný model Škoda Octavia. Zástupci firmy o druhé generaci vozu nechtějí vůbec hovořit, ovšem jeho přípravu nevyvracejí. "Vůz představíme v pravý čas," uvedl Evžen Krauskopf z automobilky. Odborníkům z časopisu Svět motorů se podařilo na základě drobných indicií sestavit spekulativní počítačový model přísně střežené novinky. Od stávající Octavie se liší zejména výrazným prolisem na přední kapotě. Dále jistě zaujme nová koncepce světel a blinkrů. Octavia si podle spekulativního modelu má zachovat svůj klasický tvar klasického sedanu s nezvýšeným kufrem. Redaktoři ze Světa motorů dále mezi možnými změnami uvádějí i novou masku a přední nárazník. V náznacích tak může nová Octavia připomínat vozy Volvo. Rozměrově má zůstat stejná a cena by měla zůstat podobná jako u konkurenčních vozů VW Golf, Ford Focus či Opel Astr
</TEXT>
</DOC>
<DOC>
<DOCID>LN-20020611128</DOCID>
<DOCNO>LN-20020611128</DOCNO>
<DATE>06/11/02</DATE>
<GEOGRAPHY>CHROPYNĚ</GEOGRAPHY>
<TEXT>
Ztrátou 12 milionů korun skončilo loňské hospodaření Technoplastu Chropyně, odštěpného závodu AliaChemu. Firma tak výrazně snížila propad 111,3 milionu korun v roce 2000. Tržby jednoho z největších českých výrobců materiálů z plastických hmot byly meziročně srovnatelné a dosáhly 1,2 miliardy korun. Export na tržbách tvořil zhruba polovinu. Hlavními exportními teritorii jsou Slovensko, Německo, Polsko, Nizozemsko a Itálie. Loni Technoplast vložil do udržovacích investic 48 milionů Kč. Zaměstnával 750 lidí, což bylo meziročně o 16 procent méně.
</TEXT>
</DOC>
<DOC>
<DOCID>LN-20020611129</DOCID>
<DOCNO>LN-20020611129</DOCNO>
<DATE>06/11/02</DATE>
<GEOGRAPHY>PRAHA</GEOGRAPHY>
<TEXT>
Realizační dohoda o výstavbě dálnice D 47 soukromým kapitálem mezi státem a izraelskou Housing &amp;Construction by mohla být podepsána do konce tohoto týdne. Ministr Jaromír Schling ji může podepsat hned poté, co budou zapracovány poslední připomínky z jednání vlády. A ty jsou již hotovy, řekl včera poradce ministra Jan Prokeš. Smlouva o financování bude podle Prokeše podepsána měsíc po podpisu hlavní dohody. Celková suma, kterou stát zaplatí za 30 let trvání projektu, bude podle jeho slov nižší než limitních 125 miliard Kč bez DPH, které vycházejí z teoretického modelu financujících bank. "Pohybujeme se někde na úrovni 90 miliard korun," uvedl. Splátky budou stanoveny jako stínové mýto až na základě skutečných nákladů na výstavbu dálnice po uvedení prvních úseků do provozu v roce 2007. Samotná stavba vyjde na 33,4 miliardy Kč. Celkovou výši splátek sníží prostředky vrácené státu na daních po roce 2018, eliminace kursových rizik po přechodu ČR na euro kolem roku 2010 a příjmy z komerční činnosti. Cenu stavby opakovaně kritizovala poradenská firma Mott MacDonald i část pravicové politické reprezentace. Podle nich je projekt zhruba o třetinu předražený. Podle Prokeše však nyní nelze hovořit o tom, jak je projekt drahý, protože výše splátek bude známa až po roce 2007 na základě auditovaných nákladů investora a budou upravovány podle provozu na dálnici. Realizační dohodu o výstavbě 80 kilometrové dálnice z Lipníka přes Ostravu na hranici s Polskem schválila minulý týden vláda. Izraelský investor má první úseky zprovoznit v roce 2007 a celou stavbu dokončit v roce 2009. Do roku 2032 bude dálnici provozovat a pak ji předá státu.
</TEXT>
</DOC>
<DOC>
<DOCID>LN-20020611130</DOCID>
<DOCNO>LN-20020611130</DOCNO>
<DATE>06/11/02</DATE>
<TITLE>
VÍDEŇ - V České republice se podle guvernéra České národní banky Zdeňka Tůmy bude platit eurem nejpozději v roce 2010. Státy usilující o vstup do EU totiž podle něj začnou používat euro jako oficiální měnu nejdříve v roce 2006 a nejpozději právě v roce 2010. Tůma to uvedl na včerejší konferenci o přistoupení k Evropské unii ve Vídni.
</TITLE>
<HEADING>
České sazby se blíží k sazbám EU
</HEADING>
<TEXT>
Datum vstupu podle něj bude záležet na tom, jak budou jednotlivé země vnímat rizika přijetí eura a bude to tak nakonec především politické, nikoli ekonomické rozhodnutí. Novinářům později řekl, že více by mělo být známo zhruba do roka. "Během následujících dvanácti měsíců bude pozice ČR jasnější," uvedl. V tomto termínu by měl být vypracován plán přistoupení ČR k euru. Přijetí mechanismů směnných kursů ERM II. a následné setrvání v něm dva roky je podle Tůmy zbytečně dlouhé. Nicméně ČR by s tím neměla mít žádný problém a bude toto rozhodnutí respektovat. Vstup ČR do EU by podle guvernéra neměl výrazně ovlivnit nastavení úrokových sazeb v domácí ekonomice. "Již nyní jsou české sazby velmi blízko k sazbám v Evropské unii," vysvětlil. Poté co centrální banka v dubnu snížila všechny základní sazby překvapivě o půl procentního bodu, jsou české sazby pouze o půl bodu vyšší než v EU. Důležitým aspektem přibližujícím domácí ekonomiku k unii je rovněž pokračující příliv přímých zahraničních investic, kdy zhruba 80 procent investic do ČR přitéká ze zemí Evropské unie. ČR by neměla mít potíže s úrovní inflace. Ta by v létě měla dokonce klesnout pod cílový koridor centrální banky, později by se však opět měla zvýšit. "Takový vývoj je v souladu s naším očekáváním, spíše jsou překvapivé výsledky obchodní bilance," uzavřel guvernér.
Datum vstupu podle něj bude záležet na tom, jak budou jednotlivé země vnímat rizika přijetí eura a bude to tak nakonec především politické, nikoli ekonomické rozhodnutí. Novinářům později řekl, že více by mělo být známo zhruba do roka. "Během následujících dvanácti měsíců bude pozice ČR jasnější," uvedl. V tomto termínu by měl být vypracován plán přistoupení ČR k euru. Přijetí mechanismů směnných kursů ERM II. a následné setrvání v něm dva roky je podle Tůmy zbytečně dlouhé. Nicméně ČR by s tím neměla mít žádný problém a bude toto rozhodnutí respektovat. Vstup ČR do EU by podle guvernéra neměl výrazně ovlivnit nastavení úrokových sazeb v domácí ekonomice. "Již nyní jsou české sazby velmi blízko k sazbám v Evropské unii," vysvětlil. Poté co centrální banka v dubnu snížila všechny základní sazby překvapivě o půl procentního bodu, jsou české sazby pouze o půl bodu vyšší než v EU. Důležitým aspektem přibližujícím domácí ekonomiku k unii je rovněž pokračující příliv přímých zahraničních investic, kdy zhruba 80 procent investic do ČR přitéká ze zemí Evropské unie. ČR by neměla mít potíže s úrovní inflace. Ta by v létě měla dokonce klesnout pod cílový koridor centrální banky, později by se však opět měla zvýšit. "Takový vývoj je v souladu s naším očekáváním, spíše jsou překvapivé výsledky obchodní bilance," uzavřel guvernér.
</TEXT>
</DOC>
<DOC>
<DOCID>LN-20020611131</DOCID>
<DOCNO>LN-20020611131</DOCNO>
<DATE>06/11/02</DATE>
<GEOGRAPHY>DUBLIN</GEOGRAPHY>
<TEXT>
Čistý zisk irské společnosti Ryanair, která je největší diskontní aerolinkou v Evropě, vzrostl ve finančním roce končícím v březnu o 44 procent na 150,4 miliónu eur. Oznámila to firma s tím, že nárůst byl umožněn vyšší vytížeností letadel a snížením nákladů. Zisk tak překonal očekávání analytiků, kteří jej odhadovali na 140,9 milionu eur. Tržby společnosti stouply o 28 procent na 624,1 milionu eur a počet pasažérů se zvýšil o 38 procent na 11,1 miliónu díky řadě pobídek a slev, ke kterým firma sáhla po teroristickém útoku v USA. Zisk před zdaněním dosáhl 172,4 milionu eur, zatímco analytici počítali s pouhými 162 miliony, napsala agentura Reuters. Aerolinie přitom v loňském roce zažívaly jedno ze svých nejhorších období. Po zářijových teroristických útocích nastal v letecké dopravě velký útlum, kterému navíc předcházel pokles firemních výdajů na služební cesty, způsobený zpomalením hospodářského růstu ve světě.
</TEXT>
</DOC>
<DOC>
<DOCID>LN-20020611132</DOCID>
<DOCNO>LN-20020611132</DOCNO>
<DATE>06/11/02</DATE>
<GEOGRAPHY>PRAHA</GEOGRAPHY>
<TEXT>
Kvůli stávce, kterou na středu 19. června připravuje odborová centrála řídících letového provozu ATC EUC, budou výrazně zpožděny lety v celé Evropě. Členové Českého sdružení řídících letového provozu budou poskytovat všechny služby bez přerušení, uvedl člen výkonné rady sdružení Zdeněk Jandus. Stávka na podporu zvýšení bezpečnosti letecké dopravy zastaví 19. června odpoledne leteckou dopravu v Řecku, Itálii, Francii a Portugalsku. To ovlivní vzdušnou situaci v celé Evropě. Chystaný protest může být odvolán, případně odložen na pozdější dobu. To závisí na výsledku zasedání evropských ministrů dopravy 17. června. Tuzemské sdružení sice není členem ATC EUC, ale podle Janduse se ztotožňuje s cíli, na podporu kterých se akce uskutečňuje. Zejména jde o prioritu bezpečnosti před jakýmkoli ekonomickým aspektem. "Současná situace v procesu vytváření jednotné evropské oblohy preferuje ekonomické aspekty a zatlačuje požadavek bezpečnosti do pozadí," vysvětlil. Evropská letecká doprava podle dispečerů potřebuje více řídících letového provozu a lepší systém řízení. Naopak se jim nelíbí výprodej velkých částí vzdušného prostoru s nadnárodní působností. Podle nich to znamená pouze redistribuci prostoru kvůli maximalizaci zisku.
</TEXT>
</DOC>
</CZE>