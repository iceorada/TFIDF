<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020906001</DOCID>
<DOCNO>LN-20020906001</DOCNO>
<DATE>09/06/02</DATE>
<TITLE>
PRAHA - Valorizace nemocenských dávek se zřejmě na jeden rok zastaví. Takzvané povodňové balíčky totiž mimo jiné obsahují i návrh novely zákona o nemocenském pojištění. Podle ní by se maximální výše nemocenské - zhruba 12 989 korun měsíčně v příštím roce rozhodně neměla zvyšovat. "Ministr Zdeněk Škromach v neděli tento návrh předloží vládě," řekla tisková mluvčí ministerstva práce a sociálních věcí Kateřina Prejdová. "Počítá se v nich s tím, že valorizace nemocenských by měla být zastavena pouze na příští rok. Další roky by v případě potřeby musel řešit nový zákon," upřesnila Prejdová. Škromach má podle neoficiálních informací prý v plánu zvyšovat od roku 2004 výši nemocenských dávek pouze podle finančních možností státního rozpočtu. Sociálnědemokratická vláda měla původně do 30. září vyhlásit zvýšení dvou redukčních hranic, podle kterých se denní nemocenská dávka vypočítává. Ty v současné době činí 480 a 690 korun. Od ledna pak měly být zvýšeny na 520 a 750 korun. Nezvýšením těchto částek vláda ve státním rozpočtu v příštím roce ušetří 750 až 800 milionů korun. Celkové výdaje na dávky nemocenské podle předběžných odhadů překročí letos třicet miliard korun. "Jde o úspory v mandatorních výdajích. Požadujeme, aby zvýšení daní - a tím i příjmů státního rozpočtu - doprovázely i škrty sociálních výdajů," vysvětlil prozatímní šéf US-DEU Ivan Pilip. "Nemocenská byla v posledních dvou letech zvýšena nad možnosti státního rozpočtu. Jde o ústupek ze strany sociálních demokratů," dodal.
</TITLE>
<TEXT>
Dávka nemocenského pojištění je do určité míry limitovaná výší hrubého příjmu za jednotlivá čtvrtletí. V tuto chvíli je ovšem maximální měsíční příjem, nad jehož hranicí jsou už dávky nehledě na výši platu stejné, zhruba 21 tisíc korun. Po případně valorizaci by se nejvyšším platem stalo 22 800 korun měsíčně. Pokud je zaměstnanec v pracovní neschopnosti celý měsíc, výše nemocenské nepřekročí zhruba 12 989 korun. V případě valorizace by šlo o částku 14 105 korun. Zastavením valorizace tak budou poškozeni především lidé z vyšších příjmových skupin. Podle některých ekonomů tak jde jen o další verzi takzvané milionářské daně. "Fiskální politika je v krizi a stav státního rozpočtu tomu odpovídá, proto se sahá k podobným krokům," komentoval návrh novely hlavní ekonom Patria Online David Marek. "Všechna dosavadní opatření ovšem budí dojem, že chybí celková koncepce. Někde se ad hoc škrtá, jinde se stejnou metodou zvyšují daně," dodal Marek.
Jak by se změnily denní dávky nemocenské
měsíční hrubý nyní po valorizaci příjem (v Kč)
</TEXT>
</DOC>
<DOC>
<DOCID>LN-20020906002</DOCID>
<DOCNO>LN-20020906002</DOCNO>
<DATE>09/06/02</DATE>
<TITLE>
PRAHA - Očividně nervózní přicházela včera ráno do budovy Vrchního soudu v Praze trojice mladíků, kteří jsou obžalovaní z přepadení pošty. Policisté považují tuto poštovní loupež, která se stala před pěti lety, za největší v dějinách Česka. Zloději si tehdy z pošty v Praze 6 odnesli téměř 30 milionů korun. Jednací síň včera před polednem opouštěli s úsměvem. Definitivní verdikt soudce Jindřicha Fastnera totiž zní: "Nelze s naprostou jistotou prokázat, že obžalovaní jsou skutečně pachateli ozbrojené loupeže." Pachové stopy dvaatřicetiletého Jiřího Bednáře, sedmadvacetiletého Martina Brotánka a šestatřicetiletého Pavla Erbena, zajištěné na místě činu, na použitých poutech a ve vozidlech, která pachatelé při loupeži používali, jsou podle soudu důkaz nepřímý. Detektor lži, podle nějž nemluví pravdu a zamlčují, nemá váhu důkazu vůbec. Státní zástupkyně Ljuba Vávrová však trvá na svém: "Naprosto nesouhlasíme se závěry nálezového soudu," reagovala v závěrečné řeči na dubnový verdikt pražského městského soudu, který včera vrchní soud potvrdil.
</TITLE>
<TEXT>
O vině obžalovaných jsou přesvědčeni i dva pracovníci pošty Helena Baudyšová a Karel Molotčenko. Ti se museli v inkriminovaný den 31. října 1997 nechat spoutat dvojicí maskovaných lumpů - třetí zatím hlídal venku - a hledět do ústí pistolí. "Jsem přesvědčena, že to jsou oni, zvláště pan Bednář. Vím, že to byl on a on to ví také, a proto se na mě nemůže ani podívat," pronesla Baudyšová během přelíčení vzrušeným hlasem směrem k jednomu z obžalovaných. Ten během celého včerejšího přelíčení upíral zraky do země.
</TEXT>
<HEADING>
Soudci se nelíbil postup policejního vyšetřování
</HEADING>
<TEXT>
Po třicetimilionové loupeži byli Baudyšová s Molotčenkem vyhozeni ze zaměstnání, neboť tím, že si v den loupeže nechali na pracovišti otevřené okno i bezpečnostní mříž, usnadnili zločincům práci. Česká pošta se navíc s oběma v současnosti soudí o náhradu ukradených milionů. Oba bývalí zaměstnanci tvrdí, že se proti bezpečnostnímu řádu nijak neprovinili. Soudce také napadl metody postupu policejního vyšetřování. Svědkyni Marianě Trojnové předložili policisté k identifikaci jen tři fotografie, místo celého alba, jak je běžné. Čtyři roky po loupeži Trojnová Bednáře, jednoho z pachatelů, bezpečně identifikovala. Viděla ho prý, jak přenáší balíky s lupem z jednoho auta do druhého. Přitom ihned po loupeži si tváří jistá nebyla. Obhajoba to vysvětlila tím, že Bednářovu tvář viděla svědkyně až v médiích. Kauza největší poštovní loupeže byla zkouškou nových policejních metod, zejména identifikace pachových metod pomocí psů. O tom, aby mohly být jako důkaz, byť nepřímý, použity, rozhodl až Ústavní soud. Všichni tři obžalovaní přijali rozsudek s úlevou a zvažují, že podají žádost o odškodnění kvůli osmi měsícům stráveným ve vazbě.
Po třicetimilionové loupeži byli Baudyšová s Molotčenkem vyhozeni ze zaměstnání, neboť tím, že si v den loupeže nechali na pracovišti otevřené okno i bezpečnostní mříž, usnadnili zločincům práci. Česká pošta se navíc s oběma v současnosti soudí o náhradu ukradených milionů. Oba bývalí zaměstnanci tvrdí, že se proti bezpečnostnímu řádu nijak neprovinili. Soudce také napadl metody postupu policejního vyšetřování. Svědkyni Marianě Trojnové předložili policisté k identifikaci jen tři fotografie, místo celého alba, jak je běžné. Čtyři roky po loupeži Trojnová Bednáře, jednoho z pachatelů, bezpečně identifikovala. Viděla ho prý, jak přenáší balíky s lupem z jednoho auta do druhého. Přitom ihned po loupeži si tváří jistá nebyla. Obhajoba to vysvětlila tím, že Bednářovu tvář viděla svědkyně až v médiích. Kauza největší poštovní loupeže byla zkouškou nových policejních metod, zejména identifikace pachových metod pomocí psů. O tom, aby mohly být jako důkaz, byť nepřímý, použity, rozhodl až Ústavní soud. Všichni tři obžalovaní přijali rozsudek s úlevou a zvažují, že podají žádost o odškodnění kvůli osmi měsícům stráveným ve vazbě.
</TEXT>
</DOC>
<DOC>
<DOCID>LN-20020906003</DOCID>
<DOCNO>LN-20020906003</DOCNO>
<DATE>09/06/02</DATE>
<TITLE>
Velká voda opadla, ale společenské emoce přetrvávají léta "blbá nálada" jako by se pomalu vracela. Nechci být sýčkem, ale rychlé smetení slibu, že státní zaměstnanci získají lepší postavení, roztrpčilo mnoho lidí. Úhybný manévr vlády však nejen vyvolává politování, ale i z hlediska strohé ekonomické racionality se jeví jako značně problematický. Pro naši malou, surovinově chudou zemi jsou staleté tradice kultury a vzdělání největším bohatstvím. A v soudobé moderní společnosti znalostí dvojnásob. Vzdělání nepadá shůry jako mana nebeská, jeho konkrétními věrozvěsty jsou učitelé, profesoři. Ať školský systém reformujete, jak chcete, bez kvalitního učitele bude mrtvý. Je dobré modernizovat budovy, tělocvičny, zavádět internet a tak dále, ale ústřední postavou zůstává učitel.
</TITLE>
<TEXT>
Není nejmenšího důvodu, abychom popírali reálnou praxi spokojeného učitele, která panuje ve všech západoevropských státech, kde také plat učitelů je zhruba jedenapůlnásobný proti platu průměrnému. Přitom v reálné kupní síle je oproti nám nejméně trojnásobný. Podle oficiálních údajů Českého statistického úřadu za rok 2001 je na prvním místě průměrná mzda v peněžnictví ve výši 29 141 Kč, následuje doprava, těžký průmysl atd., až úplně poslední je školství (i zemědělství) s 12 446 Kč. Jen nepatrně lépe je na tom zdravotnictví. Neblahé důsledky jsou zřejmé. Kvalifikovaní učitelé, zejména muži mladšího věku, hromadně odcházejí, či spíše už odešli. To nejsou žádní všeobecní vychovatelé, ale tvrdí experti z chemie, biologie, matematiky, fyziky atd., kteří k udržování a rozvíjení své kvalifikace potřebují slušný životní standard. Obdobně začíná být nouze o mladší lékaře a ošetřovatelky pro nemocnice. Přitom toto všechno necelé dva roky před vstupem do Evropské unie, kdy reálně hrozí lavina odchodů mladých specialistů do zahraničí.
</TEXT>
<HEADING>
Jak na tom jsme
</HEADING>
<TEXT>
Mnohý seriózně uvažující čtenář však může namítnout: "Ano, je to politováníhodné, ale byly povodně." To zajisté nelze ignorovat. Ostatně takové jsou i vládní argumenty. Zde zřejmě je "jádro pudla". Škody z povodní jsou rozsáhlé - připusťme i těch odhadovaných 100 miliard korun. Ale stát hradí jen část - a hlavně nezapomínejme, že proti tomu stojí současný HDP ve výši zhruba 2200 miliard korun, který se díky ohromujícímu zpevnění koruny vůči dolaru během pouhého jednoho roku fantasticky zvýšil. Nejde tu o žádné "hrátky s kursem", ale reálné zlevnění dovozů - a pochopitelně expanduje i devizový objem exportu. Tedy i při celkovém podstatném zvýšení platů všech státních zaměstnanců bychom se teď nemuseli obávat bariéry platební bilance a růstu zahraničního dluhu. "Ale co vnitřní dluh?" můžete namítnout. Nikde však není psáno, že těch slibovaných 16 miliard korun se nedá najít v sedmi stovkách miliard regulérního rozpočtu. Ale i kdyby si stát na to od své banky vypůjčil, pak proti těm stovkám miliard zbytečných špatných bankovních úvěrů je to "pakatel". Jak známo, ve srovnání s Belgií by se dnešní vnitřní dluh v řádu 400 miliard korun mohl zvýšit až na 2000 miliard, i když o to bychom zrovna usilovat nemuseli. Těch 16 miliard, to však opravdu je jenom "kapka v moři". Jde jen a jen o priority. Jestli opravdu "chceme, nebo nechceme" a jestli opravdu chápeme, že většina dnes diskriminovaných povolání v rámci státního sektoru - tedy včetně knihovníků, pracovníků kulturních zařízení atd. - jsou strážci prometheovského ohně velkých tradic kultury a vzdělanosti českého národa, pak by to mělo být jasné. Vždyť jedině to nám umožňuje lepší budoucnost i onu prozaickou konkurenceschopnost a kýžený blahobyt. Proto si dovolme ještě jednu polemickou, ale snad i inspirativní poznámku. Naši učitelé, lékaři, ošetřovatelky, kulturní pracovníci mají mezinárodně uznávané schopnosti a kvalitou těchto služeb dosahujeme západoevropské úrovně. Jestliže bychom pak právem do výpočtu našeho domácího produktu dosadili i odpovídající západoevropské platy těchto profesí, pak tento produkt bude až o třetinu vyšší. Já k takové velkorysé operaci nenabádám, ale proč se tolik bát i toho minimálního kroku za 16 miliard korun, když žádné fatální makroekonomické bariéry nehrozí. Přitom tyto přírůstky platů, tedy jejich realizace, skutečně poslouží jako pružina dalšího ekonomického růstu. Proto bránit současné oprávněné zájmy učitelů a zdravotníků není útokem na vládu. Emoce stávky pochopitelně narůstají, učitelé však mají svou stavovskou devizu slušnosti a korektního jednání. Tím spíše ale nejenom proto se jich musí zastávat celá národní inteligence, všichni slušní lidé. Prohrají-li, pak prohraje slušnost a "blbá nálada" se může zase rychle vracet.
Mnohý seriózně uvažující čtenář však může namítnout: "Ano, je to politováníhodné, ale byly povodně." To zajisté nelze ignorovat. Ostatně takové jsou i vládní argumenty. Zde zřejmě je "jádro pudla". Škody z povodní jsou rozsáhlé - připusťme i těch odhadovaných 100 miliard korun. Ale stát hradí jen část - a hlavně nezapomínejme, že proti tomu stojí současný HDP ve výši zhruba 2200 miliard korun, který se díky ohromujícímu zpevnění koruny vůči dolaru během pouhého jednoho roku fantasticky zvýšil. Nejde tu o žádné "hrátky s kursem", ale reálné zlevnění dovozů - a pochopitelně expanduje i devizový objem exportu. Tedy i při celkovém podstatném zvýšení platů všech státních zaměstnanců bychom se teď nemuseli obávat bariéry platební bilance a růstu zahraničního dluhu. "Ale co vnitřní dluh?" můžete namítnout. Nikde však není psáno, že těch slibovaných 16 miliard korun se nedá najít v sedmi stovkách miliard regulérního rozpočtu. Ale i kdyby si stát na to od své banky vypůjčil, pak proti těm stovkám miliard zbytečných špatných bankovních úvěrů je to "pakatel". Jak známo, ve srovnání s Belgií by se dnešní vnitřní dluh v řádu 400 miliard korun mohl zvýšit až na 2000 miliard, i když o to bychom zrovna usilovat nemuseli. Těch 16 miliard, to však opravdu je jenom "kapka v moři". Jde jen a jen o priority. Jestli opravdu "chceme, nebo nechceme" a jestli opravdu chápeme, že většina dnes diskriminovaných povolání v rámci státního sektoru - tedy včetně knihovníků, pracovníků kulturních zařízení atd. - jsou strážci prometheovského ohně velkých tradic kultury a vzdělanosti českého národa, pak by to mělo být jasné. Vždyť jedině to nám umožňuje lepší budoucnost i onu prozaickou konkurenceschopnost a kýžený blahobyt. Proto si dovolme ještě jednu polemickou, ale snad i inspirativní poznámku. Naši učitelé, lékaři, ošetřovatelky, kulturní pracovníci mají mezinárodně uznávané schopnosti a kvalitou těchto služeb dosahujeme západoevropské úrovně. Jestliže bychom pak právem do výpočtu našeho domácího produktu dosadili i odpovídající západoevropské platy těchto profesí, pak tento produkt bude až o třetinu vyšší. Já k takové velkorysé operaci nenabádám, ale proč se tolik bát i toho minimálního kroku za 16 miliard korun, když žádné fatální makroekonomické bariéry nehrozí. Přitom tyto přírůstky platů, tedy jejich realizace, skutečně poslouží jako pružina dalšího ekonomického růstu. Proto bránit současné oprávněné zájmy učitelů a zdravotníků není útokem na vládu. Emoce stávky pochopitelně narůstají, učitelé však mají svou stavovskou devizu slušnosti a korektního jednání. Tím spíše ale nejenom proto se jich musí zastávat celá národní inteligence, všichni slušní lidé. Prohrají-li, pak prohraje slušnost a "blbá nálada" se může zase rychle vracet.
</TEXT>
</DOC>
<DOC>
<DOCID>LN-20020906004</DOCID>
<DOCNO>LN-20020906004</DOCNO>
<DATE>09/06/02</DATE>
<TITLE>
PRAHA - Už zítra v poledne budou moci čeští diváci sledovat televizní souboj otce a syna Železných. Oba muži, šéf TV Nova Vladimír Železný i moderátor Radiožurnálu Českého rozhlasu Jakub Železný, budou každý ve stejnou chvíli, ale na jiném programu usilovat o přízeň diváků. Zatímco Železný senior ovládne jako každé sobotní poledne svým půlhodinovým monologem TV Nova, Železný junior se bude snažit ubrat otci procenta sledovanosti na prvním programu České televize. Z prvního profesního souboje otce a syna Železných pravděpodobně vyjde vítězně televizní ředitel, jehož one man show má už devátý rok stabilně mezi sedmi a devíti procenty sledovanosti. Nový diskusní pořad Jakuba Železného s názvem Špona si teprve diváky hledat bude. "Ať bude vyhrávat ten, nebo onen, tak budeme moci říci, že Železní ovládli obrazovku," komentoval působení svého syna na konkurenční televizní stanici Vladimír Železný ve Volejte řediteli. "Já to osobně neberu. Dostal jsem prostě nabídku, která se neodmítá," reagoval Jakub Železný.
</TITLE>
<TEXT>
Je však jasné, že Jakub Železný bude televizní obrazovku o sobotním poledni okupovat déle. Nový publicistický pořad Špona, který na ČT nahradí dřívější diskusní relaci Naostro, totiž bude trvat 40 minut. Volejte řediteli obvykle nepřesáhne 25 minut. Pořad Špona, jehož název byl pro mnohé překvapením, bude klasickým modelem debaty jednoho moderátora proti jednomu hostu. Jako prvního bude Jakub Železný zítra zpovídat ministra financí za ČSSD Bohuslava Sobotku. Dotazovaný bude mít proti sobě také dva oponenty, kteří se "na něm" vystřídají vždy v půli pořadu. Tuto sobotu do studia Špony přijdou protiargumentovat poslanec ODS Vlastimil Tlustý a ekonom Pavel Kohout. Úvodních pár minut se Jakub Železný bude pokaždé věnovat nejdříve hlavnímu hostu. Prvního oponenta pak představí krátká reportáž, která diváky zároveň uvede do problematiky. Několikaminutový profil bude předcházet i druhému z protiřečníků.
</TEXT>
<HEADING>
Z vtipu skutečnost
</HEADING>
<TEXT>
S nápadem nasadit Jakuba Železného proti jeho otci Vladimírovi přišel dramaturg Špony Čestmír Franěk. V té chvíli ale vůbec netušil, že by se jeho myšlenka mohla někdy naplnit. "Původně jsem to myslel jen jako vtip, ale vedení se ten nápad zalíbil," poznamenává Franěk. Televizní konfrontace otce a syna vyvolává několik zajímavých momentů. Když se například Vladimír Železný zmiňuje o svém synovi na obrazovce TV Nova, dělá tím reklamu konkurenčnímu médiu. Na to se ale on sám rozhodl vyzrát tím, že sloučí koláče sledovanosti Špony i Volejte řediteli a výsledek bude vydávat za rodinný počin. "Já vám slibuji, že sečteme rating tohoto pořadu a té debaty a ukážeme sumární rating Železných na obrazovce v tu chvíli," upozornil Železný diváky Novy. Špona je ale také nyní jediným politicko-diskusním pořadem na obrazovce ČT. Pokud by se situace Vladimíra Železného (je obviněný ze dvou trestných činů, kandiduje do Senátu, dluží přes půl miliardy korun) dostala někdy na pořad dne, Jakub Železný by podle všeho nemohl diskusi na téma otce moderovat. Uvádění Radiožurnálu Českého rozhlasu se Železný junior ostatně také na čas vzdal v době, kdy na jeho otce byla uvalena vazba a informace o tom zaujímaly přední místa ve všech zprávách. Ředitel zpravodajství ČT Zbyněk Honys však má pro takové situace připravené řešení. "Není problém oslovit pro daný díl pořadu jiného moderátora. Koho? Například Ondřeje Neffa nebo Jana Pokorného," řekl LN.
Co mají Železní stejné a v čem se liší
jméno Jakub Vladimír příjmení Železný Železný pořad Špona Volejte řediteli den sobota sobota začátek 12.05 12.00 konec 12.45 12.25 počet osob 3 1 forma diskuse monolog věk 29 let 57 let výška 182 cm 168 cm
</TEXT>
</DOC>
<DOC>
<DOCID>LN-20020906005</DOCID>
<DOCNO>LN-20020906005</DOCNO>
<DATE>09/06/02</DATE>
<TITLE>
Afghánského prezidenta se pokusil zabít bodyguard
</TITLE>
<GEOGRAPHY>KANDAHÁR</GEOGRAPHY>
<TEXT>
Afghánského prezidenta Hamída Karzáího se včera v Kandaháru pokusil zastřelit příslušník bezpečnostní stráže. Karzáí útok přežil, při následné přestřelce ale zahynuli tři lidé. Jednou z obětí je zřejmě i atentátník. Několik lidí včetně guvernéra Kandaháru bylo zraněno. Šlo o druhý krvavý útok, k němuž v Afghánistánu došlo během včerejška. Předtím vybuchla v hlavním městě Kábulu dvojice náloží, které zabily nejméně 22 lidí. Afghánská policie z útoku podezírá odpůrce nového režimu, mezi něž patří stoupenci svrženého hnutí Taliban a teroristické sítě Al Kajda.
KANDAHÁR - Afghánského prezidenta Hamída Karzáího se včera v Kandaháru pokusil zastřelit příslušník bezpečnostní stráže. Karzáí útok přežil, při následné přestřelce ale zahynuli tři lidé. Jednou z obětí je zřejmě i atentátník. Několik lidí včetně guvernéra Kandaháru bylo zraněno. Šlo o druhý krvavý útok, k němuž v Afghánistánu došlo během včerejška. Předtím vybuchla v hlavním městě Kábulu dvojice náloží, které zabily nejméně 22 lidí. Afghánská policie z útoku podezírá odpůrce nového režimu, mezi něž patří stoupenci svrženého hnutí Taliban a teroristické sítě Al Kajda.
</TEXT>
</DOC>
<DOC>
<DOCID>LN-20020906006</DOCID>
<DOCNO>LN-20020906006</DOCNO>
<DATE>09/06/02</DATE>
<TEXT>
Jeden čtenář Lidových novin mi napsal, že "sypu písek do soukolí potřebné společenské vůle" a vědomě rozeštvávám společnost. A to prosím jen proto, že jsem před čtrnácti dny vyjádřil pochybnosti nad tím, zda vláda nezneužívá povodní k prosazování věcí sporných. O úmyslech exekutivy, například zcela změnit daňové sazby, jsme už informovali. Účelovost těchto opatření je zřejmá i z toho, že mají platit dlouhodobě, a nikoli dočasně. Vláda shání peníze, ber kde ber. Nejnověji se ministr Škromach rozhodl šetřit na nemocenských. Na tom není nic odsouzeníhodného, spíš naopak. Další krok již tak jednoznačně nevyznívá. Ministr sociálních věcí chce využít stavu legislativní nouze a urychleně zvrátit stav, kdy charitativní organizace byly zrovnoprávněny se státními. Přeměna nestátních zařízení, která pečují o postižené, v instituce druhé kategorie je opravdu perfidní úmysl. Nejenže neodpovídá roztrubovanému záměru vlády přiblížit místní prostředí Evropské unii. K jeho prosazení navíc ministr používá pochybné a účelová tvrzení, že ušetří víc než dvě miliardy. I kdyby to byla nakrásně pravda - chtějí socialisté ušetřit na úkor postižených?
</TEXT>
</DOC>
<DOC>
<DOCID>LN-20020906007</DOCID>
<DOCNO>LN-20020906007</DOCNO>
<DATE>09/06/02</DATE>
<TITLE>
PRAHA - Konec rovnoprávnosti poskytovatelů služeb pro sociálně slabší či handicapované občany hodlá prosadit ministr práce a sociálních věcí Zdeněk Škromach. Záminkou se staly povodně. Zrovnoprávnění se státními poskytovateli sociální péče se nestátní organizace a fyzické osoby, které pečují o sociálně či zdravotně handicapované občany, dočkaly na jaře, po dvanáctileté snaze. Nyní se ministr Škromach pokouší tento trend, který Česko přibližuje k praxi obvyklé ve vyspělých státech včetně EU, zvrátit. Už v neděli hodlá vládě předložit nový návrh novely zákona o sociálním zabezpečení, který nestátní provozovatele sociálních služeb opět znevýhodní. Původní novela zaručovala státní příspěvky při splnění podmínek jak státním tak soukromým organizacím. Podle Škromachova návrhu však soukromé subjekty nedostanou peníze automaticky a budou o ně muset žádat. Škromach tvrdí, že tímto způsobem ušetří státní pokladně pro příští rok až 2,3 miliardy korun. Novelu by měla sněmovna projednat už ve čtvrtek ve zkráceném řízení ve stavu legislativní nouze v rámci balíčku povodňových opatření. Představitelé nevládních organizací i sdružení handicapovaných občanů proti Škromachovu postupu protestují a považují jej za zneužití povodní k tažení proti nim. Včerejší schůzka na ministerstvu řešení nepřinesla. "Obě strany přednesly své požadavky a představy a teď se budou snažit najít společné řešení," uvedla mluvčí resortu Kateřina Prejdová. Předseda Národní rady zdravotně postižených ČR Pavel Dušek byl mnohem skeptičtější. "Obávám se, že rozdílnost pohledů je tak velká, že je otázka, zda vůbec existuje nějaký prostor pro dohodu. Nedomluvili jsme se ani, kdy a jak se příště sejdeme," podotkl.
</TITLE>
<TEXT>
Ještě pro letošní rok platilo, že nárok na státní peníze měly jen organizace zřizované státem, nejčastěji okresními úřady. Ostatní museli žádat o nenárokovatelné dotace. Přijatá novela zaručovala nárok na státní příspěvek všem subjektům bez rozdílu, pokud splní státem určené podmínky. Státu zůstalo právo určit jejich výši a kontrolovat, jak jsou použity. Škromach vysvětluje návrat k původní praxi tím, že by si aplikace novely vyžádala o 1,9 až 2,3 miliardy korun více než letos. "Za situace, kdy státní rozpočet hledá zdroje pro financování nápravy povodňových škod, je to částka neúnosná," argumentuje. Zástupci nestátních organizací i handicapovaných občanů to považují za lež. Poukazují na paragrafy platného zákona, jež tvrdí, že výši státního příspěvku určuje stát. Zákon podle nich nehovoří o sumách, ale o metodice jejich rozdělování. "Ministrem vyčíslený nárůst by platil v případě, kdy by stát chtěl i nestátním organizacím zaplatit 70 procent jejich rozpočtu, jako to platí státním. To ale nikdo nežádá. My jsme pouze chtěli pro příští rok zvýšit příspěvek o 10 procent. Letos jsme totiž dostali pouze 30 procent, což je částka zcela nedostatečná," řekl ředitel Diecézní charity Plzeň Jiří Lodr. V absolutních číslech by to znamenalo nárůst nákladů na nestátní sféru z 830 milionů na jednu miliardu. "Rozdíl tedy činí jen 170 milionů, a ne dvě miliardy, jak se snaží mlžit pan ministr," vypočítal Lodr. Zástupcům nevládních organizací vadí i způsob, jakým ministr změnu prosazuje. Zatímco předchozí novele předcházela velká diskuse, nyní mají pocit, že se Škromach snaží vše ututlat a skrýt do stavu nouze. "Není možné kvůli povodním ponižovat určitou skupinu lidí a udělat z nestátních poskytovatelů sociálních služeb subjekty druhé kategorie. To mi přijde až nehorázné," namítl viceprezident České rady humanitárních organizací Jan Lorman. Škromachovi oponenti se obávají toho, že tento krok zabrzdí nastartovanou reformu sociálních služeb. Jejím výsledkem má být posun přidělování dotací od institucí k uživatelům péče. Ti by si pak sami měli možnost zvolit, jakou formu pomoci si za tyto peníze "koupí".
</TEXT>
</DOC>
<DOC>
<DOCID>LN-20020906008</DOCID>
<DOCNO>LN-20020906008</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Neúplná vyhláška ministerstva zdravotnictví brání uvést do života projekt Všeobecné zdravotní pojišťovny, který má zdokonalit odhalování zhoubných nádorů prsu. Tvrdí to zástupci VZP, která projekt integrované mammární diagnostiky úspěšně vyzkoušela na 6180 ženách starších 44 let. Zhoubné onemocnění prsu je statisticky nejčastějším onkologickým onemocněním žen. Ročně lékaři zjistí přes 4500 nových případů. VZP vyzkoušený diagnostický postup, který využívá i přesnějšího sonografického vyšetření, dokáže s vyšší účinností odhalit ranná stadia nádoru. Během pilotního projektu VZP prokázalo vyšetření 40 případů zhoubného onemocnění, 32 žen přitom nemělo žádné klinické příznaky. Ve 24 případech šlo o velmi raná stadia, kdy velikost nádoru nepřesahuje 15 milimetrů. Včasné zachycení nemoci je jednou ze základních podmínek úspěšného vyléčení. Se zahájením preventivních screeningových prohlídek žen chtěla VZP začít už od 1. července. Ministerstvo zdravotnictví však vydalo vyhlášku, která podle názoru VZP i zástupců Radiologické společnosti České lékařské společnosti J. E. Purkyně nevyhovuje. Další termín zněl 1. září a ani ten nebyl splněn. Odborná komise už vybrala 28 pracovišť, která vyhověla mj. požadavkům na erudici lékařů či délku čekací doby (méně než měsíc). "Požadujeme, aby screening běžel jen na pracovištích autorizovaných odbornou společností, která zaručí požadovanou kvalitu," řekl Antonín Pečenka, vrchní ředitel Úseku zdravotní péče VZP. Předpoklad autorizace pracovišť v současné vyhlášce chybí. "Proces se ocitl v legislativním vakuu. Přitom stačí do současného textu vyhlášky vsunout jednu větu o pověření pracovišť," uvedla ředitelka VZP Jiřina Musílková. Pověření získají pracoviště zatím na rok. Ministerstvo tvrdí, že legislativní kroky, které by podrobněji řešily problém poskytování preventivního vyšetření, bude řešit postupně. "Příslušná osvědčení obdrží vybraná pracoviště za několik dnů. Na jejich základě mohou uzavřít smlouvu se zdravotní pojišťovnou. Budou jim uhrazena vyšetření provedená od 2. září," uvedl mluvčí resortu Mario Böhme.
</TEXT>
</DOC>
<DOC>
<DOCID>LN-20020906009</DOCID>
<DOCNO>LN-20020906009</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Srpnová povodeň způsobila Senátu škody zhruba za 40 milionů korun. Členům hospodářského výboru to včera oznámil vedoucí Kanceláře Senátu Pavel Pelant. Zpřesněný odhad je zhruba o třetinu nižší než původní předběžný odhad z konce srpna. Přestože se do historických budov horní komory na pražské Malé Straně Vltava přímo nedostala, spodní voda a voda z kanalizace poničila mimo jiné jednací sál. Senátoři se museli z jednacího sálu přestěhovat do Hlavního neboli Rytířského sálu Valdštejnského paláce.
</TEXT>
</DOC>
<DOC>
<DOCID>LN-20020906010</DOCID>
<DOCNO>LN-20020906010</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Policie na území celé ČR zaznamenala 51 případů rabování a dva povodňové podvody. Náměstek policejního prezidenta Miroslav Antl včera v rozhovoru pro rozhlasovou stanici BBC řekl, že ve 32 případech byl dopaden pachatel. První odsouzenou za rabování byla šestačtyřicetiletá žena ze Slovenska, kterou soud poslal na čtyři měsíce za mříže a na pět let jí zakázal pobyt v ČR. Druhým odsouzeným je mladík, který kradl v Bílkově ulici v Praze 1. Soud mu uložil trest 400 hodin obecně prospěšných prací. Povodňovým podvodem, který policie vyšetřuje, je podezřelé konto, které si jeho majitel zřídil u banky v Praze 1. "Zatím se zjišťuje, zda šlo o špatně provedený dobrý úmysl, či úmyslný trestný čin," řekl Jan Holub z pražské policejní správy. Kolik peněz na konto lidé poslali, nechtěl Holub zatím prozradit, stejně jako jméno bankovního ústavu. Další povodňový účet vzbuzující pochybnosti založilo neznámé Sdružení občanské pomoci.
</TEXT>
</DOC>
<DOC>
<DOCID>LN-20020906011</DOCID>
<DOCNO>LN-20020906011</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Do ČR dorazí v neděli třetí zásilka humanitární pomoci švýcarské vlády. Švýcarské velvyslanectví v Praze včera sdělilo, že tato zásilka bude obsahovat 400 vysoušečů, které budou rozděleny mezi oběti povodní. Pomoc Česku poskytne také Kuvajt, jak včera uvedla kuvajtská ambasáda. Lichtenštejnská vláda včera rozhodla, že uvolní na pomoc zemím střední Evropy postiženým záplavami celkem jeden milion franků, tedy asi 685 tisíc eur. Rakousko, Německo a ČR mají dostat vždy čtvrt milionu franků, méně postižené Slovensko pak 100 tisíc franků. Zbývajících 150 tisíc franků je určeno na okamžitou naléhavou pomoc.
</TEXT>
</DOC>
<DOC>
<DOCID>LN-20020906012</DOCID>
<DOCNO>LN-20020906012</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Návrh na podání obžaloby připravuje policie v kauze bývalého komunistického funkcionáře Karla Hoffmanna. Státnímu zastupitelství má být případ předán do dvou týdnů. "Včera se obviněný Hoffmann seznámil s trestním spisem," řekl LN mluvčí Úřadu dokumentace a vyšetřování zločinů komunismu Jan Srb. Hoffmann již několik let čelí obvinění z vlastizrady, spáchané formou sabotáže. Skutku se měl dopustit v srpnu 1968 v souvislosti s invazí vojsk Varšavské smlouvy do Československa. Jako ředitel Ústřední správy spojů vydal 21. srpna 1968 pokyn zastavit televizní a rozhlasové vysílání. Tak se snažil znemožnit šíření zpráv odsuzujících invazi.
</TEXT>
</DOC>
<DOC>
<DOCID>LN-20020906013</DOCID>
<DOCNO>LN-20020906013</DOCNO>
<DATE>09/06/02</DATE>
<GEOGRAPHY>OSTRAVA</GEOGRAPHY>
<TEXT>
Konkursní správce Moravia Banky Pavel Bednařík a zvláštní správce banky Wieslav Firla byli zřejmě odposloucháváni. V úterý byla v bývalé budově banky v Ostravě nalezena dvě odposlouchávací zařízení. Na dva podezřelé předměty se přišlo při instalaci nového zabezpečovacího systému. Policie objekt prohledala. "Případ policie vyšetřuje," řekla severomoravská policejní mluvčí Dagmar Bednarčíková. V pondělí začíná u ostravského krajského soudu proces řešící krach Moravia Banky. Před soudem stane 17 obviněných.
</TEXT>
</DOC>
<DOC>
<DOCID>LN-20020906014</DOCID>
<DOCNO>LN-20020906014</DOCNO>
<DATE>09/06/02</DATE>
<TITLE>
Někdo zřejmě využívá kauzu Srba k likvidaci vojenské rozvědky, říká ministr obrany
</TITLE>
<GEOGRAPHY>PRAHA</GEOGRAPHY>
<TEXT>
Ministr Jaroslav Tvrdík nevylučuje, že se někdo pokouší ochromit práci vojenské rozvědky před summitem NATO a možným útokem USA na Irák, a to v souvislosti s kauzou Karla Srby: "Velmi intenzivně to prošetřujeme," řekl LN ministr obrany. Koho podezřívá, to nenaznačil. Vyšetřování spolupráce bývalého generálního tajemníka ministerstva zahraničí Karla Srby s Vojenskou zpravodajskou službou totiž ochromuje chod celé této tajné služby. Z armádní rozvědky, která má za normální situace chránit republiku před vojenskými hrozbami ze zahraničí, unikají tajné informace, a dokonce i jména jejích důstojníků a agentů a objevují se v médiích. Nejprve byl "odhalen" Srba, pak někteří zaměstnanci Českého domu v Moskvě, naposledy český velvyslanecký rada v Kazachstánu. "Došlo k rozsáhlému úniku utajovaných skutečností, dochází k postupnému odkrývání části naší zpravodajské sítě. Naši lidé a spolupracovníci po celém světě si mohou myslet, že v určitém momentu unikly informace i o nich, o jejich působení. To je to nejhorší, co se může ve zpravodajské službě stát. Ti lidé přitom nasazují svoje životy," řekl včera LN ministr.
</TEXT>
<HEADING>
Špioni mají strach
</HEADING>
<TEXT>
Ministr Tvrdík včera dostal první průběžnou zprávu o vyšetřování kauzy Srba. Zdroje LN z ministerstva obrany uvádějí, že zaměstnanci rozvědky si skandál berou velmi osobně. Ministr už musel svolat asi 30 velících důstojníků a uklidňovat je. Špioni totiž mají strach. Bojí se, že kdosi vynesl z Vojenské zpravodajské služby - společně s dokumenty o Kavanovu exsekretáři Karlu Srbovi - i informace o jejich působení v rozvědce. Většina z uvedených supertajných informací, které se nyní objevily v médiích, z rozvědky zmizela před několika měsíci, nebo dokonce roky. Proto se zdá, že je kdosi "vypouští" účelově, aby službu zničil. "Ukazuje se, že některé informace ze služby, které se teď dostávají na veřejnost, jsou venku už dlouho, měsíce, ne-li roky, a je otázkou, proč se dostávají na veřejnost zrovna nyní. Jaký to má účel, proč to celé bylo?" řekl Tvrdík. Děje se tak právě v době, kdy se blíží termín útoku USA na Irák, do nějž by mohli být nasazeni i čeští vojáci. Stejně blízko je i zahájení summitu NATO v Praze, o jehož bezpečnost by se měla rozvědka také starat. Speciální armádní vyšetřovací komise se proto začala "velmi intenzivně" - jak LN řekl ministr obrany - zabývat možností, zda někdo nevyvolal celý skandál záměrně, aby rozvědku poškodil a v podstatě zmrazil její špionážní aktivity. Ministr říká, že vedení vyšetřování neznamená, že by se jeho resort zbavoval odpovědnosti za to, co se v kauze Srba stalo. Tvrdík chce v nejbližší době podat trestní oznámení na několik příslušníků Vojenské zpravodajské služby kvůli úmyslnému porušení zákona o ochraně utajovaných skutečností a zákona o zpravodajských službách. V kauze Srba jde o to, že rozvědka s někdejším generálním sekretářem ministerstva zahraničí nepřerušila spolupráci ani potom, co jí to Tvrdík zakázal. V průběhu vyšetřování již bylo postaveno mimo službu sedm důstojníků služby. Na některé špiony dokonce hodlá ministr obrany podat trestní oznámení kvůli porušování zákona o ochraně utajovaných skutečností a o zpravodajských službách. "Režim zákona o ochraně utajovaných skutečností byl porušován opakovaně a velmi hrubě. Kopírovaly se tajné dokumenty. Na některé příslušníky zpravodajské služby proto podám v nejbližších hodinách nebo dnech trestní oznámení," řekl včera ministr. Kam až může vyšetřování dojít? "K bývalým ministrům, náčelníkovi generálního štábu ani k šéfovi služby nic nesměřuje. Doufám, že nejsme CIA počátku 50. let, doufám, že je to jen selhání několika řadových pracovníků služby," uvedl včera Tvrdík. "Vypadá to totiž tak, že nešlo o žádné administrativní nedopatření, ale o úmysl," dodal.
Ministr Tvrdík včera dostal první průběžnou zprávu o vyšetřování kauzy Srba. Zdroje LN z ministerstva obrany uvádějí, že zaměstnanci rozvědky si skandál berou velmi osobně. Ministr už musel svolat asi 30 velících důstojníků a uklidňovat je. Špioni totiž mají strach. Bojí se, že kdosi vynesl z Vojenské zpravodajské služby - společně s dokumenty o Kavanovu exsekretáři Karlu Srbovi - i informace o jejich působení v rozvědce. Většina z uvedených supertajných informací, které se nyní objevily v médiích, z rozvědky zmizela před několika měsíci, nebo dokonce roky. Proto se zdá, že je kdosi "vypouští" účelově, aby službu zničil. "Ukazuje se, že některé informace ze služby, které se teď dostávají na veřejnost, jsou venku už dlouho, měsíce, ne-li roky, a je otázkou, proč se dostávají na veřejnost zrovna nyní. Jaký to má účel, proč to celé bylo?" řekl Tvrdík. Děje se tak právě v době, kdy se blíží termín útoku USA na Irák, do nějž by mohli být nasazeni i čeští vojáci. Stejně blízko je i zahájení summitu NATO v Praze, o jehož bezpečnost by se měla rozvědka také starat. Speciální armádní vyšetřovací komise se proto začala "velmi intenzivně" - jak LN řekl ministr obrany - zabývat možností, zda někdo nevyvolal celý skandál záměrně, aby rozvědku poškodil a v podstatě zmrazil její špionážní aktivity. Ministr říká, že vedení vyšetřování neznamená, že by se jeho resort zbavoval odpovědnosti za to, co se v kauze Srba stalo. Tvrdík chce v nejbližší době podat trestní oznámení na několik příslušníků Vojenské zpravodajské služby kvůli úmyslnému porušení zákona o ochraně utajovaných skutečností a zákona o zpravodajských službách. V kauze Srba jde o to, že rozvědka s někdejším generálním sekretářem ministerstva zahraničí nepřerušila spolupráci ani potom, co jí to Tvrdík zakázal. V průběhu vyšetřování již bylo postaveno mimo službu sedm důstojníků služby. Na některé špiony dokonce hodlá ministr obrany podat trestní oznámení kvůli porušování zákona o ochraně utajovaných skutečností a o zpravodajských službách. "Režim zákona o ochraně utajovaných skutečností byl porušován opakovaně a velmi hrubě. Kopírovaly se tajné dokumenty. Na některé příslušníky zpravodajské služby proto podám v nejbližších hodinách nebo dnech trestní oznámení," řekl včera ministr. Kam až může vyšetřování dojít? "K bývalým ministrům, náčelníkovi generálního štábu ani k šéfovi služby nic nesměřuje. Doufám, že nejsme CIA počátku 50. let, doufám, že je to jen selhání několika řadových pracovníků služby," uvedl včera Tvrdík. "Vypadá to totiž tak, že nešlo o žádné administrativní nedopatření, ale o úmysl," dodal.
</TEXT>
</DOC>
<DOC>
<DOCID>LN-20020906015</DOCID>
<DOCNO>LN-20020906015</DOCNO>
<DATE>09/06/02</DATE>
<TITLE>
Co je za únikem informací z vojenské rozvědky? Ministr Jaroslav Tvrdík říká, že případ poškozuje celý zpravodajský systém.
</TITLE>
<TEXT>
LN: Zabýváte se při vyšetřování i možností, že někdo chce ochromit práci vojenské rozvědky?
Ano, velmi intenzivně. Protože to velmi poškozuje schopnosti celého zpravodajského systému - ono to nezasahuje jenom Vojenskou zpravodajskou službu, ale i schopnost dalších zpravodajských služeb společně komunikovat, předávat si informace, sdílet utajované skutečnosti - těsně před summitem NATO. Děláme společně s ministrem vnitra i premiérem kroky k tomu, abychom udrželi stabilitu, abychom udrželi systém v co největší výkonnosti. Ale je to složité a nepříjemné. Cítíme potřebu kauzu co nejrychleji vyšetřit, co nejrychleji ten rakovinný nádor vyříznout.
</TEXT>
<HEADING>
LN: Pokud jde o záměr, tak čí?
</HEADING>
<TEXT>
Nechci spekulovat, alternativ je mnoho. Stalo se to krátce před summitem NATO. Víme o tom, že některé informace ze služby, které se teď dostávají na veřejnost, jsou - jak ukazuje šetření - ze zpravodajské služby venku už dlouhou dobu, dá se hovořit o měsících, ne-li o létech, a je otázkou, proč se dostávají na veřejnost zrovna nyní. Jaký to má účel, proč to celé bylo? Nejsem schizofrenní a netvrdím, že se to musí potvrdit, ale zpravodajská služba nebo její analytické oddělení musí s takovými alternativami pracovat. To neznamená, že se zbavujeme odpovědnosti za to, co se stalo, za porušení zákonů nebo za profesionální selhání, které v tom konkrétním případě nastalo.
Nechci spekulovat, alternativ je mnoho. Stalo se to krátce před summitem NATO. Víme o tom, že některé informace ze služby, které se teď dostávají na veřejnost, jsou - jak ukazuje šetření - ze zpravodajské služby venku už dlouhou dobu, dá se hovořit o měsících, ne-li o létech, a je otázkou, proč se dostávají na veřejnost zrovna nyní. Jaký to má účel, proč to celé bylo? Nejsem schizofrenní a netvrdím, že se to musí potvrdit, ale zpravodajská služba nebo její analytické oddělení musí s takovými alternativami pracovat. To neznamená, že se zbavujeme odpovědnosti za to, co se stalo, za porušení zákonů nebo za profesionální selhání, které v tom konkrétním případě nastalo.
</TEXT>
</DOC>
<DOC>
<DOCID>LN-20020906016</DOCID>
<DOCNO>LN-20020906016</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Příslušníci české protichemické jednotky, nyní nasazení na americké základně Camp Doha v Kuvajtu, mohou překročit státní hranici jen na pozvání vlády země, v níž by měli být nasazeni. Musejí ale získat souhlas vlády české. "Jsme připraveni i k nasazení na území Iráku, ale nesmělo by jít o vojenskou operaci. Navíc by nás tam museli pozvat, což Husajnova vláda dost pravděpodobně neudělá," řekl LN včera velitel české jednotky v misi Trvalá svoboda v Kuvajtu Dušan Lupuljev. "Úlohou naší jednotky je odstraňování následků katastrof, ne být součástí koaličního uskupení při útoku na Irák," uvedl ministr obrany Jaroslav Tvrdík. Útok speciálních jednotek americké armády by přitom mohl přijít velmi brzy. "Bude to ještě letos, možná dříve než později," uvedl zdroj LN blízký armádnímu velení. Čeští vojáci z americké základny Camp Doha v Kuvajtu by zřejmě při útoku zůstali v týlu a pomáhali by chránit místní civilní obyvatelstvo a zřejmě i americké vojáky připravené k nasazení, případně zraněné. "Nyní pokračuje plánování nasazení jednotky ve prospěch ochrany obyvatel Kuvajtu," uvedl podplukovník Lupuljev. "Napětí kolem Iráku narůstá a my cítíme, že kuvajtská vláda i normální Kuvajťané se cítí ohroženi," dodal Lupuljev. Naši vojáci by mohli být převeleni na irácké území až po svržení Saddáma Husajna a jeho režimu a nástupu nové vlády. Česká vláda se k útoku USA na Irák ještě nevyjádřila. Ministr obrany plánovanou operaci podporuje, ovšem podmiňuje ji "širokou mezinárodní podporou". "Můj názor je méně důvěřivý a méně politický než oficiální názor. Jsem pro mírové řešení, ale to musí záviset na důvěře. A otázkou je, zda se dá Husajnovi věřit. Podle mě nedá," řekl včera Tvrdík.
</TEXT>
</DOC>
<DOC>
<DOCID>LN-20020906017</DOCID>
<DOCNO>LN-20020906017</DOCNO>
<DATE>09/06/02</DATE>
<TEXT>
Ministerstvo obrany plánuje, že ke konci letošního roku stáhne z Afghánistánu podstatnou část české polní nemocnice. V Afghánistánu by v rámci mezinárodní operace ISAF mělo zůstat 20 lékařů a dalšího personálu jako součást mezinárodní nemocnice. Uvedl to včera náčelník generálního štábu Jiří Šedivý. Stažením polní nemocnice by armáda ušetřila asi půl miliardy korun, které budou v příštím roce sloužit jako rezerva pro neočekávané situace, ale i pro opravu techniky ze zahraničních misí. Rozhodnutí ukončit podstatnou část afghánské mise ministr obrany Jaroslav Tvrdík předloží příští týden vládě.
</TEXT>
</DOC>
<DOC>
<DOCID>LN-20020906018</DOCID>
<DOCNO>LN-20020906018</DOCNO>
<DATE>09/06/02</DATE>
<TITLE>
Krátce po povodních se opět objevilo téma, kdo bude prezidentem
</TITLE>
<HEADING>
Vědec, duchovní, socioložka a ti druzí
</HEADING>
<TEXT>
Celkem sedmnáct jmen - včetně herce a režiséra Zdeňka Svěráka a bývalé americké ministryně zahraničí Madeleine Albrightové - se objevilo při čtyřleté licitaci o nástupci prezidenta Václava Havla. Žádný ze 17 kandidátů není jednoznačným favoritem.
PRAHA - Po celá devadesátá léta byla diskuse o nástupci prezidenta Václava Havla tabu. To se změnilo. Nad osobou příští hlavy státu se ale politici dosud neshodli ani uvnitř svých stran, ani napříč parlamentem. Nejvíce trumfů ale drží sociální demokraté. Nabízejí exministry spravedlnosti Otakara Motejla a nejnověji i Jaroslava Bureše či předsedu Ligy proti rakovině Jiřího Dienstbiera. Dienstbiera oslovila místopředsedkyně ČSSD Marie Součková. Ten ji přímo nic neodmítl, ale svoje šance na zvolení nehodnotí vysoko. Nestraník Bureš zase z cesty na Pražský hrad zbloudil již před volbami, kdy se netajil tím, že by byl ochoten zasednout ve vládě i s ODS. Z uctivé vzdálenosti vše sleduje Miloš Zeman. Bude-li politické scéně nejhůř a nenajde-li se jiné řešení, chystá se z odpočinku na Vysočině znovu "vytáhnout" na Prahu. V nedávném rozhovoru pro deník Právo ovšem svou prezidentskou kandidaturu podmínil vnitrostranickým referendem v sociální demokracii.
</TEXT>
<HEADING>
Z Havlovy trojice zůstal jen Pithart
</HEADING>
<TEXT>
Lidovci se pak trumfy ČSSD snaží "dorovnat" všeobecně přijatelným předsedou Senátu Petrem Pithartem. Unionisté "přihazují" katolického duchovního Tomáše Halíka a socioložku Jiřinu Šiklovou. ODS si stále nechává v rukávu žolíka - Václava Klause, ale to jen pro případ, že parlament změní ústavu a uzákoní přímou volbu prezidenta. Čtyři léta diskusí tak vedla pouze k tomu, že se stále rozšiřoval počet kandidátů. Po prezidentských volbách bylo jasné, že jde o Havlovo poslední funkční období a že se prezident na jeho konci stane s 12 lety ve funkci nejdéle sloužící hlavou evropského státu. O svém zástupci začal sám Havel hovořit v září 1998. Za vhodné kandidáty tehdy označil současnou ministryni školství Petru Buzkovou (ČSSD), ministryni zahraničí Clintonovy administrativy Madeleine Albrightovou a předsedu Senátu Petra Pitharta (KDU-ČSL). Buzková však nedosahuje potřebného věku a Albrightové chybí české občanství. Z Havlovy trojice ale zůstal ve hře jen Pithart, který se jako jediný ke kandidatuře na prezidenta otevřeně hlásí. Ten pravidelně obsazuje "medailové" pozice v oblibě u veřejnosti, není však jednoznačným kandidátem ani pro všechny lidovce. Místopředseda KDU-ČSL Jan Kasal před časem řekl, že v případě neúspěchu Pitharta by podpořil kandidáta, který má prestiž, věhlas a je přijatelný pro veřejnost. Takovým člověkem je pro něj rektor UK Ivan Wilhelm. Ten ale chce zůstat v akademickém prostředí. Lidé z akademie věd a univerzit patří vůbec k nejnavrhovanějším osobnostem mezi sedmnáctkou osobností tvoří víc než třetinu. Zcela potom vévodí Karlova Univerzita, kde kromě Wilhelma, Halíka a Šiklové působí jako děkan Fakulty humanitních studií UK další kandidát, filozof Jan Sokol. Akademický kandidát se stal nejpřijatelnějším také v Maďarsku, kde roztříštěná opozice zvolila jako favorita uznávaného odborníka v oblasti právních věd Ference Mádla. Více než maďarským volbám se ovšem situace v Česku blíží Francii, kde hlavu státu vybírají občané. Ti letos měli stejně těžkou volbu jako čeští politici. Kromě vítěze voleb Jacquesa Chiraka a extremisty Jeana - Marieho Le Pena je oslovilo 16 kandidátů. Mezi nimi poštovní doručovatel Olivier Besancenot nebo kandidát rybářů a myslivců Jean SaintJosse.
</TEXT>
<HEADING>
Miloš Zeman
</HEADING>
<TEXT>
Kdy se o něm začalo mluvit: V červenci to navrhl ministr práce a sociálních věcí Zdeněk Škromach. Zeman ale tuto možnost spíše popíral.
Jaké má šance: Zeman by byl vítaným prezidentem pro starší garnituru ČSSD, která s jeho odchodem z politiky ztratila pozice.
Jak hodnotí svou kandidaturu: "Vzal bych funkci prezidenta jedině v případě, že nastane krize, žádný kandidát nebude průchodný a angažmá na Hradě mi bude nabídnuto."
</TEXT>
<HEADING>
Petr Pithart
</HEADING>
<TEXT>
Kdy se o něm začalo mluvit: Jako možného kandidáta na prezidentský úřad zná veřejnost Pitharta už od konce roku 2001.
Jaké má šance: Pithart by mohl být přijatelným kompromisem pro všechny strany. Je však možné, že mu přitíží fakt, že byl v letech 1960 až 1968 členem KSČ.
Jak hodnotí svou kandidaturu: "Na dotaz, zda jsem připraven kandidaturu přijmout, říkám ano. Chtěl bych se ale podrobit soudu ostatních, zda ty schopnosti mám."
Jaroslav Bureš
Kdy se o něm začalo mluvit: Podle neoficiálních informací oslovila ČSSD Bureše s nabídkou kandidatury tento týden.
Jaké má šance: Z uvedených kandidátů asi nejmenší. Podporu by zřejmě měl jistou od "Zemanova křídla" sociální demokracie a od místopředsedy ČSSD Stanislava Grosse.
Jak hodnotí svou kandidaturu: "Považoval bych za slušné, abych se vyjádřil až k nabídce, která pro mě bude závazná."
Otakar Motejl
Kdy se o něm začalo mluvit: Tuto možnost zmínil v únoru tehdejší premiér Miloš Zeman.
Jaké má šance: Nevyvolává téměř žádná antipatie na pravé ani levé polovině politického spektra.
Jak hodnotí svou kandidaturu: "Pokud bych se měl zabývat myšlenkou, že přijmu kandidaturu na prezidenta, nese to v sobě rozpor, že já bych byl ten, kdo by měl demytizovat tuto instituci. Kdo by ji měl v dobrém slova smyslu zlidštit a udělat z ní něco, co je o poschodí níž."
Zdeněk Dienstbier
Kdy se o něm začalo mluvit: Tento týden jej oslovila místopředsedkyně ČSSD Marie Součková.
Jaké má šance: Je mezinárodně uznávaným vědcem. Jako předseda Ligy proti rakovině se stal bojovníkem za onkologickou prevenci. Proti jeho kandidatuře však hovoří nedostatek zkušeností v politice a vysoký věk (76 let).
Jak hodnotí svou kandidaturu: "Už jsem třikrát v životě stál před úkolem budovat nějaké programy, tak nakonec proč nezačít znovu."
</TEXT>
<HEADING>
Další jména, o kterých se hovoří
</HEADING>
<TEXT>
KAREL WILHELM - rektor Univerzity Karlovy by vyhovoval ČSSD, která požaduje nadstranického kandidáta, on sám však chce zůstat v akademické sféře.
VÁCLAV KLAUS - předseda ODS, jeho šance na zvolení v případě nepřímé volby prezidenta jsou malé, ODS ho navrhne jen v případě přímé volby.
JAROSLAVA MOSEROVÁ - senátorka za ODA, bývalá prezidentka UNESCO, na funkci ji navrhuje její strana, sama se kandidatuře nebrání.
TOMÁŠ HALÍK - prezident České křesťanské akademie, vyhovoval by unionistům, jeho podpora od jiných stran je ale nejistá.
ZDENĚK SVĚRÁK - scenárista a režisér, jeho jméno se v souvislosti s kandidaturou ve výzkumech objevuje spíše jen jako přání části veřejnosti, on sám po prezidentském postu netouží a kandidaturu vyloučil.
</TEXT>
</DOC>
<DOC>
<DOCID>LN-20020906019</DOCID>
<DOCNO>LN-20020906019</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Navzdory přání velké části české politické scény, nerozhodnou o příštím prezidentovi všichni občané v přímé volbě. Hlavní překážkou zavedení přímé volby je čas: do příštího ledna údajně není možné prosadit potřebné změny v ústavě. Tento způsob volby prosazovaly především ČSSD a strany Koalice. Jejich zástupci však vidí současnou situaci střízlivě. "Tady je problém ve vytvoření legislativních podmínek. To je proces, který se do nadcházejících prezidentských voleb nedá zvládnout," tvrdil LN předseda Poslanecké sněmovny Lubomír Zaorálek. "Je nemožné připravit novelu ústavy tak, aby se přímá volba prezidenta mohla uskutečnit už v příštím roce," souhlasí se Zaorálkem místopředsedkyně sněmovny Jitka Kupčová (ČSSD). Podle Zaorálka přímá volba hlavy státu není prioritou jeho strany. "To nikdy nebylo základním tématem ČSSD. S touto ideou přišla tehdejší čtyřkoalice a my jsme zvažovali, jak se k tomu postavit. Proto jsme na toto téma vypsali vnitrostranické referendum," upřesnil. V referendu se většina členů strany vyslovila pro. Zvláště radikální postoj zaujal ministr vnitra Stanislav Gross. Aby se na úpravu ústavy získal čas, mohlo by podle něj Česko být několik měsíců bez prezidenta. "Tři až čtyři měsíce za cenu přímé volby. Je to moje teoretická úvaha," řekl Gross před časem Lidovým novinám. Pokud však nastane očekávaný vývoj a nového prezidenta budou jako dříve volit poslanci a senátoři, zastánci přímé volby se své myšlenky nevzdají. "V této chvíli to vnímám tak, že tento požadavek zůstane na úrovni našeho programu," sdělil Zaorálek. Kromě ČSSD a Koalice se přímé volbě nebrání ani komunisté - ovšem jen pod podmínkou, že bude provázena dalšími změnami ústavy. Naopak ústavu nijak měnit nechce ODS.
</TEXT>
</DOC>
<DOC>
<DOCID>LN-20020906020</DOCID>
<DOCNO>LN-20020906020</DOCNO>
<DATE>09/06/02</DATE>
<TITLE>
PRAHA - Jeden z možných kandidátů na post prezidenta republiky, bývalý premiér Miloš Zeman, se podle včerejšího verdiktu pražského soudu musí omluvit odborářům z ostravské Nové huti. Důvodem jsou Zemanovy výroky o čtveřici odborářů, které před dvěma lety označil za kolaboranty přihlížející tunelování největší české ocelárny. "Považuji je za lidi, kteří mlčky přihlíželi tunelování, zatímco měli hájit zájmy zaměstnanců," prohlásil Zeman 20. dubna 2000 před novináři. Neopomněl okomentovat také demonstraci na záchranu Nové huti, jež ho prý dojala. Naopak šéfové odborů, kteří několik let seděli v dozorčí radě podniku, podle expremiéra kolaborovali s vedením ostravské firmy. Za tyto výroky musí Zeman poslat odborářům omluvné dopisy, v nichž má svá slova vzít zpět. Podle soudu jsou totiž urážlivá. Šéf odborářů Nové huti Werner Stuchlík byl s rozsudkem spokojený. "Nepřišel jsem k soudu kvůli osobnímu uspokojení. Chtěl jsem jen dokázat, že v Česku vládne právo. A to se nakonec ukázalo," řekl ČTK Stuchlík. Zeman k soudu nepřišel. Jeho advokát řekl, že je možné, že se proti rozsudku odvolá. "Zatím jsem neviděl zdůvodnění a nevidím důvod, proč bych se k němu vyjadřoval," řekl k rozsudku Miloš Zeman. Odboráři původně požadovali omluvu v tisku, později jen písemnou podobu. Podle soudce Martina Velehracha Zeman na své výroky neměl právo, neboť se neprokázalo nic, co by nasvědčovalo tunelování. Soud s odboráři není prvním, ze kterého expremiér vyšel jako poražený. Omluvit se na příkaz soudu musel mj. bývalému místopředsedovi ODS Miroslavu Mackovi, exposlanci ČSSD Jozefu Wagnerovi či exministru zahraničí Josefu Zieleniecovi. Zeman je nejčastěji žalovaným politikem v Česku.
</TITLE>
<TEXT>
Zeman a omluvy nařízené soudem
* ZEMAN versus JOZEF WAGNER
Zeman ignoroval výrok soudu, za což zaplatil 20 tisíc. Po třech letech se Wagnerovi omluvil.
* ZEMAN versus MIROSLAV MACEK
Po dvou letech zveřejnil písemnou omluvu v reklamním čase na Nově.
</TEXT>
<HEADING>
* ZEMAN versus STANISLAV DEVÁTÝ
</HEADING>
<TEXT>
Soud určil, že ČSSD musí zaplatit exšéfovi BIS Devátému za slova svého předsedy milion korun a zveřejnit placenou omluvu. Odvolací soud verdikt zrušil.
* ZEMAN versus MILAN HRUŠKA
Zeman sice uhradil 20 tisíc, příkaz soudu k omluvě ale nevyplnil.
* ZEMAN a JAN KAVAN versus JOSEF ZIELENIEC
Zieleniecovi se nejprve omluvil Jan Kavan, Zeman se k omluvě připojil.
</TEXT>
<HEADING>
* ZEMAN versus IVAN BREZINA
</HEADING>
<TEXT>
Soud rozhodl, aby se Zeman omluvil a zaplatil Brezinovi 300 tisíc, odvolací soud ale rozsudek zrušil. Brezina podal dovolání k Nejvyššímu soudu.
Soud rozhodl, aby se Zeman omluvil a zaplatil Brezinovi 300 tisíc, odvolací soud ale rozsudek zrušil. Brezina podal dovolání k Nejvyššímu soudu.
</TEXT>
</DOC>
<DOC>
<DOCID>LN-20020906021</DOCID>
<DOCNO>LN-20020906021</DOCNO>
<DATE>09/06/02</DATE>
<TITLE>
PRAHA - Poprvé se v České republice policii podařilo odhalit plně automatizovanou pěstírnu vysoce kvalitní marihuany. Pěstírnu, která byla v prostorách někdejší bramborárny na Pelhřimovsku, policisté objevili ještě před dokončením. Novinářům to včera řekl ředitel policie Prahy 3 Jiří Neuwirth. Při zákroku dopadli 13 pachatelů ve věku 26 až 30 let. Pět z nich skončilo ve vazbě. "V pěstírně bylo osm speciálně vybavených místností. V první klíčila semínka, poslední byla určena na sklizeň," upřesnil vedoucí oddělení obecné kriminality a vyšetřování Prahy 3 Aleš Haisl. V místnostech nalezli digestoře na klíčení semínek, zavlažovací mechanismy, elektricky řízené osvětlení a vzduchotechniku. Výroba byla natolik automatizovaná, že do pěstírny nemusel nikdo přijít téměř tři týdny.
</TITLE>
<HEADING>
Hrozil výbuch pěstírny i okolí
</HEADING>
<TEXT>
Pokud by se pachatelům podařilo pěstírnu plně zprovoznit, mohli čtyřikrát ročně vyprodukovat 190 500 cigaret marihuany. Policie zakročila ve chvíli, kdy rostliny byly asi dva a půl měsíce staré. "Vzhledem k tomu, že šlo o vysoce kvalitní drogu s 20procentní účinností, jeden gram omámí tři až čtyři osoby," uvedl Haisl. "Cigareta se prodává zhruba za 300 korun," dodal. Policie možný zisk odhaduje v řádech desítek milionů korun. "Prostředky na vybavení pěstírny získávali z pojistných podvodů," řekl policejní rada Petr Janďourek. Několik ze zadržených si pronajímalo sklady na převážně kožené zboží, které pojistili. Zboží tajně odvezli, nafingovali vloupání a požadovali peníze po pojišťovně. "Šlo o šest případů podvodů se škodou sedm milionů korun. Od pojišťovny získali 2,5 milionu korun," upřesnili policisté. Policie na případu pracovala několik měsíců v rámci akcí nazvaných Sklad a Cannabis. Vzhledem k rychlému zákroku policie předešla výbuchu. Pachatelé se totiž chystali zabezpečit pěstírnu systémem náloží, které by v případě vstupu cizí osoby způsobily naprostou destrukci pěstírny a ohrozily i obyvatele vesnice. "Nalezli jsme dvě a půl kila trhaviny," uvedl ředitel. Hlavou projektu byli dosud netrestaní manželé z Prahy-východ. Při domovní prohlídce u nich policie nalezla odbornou literaturu přeloženou z holandštiny. Pět zadržených vyšetřovatelé obvinili z nedovolené výroby a držení omamných a psychotropních látek a jedů, ostatní z úvěrového podvodu. Hrozí jim až 12leté vězení. Zřejmě bude sděleno obvinění i z nedovoleného ozbrojování. "To záleží na výsledcích vyšetřování," poznamenal ředitel.
</TEXT>
<HEADING>
Letošní protidrogové operace
</HEADING>
<TEXT>
* únor - operace Olgoj - Policii se poprvé podařilo zablokovat konta drogové mafie. Při rozsáhlé akci bylo zadrženo pět organizátorů dagestánské drogové mafie, kteří se specializovali především na distribuci heroinu.
* březen - operace Madam - Proti-drogová centrála zadržela sedm osob ve věku 25 až 27 let, které pěstovaly a distribuovaly marihuanu. V profesionálně vybavených sklepních pěstírnách policie zabavila konopí, stroje a chemikálie.
* květen - operace Atak - Podařilo se rozbít 15členný gang dealerů syntetické drogy extáze. Zadržen byl i výrobce, 33letý Holanďan. Policie zajistila přes 70 tisíc tablet extáze, značnou hotovost a laboratoř na výrobu drogy.
* červenec - operace Cannabis - Policisté zasáhli na Pelhřimovsku, kde objevili dosud nejprofesionálnější pěstírnu vysoce kvalitní marihuany. Zadrželi 13 pachatelů, z nichž někteří úvěrovými podvody vydělávali na vybudování pěstírny.
</TEXT>
</DOC>
<DOC>
<DOCID>LN-20020906022</DOCID>
<DOCNO>LN-20020906022</DOCNO>
<DATE>09/06/02</DATE>
<TITLE>
Dramatické finále rozhodlo.
</TITLE>
<HEADING>
Správná odpověď na soutěžní otázku
</HEADING>
<TEXT>
"Kolik výtisků magazínu LN pokryje vzdálenost, kterou ujede Škoda Octavia Combi setrvačností po dané trase s vicemiss 2002 za volantem" zní: 404 výtisků magazínu LN
Správně odpověděl a výhercem se stal pan Jindřich ZAPLETAL z Tábora
Výherce získal Škodu Octavii Combi + benzin na celý rok a počítač s plochým monitorem jako cenu podle vlastního výběru.
Blahopřejeme!
</TEXT>
<HEADING>
Jak finále probíhalo?
</HEADING>
<TEXT>
* Za volant usedla vicemiss pro rok 2002 slečna Kateřina Smržová * Se Škodou Octavia jsme najeli na rampu, odbrzdili ji a nechali ji sjet setrvačností z rampy * Místo, kde se auto zastavilo, jsme označili na tabuli * Poté jsme ujetou vzdálenost pokryli jednotlivými výtisky magazínu LN * Pod dohledem paní notářky jsme otevřeli databázi Vašich odpovědí
54 soutěžících, jejichž odpověď byla nejblíže správné odpovědi a kteří získají prémii Výlety po zajímavých místech Čech, Moravy a Slezska v ceně 600 Kč
385 Jaromír Sedláček Praha 4
385 Jindřich Cigánek Ostrava 8
385 František Konig Bošovice
385 Jan Mlnářík Stod
385 Petr Beránek Praha 2
386 Dagmar Klimentová Rakovník
388 Ladislav Císař Havlíčkův Brod
389 Lidmila Benešová Červ. Kostelec
389 Jitka Sobotová Šternberk
390 Jaroslava Bráborcová Kovářská
390 František Novák Harrachov
390 Bohumil Polnický Benešov
391 Jan Novotný Praha 5
391 Kamil Kropáček Praha 5
392 Luboš Kubín Svitavy
392 František Bittner Opava
392 Drahomíra Vižďová Brno
394 Jiří Šrámek Adamov
394 Josef Hřib Šumice
396 Zdeněk Polesný Praha 10
396 Jiří Racek Chrudim
396 Milan Trejtnar Slatina n. Zdob.
399 Silvie Valušková Klatovy
400 Vlastimil Karásek Miroslav
401 Zdeněk Zajfrt Nechanice
403 Ing. Pavel Bursa Jablonec n. Nisou
404 JINDŘICH ZAPLETAL Tábor
405 Jaroslav Šplíchal Horní Sklenov
405 Libor Příbramský Šumperk
405 Jaroslav Cablík Zlín
407 Jan Tomek Litvínov
408 Beata Cmielová Návsí
408 Monika Klusáková Kadaň
409 Petr Kozel Pražmo
410 Božena Kovandová Mladá Boleslav
411 Jiřina Kodymová Hořice v Podkr.
411 Jiří Murdoch Havlíčkův Brod
412 Pavel Kučera Znojmo
413 Věra Cifranová Praha 8
413 František Vrána Prostějov
415 Miloslav Holický Jindřichův Hr.
415 Ing. Ivana Beránková Praha 3
416 Pavel Mortl Č. Budějovice
417 Josef Ondrůšek Vlčnov
418 Alena Reichtová Praha 8
419 Ivan Pavlů Praha 4
420 Otakar Podhajský Praha 8
420 Václav Zeman
421 Roman Harvánek Kamýk nad Vl.
421 Mojmír Foral Velké Karlovice
424 Stanislav Pavlů Červená Voda
425 Klára Urbánková Praha 8
425 Jana Řezáčová Klatovy
425 Gabriela Sušková Černá Voda
</TEXT>
<HEADING>
425 Josef Zdráhal Nový Jičín
</HEADING>
<TEXT>
Potřebujete další informace o čtenářské Hře Lidových novin? Volejte na soutěžní linku: 0776/ 999 200. Linka je v provozu ve všední dny od 9 do 13 hodin.
Potřebujete další informace o čtenářské Hře Lidových novin? Volejte na soutěžní linku: 0776/ 999 200. Linka je v provozu ve všední dny od 9 do 13 hodin.
</TEXT>
</DOC>
<DOC>
<DOCID>LN-20020906023</DOCID>
<DOCNO>LN-20020906023</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Někteří lidé, evakuovaní před povodní z Karlína na strahovské koleje v Praze 6, tam budou moci zůstat i poté, co začnou přijíždět studenti. Dohodli se na tom včera primátor Igor Němec a rektor Českého vysokého učení technického Jiří Witzany. "Snaha je zkoordinovat to tak, aby studenti ani lidé, kteří jsou zde evakuováni, neměli problémy," řekl mluvčí magistrátu Martin Kupka. Nyní se prověří, kteří z lidí ubytovaných na kolejích mají v karlínských bytech elektřinu. Ti by se měli vracet domů. Pro staré lidi bude město hledat ubytování v domovech důchodců a v domech s pečovatelskou službou. Na kolejích budou moci zůstat lidé, kteří nebudou mít kam jít. "Třeba se sestěhují nebo to zorganizují tak, aby byl souběh se začátkem akademického roku možný," uvedl mluvčí. Studenti začnou přijíždět na koleje od 23. září. Ubytování na kolejích nyní využívá více než 500 lidí. Od zahájení provozu střediska jejich počet poklesl zhruba o stovku. Společně se studenty by tam měli být nejvýše dva týdny.
</TEXT>
</DOC>
<DOC>
<DOCID>LN-20020906024</DOCID>
<DOCNO>LN-20020906024</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Tři pražské sběrné dvory na odpad začnou lidem sloužit v plném rozsahu opět od pondělí. Během záplavy byla ve dvou z nich, v Kolarovově ulici v Praze 12 a v Chvalkovické ulici v Praze 20, překladiště kontejnerů na povodňový odpad. Dvůr ve Voctářově ulici v Praze 8 voda zatopila. "Předem se vyklidil, odborně se zlikvidovaly všechny odpady. Plocha byla uzavřena a přečkala bez poškození záplavovou vlnu," řekl včera ředitel magistrátního odboru infrastruktury města Petr Šulc. Poté co voda opadla, dvůr sloužil jako meziskládka povodňového odpadu. Nyní se už dezinfikuje. Hlavní město provozuje celkem čtyři sběrné dvory. Pražané tam mohou odkládat zdarma velkoobjemový odpad, suť ze staveb, dřevo, papír, sklo, plasty a nebezpečný odpad včetně chladniček. I při povodni byl plně v provozu jen dvůr v Proboštské ulici v Praze 6. Sběrné dvory jsou v provozu ve všední dny od 8.30 do 18 hodin, v sobotu do 15 hodin.
</TEXT>
</DOC>
<DOC>
<DOCID>LN-20020906025</DOCID>
<DOCNO>LN-20020906025</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Ani více než stoletá voda nezastavila svatební obřady v centru Prahy. V nejoblíbenější pražské obřadní síni ve Staroměstské radnici se neoddávalo pouze první týden povodní, kdy Staré Město ohrožovala velká voda, čtvrť byla evakuována a uzavřena. První svatby se na radnici konaly už 20. srpna, ačkoli byla celá budova bez elektrického proudu. Od povodní do včerejška uzavřelo sňatek na Staroměstské radnici 45 párů. "Zvládli jsme to i bez elektřiny, vzhledem k tomu, že svatby byly jen přes den, ne v pozdních hodinách. Sehnali jsme neelektrické varhany a museli to stihnout do setmění," řekla včera vedoucí odboru matrik Prahy 1 Jana Talmanová. Svatby objednané na první týden povodní bylo nutné přesunout na jiná místa. Konaly se v restauraci Nebozízek na Petříně, v sousedním Kněžském refektáři a v malostranské barokní Vrtbovské zahradě na úpatí Petřína. Pomohla také Praha 2, která nabídla svou síň na radnici. Praha 11 poskytla Chodovskou tvrz.
</TEXT>
</DOC>
<DOC>
<DOCID>LN-20020906026</DOCID>
<DOCNO>LN-20020906026</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Pražští kriminalisté pátrají po neznámém muži, který v uplynulých dnech na různých místech v Praze přepadl, znásilnil a někdy i okradl několik žen. Že jde o stejného pachatele, usoudili pracovníci mravnostního oddělení pražské policie na základě shodných rysů jednotlivých případů. Policejní mluvčí Eva Miklíková uvedla, že muž přepadá ženy ve věku 30 až 40 let v pražských lesoparcích v různou denní a noční dobu. Na svou oběť si vždy předem počkal. Když zjistil, že je sama, zatáhl ji do zalesněného prostoru, kde si na ní pod pohrůžkou zabití, případně i bitím, vynutil pohlavní styk. Modrookému pachateli je podle popisu 25 až 30 let a je štíhlé, asi 175 centimetrů vysoké postavy. Má krátké, světle hnědé vlasy česané na ježka, vpředu delší česané na ofinu. Mezi palcem a ukazovákem ruky má tetování, pod pravým okem jizvu a v horní čelisti vpravo mu chybí zub. Podle policie jde zřejmě o cizince, nejspíš z některé ze zemí bývalého SSSR; hovoří rusky a představuje se jménem Dmitrij či Dimitrij. Kriminalisté se obracejí na veřejnost se žádostí o pomoc. Informace lze sdělit policii na telefonních číslech 61 42 64 41, 61 42 66 38 nebo na lince 158.
</TEXT>
</DOC>
<DOC>
<DOCID>LN-20020906027</DOCID>
<DOCNO>LN-20020906027</DOCNO>
<DATE>09/06/02</DATE>
<TITLE>
PRAHA - Na pražském Staroměstském náměstí je opět k vidění tradiční rituál. Každou celou hodinu náměstí prořízne kokrhání kohouta, dvanáct apoštolů shlédne z výšky na dav turistů a nakonec výhružně zachřestí smrtka. Staroměstský orloj po několika dnech nečinnosti způsobené záplavami opět měří přesný čas. Ručičky obdivovaného hodinového stroje se zastavily 13. srpna dopoledne pět minut před jedenáctou hodinou. Dvířka, z nichž vykukují svatí, zůstala otevřená. Jeden z apoštolů strnul a místo věčného kolování mohl pozorovat evakuaci Starého Města stiženého velkou vodou. Trafostanici, na kterou je radnice napojena, zaplavila voda. "Orloj pohání elektřina. Její přívod však byl vinou vody přerušen, proto se orloj zastavil. Jinak ale povodně přežil bez jakékoli újmy," sdělil včera Ota Zámečník, jehož firma Hainz udržuje stroj v chodu. Stodvacetikilová závaží hodin podle něj začala bez elektrického proudu klesat. Kvůli tomu zůstala otevřená okénka. "Závaží jsme museli odmontovat a okénka zavírat mechanicky. Vše se událo strašně rychle. Naši dílnu, kde jsme měli od orloje klíče, totiž voda zcela zaplavila," popsal Zámečník.
</TITLE>
<HEADING>
Radnice se otevře dnes
</HEADING>
<TEXT>
Podívanou, na kterou zejména turisté vydrží čekat desítky minut, museli lidé oželet až do středečního poledne. Tehdy se ozvalo první zakokrhání. "Samozřejmě jsme předtím celý stroj zkontrolovali a promazali. Jsem rád, že se orloj podařilo uvést do chodu tak rychle," podotkl hodinář Ota Zámečník. Naposledy byl orloj mimo provoz před osmi lety. V roce 1994 nefungoval tři měsíce, protože jej mechanici rekonstruovali. Lidé, kteří si chtějí prohlédnout nejen historický stroj mistra Hanuše, ale i prostory Staroměstské radnice a její reprezentační sály, si museli počkat do dneška. Až od dnešního rána si totiž bude možné prohlédnout reprezentační prostory pražského primátora, kapli i věž radnice. Ve stejné době Pražská informační služba opět otevře v přízemí radnice svoji informační kancelář. Zklamáni nebudou ani ti, kteří si kvůli záplavám nestačili prohlédnout výstavu sochařky Ellen Jilemnické. Protože musela být kvůli velké vodě expozice zavřena krátce po vernisáži, rozhodli se ji organizátoři prodloužit až do 22. září.
Podívanou, na kterou zejména turisté vydrží čekat desítky minut, museli lidé oželet až do středečního poledne. Tehdy se ozvalo první zakokrhání. "Samozřejmě jsme předtím celý stroj zkontrolovali a promazali. Jsem rád, že se orloj podařilo uvést do chodu tak rychle," podotkl hodinář Ota Zámečník. Naposledy byl orloj mimo provoz před osmi lety. V roce 1994 nefungoval tři měsíce, protože jej mechanici rekonstruovali. Lidé, kteří si chtějí prohlédnout nejen historický stroj mistra Hanuše, ale i prostory Staroměstské radnice a její reprezentační sály, si museli počkat do dneška. Až od dnešního rána si totiž bude možné prohlédnout reprezentační prostory pražského primátora, kapli i věž radnice. Ve stejné době Pražská informační služba opět otevře v přízemí radnice svoji informační kancelář. Zklamáni nebudou ani ti, kteří si kvůli záplavám nestačili prohlédnout výstavu sochařky Ellen Jilemnické. Protože musela být kvůli velké vodě expozice zavřena krátce po vernisáži, rozhodli se ji organizátoři prodloužit až do 22. září.
</TEXT>
</DOC>
<DOC>
<DOCID>LN-20020906028</DOCID>
<DOCNO>LN-20020906028</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Nebezpečí infekční žloutenky A, leptospirózy, úplavice či salmonelózy v oblastech záplav několik měsíců potrvá, proto se lidé musí chránit. Očkování dětí od tří do pěti let proti hepatitidě A v těchto regionech je povinné. Uvedl to včera hlavní hygienik ČR Michael Vít. Do konce týdne bude očkovací látka i ve volném prodeji, a tak se mohou nechat očkovat všichni, kteří mají zájem. "Minimálně měsíc od vyschnutí tůní hrozí leptospiróza, u hepatitidy A potrvá riziko jistě ještě dva až tři měsíce," sdělil Vít. Dodal, že epidemiologická situace je v ČR příznivá. Pět pacientů s leptospirózou na jihu Čech mělo podle něj pouze lehčí formu nemoci, tři jsou již propuštěni z nemocničního léčení domů, dva budou brzy propuštěni rovněž.
</TEXT>
</DOC>
<DOC>
<DOCID>LN-20020906029</DOCID>
<DOCNO>LN-20020906029</DOCNO>
<DATE>09/06/02</DATE>
<TITLE>
Prezidenti Rakouska a České republiky si za vzájemnou pomoc poděkovali
</TITLE>
<GEOGRAPHY>ZNOJMO</GEOGRAPHY>
<TEXT>
Prezidenti Rakouska a České republiky Thomas Klestil a Václav Havel se včera ve Znojmě shodli na tom, že nedávné katastrofální povodně napomohly ke zlepšování vzájemných vztahů. "Ničivé povodně, které postihly obě země, vedly k tomu, že si obě země pomáhaly, a za to jsem vděčen," uvedl prezident Klestil. Ve stejném smyslu se vyjádřil i prezident Havel. Dodal, že představitelé obou zemí si za vzájemnou pomoc také poděkovali. Havel a Klestil se dohodli i na prohlášení, které má zlepšit českorakouský dialog řešení problematických otázek. Při příležitosti schůzky obou prezidentů se sešlo k jednání i třicet starostů příhraničních obcí a hejtmani z obou stran hranice. Nejvyšší představitelé kraje Vysočina, Jihočeského a Jihomoravského podepsali se svým hornorakouským protějškem dohodu o vzájemné regionální spolupráci. Jihomoravský hejtman Stanislav Juránek uvedl, že dohoda by měla kromě jiného pomoci i při řešení praktických komunikačních problémů pro případ podobné katastrofy, jakou byly nedávné povodně. "Ze smlouvy vyplývá, že do konce roku ustavíme společné komise, které se budou zabývat všemi problémy," uvedl Juránek. Návštěva prezidentů přilákala pozornost obyvatel Znojma. Na oba představitele čekalo hodinu před příjezdem před znojemskou radnicí několik set lidí. K tomu hrála místní dechovka. Ne všichni však byli návštěvou nadšeni. "Je to jako za komunistů. Rozvinují se prapory, děti stojí ve špalírech a hraje dechovka. Chybějí jenom mávátka," řekl místní restauratér Josef Smrčka s tím, že jednání prezidentů ve Znojmě pro město nemá žádný pozitivní význam. Před radnicí demonstrovalo i několik ekologických aktivistů z obou stran hranice. Ti se snažili upozornit na problémy s bezpečností jaderné elektrárny Temelín a dalších jaderných zařízení v Česku.
ZNOJMO - Prezidenti Rakouska a České republiky Thomas Klestil a Václav Havel se včera ve Znojmě shodli na tom, že nedávné katastrofální povodně napomohly ke zlepšování vzájemných vztahů. "Ničivé povodně, které postihly obě země, vedly k tomu, že si obě země pomáhaly, a za to jsem vděčen," uvedl prezident Klestil. Ve stejném smyslu se vyjádřil i prezident Havel. Dodal, že představitelé obou zemí si za vzájemnou pomoc také poděkovali. Havel a Klestil se dohodli i na prohlášení, které má zlepšit českorakouský dialog řešení problematických otázek. Při příležitosti schůzky obou prezidentů se sešlo k jednání i třicet starostů příhraničních obcí a hejtmani z obou stran hranice. Nejvyšší představitelé kraje Vysočina, Jihočeského a Jihomoravského podepsali se svým hornorakouským protějškem dohodu o vzájemné regionální spolupráci. Jihomoravský hejtman Stanislav Juránek uvedl, že dohoda by měla kromě jiného pomoci i při řešení praktických komunikačních problémů pro případ podobné katastrofy, jakou byly nedávné povodně. "Ze smlouvy vyplývá, že do konce roku ustavíme společné komise, které se budou zabývat všemi problémy," uvedl Juránek. Návštěva prezidentů přilákala pozornost obyvatel Znojma. Na oba představitele čekalo hodinu před příjezdem před znojemskou radnicí několik set lidí. K tomu hrála místní dechovka. Ne všichni však byli návštěvou nadšeni. "Je to jako za komunistů. Rozvinují se prapory, děti stojí ve špalírech a hraje dechovka. Chybějí jenom mávátka," řekl místní restauratér Josef Smrčka s tím, že jednání prezidentů ve Znojmě pro město nemá žádný pozitivní význam. Před radnicí demonstrovalo i několik ekologických aktivistů z obou stran hranice. Ti se snažili upozornit na problémy s bezpečností jaderné elektrárny Temelín a dalších jaderných zařízení v Česku.
</TEXT>
</DOC>
<DOC>
<DOCID>LN-20020906030</DOCID>
<DOCNO>LN-20020906030</DOCNO>
<DATE>09/06/02</DATE>
<TITLE>
Prezidenta Karzáího chtěli v Kandaháru zastřelit lExploze v Kábulu zabila nejméně 22 lidí
</TITLE>
<HEADING>
Afghánský deník Petry Procházkové a Jaromíra Štětiny
</HEADING>
<TEXT>
Taliban, Al Kajda anebo přívrženci vůdce fundamentalistů Gulbuddína Hekmatjára jsou podle afghánské policie odpovědni za včerejší pumový útok v Kábulu.
KÁBUL (agentura Epicentrum exkluzivně pro LN) - Dva násilné útoky spáchané včera v Afghánistánu v rozmezí několika hodin opět ukázaly, že situace v zemi zdaleka není stabilizovaná, natož bezpečná. Afghánský prezident Hamíd Karzáí se stal terčem atentátu, který se na něj pokusil spáchat jeden z členů afghánské ochranky. Na prezidentovo auto začal střílet ve chvíli, kdy opouštělo rezidenci guvernéra jihoafghánského Kandaháru, kam Karzáí zavítal na svatbu svého mladšího bratra. Příslušníci americké osobní stráže palbu opětovali, při přestřelce podle prvních zpráv zahynuli tři lidé. Karzáí útok přežil, zraněn ale byl podle svědků kandahárský guvernér Gula Agha Šerzáí. V první chvíli nebylo jasné, zda ho postřelili atentátníci, anebo jej zasáhla kulka vypálená jedním z amerických strážců. Pokus o zabití afghánského prezidenta následoval jen několik hodin po pumovém útoku, který otřásl Kábulem. Krátce po třetí hodině odpolední zde vybuchly dvě nálože, které zabily nejméně 22 lidí a asi 50 dalších zranily. Podle afghánského policejního důstojníka Abdalláha, který několik minut po výbuchu přímo na místě incidentu poskytl LN krátký rozhovor, akci připravili nejspíše profesionálové. Podle názoru jeho kolegů za atentátem zřejmě stáli někteří z řad odpůrců nového režimu buď členové teroristické sítě Al Kajda, předáci svrženého hnutí Taliban či stoupenci někdejšího premiéra a vůdce jedné z fundamentalistických frakcí Gulbuddína Hekmatjára. Pečlivé přípravě včerejší dvojice pumových útoků napovídají okolnosti útoku. První bomba byla velmi malá a pachatelé ji ukryli do jízdního kola. Neměla prakticky žádné zničující účinky, zraněni byli lehce jen čtyři lidé. Jak ale teroristé správně předpokládali, přilákala pozornost řady kolemjdoucích i policistů. Bezprostředně po prvním výbuchu ale následoval další - velký a zničující. Exploze byla slyšet po celém městě. Právě druhá bomba uložená ve starém automobilu značky Moskvič zabíjela. Teroristé se zjevně snažili ohrozit co největší počet lidí, protože kolem třetí hodiny odpoledne je na místě pumového útoku - v centru Kábulu nedaleko budov ministerstva kultury a ministerstva telekomunikací - obrovský nával. Za poslední týden došlo v Kábulu ke čtyřem výbuchům. Několik lidí při nich bylo zraněno. Pozorovatelé spojují akci s blížícím se výročím atentátu na vojevůdce Ahmada šáha Masúda, který zahynul 9. září loňského roku, a teroristických útoků na americká města z 11. září.
</TEXT>
</DOC>
<DOC>
<DOCID>LN-20020906031</DOCID>
<DOCNO>LN-20020906031</DOCNO>
<DATE>09/06/02</DATE>
<TITLE>
Americká vláda údajně zvažuje novou rezoluci OSN, v níž by irácký režim dostal ultimátum k návratu zbrojních inspektorů.
</TITLE>
<GEOGRAPHY>KÁHIRA</GEOGRAPHY>
<TEXT>
Arabské země včera varovaly před vojenským útokem proti Iráku, který by podle jejich názoru "otevřel pekelné brány". Zároveň ale podpořily požadavek na obnovení zbrojních inspekcí na iráckém území. "Domníváme se, že návrat zbrojních inspektorů je důležitý," řekl během jednání Ligy arabských států (LAS) její generální tajemník Amr Músá. Zatímco během války proti Iráku stály některé arabské země po boku spojenců, nyní je jejich postoj ke konfliktu mnohem zdrženlivější. Spojené státy přitom ve snaze dostat na svoji stranu co nejvíce zemí už údajně přejaly britský návrh, aby Rada bezpečnosti OSN dala Bagdádu ještě jednu šanci. Prezident George W. Bush totiž podle spolupracovníků zvažuje navrhnutí nové rezoluce OSN, v níž by Irák dostal ultimátum: buď bude souhlasit s bezpodmínečným návratem zbrojních inspektorů, anebo bude čelit hrozbě vojenské akce. USA přitom zvažují i další možnosti. Podle amerických médií chtějí například navrhnout, aby se inspektoři vrátili do Iráku v doprovodu zahraničních jednotek, které by jim v případě potřeby zajistily přístup do podezřelých objektů. Televizní stanice CBS zase v souvislosti se spekulacemi ohledně možného útoku na Irák uvedla, že americký ministr obrany Donald Rumsfeld zvažoval možnost vojenské akce proti Bagdádu hned po teroristických útocích z 11. září.
KÁHIRA - Arabské země včera varovaly před vojenským útokem proti Iráku, který by podle jejich názoru "otevřel pekelné brány". Zároveň ale podpořily požadavek na obnovení zbrojních inspekcí na iráckém území. "Domníváme se, že návrat zbrojních inspektorů je důležitý," řekl během jednání Ligy arabských států (LAS) její generální tajemník Amr Músá. Zatímco během války proti Iráku stály některé arabské země po boku spojenců, nyní je jejich postoj ke konfliktu mnohem zdrženlivější. Spojené státy přitom ve snaze dostat na svoji stranu co nejvíce zemí už údajně přejaly britský návrh, aby Rada bezpečnosti OSN dala Bagdádu ještě jednu šanci. Prezident George W. Bush totiž podle spolupracovníků zvažuje navrhnutí nové rezoluce OSN, v níž by Irák dostal ultimátum: buď bude souhlasit s bezpodmínečným návratem zbrojních inspektorů, anebo bude čelit hrozbě vojenské akce. USA přitom zvažují i další možnosti. Podle amerických médií chtějí například navrhnout, aby se inspektoři vrátili do Iráku v doprovodu zahraničních jednotek, které by jim v případě potřeby zajistily přístup do podezřelých objektů. Televizní stanice CBS zase v souvislosti se spekulacemi ohledně možného útoku na Irák uvedla, že americký ministr obrany Donald Rumsfeld zvažoval možnost vojenské akce proti Bagdádu hned po teroristických útocích z 11. září.
</TEXT>
</DOC>
<DOC>
<DOCID>LN-20020906032</DOCID>
<DOCNO>LN-20020906032</DOCNO>
<DATE>09/06/02</DATE>
<TEXT>
TOOELE, USA - Neznámý muž měl včera podle amerických úřadů proniknout do přísně střeženého skladiště chemických látek Deseret Chemical Depot v Tooele v americkém státě Utah. Vniknutí cizí osoby do objektu zaznamenalo bezpečnostní zařízení, které okamžitě spustilo "teroristický" alarm. Muž ve tmavém oblečení byl podle CNN spatřen, jak přeskakuje plot, kterým je obehnán celý komplex. Podle vedení podniku "s ničím nebylo manipulováno a nic nebylo ukradeno". Americký úřad pro vnitřní bezpečnost se domnívá, že "vetřelec" byl člověk, který se jen dostal tam, kam neměl. Okolnosti incidentu se stále vyšetřují. V zařízení jsou od roku 1996 skladovány a postupně likvidovány nebezpečné chemické látky, zejména bojové plyny.
</TEXT>
</DOC>
<DOC>
<DOCID>LN-20020906033</DOCID>
<DOCNO>LN-20020906033</DOCNO>
<DATE>09/06/02</DATE>
<GEOGRAPHY>BRUSEL/ŠTRASBURK</GEOGRAPHY>
<TEXT>
Poslanci Evropského parlamentu včera drtivou většinou (475 z 483 přítomných) schválili požadavek, aby Evropská unie v letošním roce uvolnila miliardu eur (30 miliard korun) na nápravu povodňových škod v Německu, Rakousku, ČR a na Slovensku. Evropští poslanci zdůraznili, že pomoc má být poskytnuta co nejdříve, tedy "ze zůstatku, který je k dispozici v rozpočtu pro rok 2002".
</TEXT>
</DOC>
<DOC>
<DOCID>LN-20020906034</DOCID>
<DOCNO>LN-20020906034</DOCNO>
<DATE>09/06/02</DATE>
<GEOGRAPHY>VARŠAVA</GEOGRAPHY>
<TEXT>
Premiéři a vysocí představitelé zemí tzv. visegrádské skupiny se včera shodli na pokračování úzké spolupráce i po očekávaném rozšíření Evropské unie. Vzorem této integraci by mohly být vztahy mezi zeměmi Beneluxu. Představitelé čtyřky diskutovali také o přípravách na referenda o vstupu jednotlivých zemí do EU. Jednali i o očekávaném dopadu jejich výsledků na hlasování občanů dalších zemí. Se-tkání v polském městečku Krynica Górska se zúčastnil český premiér Vladimír Špidla.
</TEXT>
</DOC>
<DOC>
<DOCID>LN-20020906035</DOCID>
<DOCNO>LN-20020906035</DOCNO>
<DATE>09/06/02</DATE>
<TITLE>
Slunce nebylo v Moskvě kvůli smogu téměř vidět. Viditelnost na mnohých místech ruské metropole nepřesáhla sto metrů.
</TITLE>
<GEOGRAPHY>MOSKVA</GEOGRAPHY>
<TEXT>
Lidem se špatně dýchá, bolí je v krku a slzí jim oči. Astmatici a těhotné ženy byli vyzváni, aby opustili město. Tak vypadala včera situace v ruské metropoli Moskvě, jejíž ulice zaplavil hustý dusivý smog. Ten způsobil dým z lesních požárů, které sužují moskevské okolí. Obdobnou kalamitu nepamatuje Moskva nejméně třicet let. Viditelnost, která na některých místech ve městě nepřesahovala sto metrů, narušila i dopravu na třech hlavních moskevských letištích - přistání některých letadel muselo být odloženo. Místy bylo v Moskvě sotva vidět slunce. Smog Moskvu trápil celé léto, ale vítr vždy zabránil tomu, aby ve městě došlo ke kalamitě. V noci ze středy na včerejšek se ale v ruské metropoli radikálně změnilo počasí. Vítr přestal foukat, kouřová clona se usadila nízko u země a donutila některé Moskvany, aby si nasadili ochranné roušky. Ty byly včera v Moskvě nejprodávanějším zbožím. Koncentrace oxidu uhelnatého v ovzduší totiž dvojnásobně překročila povolenou hranici. Ruští ekologové rovněž tvrdí, že za smog nemohou jen hořící lesy. Na vině jsou prý i rušný automobilový provoz ruské metropole a továrny, které ovzduší také znečišťují.
</TEXT>
<HEADING>
Čekání na déšť
</HEADING>
<TEXT>
Doktoři doporučili kardiakům a dětem, aby kvůli smogu raději zůstali doma a nevycházeli na ulici. "Být venku na ulici nebo zavřený uvnitř domu vyjde takřka na stejno. Na obou místech se dýchá špatně," popsal neutěšenou situaci v Moskvě reportér BBC Steve Rosenberg. Podle meterologů by Moskvané to nejhorší měli přečkat již dnes. Jejich trápení však nejspíše potrvá ještě několik dní. Déšť, který by mohl zastavit požáry v moskevském okolí, totiž podle meterologů přijde nejdříve až v polovině měsíce.
Doktoři doporučili kardiakům a dětem, aby kvůli smogu raději zůstali doma a nevycházeli na ulici. "Být venku na ulici nebo zavřený uvnitř domu vyjde takřka na stejno. Na obou místech se dýchá špatně," popsal neutěšenou situaci v Moskvě reportér BBC Steve Rosenberg. Podle meterologů by Moskvané to nejhorší měli přečkat již dnes. Jejich trápení však nejspíše potrvá ještě několik dní. Déšť, který by mohl zastavit požáry v moskevském okolí, totiž podle meterologů přijde nejdříve až v polovině měsíce.
</TEXT>
</DOC>
<DOC>
<DOCID>LN-20020906036</DOCID>
<DOCNO>LN-20020906036</DOCNO>
<DATE>09/06/02</DATE>
<TITLE>
Washingtonská letiště v posledním roce investují spíše do bezpečnosti než do pohodlí cestujících
</TITLE>
<HEADING>
11. ZÁŘÍ ROK POTÉ
</HEADING>
<TEXT>
Snažím se každému, kdo jde do mého letadla, podívat do očí. Pokud se někdo mému pohledu vyhne či jej ignoruje, je mi podezřelý, vysvětluje washingtonská letištní inspektorka Aimeé Grinnanová.
WASHINGTON - Viktor Yates dobře ví, že největší prostor pro nohy v první třídě letounu Airbus A320 nalezne právě před sedadly s označením "A" a "B". Šedesátiletý marketingový ředitel z města Annapolis, jehož vyzpovídal list The Washington Post, totiž během svého života strávil ve vzduchu již celé dny, ba měsíce. Coby cestující si Yates ovšem dobře uvědomuje, jak moc se po událostech z loňského 11. září změnila americká letiště, tedy bezpečnostní opatření na nich. Americký cestující již není jen zákazníkem: stal se potenciální hrozbou bezpečnosti ostatních. I Viktor Yates, který se s některými zaměstnanci mezinárodního washingtonského letiště zdraví. Zkušený manažer chápe nutná prodlení. A snaží se vlastní odbavení i v zájmu druhých cestujících co nejvíce urychlit. Proto si vždy - ještě než se na letišti zařadí do dlouhé fronty cestujících, čekajících na odbavení u bezpečnostních přepážek - sundá z rukou prsteny a hodinky. Z kapes pak pečlivě vyloví sponku na bankovky, stejně jako i ty nejmenší mince. Všechen kov raději totiž odloží do tašky, která putuje do zavazadlového prostoru. Nemluvě o tom, že na letiště odjíždí z kanceláře o celé dvě hodiny dříve než zhruba před rokem touto dobou. "Vše se tady změnilo. A nemyslím, že se věci kdy vrátí do stavu (před 11. zářím)," povzdychl si Viktor Yates. Cesta, která kdysi bývala příjemným odpočinkem, zpestřeným četbou knih, je tak nyní nervózním a zdlouhavým zážitkem. Bezpečnostní opatření jsou tu věru důkladná. Agentury přinesly zprávu o matce, která musela na letišti ochutnat vlastní mateřské mléko, připravené v kojenecké láhvi, aby tak dokázala, že nejde o výbušný Molotovův koktejl. James A. Wilding je šéfem správy washingtonských letišť (MWAA) již čtyřicet let. Vždy se měl starat především o pohodlí cestujících. To bývalo. Nyní se v hlavním městě Spojených států investuje především do bezpečnosti. Staré projekty jsou zapomenuty: ředitel Wilding právě teď shání na Dullesově letišti místo, kam by mohl umístit dvaadvacet zbrusu nových a supervýkonných přístrojů, schopných odhalit výbušný materiál v zavazadlech i šatech cestujících. Jeho úloha není jednoduchá: jeden takový aparát je totiž objemný zhruba jako autododávka. Nedaří se ani vnitrostátnímu washingtonskému letišti, které bylo celé tři týdny po loňském útoku zavřeno, neboť se nachází v relativní blízkosti Bílého domu. I vzhledem k tomu tu mají zakázáno přistávat soukromá letadla.
</TEXT>
</DOC>
<DOC>
<DOCID>LN-20020906037</DOCID>
<DOCNO>LN-20020906037</DOCNO>
<DATE>09/06/02</DATE>
<TITLE>
dopisovatele LN
</TITLE>
<TEXT>
Co byste dělali, kdyby vaše dítě přišlo na začátku nového školního roku do školy a vzápětí jej poslali domů s omluvou, že jeho učitel dosud neprošel prověrkou způsobilosti? Přesně to se stalo stovkám školáků na začátku školního roku v Anglii. "Trestuhodná neschopnost školní byrokracie", "lenost", "hanba" byly typické reakce rodičů, učitelských odborů i jednotlivců z řad veřejnosti. Tento zmatek je důsledkem nové směrnice ministerstva školství po zavraždění dvou školaček Holly Wellsové a Jessiky Chapmanové. Ministerská směrnice uvalila na ředitele škol a vedoucí všech ústavů pečujících o děti povinnost, aby si prověřovali způsobilost svých zaměstnanců. Člověk žasne při pomyšlení, že k takovému opatření došlo teprve nyní. Prověrkami učitelů byl pověřen na jaře zřízený Úřad pro vedení trestních rejstříků. Začátkem tohoto týdne, kdy měla většina anglických škol zahájit výuku, stále čekalo na verdikt více než sedm tisíc učitelů. Situace se má zlepšit po rozhodnutí ministryně školství Estelle Morrisové, která dovolila ředitelům škol, aby na základě vlastní úvahy přeci jen pouštěli dosud neprověřené učitele do tříd. "Přesně to, co ministryně původně zakázala, nyní povolila, "poznamenal mluvčí opozičních liberálních demokratů. Jedno se ale musí ministryni Morrisové dát ke cti. Za zmatek, na jehož vytvoření se podílela, se v televizním vystoupení sama omluvila. Toto gesto není u politiků časté.
</TEXT>
</DOC>
<DOC>
<DOCID>LN-20020906038</DOCID>
<DOCNO>LN-20020906038</DOCNO>
<DATE>09/06/02</DATE>
<GEOGRAPHY>VÍDEŇ</GEOGRAPHY>
<TEXT>
Původně vnitrostranický spor uvnitř vládní strany Svobodných (FPÖ) kvůli odložení daňové reformy v Rakousku již otřásá celou politickou scénou země. Stalo se tak poté, co vyšlo najevo, že rakouský kancléř Wolfgang Schüssel o daňové reformě tajně jednal s korutanským hejtmanem a "šedou eminencí" FPÖ Jörgem Haiderem - a to bez vědomí vedení Svobodných. Právě šéfka strany a rakouská vicekancléřka Sussane Riessová-Passerová totiž ve středu kvůli Haiderově trvání na snížení daní pohrozila, že opustí vládu i vedení strany. Ještě ve středu večer jak Riessová-Passerová, tak Schüsselova mluvčí prohlašovaly, že o nějakém ujednání mezi Haiderem a Schüsselem, který je zároveň předsedou rakouských lidovců (ÖVP), "absolutně nic nevědí". Těsně před půlnocí se ale v televizi ORF objevil sám Haider, který oznámil, že s kancléřem "bylo dosaženo vysokého stupně shody", a nyní je třeba přesvědčit přívržence šéfky FPÖ o nutnosti daňových úlev pro občany ještě v roce 2003. Schüssel, který dosud odložení daňové reformy rovněž podporoval, včera ale popřel, že by jeho jednání s Haiderem přineslo jakousi "tajnou dohodu". Nevysvětlil však, proč o něm vládní tým FPÖ kolem Riessové-Passerové nic nevěděl. Opoziční sociální demokraté (SPÖ) a Zelení však v Schüsselově postupu vidí jasné "obejití" vicekancléřky. Tvrdí, že vláda už nevládne a že vše řeší zákulisními machinacemi. SPÖ chce nynější politickou krizi v Rakousku řešit předčasnými volbami.
</TEXT>
</DOC>
<DOC>
<DOCID>LN-20020906039</DOCID>
<DOCNO>LN-20020906039</DOCNO>
<DATE>09/06/02</DATE>
<TITLE>
VOLBY V NĚMECKU 2002
</TITLE>
<TEXT>
Stejné šance zvítězit v parlamentních volbách mají podle posledních průzkumů volebních preferencí vládní sociální demokraté i opoziční blok CDU/CSU.
BERLÍN - Sociální demokraty (SPD) německého kancléře Gerharda Schrödera by poprvé za několik posledních měsíců volilo stejně Němců jako opoziční blok CDU/CSU bavorského premiéra Edmunda Stoibera - 39 procent. Vyplývá to z průzkumu agentury Forsa provedeného pouhé tři týdny před parlamentními volbami v zemi. Stoiberova koalice měla přitom ještě před několika týdny pětiprocentní náskok. Podle agentury se ke kancléři v posledních týdnech znovu přiklonila část bývalých voličů SPD, kteří již uvažovali o volbě jiné strany. Pozorovatelé se přitom shodují, že Schröder stále těží z jeho rázného postupování při shánění peněz na odstraňování škod, které v Německu způsobily nedávné katastrofální záplavy. Agentura Forsa je zároveň již delší dobu terčem kritiky opozice - její průzkumy jsou prý tendenční ve prospěch Schröderovy strany. Jiné německé agentury totiž tvrdí, že Stoiberův opoziční blok před sociálními demokraty stále vede. Podle institutu Allensbach dokonce o pět procent. Předvolební statistiky v Německu tak ukazují velmi rozdílná čísla, z nichž se volebním analytikům motá hlava a která nechávají výsledek voleb zcela otevřený. Podle agenturních průzkumů je například kancléř Schröder mnohem populárnější než jeho bavorský vyzyvatel. Podle institutu Forsa by ho mělo za kancléře o plných 16 procent Němců raději než Stoibera. Současnou vládní koalici Schröderových sociálních demokratů a Zelených si přitom ale v následujících čtyřech letech přeje pouhých 18 procent obyvatel Německa. Němců, kteří chtějí vládu bloku CDU/CSU s liberály (FDP), je podle institutu Allensbach dvakrát víc. Radost z posledního průzkumu agentury Forsa by ovšem Schröderovi mohla vzít jiná statistika poslední zpráva Spolkového úřadu práce o nezaměstnanosti v Německu. Ta totiž stále přesahuje psychologickou hranici čtyři miliony lidí bez práce.
Volební preference (v procentech)
Institut Forsa
sociální demokraté 39
CDU/CSU 39
Zelení 7 liberálové (FDP) 8 postkomunisté 4
Institut Allensbach
sociální demokraté 34
CDU/CSU 39
Zelení 7 liberálové (FDP) 11,5 postkomunisté 5
</TEXT>
</DOC>
<DOC>
<DOCID>LN-20020906040</DOCID>
<DOCNO>LN-20020906040</DOCNO>
<DATE>09/06/02</DATE>
<GEOGRAPHY>JERUZALÉM</GEOGRAPHY>
<TEXT>
Palestinské komando se v noci na včerejšek pokusilo proniknout do severního Izraele s vozidlem naloženým 600 kilogramy výbušniny. V celé oblasti byla podle izraelského rozhlasu vyhlášena pohotovost. "Byla to jedna z největších bomb, kterou kdy policie objevila," prohlásil policejní šéf v severní oblasti Jaakov Borovsky. Výbušnina byla doplněna dvěma barely s palivem a kovovými úlomky. Nebyla ale zřejmě určena pro sebevražedný útok. V její blízkosti byl nalezen mobilní telefon, jenž měl asi posloužit při jejím dálkovém odpálení. Auto vzbudilo podezření civilních dobrovolníků pomáhajících policii, protože ve dvě hodiny ráno společně s druhým vozidlem uhánělo velkou rychlostí po cestě vedoucí ze západního břehu Jordánu do Izraele. Násilí v pásmu Gazy včera nadále pokračovalo. Pod izraelským tankem u přechodu Kisufim vybuchla nálož. Jeden voják přitom zahynul a další tři byli zraněni. Krátce předtím ozbrojený Palestinec u osady Nisanit na severu pásma zastřelil dalšího vojáka a jednoho lehce zranil.
</TEXT>
</DOC>
<DOC>
<DOCID>LN-20020906041</DOCID>
<DOCNO>LN-20020906041</DOCNO>
<DATE>09/06/02</DATE>
<TITLE>
V Izraeli pokračuje proces s palestinským radikálem
</TITLE>
<TEXT>
Nestojím o vaše obžaloby, prohlásil včera během svého druhého slyšení před izraelským soudem tajemník palestinského hnutí Fatah Marván Barghútí. Ten je Izraelci obžalován mimo jiné z vraždy a držení zbraní a výbušnin.
TEL AVIV - Generální tajemník palestinského hnutí Fatah Marván Barghútí včera podruhé stanul před soudem, aby se zodpovídal z obvinění, že během druhé palestinské intifády organizoval protiizraelské atentáty. Při slyšení Barghútí odmítl pravomoc izraelského civilního soudu, který sídlí v Tel Avivu. "Neuznávám tento soud. Je to okupační soud," řekl Barghútí, který byl přiveden do soudní síně s pouty na rukou a neoholený. Při prvním stání v polovině srpna byl obžalován z vraždy, pokusu o vraždu, spolčování za účelem vraždy, držení zbraní a výbušnin a z "činnosti v teroristické organizaci". Barghútí, který vedl frakci Fatahu na západním břehu Jordánu a v září před dvěma lety na počátku druhého palestinského povstání vyzýval v projevech k protestním akcím proti Izraeli, všechna obvinění popřel. "Jsem palestinský poslanec. Zvolil mě palestinský lid. Jsem politická osoba," prohlásil Barghútí. "Nemáte právo mě soudit. Souzen by měl být stát Izrael," citovala jeho slova agentura Reuters. "Jsem bojovník za svobodu. Přivedli jste mě sem násilím. Nestojím o vaše obžaloby," prohlásil Barghútí, který odmítl převzít písemné vyhotovení obžaloby. Obviněný trvá na tom, že jeho aktivita byla pouze politická, nikoliv kriminální a odmítá nařčení, že organizoval protiizraelské atentáty. Za svého velitele ho přitom ale označily Brigády mučedníků od Al-Aksá, které jsou ozbrojenou složkou hnutí Fatah předsedy palestinské správy Jásira Arafata. Právě Barghútí byl také dlouhou dobu považován za možného Arafatova nástupce. Pokud by byl usvědčen z vraždy, hrozí mu až doživotní vězení. Včerejší slyšení probíhalo v bouřlivé atmosféře a skončilo asi po hodině. K soudu se dostavila i řada rodičů osob zabitých při palestinských atentátech proti Izraelcům, za které je Barghútímu připisována odpovědnost. Ti ho přerušovali výkřiky "Jsi vrah, terorista". "Bojovníci za svobodu útočí na vojáky, ale ty jsi mi zavraždil syna," zvolal například jeden z nich. Další slyšení bylo stanoveno na 3. října. Marván Barghútí je první prominentní palestinskou osobností, která stanula před izraelským civilním soudem pro obvinění v souvislosti s druhou palestinskou intifádou, zahájenou v září 2000. Izrael chce v procesu prokázat, že do série palestinských pumových útoků proti Izraelcům jsou zapojeni i přední činitelé palestinské správy.
</TEXT>
</DOC>
<DOC>
<DOCID>LN-20020906042</DOCID>
<DOCNO>LN-20020906042</DOCNO>
<DATE>09/06/02</DATE>
<TITLE>
"Experti" podléhají dvěma mýtům, kterými balamutí i veřejnost
</TITLE>
<TEXT>
Sotva jsme začali počítat povodňové škody, objevují se dobré zprávy ekonomických "expertů": Nezoufejte, povodně nejsou zlem, nýbrž naopak z nebe seslanou spásou, která konečně rozhýbe naše hospodářství! Rozumnější "experti" sice uznávají, že je to "paradoxní", ale i u nich lze v pozadí zaslechnout mlčenlivý povzdech: Kdyby tak přišla menší povodeň každý rok, to by nám ta ekonomika pěkně šlapala! Obyčejný člověk je zmaten: copak se opravdu ekonomické poznatky příčí zdravému rozumu? Kdepak. To jenom naši "experti" a "analytici" trpí slepotou a krmí nás dvěma mýty, které ekonomie vyvrací hned v prvních lekcích.
</TEXT>
<HEADING>
Mýtus rozbitého okna
</HEADING>
<TEXT>
Jestliže patříte k těm, komu voda vyplavila byt, nejspíš zrovna nejásáte, že ho musíte znovu od základů renovovat a vybavit. Někteří "ekonomové" vám ale hravě vysvětlí, že to jen berete za špatný konec: budete muset koupit nový nábytek, dobrá, ale tím přece dáte vydělat jeho výrobcům. Ti by jistě zkrachovali, kdyby lidé žádné nové stoly, židle či postele nepotřebovali, ale zato teď budou mít víc peněz pro své zaměstnance a větší zisk pro vlastníky. A každý z nich vydělané peníze za něco utratí a dá tak vydělat jiným lidem, kteří opět utratí peníze, a pomohou tak dalším: takže se všichni budou mít lépe. Svým vyplaveným bytem jste vlastně rozhýbali celé hospodářství! Jenže to je jen jedna strana mince, to, "co je vidět", jak říkal již před více než sto lety francouzský ekonom Frédéric Bastiat. (Ten sice nemluvil o vyplaveném bytě, nýbrž o rozbitém okně - a dal tak tomuto mýtu v ekonomii jméno.) Co tedy hraje roli, a přitom "není vidět"? Co nám ti "ekonomové" zamlčeli? Kdybyste byli nemuseli vysoušet byt, opravovat ho a nově zařizovat, mohli byste si pořídit něco jiného třeba dovolenou u moře, kterou si teď na dlouho musíte odepřít. Sice by na vás byla místo nábytkáren vydělala cestovní kancelář, ale dobrodiní z vašich utracených peněz by se bylo hospodářstvím rozlévalo tak jako tak. Společnost jako celek by na tom bývala byla úplně stejně - pouze s "drobnou" výjimkou: nebyla by jí chyběla hodnota v podobě jednoho zničeného bytu. Zkrátka, nemusíme být ekonomy, abychom sami cítili, jak to je ve skutečnosti: žádná katastrofa sama o sobě hospodářství nepomůže a na nohy je nepostaví! Povodně jenom ničí. Ano, vytvoří se teď nové hodnoty, ale ty především nahrazují škody. Bez záplav bychom byli mohli už nyní tvořit něco navíc.
</TEXT>
<HEADING>
Mýtus HDP
</HEADING>
<TEXT>
Když vysvětlíte první omyl našim "expertům", možná se nad ním zamyslí. Ale vzápětí učiní krok stranou: Dobrá, jsme o kus zpátky, musíme záplatovat škody. Ale zato teď porosteme mnohem rychleji! Jen se podívejte na HDP, jak nám začne utěšeně růst! Ale co to je, ten hrubý domácí produkt, kterým se tolik zaklínají? Velmi zhruba řečeno, HDP udává, jak moc jsme se v daném roce museli ve svém živobytí otáčet, kolik nového jsme vyrobili. Jenomže HDP umí zachytit převážně jen ty činnosti, které prošly trhem, které někdo někomu zaplatil. Představme si rodinu, kde tatínek vydělává a maminka je doma s dětmi, stará se o domácnost. V HDP se to neprojeví, ale je snad její život neproduktivní? A k tomu si tato rodina ještě pěstuje na zahrádce zeleninu. To také neovlivní HDP, ale mají si snad zeleninu kupovat, aby HDP vzrostl? Když přijde povodeň a zničí naší rodině celý majetek, najednou se musejí všichni začít víc otáčet. Teď už jdou vydělávat oba rodiče, jen proto, aby se jejich životní úroveň aspoň trochu vzpamatovala. Množství "neproduktivního" volného času jim radikálně ubylo. (Na kontaminovanou zahrádku mohou rovnou zapomenout!) A hleďme, velikost HDP nám díky tomu pěkně poskočila! Bylo však tohle cílem naší rodiny? Jsou snad teď šťastnější, zvýšil se snad tím jejich blahobyt? Kdyby to tak bylo, tak není nic jednoduššího než si nechat každých pár let smést povodní dům, abychom měli co dělat!
</TEXT>
<HEADING>
Pravda o povodních
</HEADING>
<TEXT>
Nedejme se balamutit od "expertů". Žádná katastrofa, žádné ničení nemůže hospodářství samo o sobě pomoci. Jenom nám přinese víc práce. A kromě toho malé poučení: "růst HDP" není žádné zaklínadlo, žádné dobro o sobě, žádný nebeský cíl. Jde jen o odborný termín s omezenou vypovídací schopností. S naším štěstím a s kvalitou našeho života přitom vůbec nesouvisí.
Nedejme se balamutit od "expertů". Žádná katastrofa, žádné ničení nemůže hospodářství samo o sobě pomoci. Jenom nám přinese víc práce. A kromě toho malé poučení: "růst HDP" není žádné zaklínadlo, žádné dobro o sobě, žádný nebeský cíl. Jde jen o odborný termín s omezenou vypovídací schopností. S naším štěstím a s kvalitou našeho života přitom vůbec nesouvisí.
</TEXT>
</DOC>
<DOC>
<DOCID>LN-20020906043</DOCID>
<DOCNO>LN-20020906043</DOCNO>
<DATE>09/06/02</DATE>
<TITLE>
Nemáme v Česku trochu moc tajných služeb?
</TITLE>
<TEXT>
Ministr obrany Jaroslav Tvrdík po "rozsáhlém úniku" informací z nejutajovanější české agentury, Vojenské zpravodajské služby (VZS), postavil podezřelé mimo službu, padnou i trestní oznámení. Podle ministra je stejně jako odhalení viníků důležité i zodpovězení otázky "Proč to celé bylo?". Znepokojilo ho zveřejnění aféry právě před summitem NATO. Na rozdíl od podobných skandálů ve světě je na tom našem zarážející minimálně jedna další věc. "Krtci" většinou pracují pro zahraniční mocnost. Pro tajné služby patří k nejcennějšímu kapitálu, který chrání do poslední chvíle. Pravděpodobnost, že by obvinění čeští krtci byli obětováni zahraničními bossy na oltář riskantní mediální kampaně jen kvůli znepříjemnění aliančního summitu, je tedy malá. Zahraniční stopu nenaznačil ani Tvrdík. Za pokusem o "zničení" vojenské rozvědky tak nejspíš stojí domácí rozbroje, skupinové zájmy, závist. Vždyť VZS dostává asi pětkrát víc než ostatní české agentury. A mohla si nejlépe ze všech i přivydělávat. Jsou to taky lidi, říká se v Česku s pochopením. Agenti civilní kontrarozvědky si to se svou konkurencí již rozdali. Teď přišla řada na vojáky. Nebylo by lepší v českém rybníku, malém na tolik možných zpravodajských štik, jejich počet výrazně omezit? Na jednoho agenta by pak připadlo víc práce a méně času na vzájemné půtky.
</TEXT>
</DOC>
<DOC>
<DOCID>LN-20020906044</DOCID>
<DOCNO>LN-20020906044</DOCNO>
<DATE>09/06/02</DATE>
<TITLE>
Odboráři NH dluží Zemanovi odpověď
</TITLE>
<TEXT>
Sotva bývalý premiér Miloš Zeman v rozhovoru pro Právo oživil svou případnou kandidaturu na prezidenta, hned se začaly vršit argumenty proti. Na prvním místě je zmiňováno Zemanovo hulvátství a prostořekost, které se včera jakoby naschvál připomněly přímo ze soudní síně, kde se odboráři vítkovické Nové huti dožadovali omluvy za Zemanovy "nestoudné a urážlivé výroky". Soud jejich nárok potvrdil, a nepřátelé expremiéra mají zase další pramen do beztak pořádně silného biče, jehož práskání varuje ČSSD před pomyšlením Zemana přece jen vyslat do bitvy o Hrad. Ne že by Miloš Zeman byl dobrým kandidátem na prezidenta, na to se mu v minulosti podařilo udělat až příliš mnoho "chybných kroků". V konkrétním případě odborářů Nové huti, kteří seděli v dozorčí radě dlouhodobě krachující firmy, však Zeman zase tolik nepřestřelil, a dokonce nebyl výjimečně hrubý. Premiér na penzi se podivil nad snahou odborářů zachránit NH, když jejich šéfové předtím asistovali u tunelování firmy. Trochu tvrdá ironie, která nepřímo označuje někoho za zloděje, ale bylo opravdu nutné kvůli tomu letět k soudu? Odboráři dostali po právu zadostiučinění, ale soud zbytečně tratil čas, který mohl být vyhrazen skutečným případům. A co je nejhorší, nikdo ze spokojených vítězů neřekl, jak z pozice v dozorčí radě tlačili na management Nové huti, aby firma tolik neprodělávala. Možná proto, že nebylo co říct.
</TEXT>
</DOC>
<DOC>
<DOCID>LN-20020906045</DOCID>
<DOCNO>LN-20020906045</DOCNO>
<DATE>09/06/02</DATE>
<TITLE>
Nemocnost stoupá, nemocenské dávky ne
</TITLE>
<TEXT>
Povodně přiměly bujaře rozhazovačnou vládu nejen zvýšit daně, ale i škrtat ve velkorysých výdajích státního rozpočtu. A to hned v nejcitlivější kapitolce - ve výdajích sociálních. Nemocenská se příští rok valorizovat zřejmě nebude. Srdce ekonoma jistě zaplesá. Mandatorní výdaje, které putují ze státní pokladny ze zákona, totiž leží v žaludku téměř všem odborníkům. Stopnutím valorizace tak státní kasa ušetří 750 až 800 milionů korun. V době gigantických deficitů státních financí jde o jistě velmi příjemnou zprávu. Bude se kvůli tomu ovšem muset novelizovat zákon o nemocenském pojištění. A to urychleně - takže ve stavu legislativní nouze. Podporu ve sněmovně novela zřejmě najde bez problémů. ODS i vládní koalice nejspíš zvednou ruku bez váhání. V tomto případě můžou jít nesouhlasící komunisté klidně k šípku, momentálně je sociální demokraté nepotřebují. A druhá strana mince? Kdo bere měsíčně nad zhruba 21 tisíc, nedostane během nemoci více peněz než zhruba 419 korun denně. A tato částka se příští rok pro vyšší příjmové skupiny nezvýší. Takže kdo je schopný, talentovaný a pracovitý, tak na tom zase prodělá. Další milionářská daň? Zřejmě ano. Nemocnost v Česku stoupá a výše nemocenské prý v posledních dvou letech překračuje možnosti státního rozpočtu. Ovšem nikoli ve vyšších příjmových skupinách. Mizivé dávky nemocenské totiž vedou často k tomu, že ti dobře placení si na vyléčení angíny vezmou raději dovolenou.
</TEXT>
</DOC>
<DOC>
<DOCID>LN-20020906046</DOCID>
<DOCNO>LN-20020906046</DOCNO>
<DATE>09/06/02</DATE>
<TITLE>
Ad LN 2. 9.: Průzkum: Premiér obstál, prezident ne
</TITLE>
<TEXT>
Nechte už toho prezidenta a bavte se nějak aktuálněji a důležitěji. Už dlouho nám, tj. lidu, přece náš pan prezident nemá co podstatného říct. A když je k tomu nějakými zvláštními okolnostmi přinucen, uštědří národu něco zručných frází, aby se neřeklo, a dál již se věnuje jen svým usilovným a ne vždy zrovna zdařilým či prospěšným politickým konstrukcím, i když tohle zrovna po něm nikdo nechce. Nikdo. Tak čemu se pořád divíte? Smysl prezidentského úřadu (a Senátu!) u nás v Česku - to by bylo výživné téma předvolební. Že.
</TEXT>
</DOC>
<DOC>
<DOCID>LN-20020906047</DOCID>
<DOCNO>LN-20020906047</DOCNO>
<DATE>09/06/02</DATE>
<TITLE>
Ad LN 31. 8.; 4. 9.: Ministryně školství Buzková...; Už se stalo, paní ministryně
</TITLE>
<TEXT>
Vážení pánové (Fischer, Zvěřina, Menschik), přečetl jsem si vaše komentáře k paní Buzkové a její malé dcerce, která jde poprvé do školy. Píšete o svém racionálním myšlení, ale zdá se mi, že jste plni zloby a chuti ublížit. Zdá se mi, že se moc nelišíte od číhajících fotografů. Toho dojmu se budu při čtení vašich dalších inteligentních komentářů jen těžko zbavovat.
</TEXT>
</DOC>
<DOC>
<DOCID>LN-20020906048</DOCID>
<DOCNO>LN-20020906048</DOCNO>
<DATE>09/06/02</DATE>
<TITLE>
Ad LN 31. 8.: Ministryně školství Buzková posílá dceru na elitní placenou školu
</TITLE>
<TEXT>
Nejsem volič sociální demokracie, a přesto mi nedá nevyjádřit se k tomuto problému. Petra Buzková se stala ministryní školství proto, aby za čtyři roky v této funkci zlepšila poměry ve školství. To, že právě letos jde její dítě do první třídy, s tím nemá nic společného. Jiní rodiče v její příjmové skupině preferují třeba nákladnou dovolenou nebo koníčky, 100 tisíc ročně se dá utratit mnoha způsoby. Pro srovnání mohu uvést mladou rodinu ze svého okolí, s příjmy desetkrát, možná patnáctkrát menšími než rodina paní Buzkové. Pro své mladší dítě vybrali mateřskou školu na okraji našeho krajského města, zařídili si protisměny, aby je tam mohli vozit autobusem, a jen za dopravu vydají měsíčně 1000 Kč. Vše je jen otázkou priorit.
</TEXT>
</DOC>
<DOC>
<DOCID>LN-20020906049</DOCID>
<DOCNO>LN-20020906049</DOCNO>
<DATE>09/06/02</DATE>
<TITLE>
Ad LN 4. 9.: Děkuji předem, pane redaktore
</TITLE>
<TEXT>
Ač Lidové noviny nejsou listem přesně podle mých představ, musím se jich zastat. Lidové noviny se pouze pozastavily nad skutečností, že ministryně Buzková sice deklarovala důvěru ve standardní české školství, ale pak se ve vlastním případě zařídila zcela jinak. Nevěřím, že kdokoli z Lidových novin závidí její dceři francouzské lyceum. Jako matka s paní Buzkovou vřele souhlasím s výběrem právě této školy a Aničce přeji, ať se jí tam moc líbí. I můj syn nedávno maturoval na soukromé škole a já ten výběr stále řadím k nejlepším počinům ve svém rodičovském životě. Ale též si pamatuji množství problémů a věčné nepochopení ze strany MŠMT, kterého se hojně dostávalo nejen této soukromé škole. A já chci věřit, že se paní ministryně pokusí napravit krátkozrakou politiku svých předchůdců. Již dávno ale mohla namísto mlžení "o běžné škole" říci pravdu, a většina lidí by jí jistě zatleskala. Svou chybu řeší slovy o poštívání lidské závisti zcela neadresně a vrchol všeho je připomínání kauzy nahoře bez právě v Lidových novinách, které - mám ten dojem, byly spíše na její straně. A ten patos! Tak v té vrchovaté porci mlžení, které se nám od paní Buzkové dostalo, nakonec úplně zaniká, o co šlo: o odpověď na otázku, proč to neřekla hned. Chtít pro dítě to nejlepší je přece nejen právem, ale svatou povinností každé matky.
</TEXT>
</DOC>
<DOC>
<DOCID>LN-20020906050</DOCID>
<DOCNO>LN-20020906050</DOCNO>
<DATE>09/06/02</DATE>
<TITLE>
Ad LN 4. 9.: Otevřený problém Klausova my
</TITLE>
<TEXT>
Čtyři roky žila tato země v relativním politickém klidu opoziční smlouvy. Ať už si o dohodě mezi ČSSD a ODS myslíme cokoli, byla funkční a hlavně schůdná. Zapomnělo se ale na příčiny, které k ní vedly. Z dnešního pohledu je zřejmé, že za nejlepší možné řešení pro Českou republiku zaplatily oba politické subjekty značnou cenu. Zeman pak spíše než Klaus prokázal politickou předvídavost a oznámil svůj politický odchod. V ODS podobné přeskupení sil neproběhlo. Buďme opatrní v tvrzení, že právě tato "vnitrostranická strnulost" má být označena za hlavní příčinu volebního neúspěchu. Závažnější je postoj "nesmluvní" nekomunistické opozice, která pod tlakem hrozící politické bezvýznamnosti narychlo uplácala pomyslnou "třetí cestu" demokratických sil. ODS byla prezentována jako strana politicky hanebná, 4K jako představitelka autentické a voliče nezrazující pravice. Výsledek voleb, včetně ohromujícího posílení komunistů, je vinou i trestem současně. A až se jednou Hana Marvanová rozhodne jít z kola ven, naskočí do rozjetého vlaku Miroslav Grebeníček. Neměli bychom se tedy ptát, za koho ten Klaus mluví, musíme přemýšlet nad tím, za koho nemluví.
</TEXT>
</DOC>
<DOC>
<DOCID>LN-20020906051</DOCID>
<DOCNO>LN-20020906051</DOCNO>
<DATE>09/06/02</DATE>
<TITLE>
Ad LN 4. 9.: Děkuji předem, pane redaktore
</TITLE>
<TEXT>
V politice musí fungovat "normálnost". Argumentovat tím, že současné rozhodnutí pro placenou školu je vynucené předcházejícím rozhodnutím udělaným před třemi lety a nedomyšlením dalších následků, je hodné žákyně chycené při opisování, která tvrdí a snad tomu i věří, že myslí přesně tak, jako ten, od kterého opisuje. Paní Buzková, coby politička a ministryně školství, se musí rozhodnout; buď dát dcerku do "běžného typu školy", o kterém tak často hovoří, a tím pádem může kázat a pít vodu, nebo odejít z politiky a začít pracovat jako advokátka, a pak si může dávat dceru, kam chce. Je správné, že novináři vynechávají dceru, ale nevynechávají ministryni školství Buzkovou. Pokud se tato nejoblíbenější politička nerozhodne podle výše uvedených možností, je nedůvěryhodnou političkou. Nejsem si jist, zda by jí to většina kantorů dala najevo, a bohužel si nejsem jist ani u většiny voličů.
</TEXT>
</DOC>
<DOC>
<DOCID>LN-20020906052</DOCID>
<DOCNO>LN-20020906052</DOCNO>
<DATE>09/06/02</DATE>
<TITLE>
Ad LN 31. 8.: Ekonomický diář
</TITLE>
<TEXT>
Nevybíravým způsobem zaútočil na Respekt ve svém sobotním Ekonomickém diáři Jaroslav Plesl. Vyzbrojen pravicovou rétorikou odsoudil, že jeho šéfredaktor Petr Holub je "ryzí bolševik", redaktoři se kamarádí s ministry socialistické Špidlovy vlády, navíc Respekt krachuje. Kolega Plesl má na své, byť těžko pochopitelné hodnocení právo. Ale ani "ryzí bolševik" Holub nevyzýval před volbami v červnu občany, ať volí ČSSD. To udělal Plesl. Jakýpak je stupeň jeho ryzosti?
Redakce děkuje za pochopení, že některé dopisy je třeba upravit a zkrátit. Své příspěvky posílejte do rubriky Názory na adresu Pobřežní 224/20, 186 21 Praha 8 - Karlín nebo e-mailem na adresu dopisy@lidovky.cz
</TEXT>
</DOC>
<DOC>
<DOCID>LN-20020906053</DOCID>
<DOCNO>LN-20020906053</DOCNO>
<DATE>09/06/02</DATE>
<TITLE>
V souvislosti s očekávaným vstupem ČR do EU se rozmohlo zaříkávání se našich politiků a úředníků státních institucí legislativou, kterou jsme v Česku již přijali, ještě musíme přijmout a která musí být "rozhodně" v souladu s předpisy Evropské unie. Velmi často se ovšem této kouzelné formule používá jako elegantní výmluvy, proč stát musí více danit a zamítat. Knižní obor není výjimkou. Tyto tendence ještě zesilují při horečném hledání finančních prostředků ve státním rozpočtu, které by pomohly zmírnit následky přírodní katastrofy v naší zemi. Realitou se tak stal návrh vlády na jednoprocentní snížení běžné sazby DPH i na dvouprocentní zvýšení snížené sazby DPH. Ke slovu má přijít i myšlenka redukovat seznam položek, podléhajících snížené sazbě. Do této kategorie patří i knihy.
</TITLE>
<HEADING>
Konec daně za čtení
</HEADING>
<TEXT>
Česká republika je zatím pouze čekatelským subjektem s nezanedbatelnými šancemi na vstup do EU. V mnohém jsme však papežštější než papež. Nebo snad neumíme správně číst či interpretovat signály z Bruselu? Jinak si ignorantství našich úředníků už nedokážu vysvětlit. Stačí se pozastavit u DPH na knihy. Sjednocování sazeb této daně totiž patří k nejoblíbenějším formulkám našich politických činitelů ve jménu našeho vstupu do EU. Jaká je ale skutečnost v EU? Evropská komise v současnosti skutečně rozvíjí plány na harmonizaci DPH v jednotlivých členských zemích EU, ale s poněkud jinými kartami, než nám jsou dosud rozdávány v domácích sdělovacích prostředcích. DPH by podle plánů institucí spojené Evropy sice neměla klesnout pod 15 %, ale u omezeného množství položek budou moci členské země používat i její redukovanou formu, která by neměla klesnout pod 5%! Sem, jak se předpokládá, budou patřit i knihy. Evropská knihkupecká federace (EBF) s podporou Rady Evropy a UNESCO jde v tomto směru ještě dál a prosazuje, aby ty členské země, které si to budou přát, mohly knihy od DPH osvobodit úplně, jako je tomu dnes ve Velké Británii, Irsku, Norsku, Polsku nebo v Litvě. Kampaň se rozbíhá pod heslem "Nezdaňujte čtení!"
</TEXT>
<HEADING>
Příklady táhnou
</HEADING>
<TEXT>
Dnes se v zemích Evropské unie DPH na knihy pohybuje v rozmezí 0 - 25%. Jedinou zemí EU, kde se na knihy uplatňuje běžná DPH, zůstává pouze Dánsko. Daň na knihy zde činí 25 %, což značně zkresluje vypočtení průměrných hodnot. K dalším "odstrašujícím" příkladům v tomto ohledu patří Bulharsko se sazbou 22 % a Ukrajina 20 %. Ve Švédsku došlo od 1. ledna 2002 k radikálnímu snížení DPH na knihy z 25 % na 6 %. Tato úprava za první půlrok letošního roku vedla ve srovnání se stejným obdobím loňského roku k nárůstu prodeje knih o 20 %. Švédové se ve svém přístupu inspirovali příkladem Finska, kde od roku 1994 přistoupili rovněž k radikálnímu snížení daně z 22 % na 8 %. I v tomto případě zaznamenali zvýšení prodeje knih, takže tím státní pokladna neutrpěla. Od září 2002 snížilo DPH na knihy i Rusko, a to z 20 % na 10 %. V nám geograficky i politicky blízkém Polsku se podařilo prosadit nulovou DPH na knihy už na konci 90. let minulého století po masivní kampani kulturní veřejnosti včetně profesních organizací nakladatelů, knihkupců, knihovníků a spisovatelů. Nemám sice v popisu své práce povinnost přesvědčovat o smysluplnosti členství naší země v EU, ale již dnes mohu říci: Zbytečně se ho neobávejme!
Dnes se v zemích Evropské unie DPH na knihy pohybuje v rozmezí 0 - 25%. Jedinou zemí EU, kde se na knihy uplatňuje běžná DPH, zůstává pouze Dánsko. Daň na knihy zde činí 25 %, což značně zkresluje vypočtení průměrných hodnot. K dalším "odstrašujícím" příkladům v tomto ohledu patří Bulharsko se sazbou 22 % a Ukrajina 20 %. Ve Švédsku došlo od 1. ledna 2002 k radikálnímu snížení DPH na knihy z 25 % na 6 %. Tato úprava za první půlrok letošního roku vedla ve srovnání se stejným obdobím loňského roku k nárůstu prodeje knih o 20 %. Švédové se ve svém přístupu inspirovali příkladem Finska, kde od roku 1994 přistoupili rovněž k radikálnímu snížení daně z 22 % na 8 %. I v tomto případě zaznamenali zvýšení prodeje knih, takže tím státní pokladna neutrpěla. Od září 2002 snížilo DPH na knihy i Rusko, a to z 20 % na 10 %. V nám geograficky i politicky blízkém Polsku se podařilo prosadit nulovou DPH na knihy už na konci 90. let minulého století po masivní kampani kulturní veřejnosti včetně profesních organizací nakladatelů, knihkupců, knihovníků a spisovatelů. Nemám sice v popisu své práce povinnost přesvědčovat o smysluplnosti členství naší země v EU, ale již dnes mohu říci: Zbytečně se ho neobávejme!
</TEXT>
</DOC>
<DOC>
<DOCID>LN-20020906054</DOCID>
<DOCNO>LN-20020906054</DOCNO>
<DATE>09/06/02</DATE>
<TITLE>
Tlaky Washingtonu by mohly prověřit nárok Evropské unie na její suverenitu
</TITLE>
<TEXT>
Tento týden se znovu rozbíhá debata, čím se má "Evropa stát". Obtíže jsou stále spletitější, neboť neshody mezi Spojenými státy a Evropskou unií se prohlubují. Lze namítnout, že transatlantické vztahy by neměly Evropský konvent nijak ovlivňovat. Tuto instituci nyní řídí bývalý francouzský prezident Valéry Giscard d'Estaing a jeho úkolem je vypracovat pro Evropskou unii novou strukturu či "ústavu" a v roce 2003 ji předložit Radě Evropy k posouzení. Ocitáme se však v okamžiku, kdy americká válka proti terorismu řádně zamíchala geopolitickým rámcem, v němž Evropa fungovala. Loni v září spojenci prohlašovali, že v důsledku teroristických útoků na New York a Washington jsou semknuti mnohem těsněji než dřív. Zřejmý nezájem Bushovy vlády o mezinárodní právo, politický unilateralismus a také znepokojení Evropy nad Bushovou politikou na Blízkém východě a jejím otevřeným rozhodnutím "preventivně" (v případě nutnosti) odstranit Saddáma Husajna však podrobily spojenecké vztahy nebývalému tlaku.
Vedle obchodních sporů a houstnoucího ovzduší myšlenkových rozepří - Američané na Evropany pohrdavě shlížejí jako na notorické "usmiřovače" a Evropané jsou zase přesvědčeni o zabedněnosti a nezodpovědnosti této americké vlády - se struktura transatlantických vztahů nepochybně změnila způsobem, který nelze jen tak snadno napravit, a to ani s novým americkým prezidentem. Vzájemná důvěra vzala za své. Bez ohledu na to, co se stane s Irákem nebo "po Iráku", cesty Západoevropanů a Američanů se nyní, zdá se, rozbíhají. Na tom není nic překvapivého. Tento vztah ztrácí pevnost od konce studené války. Dříve či později k tomu zkrátka muselo dojít. Současný vývoj ovšem silně komplikuje úlohu Evropského konventu prezidenta Giscarda. Jeho úkolem je zjednodušit a racionalizovat spletitou strukturu pravomocí a možností, která existuje za současného stavu Evropské unie, a otevřít cestu pro další rozšiřování EU o státy bývalé komunistické a střední Evropy až na celkový počet třiceti států. Znamená to nově vymezit rozdělení pravomocí mezi EU, její členské státy a evropské regionální subjekty podle zásady subsidiarity (každý jedná v rámci své působnosti). Znamená to změnit všechno tak, aby to bylo průhledné a voliči kontrolovatelné. Znamená to posílit legitimitu EU, snad prostřednictvím každoročního poradního shromáždění Evropanů, kterého by se účastnili poslanci parlamentů jednotlivých států a Evropského parlamentu. Navrhuje se rovněž ustavit širší základnu a strukturu evropské vnější i vnitřní bezpečnosti (a soudů), a to prostřednictvím společné zahraniční a bezpečnostní politiky. Zde leží nečekaná potíž. Konvent vznikl v době, kdy členství Evropy v severoatlantické alianci ji, vzhledem k zániku hrozeb studené války, zbavovalo zásadních starostí o svou bezpečnost. Tato aliance už ale není to, co byla.
</TEXT>
<HEADING>
Na správné straně
</HEADING>
<TEXT>
Spojené státy se více než kdy jindy úzkostlivě snaží zabránit tomu, aby značná hospodářská síla Evropské unie přerostla v politické soupeření se Spojenými státy. Washington tak v uplynulých týdnech zasáhl do procesu rozšiřování Evropské unie tím, že nepřímo redefinoval členství bývalých komunistických států v NATO jako snadno dosaženou alternativu členství v Evropské unii. Washington naznačil, že tyto státy si možná jednou budou muset vybrat na jedné straně mezi přátelstvím s Amerikou a bezpečím, které zjevně toto přátelství s sebou nese, a také příslibem obchodních výhod v budoucnu, a na straně druhé mezi obtížným členstvím v EU, které zahrnuje závazky (například Mezinárodní trestní soud), s nimiž Spojené státy nesouhlasí. Návrhy Evropského konventu na vnitřní reformu Evropské unie jsou více než nutné. EU má nyní deset kandidátských států, další tři uchazeči o členství požádali a ostatní vyčkávají. Téměř všechny tyto státy jsou chudší a politicky méně vyspělé než členové stávající unie. Do současného procesu rozhodování a financování Evropské unie je nelze pojmout. To jsou však pozitivní problémy, na něž lze nalézt konstruktivní řešení.
</TEXT>
<HEADING>
Unie v ohrožení
</HEADING>
<TEXT>
Problém společné zahraniční a bezpečnostní politiky je vždy obtížnější, protože zahraniční politika a národní bezpečnost brání státní suverenitu a v konečném důsledku přežití státu. V dlouhém rozhovoru na toto téma pan Giscard d'Estaing loni v květnu vyjádřil důvěru, že tyto obtíže zahraniční politiky mohou být a budou překonány. To se stalo ještě před tím, než vyšel najevo skutečný rozsah rozporů v transatlantických vztazích a kdy se záležitosti evropské zahraniční politiky zdály ve srovnání se zájmy aliance druhořadé, a to pravděpodobně trvale. Evropský konvent je nyní v situaci, kdy namísto pouhého přizpůsobování praktické bezpečnostní a zahraniční politiky v rámci bezpečné EU je nově ohrožena sama Evropská unie. Tlaky Washingtonu na ni totiž podle všeho působí ve snaze ji rozdělit a omezit její schopnost suverénní akce. Prezident Giscard si určitě uvědomuje dějinný význam práce Evropského konventu. Nemůže ovšem vyčkávat, činnost konventu se bude časově shodovat s krizí v transatlantických vztazích. Úkolem konventu není osvědčit fungování Evropy, ale její nároky na suverenitu. Odpověď prezidenta Giscarda jako představitele Konventu bude rozhodující.
Problém společné zahraniční a bezpečnostní politiky je vždy obtížnější, protože zahraniční politika a národní bezpečnost brání státní suverenitu a v konečném důsledku přežití státu. V dlouhém rozhovoru na toto téma pan Giscard d'Estaing loni v květnu vyjádřil důvěru, že tyto obtíže zahraniční politiky mohou být a budou překonány. To se stalo ještě před tím, než vyšel najevo skutečný rozsah rozporů v transatlantických vztazích a kdy se záležitosti evropské zahraniční politiky zdály ve srovnání se zájmy aliance druhořadé, a to pravděpodobně trvale. Evropský konvent je nyní v situaci, kdy namísto pouhého přizpůsobování praktické bezpečnostní a zahraniční politiky v rámci bezpečné EU je nově ohrožena sama Evropská unie. Tlaky Washingtonu na ni totiž podle všeho působí ve snaze ji rozdělit a omezit její schopnost suverénní akce. Prezident Giscard si určitě uvědomuje dějinný význam práce Evropského konventu. Nemůže ovšem vyčkávat, činnost konventu se bude časově shodovat s krizí v transatlantických vztazích. Úkolem konventu není osvědčit fungování Evropy, ale její nároky na suverenitu. Odpověď prezidenta Giscarda jako představitele Konventu bude rozhodující.
</TEXT>
</DOC>
<DOC>
<DOCID>LN-20020906055</DOCID>
<DOCNO>LN-20020906055</DOCNO>
<DATE>09/06/02</DATE>
<TITLE>
V Norsku probíhá ostrý spor mezi ochránci zvířat a experty na život velryb
</TITLE>
<TEXT>
Nemá šanci přežít ve volné přírodě zimu, tvrdí o hvězdě filmů Zachraňte Willyho, kosatce Keiko, odborníci. Doporučují ji proto raději utratit.
OSLO - Kosatčí samec Keiko, hlavní hrdina dvou dílů slavného filmu Zachraňte Willyho, se stal v Norsku předmětem ostrého sporu mezi ochránci zvířat a experty na život velryb. Odborníci tvrdí, že Keiko ve volné přírodě nemá šanci přežít zimu, a proto doporučují kosatku raději utratit. To pobouřilo ochránce zvířat, kteří označili toto řešení za nemyslitelné. "Keiko bude mít problémy s životem na svobodě, ale to znamená, že jí musíme pomoci," řekl ředitel akvária v Atlantickém parku na západě Norska Jan Einarsen. Ten jako řešení navrhl odlákat Keiko na odlehlé místo a tam jí zajistit potravu a lidskou společnost. "Chtěl bych varovat Norsko, protože pokud bude Keiko zabit nebo zraněn v norských vodách, bude tato země čelit rozhořčení lidí z celého světa, zejména zlobě dětí," uvedl pro norský list Dagbladet kapitán Paul Watson ze společnosti pro ochranu moří. Proti utracení kosatčí celebrity je i společnost Ocean Futures, která organizuje její návrat do volné přírody. Tento projekt ji zatím stál 20 milionů eur (přibližně 610 milionů korun). Čtyřiadvacetiletý Keiko, který většinu svého života strávil v bazénku mexického zábavního parku, má velmi vyvinuté pouto k lidem. Proto se ani po desítkách výletů v moři stále nechce připojit k volně žijícím velrybám. "Akvária, která využívala Keiko pro pobavení publika, musí na sebe nyní vzít odpovědnost za její stávající situaci," řekl pro BBC odborník na život velryb Nils Oien. Podle něj kosatce hrozí, že přes zimu umře hlady. Zatím poslední pokus o navrácení Keiko do volné přírody se uskutečnil před šesti týdny, kdy byla kosatka vypuštěna do moře u břehů Islandu. Druhého září se objevila v norském fjordu, kde si hrála s dětmi. Uplavala tak vzdálenost asi 1400 kilometrů. Odborníci se domnívají, že do norského fjordu ji přivedla touha po kontaktu s lidmi. Poprvé ji zde spatřili dva 12letí chlapci při rybaření. Kosatka plula za jejich člunem až do přístavu a zdržovala se nedaleko jejich letního domu celý den a noc. Keiko byl chycen nedaleko Islandu v roce 1979 asi jako desetiletý a pak po 20 let vystupoval v různých zábavních parcích v Kanadě a Mexiku. Po úspěchu filmu Zachraňte Willyho se ve světě zrodila kampaň za její osvobození. Od roku 1998, kdy se vrátila na Island, se připravovala na návrat do volného moře.
</TEXT>
</DOC>
<DOC>
<DOCID>LN-20020906056</DOCID>
<DOCNO>LN-20020906056</DOCNO>
<DATE>09/06/02</DATE>
<GEOGRAPHY>LONDÝN</GEOGRAPHY>
<TEXT>
Velice vzácná kostra čtyřměsíčního neandertálce, která byla pro vědu ztracená téměř 90 let, byla znovu objevena. Informovala o tom BBC. Kostra, jejíž stáří vědci odhadují na 40 000 let, nese název Le Moustier 2 podle místa v jihozápadní Francii, kde byla v roce 1914 objevena. Několik let po nálezu však unikátní exponát zmizel. V roce 1996 však byly části kostry nalezeny v archivu Národního muzea prehistorie v městečku Les Eyzies ve francouzském kraji Dordogne. Další kosterní pozůstatky Le Moustier 2 vědci objevili v dalším francouzském muzeu. Po téměř 90 letech tak mohla být zatím nejzachovalejší kostra neandertálce znovu sestavena. Chybí jí pouze lopatka a stydká kost.
</TEXT>
</DOC>
<DOC>
<DOCID>LN-20020906057</DOCID>
<DOCNO>LN-20020906057</DOCNO>
<DATE>09/06/02</DATE>
<TEXT>
Thomas Hobbes, velký anglický učenec 17. století, je dnes známý již jen svou myšlenkou o tom, že člověk v přirozeném stavu jedná výhradně v zájmu sebe sama, protože jedinou pohnutkou jeho chování je pud sebezáchovy a strach ze smrti. Pokud by tedy existovalo nějaké původní, předspolečenské soužití lidí, byl by v něm člověk člověku vlkem a vládla by v něm válka všech proti všem. Ale v tomto neustálém srážení lidských molekul by nakonec byli v ohrožení života všichni. Proto Hobbes předpokládal, že část své energie či moci lidé svěřili většímu celku, společnosti anebo státu, jehož posláním je držet na uzdě přirozený egoismus jednoho každého z nich. Takto nějak musely vzniknout i zákony a normy, regulující co možná hladké soužití. V ideálním případě by tímto způsobem měl dokonce vzniknout organismus prodchnutý jedinou vůlí, v němž by zájmy individuální byly totožné se zájmem obecným. Moderní teorie vzniku státu jsou mnohem sofistikovanější. A přece jsou chvíle, kdy se zdá, že ani dnes není Hobbesova nauka k zahození. Stalo se totiž, jak se alespoň zdá, že egoismus vytěsněný z duší civilizovaných občanů se zvolna začal stěhovat jinam a usazovat se v podvědomí státního stroje. Neboť ten se teď snaží urvat co nejvíc. Něco z toho, pravda, s velkým halasem zase rozdá, není-li zbytí, ale z toho, jak se zadlužuje, je patrné, že jeho potřeby rostou. A pak se najednou nelze zbavit dojmu, že jedinou pohnutkou jeho konání je pud sebezáchovy a strach ze smrti; stát je člověku vlkem a se všemi vede válku. V klidných dobách to ještě dokáže skrýt a tváří se jako dobrák, ale jakmile se ocitne ve stresu, stává se z něj neurotik a z jeho přetížení se rodí jeden chybný výkon za druhým. Vymýšlí milionářské daně anebo jej napadne, že pojištění lidé by část z peněz, které získali náhradou za zničený majetek, měli dát někomu jinému. Moderní stát zkrátka jeví neklamné známky toho, že onu hypotetickou či vůbec mytickou společenskou smlouvu chápe jako dědičný hřích, do něhož se rodí každý civilizovaný občan. A je tedy jen a jen na něm, zda si svým řádným chováním zpátky vyslouží to, co musel státu dobrovolně odevzdat. Jenže tato teorie státu je jen projevem jeho sklonu k patologickému egoismu. Daně, povinné dávky ani loajalita nejsou obětní dary. Jsou to náklady na jeho provoz, který by měl být co nejekonomičtější, tím spíše, že by měl být schopen tyto náklady minimalizovat a snažit se sám si na sebe vydělat podporou ekonomického růstu. Stát není člověk a nemá právo být ani egoistou, ani altruistou. Tím spíše, že za jeho blahosklonnost vůči jedněm obvykle draze platí jiní.
</TEXT>
</DOC>
<DOC>
<DOCID>LN-20020906058</DOCID>
<DOCNO>LN-20020906058</DOCNO>
<DATE>09/06/02</DATE>
<TEXT>
Boleslav. V občanském kalendáři má dnes svátek Boleslav a v církevním Magnus, což je z významového hlediska takřka totéž. Obě jména znamenají, že jejich nositelé jsou - podobně jako ještě Václav - "velice slavní nebo velicí slávou". Nejznámějším Boleslavem v našich dějinách je bezesporu Boleslav I. zvaný Ukrutný.
</TEXT>
</DOC>
<DOC>
<DOCID>LN-20020906059</DOCID>
<DOCNO>LN-20020906059</DOCNO>
<DATE>09/06/02</DATE>
<TITLE>
Agropol by po získání části Agrofertu ovládl celý český trh s obilím
</TITLE>
<TEXT>
Jiří Malúš a jeho Agropol mají zájem o zemědělské firmy patřící konkurenční společnosti Agrofert. Ta loni získala chemický koncern Unipetrol, ale zatím za něj nezaplatila.
PRAHA - Podnikatel Andrej Babiš v současné době vyjednává o prodeji zemědělských firem ze společnosti AGFtrading. Ta je významnou částí jím ovládaného holdingu Agrofert. LN to potvrdil zdroj obeznámený s děním ve společnosti. Babiš se podle něj chce více zaměřit na chemické odvětví. Babiš informaci nepopírá. "Jsou investoři, kteří mají o tyto firmy zájem," uvedl. Jednání o prodeji v žádném případě podle něj nesouvisí s tím, že by potřeboval další peníze pro převzetí společnosti Unipetrol.
</TEXT>
<HEADING>
Babiš: Není to kvůli Unipetrolu
</HEADING>
<TEXT>
"To by nás moc nevytrhlo," říká. Důvodem je podle něj konsolidace firmy. "Nemusíme pořád jen kupovat, můžeme i něco prodat," dodal, ale neuvedl, o kolik firem z uskupení jde. Do AGFtrading patří dvacet firem, z toho tři masokombináty. Zbytek jsou převážně zemědělská sila, bývalá ZZN. Podle informací LN se Babiš před měsícem sešel s Jiřím Malúšem, který vlastní konkurenční uskupení zemědělských firem Agropol. Ten je prý hlavním zájemcem o podniky z AGFtrading a má kvůli tomu nyní vyjednávat o dvoumiliardovém úvěru v Raiffeisenbank. "Pan ředitel se s panem Babišem sešel a asi ještě i sejde. O obsahu jednání ale nebude v tuto chvíli nic sdělovat," vzkázala mluvčí Agropolu Jolana Procházková. Babiš potvrdil, že Malúš o jeho firmy projevuje zájem, i to, že s ním jedná.
</TEXT>
<HEADING>
Ministerstvo je ve střehu
</HEADING>
<TEXT>
Chystanou transakcí se nyní podle informací LN zabývá i ministerstvo zemědělství. Tomu dělá starosti fakt, že po transakci by Malúš de facto ovládl celý český trh s obilím a mohl by diktovat jak tržní, tak intervenční ceny. Po vstupu do EU by rovněž byl téměř výhradním příjemcem dotací na trhu obilí. Mluvčí ministerstva zemědělství Martin Severa se k tomu včera odmítl vyjádřit.
</TEXT>
<HEADING>
Astronomické tržby
</HEADING>
<TEXT>
AGFtrading měl loni šestimiliardové tržby. Příjmy celého Babišova impéria Agrofert loni vystouply na 53 miliard korun. Letos v pololetí činily 27,29 miliardy korun. Malúšova zemědělská skupina Agropol loni na tržbách získala 12,3 miliardy korun. Po Agrofertu je dvojkou českého zemědělství. Agrofert získal Unipetrol v tendru na sklonku loňského roku. Ministr financí Bohuslav Sobotka uvedl, že Babiš za chemický holding musí zaplatit do konce roku, jinak stát od smlouvy odstoupí. Babiš se nyní snaží prosadit snížení kupní ceny kvůli povodním a kvůli přechodu České rafinérské na tzv. přepracovací rafinerii. Usiluje také o to, aby s Agrofertem do tendru přistoupila polská rafinerie PKN Orlen. Vláda je přitom prý zatím ochotna jednat jen o snížení ceny z důvodu povodní. Podle původní smlouvy má Babiš za Unipetrol zaplatit 361 milionů eur, na což má podle svého vyjádření úvěrový příslib od bank.
AGFtrading měl loni šestimiliardové tržby. Příjmy celého Babišova impéria Agrofert loni vystouply na 53 miliard korun. Letos v pololetí činily 27,29 miliardy korun. Malúšova zemědělská skupina Agropol loni na tržbách získala 12,3 miliardy korun. Po Agrofertu je dvojkou českého zemědělství. Agrofert získal Unipetrol v tendru na sklonku loňského roku. Ministr financí Bohuslav Sobotka uvedl, že Babiš za chemický holding musí zaplatit do konce roku, jinak stát od smlouvy odstoupí. Babiš se nyní snaží prosadit snížení kupní ceny kvůli povodním a kvůli přechodu České rafinérské na tzv. přepracovací rafinerii. Usiluje také o to, aby s Agrofertem do tendru přistoupila polská rafinerie PKN Orlen. Vláda je přitom prý zatím ochotna jednat jen o snížení ceny z důvodu povodní. Podle původní smlouvy má Babiš za Unipetrol zaplatit 361 milionů eur, na což má podle svého vyjádření úvěrový příslib od bank.
</TEXT>
</DOC>
<DOC>
<DOCID>LN-20020906060</DOCID>
<DOCNO>LN-20020906060</DOCNO>
<DATE>09/06/02</DATE>
<TITLE>
Konsorcium Toyota-PSA (TPCA) může začít stavět nový závod v průmyslové zóně Kolín-Ovčáry. Zástupci firmy a města včera podepsali protokol o předání pozemku. Předtím město staveniště oficiálně převzalo od sdružení firem IPS Skanska, Stavby silnic a železnic, Dopravní stavby a Geosan, které 125hektarový areál pro stavbu připravilo. Ze státních prostředků bylo zatím do projektu vloženo přes miliardu korun. Toyota a PSA se rozhodly investovat v Kolíně přes 1,5 miliardy eur do výroby minivozů značek Peugeot, Citroën a Toyota. Základní kámen automobilky byl položen 10. dubna. Výroba má začít v roce 2005.
</TITLE>
<TEXT>
Zvýšení spotřební daně z tabákových výrobků, které vláda připravuje od prosince, může podle odhadu finančního ředitele tabákové firmy Reemtsma International Praha Richarda Vavříka vést k poklesu prodeje cigaret na českém trhu o pět až deset procent. Vyšší zdanění povede ke zdražení, na které kuřáci částečně zareagují přechodem k ručně baleným či pašovaným cigaretám, řekl. Loni se podle něj v tuzemsku prodalo asi 18 až 18,5 miliardy cigaret. Vládní cíl zvýšit příjmy státního rozpočtu se nakonec podle Vavříka kvůli propadu odbytu zdaněných tabákových produktů nemusí naplnit. Zatímco v devadesátých letech se prodej cigaret pohyboval nad 21 miliardami kusů ročně, v roce 2000 výrazně meziročně klesl asi o 15 procent a výnos ze spotřební daně se snížil právě v reakci na vyšší zdanění.
Energie Kladno zvítězila v soutěži na stavbu aquaparku pro město Kladno. Nabídla druhou nejvyšší cenu 119,8 milionu korun. Firma však zároveň dala nejdelší záruku 62 měsíců a nejkratší lhůtu dokončení jeden rok. Rozhodnutí výběrové komise však zatím není pravomocné.
Eurotel bude při přečíslování telefonních linek v noci z 21. na 22. září zajišťovat provoz tísňových linek. "Linky budou po dobu přečíslování přesměrovány do naší sítě," sdělil mluvčí firmy Jan Kučmáš. Řešení bylo vyvinuto ve spolupráci se zástupci ministerstva vnitra, s vedením policie a hasičů a s představiteli ministerstva zdravotnictví a Českého telekomunikačního úřadu. Během přečíslování bude Eurotel zajišťovat volání na linku 158 (policie), linku 150 (hasiči), linku 155 (záchranka) a linku 112 na jednotné evropské tísňové volání.
Německý maloobchod zaznamenal v červenci další pokles, i když tento měsíc měl o jeden den více než předchozí. Údaje spolkového statistického úřadu potvrdily nepříznivý výhled, který na počátku týdne prezentovala maloobchodní asociace HDE.
Maďarský průmysl vzrostl v červenci meziročně o 5,1 procenta po 4,1procentním vzestupu v červnu. Proti předchozímu měsíci se průmyslová výroba zvýšila o 0,7 procenta. Za prvních sedm měsíců roku byla produkce proti stejnému období loňského roku vyšší o 2,1 procenta. Oznámil to maďarský statistický úřad.
Chorvatská Pliva, která je největším farmaceutickým výrobcem východní Evropy a kontroluje také brněnskou Lachemu, zaznamenala v prvním pololetí díky zahraničním akvizicím prudký růst zisku a tržeb. Čistý zisk se zvýšil o 26 procent na 609,4 milionu kun ( 82,4 milionu USD), uvedla včera společnost.
General Motors koupí od 19 jihokorejských firem autokomponenty za 107,5 miliónu dolarů. Americká firma s korejskými výrobci již podepsala dohodu, uvedla společnost včera, tedy den poté, co většina výrobců komponentů přestala bojkotovat svého odběratele Daewoo Motor Co.
Nové gripeny žádá Maďarsko. Muselo by ale zaplatit o 20 miliard forintů víc (téměř 2,5 miliard Kč), pokud se velení ozbrojených sil rozhodne koupit modernější a pro spolupráci s NATO vhodnější stíhací letouny Gripen švédské firmy SAAB než ty, které zamýšlelo koupit loni. Maďarsko si podle starší smlouvy má pořídit 14 gripenů na leasing na dobu deseti let. Země usiluje o dohodnutí změny podmínek financování kvůli tomu, aby dosáhla stejnoměrného zatížení rozpočtu po celou dobu splácení.
České radiokom. 256,08 -0,09
Český Telecom 255,02 -3,22
</TEXT>
</DOC>
<DOC>
<DOCID>LN-20020906061</DOCID>
<DOCNO>LN-20020906061</DOCNO>
<DATE>09/06/02</DATE>
<TITLE>
PRAHA - Telekomunikační společnost Contactel začala jako třetí firma na trhu nabízet telefonní služby prostřednictvím volby operátora. Volbu operátora, která umožňuje zákazníkům Telecomu pomocí číselné předvolby volat přes síť konkurence, zatím nabízí Aliatel a Tele2. V říjnu ji má spustit společnost eTel. "Příslušnou propojovací dohodu jsme s Českým Telecomem podepsali už minulý týden, se spuštěním nové služby jsme však čekali na rozhodnutí ČTÚ o snížení propojovacích cen," uvedla mluvčí Romana Tomasová. Contactel se chce zaměřit zejména na domácnosti a malé firmy. Služba s názvem linka 1055 je ale podle Tomasové určena pro zákazníky s měsíčním účtem 525 korun a více. To je také minimální částka, kterou musejí uživatelé měsíčně provolat. Současné ceny hodlá firma ještě snížit po přečíslování sítí v noci na 22. září. Firma chce zákazníkům zdarma instalovat tzv. dialer, který sám přepojí vybrané hovory do její sítě, aniž by bylo nutné vytáčet čtyřmístné předčíslí. Majitelé pevných telefonních linek si mohou služby Contactelu objednat na pražském telefonním čísle 55 75 55 75. Smlouvu si lze také stáhnout na internetové stránce firmy www.linka1055.cz.
</TITLE>
<TEXT>
Srovnání cen operátorů pevných linek (v korunách za minutu včetně 5% DPH)
ČESKÝ ALIATEL TELE2 CONTACTEL 5
TELECOM
</TEXT>
<HEADING>
Business Zero Business Call Smart 1002 Linka 1055
</HEADING>
<TEXT>
Pozn.: 1 ve špičce/mimo špičku/v noci, 2 ve špičce/mimo špičku, 3 nabídka platí pouze do konce roku, 4 cena hovorů v rámci internetového volání XCall, 5 ceny se změní po přečíslování 22. září Pramen: operátoři
Pozn.: 1 ve špičce/mimo špičku/v noci, 2 ve špičce/mimo špičku, 3 nabídka platí pouze do konce roku, 4 cena hovorů v rámci internetového volání XCall, 5 ceny se změní po přečíslování 22. září Pramen: operátoři
</TEXT>
</DOC>
<DOC>
<DOCID>LN-20020906062</DOCID>
<DOCNO>LN-20020906062</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
O neúčelovou půjčku do výše dvě stě tisíc korun s nulovým či nízkým úrokem budou moci pravděpodobně žádat obyvatelé Prahy, kterým povodeň zničila nebo poškodila obydlí. Magistrát hlavního města Prahy jedná o možnosti poskytování takových úvěrů s Českou spořitelnou. "Program je v zásadě připraven, ale musí se ověřit, zda splňuje všechny právní náležitosti. To znamená, jestli není možné takový krok hodnotit jako obcházení zákona o veřejných zakázkách. Teď je vše v rukou právníků," uvedl Jiří Paroubek, ekonomický náměstek primátora hlavního města Prahy. Podle něj by město u takové půjčky dotovalo celou nebo větší část úroků. Úroková sazba od banky by se přitom pohybovala kolem 7,7 procenta. "Standardní úrok u neúčelových půjček je asi devět procent. Z hlediska banky budou tedy tyto úvěry zvýhodněny, hlavně protože jsou bez záruky. Banka bude mít jištěny jen úroky od nás, ale jistinu ne," dodal Paroubek. Mluvčí spořitelny Klára Gajdušková uvedla, že produkt se připravuje pro nejvíce postižené Pražany. Počet lidí, kteří takovou půjčku získají, bude záležet na tom, kolik peněz magistrát uvolní na dotaci úroků. "Pokud na to půjde dotace třeba deset milionů korun, pak by se to při průměrné výši půjčky padesát tisíc korun mohlo týkat jedenácti set lidí. Řádově to tedy budou stovky lidí," domnívá se Paroubek.
</TEXT>
</DOC>
<DOC>
<DOCID>LN-20020906063</DOCID>
<DOCNO>LN-20020906063</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Česká spořitelna poskytla dosud občanům postiženým povodněmi 157 úvěrů v celkové výši 20,5 milionu Kč. Úvěry jsou určeny pouze na krytí povodňových škod obyvatel a lze je čerpat do výše 200 tisíc korun. Informovala o tom mluvčí České spořitelny Klára Gajdušková. Zvýšení zájmů o úvěry očekává ČS v průběhu září, kdy budou mít poškození již jasno o odstraňování škod a plánování oprav. Pevná úroková sazba úvěru činí devět procent a splatnost je osm let.
</TEXT>
</DOC>
<DOC>
<DOCID>LN-20020906064</DOCID>
<DOCNO>LN-20020906064</DOCNO>
<DATE>09/06/02</DATE>
<GEOGRAPHY>KLATOVY</GEOGRAPHY>
<TEXT>
Do neděle musejí všechny zemědělské agentury ministerstva zemědělství ukončit inventarizaci veškerého majetku, který byl postižen záplavami. Teprve podle rozsahu poškozených ploch se vedení zemědělského resortu rozhodne, jakou formu finanční pomoci farmářům zvolí. Terénní pracovníci ministerstva potvrzují, že většina poškozených zemědělců preferuje přímé dotace formou záloh. Informoval o tom ředitel klatovské zemědělské agentury Bohumír Ladman.
</TEXT>
</DOC>
<DOC>
<DOCID>LN-20020906065</DOCID>
<DOCNO>LN-20020906065</DOCNO>
<DATE>09/06/02</DATE>
<TEXT>
ŽĎÁR NAD SÁZAVOU - Žďár nad Sázavou v těchto dnech ukončil výstavbu průmyslové zóny Jamská za 55 milionů korun. Stát podpořil výstavbu 20 miliony korun. Ostatní prostředky uhradila městská pokladna. "O pozemky projevilo zájem pět investorů, jednání ale zatím nejsou uzavřená," řekl Petr Fuksa z odboru rozvoje města.
</TEXT>
</DOC>
<DOC>
<DOCID>LN-20020906066</DOCID>
<DOCNO>LN-20020906066</DOCNO>
<DATE>09/06/02</DATE>
<GEOGRAPHY>OSTRAVA</GEOGRAPHY>
<TEXT>
Společnost Vítkovice po dokončení procesu vyrovnání s věřiteli začala odkupovat jejich směnky. "Všem majitelům směnek jsme nabídli od 1. do 13. září předčasný odkup. Ve výjimečných případech lze odkoupení směnky sjednat až do 20. prosince," řekla mluvčí Vítkovic Lenka Hatlapatková. Odkup se uskuteční formou úplatného převodu směnek na Vítkovice.
</TEXT>
</DOC>
<DOC>
<DOCID>LN-20020906067</DOCID>
<DOCNO>LN-20020906067</DOCNO>
<DATE>09/06/02</DATE>
<TITLE>
Schůzka šéfů koaličních stran vedla k úpravě programu dotací na opravu domů
</TITLE>
<TEXT>
Stejné šance pro všechny, pojištěné i nepojištěné osoby. Sociálním heslem se začalo řídit i unionistické vedení ministerstva pro místní rozvoj. Mění totiž svůj návrh státních dotací na obnovu povodněmi poškozených obydlí.
PRAHA - Diskriminace lidí, kteří chránili svůj majetek před povodněmi pojištěním, neprošla. Pojištěné i nepojištěné osoby totiž budou mít při žádání o dotaci na opravu záplavami poškozeného bytu či domu stejné podmínky. Ministerstvo pro místní rozvoj muselo přehodnotit návrh programu na tyto dotace a pojištění lidé nebudou muset ze státního příspěvku vracet částku ve výši 35 procent vyplaceného pojistného.
</TEXT>
<HEADING>
Ministerstvo financí: Nám se to nelíbilo
</HEADING>
<TEXT>
"Návrh v zásadě nebude znevýhodňovat pojištěné osoby. Program, který bude mít sociální charakter, podepíše ministr příští týden," uvedl asistent ministra pro místní rozvoj Ivo Hartman. Podle mluvčího ministerstva Petra Dimuna nebude upravený návrh rozlišovat mezi pojištěnou a nepojištěnou osobou. Původní projekt byl podle zástupců pojišťoven, ale i některých lídrů politických stran diskriminační a mohl vést k demotivaci lidí chránit svůj majetek pojištěním. "Ministerstvo financí s původním návrhem naprosto nesouhlasí," poznamenal mluvčí úřadu Jaroslav Dědič. Zástupci ministerstva pro místní rozvoj naopak argumentovali tím, že se v programu uplatňuje solidarita pojištěných s nepojištěnými. Pro byl i premiér Vladimír Špidla, podle nějž pojištěný je na tom vždycky lépe, protože inkasují pojistku a ještě část dotace od státu.
</TEXT>
<HEADING>
Začátkem týdne bude návrh hotov
</HEADING>
<TEXT>
Začátkem týdne proti programu ostře vystoupily domácí pojišťovny. V případě jeho schválení ministrem pro místní rozvoj Pavlem Němcem radili svým klientům, aby se nápravy domáhali právní cestou. Z úterní schůzky šéfů koalice pak vyplynulo, že by projekt ministerstva měl být upraven. "Všichni tři předsedové politických stran vyjádřili vůli ke změně programu. Pevně doufám, že k této úpravě dojde a Unie svobody ustoupí od původního návrhu," sdělil předseda rozpočtového výboru Poslanecké sněmovny Miroslav Kalousek z KDU-ČSL. Upravený program Němec podepíše a představí veřejnosti začátkem příštího týdne. "Pokud nebude obsahovat ono diskriminační opatření, pak je to dobrý signál pro další spolupráci státu a pojišťoven," sdělil generální tajemník České asociace pojišťoven Jaroslav Mesršmíd.
Začátkem týdne proti programu ostře vystoupily domácí pojišťovny. V případě jeho schválení ministrem pro místní rozvoj Pavlem Němcem radili svým klientům, aby se nápravy domáhali právní cestou. Z úterní schůzky šéfů koalice pak vyplynulo, že by projekt ministerstva měl být upraven. "Všichni tři předsedové politických stran vyjádřili vůli ke změně programu. Pevně doufám, že k této úpravě dojde a Unie svobody ustoupí od původního návrhu," sdělil předseda rozpočtového výboru Poslanecké sněmovny Miroslav Kalousek z KDU-ČSL. Upravený program Němec podepíše a představí veřejnosti začátkem příštího týdne. "Pokud nebude obsahovat ono diskriminační opatření, pak je to dobrý signál pro další spolupráci státu a pojišťoven," sdělil generální tajemník České asociace pojišťoven Jaroslav Mesršmíd.
</TEXT>
</DOC>
<DOC>
<DOCID>LN-20020906068</DOCID>
<DOCNO>LN-20020906068</DOCNO>
<DATE>09/06/02</DATE>
<TITLE>
Do konce roku mohou stát nové domky, jejichž výstavbu nezdrží vydávání stavebního povolení.
</TITLE>
<GEOGRAPHY>PRAHA</GEOGRAPHY>
<TEXT>
Vlastník poškozené nebo povodní zcela zničené nemovitosti má při vyřizování povolení k rekonstrukci několik možností. "Pokud rekonstrukce nebo zcela nová stavba bude respektovat původní stavební povolení, bude stavebnímu úřadu stačit podat jen stavební ohlášení," řekla ředitelka stavebního odboru ministerstva pro místní rozvoj (MMR) Václava Koukalová. V případě, že nová stavba má být odlišná, může ji stavební úřad předběžně povolit, a tím výstavbu nezdržovat. Řádné stavební povolení pak vydá později. Pouhé ohlášení by mělo stačit také u montovaných domků. "Zde není třeba stavebně technické řešení," vysvětlila Koukalová. Podmínkou stavby je ale vhodný pozemek. Možnost začít stavět na základě stavebního ohlášení tak dává šanci, že firmy do konce roku nové domky postaví. Státní dotace, která je určena povodněmi postiženým obcím, je totiž podmíněna dokončením stavby právě do konce roku.
</TEXT>
<HEADING>
Souboj s časem
</HEADING>
<TEXT>
Počítat je však třeba i s výběrovým řízením a úpravou terénu pro stavbu domku. Firmy mohou domek postavit, až když obec či jednotlivec připraví inženýrské sítě a základovou desku. "Na postavenou základovou desku nelze okamžitě stavět domek. Je třeba alespoň tři týdny počkat, než se materiál zpevní," řekl generální ředitel Svazu podnikatelů ve stavebnictví Miloslav Mašek. Stavbu může oddálit i výběrové řízení, které obce na stavbu domků musejí vypsat. "Jsme si vědomi času. Rychlost stavby je pro nás primární," uvedl mluvčí MMR Petr Dimun. O podmínkách výběrového řízení by podle informací tiskového oddělení MMR měla v neděli na mimořádném zasedání jednat vláda. Žádosti obcí o dotaci na stavbu domku bude ještě posuzovat expertní komise MMR. Ta musí vybranou firmu schválit. "Nechceme, aby došlo k tomu, že vybraná firma nyní sice požadavky na stavbu splní, ale domy do konce roku nepostaví," vysvětlil Dimun. Budeme eliminovat firmy, které mají špatnou pověst z povodní před pěti lety, dodal.
Počítat je však třeba i s výběrovým řízením a úpravou terénu pro stavbu domku. Firmy mohou domek postavit, až když obec či jednotlivec připraví inženýrské sítě a základovou desku. "Na postavenou základovou desku nelze okamžitě stavět domek. Je třeba alespoň tři týdny počkat, než se materiál zpevní," řekl generální ředitel Svazu podnikatelů ve stavebnictví Miloslav Mašek. Stavbu může oddálit i výběrové řízení, které obce na stavbu domků musejí vypsat. "Jsme si vědomi času. Rychlost stavby je pro nás primární," uvedl mluvčí MMR Petr Dimun. O podmínkách výběrového řízení by podle informací tiskového oddělení MMR měla v neděli na mimořádném zasedání jednat vláda. Žádosti obcí o dotaci na stavbu domku bude ještě posuzovat expertní komise MMR. Ta musí vybranou firmu schválit. "Nechceme, aby došlo k tomu, že vybraná firma nyní sice požadavky na stavbu splní, ale domy do konce roku nepostaví," vysvětlil Dimun. Budeme eliminovat firmy, které mají špatnou pověst z povodní před pěti lety, dodal.
</TEXT>
</DOC>
<DOC>
<DOCID>LN-20020906069</DOCID>
<DOCNO>LN-20020906069</DOCNO>
<DATE>09/06/02</DATE>
<TITLE>
Strach z létání trvá, světové aerolinky letos přepraví o tři procenta méně pasažérů než vloni
</TITLE>
<TEXT>
Mizerné finanční výsledky nutí aerolinky snižovat náklady na minimum. Nejvíce to odnášejí jejich pasažéři.
PRAHA - Až někdy v roce 2004 by se měly finanční výsledky světových aerolinek dostat na úroveň před loňským 11. zářím. Přitom už za rok by měly přepravit stejné množství cestujících a nákladu jako před rokem. Zatím však většina leteckých přepravců stále trpí klesajícím zájmem o své služby. Mezinárodní asociace pro leteckou přepravu (IATA) prohlásila, že v letošním roce se aerolinky dostanou do celkové ztráty 4 až 6 miliard dolarů. Počet přepravených cestujících by měl proti minulému roku poklesnout o přibližně tři procenta. IATA však předpokládá, že už v roce 2003 vzroste o 6 procent a v dalších letech bude tento nárůst asi čtyřprocentní. Nejhůře jsou na tom velké americké aerolinky a evropští přepravci, kteří často létají přes Atlantik. Například největší světový letecký přepravce utrpěl za poslední dva roky rekordní ztrátu 3 miliardy dolarů a hrozí mu konkurs. Podle některých analytiků neodvrátí bankrot společnosti ani její nový šéf Glenn Tilton. Největší evropské aerolinky British Airways zaznamenaly v srpnu 10procentní pokles počtu cestujících proti stejnému měsíci minulého roku. Jedinými společnostmi, které přepravují stále více pasažérů, jsou levné aerolinky jako americká Southwest Airline, irská Ryanair nebo britská EasyJet, východoevropské firmy včetně Českých aerolinií nebo asijští přepravci.
</TEXT>
<HEADING>
Ušetřené palivo
</HEADING>
<TEXT>
Právě levné aerolinky ukazují svým velkým konkurentům cestu, jak se dá v současné době na letecké přepravě vydělávat. Manažeři velkých společností, kteří dříve rádi zaplatili za komfort, který jim poskytovalo cestování v první třídě, dnes kvůli celkovému snižování nákladů přesedají do turistických tříd, nebo dokonce k mnohem levnější konkurenci. Ta jim přitom nenabídne ani kávu zdarma a nezajistí přesun jejich zavazadel z jednoho letadla do druhého. Velké aerolinky se snaží tento trend zachytit a své náklady snižují na možné minimum. Klesá počet linek tak, aby byla letadla více vytížena. Například British Airways chce tímto způsobem ušetřit jen na palivu 150 milionů liber (přes sedm miliard korun). Podobně jako levní přepravci, začaly i tradiční aerolinky vybírat daleko vyšší přepravné za těžší zavazadla. Starší cestující nedostanou u některých přepravců seniorské slevy. I s občerstvením na palubě letadel to přestává být tak slavné jako dříve. Například Continental Airlines nabídne svým pasažérům nápoje a plastikové nože jen na speciální vyžádání. Někteří cestující to však nenesou úplně s klidem. "Hodně aerolinek dnes vyrovnává své účetní knihy na bedrech svých pasažérů," řekl jeden z nich pro CNN.
Právě levné aerolinky ukazují svým velkým konkurentům cestu, jak se dá v současné době na letecké přepravě vydělávat. Manažeři velkých společností, kteří dříve rádi zaplatili za komfort, který jim poskytovalo cestování v první třídě, dnes kvůli celkovému snižování nákladů přesedají do turistických tříd, nebo dokonce k mnohem levnější konkurenci. Ta jim přitom nenabídne ani kávu zdarma a nezajistí přesun jejich zavazadel z jednoho letadla do druhého. Velké aerolinky se snaží tento trend zachytit a své náklady snižují na možné minimum. Klesá počet linek tak, aby byla letadla více vytížena. Například British Airways chce tímto způsobem ušetřit jen na palivu 150 milionů liber (přes sedm miliard korun). Podobně jako levní přepravci, začaly i tradiční aerolinky vybírat daleko vyšší přepravné za těžší zavazadla. Starší cestující nedostanou u některých přepravců seniorské slevy. I s občerstvením na palubě letadel to přestává být tak slavné jako dříve. Například Continental Airlines nabídne svým pasažérům nápoje a plastikové nože jen na speciální vyžádání. Někteří cestující to však nenesou úplně s klidem. "Hodně aerolinek dnes vyrovnává své účetní knihy na bedrech svých pasažérů," řekl jeden z nich pro CNN.
</TEXT>
</DOC>
<DOC>
<DOCID>LN-20020906070</DOCID>
<DOCNO>LN-20020906070</DOCNO>
<DATE>09/06/02</DATE>
<GEOGRAPHY>CHICAGO</GEOGRAPHY>
<TEXT>
Žaloby obézních Američanů a narůstající konkurence donutily známý řetězec rychlého občerstvení McDonald's, aby změnil složení oleje, v němž připravuje své hranolky. Nový olej by měl obsahovat výrazně menší množství tuků, které vedou k srdečním chorobám. Obsah nebezpečných nasycených a transnenasycených mastných kyselin by se měl snížit až o 48 procent. Naopak obsah vícenenasycených mastných kyselin, které jsou pro srdce zdravější, by měl v novém oleji převažovat. McDonald's chtěl svým zákazníkům nabídnout "zdravější" jídlo už před více než deseti lety. Jeho nízkotučné mléčné koktejly nebo hamburger McLean Deluxe však neměly úspěch. Podle odborníků se však doba změnila. "Dnes se lidé více starají o to, co vlastně jedí," uvedl John Glass, analytik z CIBC World Markets. "Navíc jejich znalosti o jednotlivých druzích tuků a jejich nebezpečnosti pro zdraví jsou na vyšší úrovni," dodal. Nový olej od McDonald's však bude stále stejně "tučný" a nepomůže v boji s obezitou, kterou trpí na 50 milionů Američanů. Velká porce hranolků bude mít stále 540 kalorií. Odborníci na zdravou výživu přitom doporučují, aby lidé nespotřebovali více než 2000 kalorií denně. S obsahem tuku v hranolkách je to ještě horší. I ty smažené v novém oleji budou obsahovat 26 gramů tuku, což je celá třetina doporučené denní dávky. Experti však připouštějí, že i tak se McDonald's vydal správným směrem. "Nové hranolky budou pro zdraví lepší, ale určitě je nebude možné nazvat zdravým jídlem," podotkla Margo Wootanová z amerického Centra pro vědu ve veřejném zájmu. McDonald's v současné době čelí sérii žalob ze strany obézních Američanů, kteří mu dávají za vinu své zdravotní problémy. Řetězci hrozí, že dopadne jako tabákové firmy, které svým zákazníků musely vyplatit několikamiliardové odškodné.
</TEXT>
</DOC>
<DOC>
<DOCID>LN-20020906071</DOCID>
<DOCNO>LN-20020906071</DOCNO>
<DATE>09/06/02</DATE>
<TEXT>
LOS ANGELES - Americký softwarový kolos Microsoft představil ve středu v Hollywoodu nejnovější verzi multimediálního softwaru. Program Windows Media série 9 s krycím označením "Corona" bude sloužit k přehrávání hudby a videa na počítačích a vyostří konkurenci o pozici dominantního programu internetové zábavy. Nový program přináší řadu nových prvků a zlepšení. Výrazně se v něm zvyšuje zvuková kvalita nahrávek, video již nepůsobí tolik trhaně a začíná se blížit kvalitě televize. Aplikace umožňuje přehrávat video soubory se surround zvukem a vysokým rozlišením, přičemž jejich velikost je oproti nahrávkám v DVD formátu jen poloviční. Součástí softwaru je i sekce nazvaná "Services" (služby), která uživatelům nabízí přístup k množství předplacených mediálních serverů včetně služby pro stahování hudebních nahrávek Pressplay nebo poskytovatele videa na přání Intertainer. "Je to pro nás významný milník," řekl předseda správní rady firmy Bill Gates několika stovkám pozvaných hostů. Dodal, že společnost strávila vývojem nového softwaru tři roky a investovala do něj půl miliardy dolarů. Microsoft udělal z mediálních programů v posledních letech svou prioritu a v rámci této expanze poslal na trh mimo jiné herní konzolu Xbox nebo speciální verzi operačního systému Windows XP Media Center Edison. Ta se objeví ještě letos na nové řadě počítačů, vybavených dálkovým ovládáním. Největším konkurentem nové aplikace je program RealOne od firmy RealNetworks. Přehrávače této společnosti využívá okolo 30,8 milionu zákazníků, zatímco různé verze aplikace Windows Media Player přitáhly 30,1 milionů uživatelů.
</TEXT>
</DOC>
<DOC>
<DOCID>LN-20020906072</DOCID>
<DOCNO>LN-20020906072</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Německý průmyslový gigant Siemens musel zrušit své plány na zaregistrování značky Zyklon. Zyklon B byl název plynu, který používali nacisté ve svých vyhlazovacích táborech. Informovala o tom BBC na svých internetových stránkách. Přibližně před rokem americká dceřiná společnost Siemensu BSH přihlásila u amerického patentového úřadu značku Zyklon, kterou chtěla pojmenovat řadu výrobků pro domácnosti včetně plynových spotřebičů. "Je to obrovský skandál," prohlásil Shimon Samuels z evropské pobočky Centra Simona Wiesenthala. "Siemens by o tom měl něco vědět, zvláště pokud si uvědomíme, že během druhé světové války využíval otrockou práci nuceně nasazených," dodal. Siemens si nakonec značku Zyklon nezaregistroval. "Hluboce se omlouváme všem, koho náš předchozí krok jakkoliv poškodil," uvedla mluvčí BSH Eva Delabreová. Podobný problém jako Siemens řešil minulý měsíc i britský výrobce sportovního oblečení Umbro. I ten se musel omluvit za to, že jeden z typů své sportovní obuvi nazval právě Zyklon. Siemens přitom už tento název používá pro své vysavače, které dodává na německý trh. Zyklon, česky cyklona neboli vír, má naznačovat sílu těchto přístrojů.
</TEXT>
</DOC>
<DOC>
<DOCID>LN-20020906073</DOCID>
<DOCNO>LN-20020906073</DOCNO>
<DATE>09/06/02</DATE>
<GEOGRAPHY>CURYCH</GEOGRAPHY>
<TEXT>
Švýcarská Zürich Financial, třetí největší pojišťovna v Evropě, vykázala v prvním pololetí ztrátu 2,03 miliardy dolarů. S touto informací proto včera také představila program oživení, který mimo jiné připraví o místa 4500 lidí. Pojišťovně má program ušetřit pět miliard dolarů. Akcie Zürich Financial po včerejší zprávě vyskočily o deset procent, protože analytici firemní opatření přivítali.
</TEXT>
</DOC>
<DOC>
<DOCID>LN-20020906074</DOCID>
<DOCNO>LN-20020906074</DOCNO>
<DATE>09/06/02</DATE>
<GEOGRAPHY>HELSINKY</GEOGRAPHY>
<TEXT>
Největší světový výrobce mobilních telefonů má dnes představit nové modely mobilních telefonů. Jeden z nich by přitom měl být vybavený barevným displejem a zabudovanou digitální kamerou. Na rozdíl od podobného modelu N 7650 má být určen především mladým uživatelům. Nový model N 3650 má být podle švédského serveru Mobil and news dodán na trh v prvním čtvrtletí příštího roku. Analytikové upozorňují, že levné telefony s barevnou obrazovkou a fotoaparátem by mohly rozšířit zájem o nové služby jako například zasílání multimediálních zpráv MMS. Ty přitom mají znovu oživit tržby evropských mobilních operátorů.
</TEXT>
</DOC>
<DOC>
<DOCID>LN-20020906075</DOCID>
<DOCNO>LN-20020906075</DOCNO>
<DATE>09/06/02</DATE>
<TITLE>
4. lekce: Monitory a displeje
</TITLE>
<TEXT>
Počítačový kurs LN pro začátečníky i mírně pokročilé
Vlastnosti monitoru se měří na čísla, úhly, kódy a palce. Pochopit, znamená mít dobrý pocit z užívání.
Pokud byste si chtěli vyzkoušet, jak na člověka působily monitory minulosti, sedněte si několik minut s obličejem půl metru od televize. Zažijete silnou bolest očí a hlavy. Moderní monitory jsou na tom lépe a při práci s nimi byste se měli obejít bez nepříjemných vedlejších účinků. Tedy pokud se přesvědčíte, že mají vyhovující vlastnosti:
</TEXT>
<HEADING>
Velikost, úhlopříčka
</HEADING>
<TEXT>
Udává se v palcích ( 2,54 cm). Běžná uživatelsky příjemná úhlopříčka monitoru stolního počítače je 17". U notebooku je alespoň 12,1" (raději ale 15"). Samozřejmě existují i větší velikosti, využitelné především sledování filmů nebo grafiky. Platí čím větší, tím dražší.
</TEXT>
<HEADING>
Obnovovací frekvence
</HEADING>
<TEXT>
Máte pocit, že se vám obrazovka před očima vlní? To způsobuje nízká obnovovací frekvence. Obrazovka je vlastně složená z malých bodů a obraz vzniká tím, že jsou tyto body osvětlovány. Četnost, se kterou se body na obrazovce za sekundu osvětlí, se nazývá frekvence. Obecně platí, že čím vyšší frekvence, tím stabilnější je obraz, který neunavuje oči. Minimální frekvence u běžného monitoru by měla být 85 Hz, ale spíše 100 Hz. Čím větší úhlopříčka monitoru, tím vyšší frekvence. Naopak, u speciálních monitorů zvaných LCD (displeje z tekutých krystalů viz dále), frekvence 75 - 85 Hz pohodlně stačí.
</TEXT>
<HEADING>
Rozlišení monitoru
</HEADING>
<TEXT>
Počet bodů, který je monitor schopen zobrazit najednou. Pro každou velikost obrazovky existuje optimální rozlišení. Vyzkoušejte pro 15" monitor 800x600 bodů, 17" 1024x768, pro 19" monitor pak 1152x864. Vyšší či nižší rozlišení si může uživatel sám navolit. Čím kvalitnější monitor, tím větší rozlišení unese.
</TEXT>
<HEADING>
Rozteč, úhel viditelnosti, počet barev
</HEADING>
<TEXT>
Další charakteristiky monitorů. Uvádějí se třeba takto: úhel viditelností, až 140°, rozteč bodů 0,3 mm, počet barev 16,7 mil. Úhel viditelnosti udává, z jakého úhlu ještě uvidíme na displej (čím vyšší, tím lepší). Rozteč bodů znamená, jak jsou jednotlivé body od sebe vzdálené (čím nižší, tím lepší). Počet barev představuje schopnost monitoru zobrazovat odstíny barev. Počtu barev monitoru musí samozřejmě odpovídat grafická karta počítače.
</TEXT>
<HEADING>
Ostrost obrazu
</HEADING>
<TEXT>
V dnešní době už by se nemělo stávat, že si pořídíte monitor ideálních technických parametrů a doma zjistíte, že není možné jej zaostřit. Většina monitorů má navíc zabudované tak zvané OSD menu, které umožňuje regulovat ostrost, jas, kontrast, barevnou teplotu a podobně. Tyto funkce si nechte předvést hned v obchodě a poté nastavte tak, aby vám vyhovovaly.
</TEXT>
<HEADING>
Typ obrazovky
</HEADING>
<TEXT>
Monitory lze zhruba rozdělit do dvou základních kategorií: Na CRT (Cathode Ray Tube) - klasický velký monitor podobný televizi a LCD (Liquid Crystal Display) což je plochý monitor původně používaný pouze v noteboocích a nyní stále více se deroucí na výsluní. Obraz vzniká pomocí rozdílných technologií. LCD je lehčí, příjemnější pro oči a úspornější na spotřebu energie. Jedním z typů LCD je také dotykový displej, který umožňuje zadávat pokyny počítači místo klávesnicí nebo myší dotykem na obrazovce. Ceny nových monitorů se pohybují zhruba od 5 tisíc Kč až do řádu stovek tisíc Kč.
Příště Disky a diskety, přenos dat
Internetovou verzi kursu najdete na adrese www.lidovky.cz/pckurs
Počítačový kurs pro Vás připravuje Jasna Sýkorová
Časté otázky
</TEXT>
<HEADING>
*Jak souvisí grafická karta a monitor?
</HEADING>
<TEXT>
Grafická karta zabudovaná v počítači vlastně umožňuje monitoru fungovat. Překládá procesy v počítači tak, aby jim monitor rozuměl. Pokud budete dokupovat nový monitor, bylo by dobré znát parametry vaší grafické karty a monitor jim přizpůsobit, případně dokoupit i novou grafickou kartu.
</TEXT>
<HEADING>
* Potřebuji na monitor filtr?
</HEADING>
<TEXT>
Je pravda, že monitory nezdravě vyzařují. U monitorů se ale v současnosti uvádějí standardy, které uvádějí míru, s jakou je nezdravé působení potlačeno. Od standardu MPRII po TCO99 počítač splňuje veškeré zdravotní nároky. Většina počítačů má také zabudované vlastní filtry, a externí filtr je tak zbytečný.
</TEXT>
<HEADING>
* Můj displej je pasivní. Co to znamená?
</HEADING>
<TEXT>
Vlastníte asi starší notebook s horší kvalitou LCD. Jeho protipólem je displej aktivní (TFT) který nabízí vyšší frekvenci obnovování obrazu, větší kontrast a je sledovatelný z většího úhlu (tedy jestliže sledujete film na monitoru vidí, i ten vedle vás, nejenom vy). Většina displejů dostupných na trhu je nyní aktivní.
* Poškodil se mi displej, dá se to nějak zachránit?
Toto se stává většinou u notebooků a kapesních počítačů. Záleží na tom jaká vrstva je poškozená. Pouhé škrábnutí se dá překrýt speciálním lakem. Jinak se bohužel musí vyměnit celý displej nebo alespoň poškozená vrstva.
</TEXT>
<HEADING>
Malá rada pro dnešní den
</HEADING>
<TEXT>
Nechcete se zbavit staršího monitoru? Třeba nastala situace, že se vám líbí nějaký lepší a krásnější, ale ten starý je ještě dobrý. Nevadí, můžete pracovat na obou monitorech najednou. Na jednom z nich třeba sledovat film a na druhém surfovat na internetu. Nebo si můžete obrazovku zvětšit tím, že ji roztáhnete přes monitory oba dva. Technicky na to potřebujete buď operační systém Windows 2000 případně XP a 2 VGA karty, nebo 1 grafickou kartu s příslušným ovladačem, např. nVidia Detonator.
Druhy monitorů
CRT: Zastaralé řešení. Zabírají mnoho místa, jsou těžké. Ničí zrak. Mají lepší barevné podání. Jsou výrazně levnější.
LCD: Moderní, drahé. Postupně klesá jejich cena a vytlačují CRT.
</TEXT>
</DOC>
<DOC>
<DOCID>LN-20020906076</DOCID>
<DOCNO>LN-20020906076</DOCNO>
<DATE>09/06/02</DATE>
<TITLE>
Za dumpingovou cenu, dvě koruny za kilogram, prý prodávají Poláci do Česka jablka. Čeští pěstitelé tomu jen těžko konkurují. Očekávájí proto problémy s prodejem zimních odrůd.
</TITLE>
<TEXT>
VRANOV (okres Rokycany) - Velké problémy s prodejem zimních odrůd jablek, jejichž sklizeň začala na Rokycansku ve středu, očekává soukromá pěstitelská firma z Vranova. Ta je jedním z největších producentů tohoto druhu ovoce v Plzeňském kraji.
</TEXT>
<HEADING>
Přebytky z Nizozemska a Itálie
</HEADING>
<TEXT>
Důvodem je podle majitele sadů Pavla Schwarze nekontrolovaný dovoz velmi levných jablek zejména z Polska a dále import loňských přebytků z Nizozemska a Itálie. Tam by producenti museli za jejich likvidaci platit. Poláci inkasují podle Schwarze za prodej jablek do Čech zhruba dvě koruny za kilogram, což je podle vranovského majitele hluboko pod hranicí ziskovosti i pod režijními náklady. V pražských velkoobchodech se podle něj objevují balená polská jablka za 5,50 Kč/kg, z čehož je nutné odečíst dopravní náklady a zhruba dvě koruny na krabici. "Za loňské ceny, které se pohybovaly mezi pěti a šesti korunami, jablka rozhodně neprodáme," řekl Schwarz.
</TEXT>
<HEADING>
Úroda bude průměrná, varují pěstitelé
</HEADING>
<TEXT>
Velmi citelně snížily ceny také výkupy, které skupují jablka pro výrobu koncentrátu na export. Vzhledem k tomu, že jeho letošní vývozní kvóta už je téměř vyčerpána, nabízejí nyní výkupny 60 haléřů za kilogram jablek. Na snižování ceny tlačí němečtí odběratelé koncentrátu, kteří o problémech s odbytem jablek velmi dobře vědí. "To nemá cenu prodávat, to nezaplatím ani brigádníky, kterým dávám 40 korun na hodinu," dodal k tomu majitel sadů Schwarz. Podle jeho vyjádření bude letošní úroda průměrná. V tomto týdnu začal sklízet odrůdy Rubinola a Melodie s nízkým obsahem cukru. Příští týden začnou na Rokycansku česat odrůdu Spartan a poté dalších pět druhů jablek. Sklizeň jablek skončí v plzeňském regionu závěrem října letošního roku.
Velmi citelně snížily ceny také výkupy, které skupují jablka pro výrobu koncentrátu na export. Vzhledem k tomu, že jeho letošní vývozní kvóta už je téměř vyčerpána, nabízejí nyní výkupny 60 haléřů za kilogram jablek. Na snižování ceny tlačí němečtí odběratelé koncentrátu, kteří o problémech s odbytem jablek velmi dobře vědí. "To nemá cenu prodávat, to nezaplatím ani brigádníky, kterým dávám 40 korun na hodinu," dodal k tomu majitel sadů Schwarz. Podle jeho vyjádření bude letošní úroda průměrná. V tomto týdnu začal sklízet odrůdy Rubinola a Melodie s nízkým obsahem cukru. Příští týden začnou na Rokycansku česat odrůdu Spartan a poté dalších pět druhů jablek. Sklizeň jablek skončí v plzeňském regionu závěrem října letošního roku.
</TEXT>
</DOC>
<DOC>
<DOCID>LN-20020906077</DOCID>
<DOCNO>LN-20020906077</DOCNO>
<DATE>09/06/02</DATE>
<TITLE>
Maďarsko už není v kursu. V přílivu investic do středoevropského regionu bezkonkurenčně vede Česká republika.
</TITLE>
<GEOGRAPHY>PRAHA</GEOGRAPHY>
<TEXT>
V přílivu přímých zahraničních investic je Česká republika od roku 1998 v čele zemí střední a východní Evropy a pravděpodobně tam i nadále zůstane. Do značné míry to je dáno privatizací státního majetku. V absolutním objemu ČR loni předběhlo Polsko, v přepočtu na hlavu však bylo Česko na prvním místě. Analytici odhadují, že do ČR letos ze zahraničí přijdou investice za 6,8 až 7,7 miliardy eur. Analytik České spořitelny Mojmír Hampl očekává, že zahraniční investice letos v ČR dosáhnou kolem 6,8 miliardy eur, v Polsku sedm miliard eur a v Maďarsku jen 1,2 miliardy eur. Obecně podle něho existuje strach, že se budou investoři z Maďarska stahovat. Maďarsko, které ještě v letech 1996 a 1997 zcela převálcovalo všechny své sousedy, má z tohoto vývoje těžkou hlavu. "Objevují se věty typu: Maďarsko již nemá levnou pracovní sílu jako kdysi, ale zároveň nepostoupilo směrem k náročnějším výrobám, které by přinesly vyšší přidanou hodnotu," zdůvodnil Hampl. Maďary by mělo v přílivu investic letos pokořit i Slovensko. Podle Hampla se očekává, že na Slovensko investoři přinesou 3,8 miliardy eur, což by znamenalo asi 688 eur na každého Slováka. "Je to ale zcela mimořádná situace daná prodejem slovenské plynárenské firmy SPP," zdůvodnil Hampl. Ekonomové se shodují, že Česká republika, co se týče zahraničních investic, bude v čele do té doby, dokud bude pokračovat v prodeji státního majetku. Hlavní ekonom HVB Bank Pavel Sobíšek odhaduje, že příliv přímých zahraničních investic do Česka letos dosáhne 7,5 miliardy eur a bude nejvyšší ve střední a východní Evropě nejen v přepočtu na hlavu, ale i absolutně. Na Slovensku to může být 4,2 miliardy eur a v Polsku by se příliv investic měl snížit na 3,3 miliardy eur. V ČR podle něj zůstávají silným zdrojem investice na zelené louce, které mohou letos dosáhnout 1,5 miliardy eur. Souhlasí s názorem, že v Maďarsku bude pokračovat velký odliv z existujících podniků, přičemž čistý příliv odhaduje jen na 0,7 miliardy eur.
</TEXT>
<HEADING>
Bude to šest miliard?
</HEADING>
<TEXT>
Analytik Raiffeisenbank Miroslav Brabec je přesvědčen, že perspektiva brzkého vstupu do EU zajišťuje slušný příliv neprivatizačních investic do kandidátských zemí takzvané první vlny. První vlna kandidátských zemí se tak podle něj do jisté míry odpojila od trendu hlubšího poklesu zájmu o celou skupinu. "Zájem o aktiva denominovaná v českých korunách je také posilován úvahou, že v dlouhodobém horizontu zůstává česká měna stále podhodnocená," dodal. Celoroční odhad přílivu investic do ČR Raiffeisenbank snížila na 7,7 miliardy eur z původních 9,1 miliardy eur. Pokles podle Brabce zaznamená především skupina neprivatizačních investic. Podle názoru vládní agentury Czechinvest by měl příliv přímých zahraničních investic do České republiky letos dosáhnout zhruba šesti miliard dolarů (184 miliard korun). Objem investičních projektů Czechinvestu by z toho měl představovat zhruba jednu miliardu USD ( 30,5 miliardy Kč). Vyššího objemu by se podle generálního ředitele Czechinvestu Martina Jahna podařilo dosáhnout v případě, že se agentuře do konce roku povede získat dalšího velkého investora. Projekty Czechinvestu představovaly v prvním pololetí 510,9 milionu USD proti 504,5 milionu dolarů za stejné období loni. Čistý příliv přímých investic do ČR dosáhl ve druhém čtvrtletí 163,8 miliardy Kč. Rozhodujícími příjmy byly privatizace státního podílu ve společnosti Transgas a výkup akcií České spořitelny od drobných investorů ve prospěch zahraničního majoritního vlastníka. Příliv neprivatizačních přímých zahraničních investic činil jen 18 miliard korun.
Analytik Raiffeisenbank Miroslav Brabec je přesvědčen, že perspektiva brzkého vstupu do EU zajišťuje slušný příliv neprivatizačních investic do kandidátských zemí takzvané první vlny. První vlna kandidátských zemí se tak podle něj do jisté míry odpojila od trendu hlubšího poklesu zájmu o celou skupinu. "Zájem o aktiva denominovaná v českých korunách je také posilován úvahou, že v dlouhodobém horizontu zůstává česká měna stále podhodnocená," dodal. Celoroční odhad přílivu investic do ČR Raiffeisenbank snížila na 7,7 miliardy eur z původních 9,1 miliardy eur. Pokles podle Brabce zaznamená především skupina neprivatizačních investic. Podle názoru vládní agentury Czechinvest by měl příliv přímých zahraničních investic do České republiky letos dosáhnout zhruba šesti miliard dolarů (184 miliard korun). Objem investičních projektů Czechinvestu by z toho měl představovat zhruba jednu miliardu USD ( 30,5 miliardy Kč). Vyššího objemu by se podle generálního ředitele Czechinvestu Martina Jahna podařilo dosáhnout v případě, že se agentuře do konce roku povede získat dalšího velkého investora. Projekty Czechinvestu představovaly v prvním pololetí 510,9 milionu USD proti 504,5 milionu dolarů za stejné období loni. Čistý příliv přímých investic do ČR dosáhl ve druhém čtvrtletí 163,8 miliardy Kč. Rozhodujícími příjmy byly privatizace státního podílu ve společnosti Transgas a výkup akcií České spořitelny od drobných investorů ve prospěch zahraničního majoritního vlastníka. Příliv neprivatizačních přímých zahraničních investic činil jen 18 miliard korun.
</TEXT>
</DOC>
<DOC>
<DOCID>LN-20020906078</DOCID>
<DOCNO>LN-20020906078</DOCNO>
<DATE>09/06/02</DATE>
<TITLE>
I na veřejných vysokých školách si můžete ještě zaplatit studium. Dělají to i budoucí učitelé
</TITLE>
<TEXT>
Ještě v září se mohou studenti, kteří se neprobojovali na veřejné vysoké školy, hlásit na některých fakultách na placené studium. I to může přitom směřovat k získání diplomu.
Devadesát tisíc korun bude stát rok strávený na Lékařské fakultě Univerzity Karlovy toho, kdo se nedostal v červnovém přijímacím řízení do prvního ročníku řádného studia, chce to zkusit příští rok znovu, ale zároveň nemíní ztratit rok. Na Právnické fakultě téže školy přijdou dva placené semestry na 35 000 Kč, na Farmaceutické fakultě v Hradci Králové 80 000. Možnost navštěvovat vysokou školu za peníze není nová. Před dvěma lety se však stala najednou atraktivnější. Legislativní změna teď totiž umožnila, aby se v rámci takzvaných programů celoživotního vzdělávání člověk přiblížil dosažení řádného vysokoškolského diplomu a nakonec jej třeba i skutečně získal. Dřív bylo možné navštěvovat bez testů a za peníze třeba přednášky historie umění na filozofické fakultě a získat pak jen jakési osvědčení. V posledních dvou letech může účastník speciálního programu usilovat později o přijetí do řádného studia s tím, že úspěšně složené zkoušky se mu započítají.
</TEXT>
<HEADING>
Tělocvik za padesát tisíc
</HEADING>
<TEXT>
Například na pražské právnické fakultě přijímají do řádného studia většinou kolem šesti set uchazečů. Dalších cca 120 dostane šanci první rok si zaplatit, skládat zkoušky, a pak zkusit přijímačky znovu, s nevelkým, ale v té konkurenci nikoli nevýznamným bodovým zhodnocením dosažených výsledků. Ta možnost tu byla poprvé loni. V příslušném placeném studiu bylo rovněž 120 lidí. Polovina z nich letos v přijímacím řízení uspěla a pokračuje ve studiu už bez placení a s několika zkouškami v kapse. Na brněnské právnické fakultě uspělo při přijímacím řízení jen šest z padesáti účastníků placeného programu. Jaký je o takové placené studium zájem? Jak kde, většinou se přihlášky přijímají ještě v září. Na zmíněné Právnické fakultě UK prý tento zájem loni významně nepřevyšoval nabídku. Letos škola upozornila předem, že o přijetí do programu celoživotního vzdělávání se bude rozhodovat na základě přijímacího řízení do řádného studia. Tím říká, že z těch, kdo jsou ochotni platit, budou mít přednost ti, kdo dosáhli v červnových testech lepší hodnocení. Celé řízení má být uzavřeno až 25. září. Na placené studium na Právnické fakultě Masarykovy univerzity se přihlásilo kolem stovky lidí. Studovat za peníze lze ale i takové obory, jako je tělesná výchova a sport. Stejnojmenná fakulta Univerzity Karlovy vypisuje pro tento účel letos šest míst. Cena 48 600 Kč za rok. Největší zájem je ovšem vedle práva o obory na filozofické fakultě a o sociální vědy. Na pražské Fakultě sociálních věd UK však letos placené studium neotevírají, protože loni otevřeli dvouletý kurs. Šance bude tedy zase až napřesrok.
</TEXT>
<HEADING>
Učitelství je levnější
</HEADING>
<TEXT>
Překvapivá je skutečnost, že mladí lidé jsou ochotni platit i za obory učitelské. Tak třeba na Masarykově univerzitě v Brně dávají šanci platit nepřijatým uchazečům na oboru dějepis-zeměpis a také na speciální pedagogice, která vychovává odborníky pro práci s handicapovanými. Na dějepis a zeměpis se do placeného studia hlásí třicet lidí, na speciální pedagogiku osmdesát. Cena za rok činí v případě dějepisu, zeměpisu deset tisíc, v případě speciální pedagogiky 24 tisíc. Univerzita Palackého Olomouc poskytuje šanci zaplatit si část studia na své lékařské fakultě. Podle prorektora Jiřího Lusky se počítá s tím, že adepti této formy si zaplatí výuku v rozsahu celých čtyř semestrů, nikoliv však najednou. V Olomouci přišli s cenou 1500 korun za kredit, přičemž k některé zkoušce je třeba jen osm kreditů, k jiné ale i osmnáct. Po složení příslušných zkoušek budou moci účastníci tohoto programu požádat děkana o zařazení do řádného studia. Prorektor Luska vysvětlil, že placený program je určen jednak pro ty, kdo absolvovali v červnu přijímací zkoušky na fakultu a neuspěli, ale i pro ty, kdo z nějakého důvodu z řádného studia vypadli. Jeden student už se prý tímto způsobem do řádného studia vrátil.
</TEXT>
<HEADING>
Zvětšuje se kapacita škol, když jde o peníze?
</HEADING>
<TEXT>
Nabídka placených míst poněkud problematizuje tvrzení školských pracovníků, kteří vždycky tvrdili, že vysoké školy mohou přijmout do řádného (tedy neplaceného) studia jen tolik uchazečů, na kolik stačí jejich kapacita. Je tedy tato kapacita, když jde o placené studium, najednou větší? Na tuto otázku odpověděl nedávno rektor Masarykovy univerzity Jiří Zlatuška, když řekl, že školy mohou vzít jen tolik lidí, na kolik dostanou ze státního rozpočtu peníze. Zdá se, že přibudou-li další finanční prostředky, tentokrát z kapes studentů samých, místa v posluchárnách a studovnách se najdou, jakož i dostatek vyučujících. Na jednu věc je však třeba uchazeče o placený program upozornit: Účastníci tohoto druhu studia ze zákona nejsou studenty, to znamená, že se na ně nevztahují například různé studentské slevy a sociální dávky.
Kdo pořádá přípravné kursy
</TEXT>
<HEADING>
UNIVERZITA KARLOVA
</HEADING>
<TEXT>
* Husitská teologická fakulta * Právnická fakulta * 1. lékařská fakulta * Farmaceutická fakulta * Filozofická fakulta * Fakulta tělesné výchovy a sportu * Fakulta humanitních studií
UNIVERZITA PALACKÉHO OLOMOUC
* Lékařská fakulta
UNIVERZITA J. E. PURKYNĚ ÚSTÍ n. L.
* Pedagogická fakulta
MASARYKOVA UNIVERZITA
* Ekonomicko-správní fakulta * Právnická fakulta * Fakulta sociálních studií * Pedagogická fakulta
VYSOKÁ ŠKOLA EKONOMICKÁ V PRAZE
* Fakulta financí * Fakulta informatiky
OSTRAVSKÁ UNIVERZITA
* Filozofická fakulta * Pedagogická fakulta
(informace nemusí být zcela vyčerpávající)
Orientační ceny
Lékařství od 75 000 do 90 000 Kč
Farmacie 80 000 Kč
Práva cca 35 000 Kč
Učitelství od 10 000 Kč výš
Humanitní vědy cca 30 00 Kč
uvedené ceny jsou pouze orientační
</TEXT>
</DOC>
<DOC>
<DOCID>LN-20020906079</DOCID>
<DOCNO>LN-20020906079</DOCNO>
<DATE>09/06/02</DATE>
<TITLE>
Akademie.lidovky.cz je po prázdninách zpátky. Na internetových stránkách najdete angličtinu a němčinu on-line, vzdělávací kursy, vědomostní testy, témata a chaty. Přesvědčte se sami!
</TITLE>
<TEXT>
akademie.lidovky.cz
</TEXT>
</DOC>
<DOC>
<DOCID>LN-20020906080</DOCID>
<DOCNO>LN-20020906080</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
O třiadvacet tisíc, tedy o dvě procenta, poklesl počet žáků na základních školách v České republice oproti minulému školnímu roku. Projeví se to především na prvním stupni, tedy v prvních až čtvrtých třídách. Naopak na středních školách se počet žáků oproti roku 2001/2002 prakticky nemění, a to i přesto, že počet nově přijatých mírně poklesl. Z téměř půl milionu mladých lidí, kteří po základní škole pokračují ve vzdělávání, je 164 000 na středních odborných učilištích, 196 000 na středních odborných školách a téměř 140 000 na gymnáziích. Do prvních ročníků všech druhů středních škol bylo přijato celkem 131 000 žáků, školy naopak absolvovalo 108 500 žáků, z toho 18,5 tisíce na gymnáziích (včetně víceletých), 43,5 tisíce na středních odborných školách a 46,5 tisíce na středních odborných učilištích. Množství absolventů bylo o něco menší než rok předtím. To je však způsobeno pouze útlumem sedmiletých gymnázií. Dluh se příští rok automaticky vyrovná tím, že bude maturovat víc studentů na gymnáziích osmiletých.
</TEXT>
</DOC>
<DOC>
<DOCID>LN-20020906081</DOCID>
<DOCNO>LN-20020906081</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Pomoci studentům, kteří se v souvislosti se záplavami dostali do potíží, chce rektor Univerzity Karlovy Ivan Wilhelm. Škola bude podle jeho rozhodnutí poskytovat sociální stipendia, eventuálně přednostní ubytování na kolejích, a to bez ohledu na vzdálenost bydliště. Žádosti je možné podávat do 15. října k rukám prorektorky Kvasničkové. Co nejdříve by se podle vedení univerzity měli na kompetentní pracovníky jednotlivých fakult obracet postižení studenti, kteří mají v blízké době plnit své studijní povinnosti.
</TEXT>
</DOC>
<DOC>
<DOCID>LN-20020906082</DOCID>
<DOCNO>LN-20020906082</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Přestože ministryně školství hovoří o nutnosti snižovat stavy učitelů, počet nekvalifikovaných vyučujících roste. Za posledních deset let dokonce o čtvrtinu. Ještě v roce 1997 jich bylo na základních a zvláštních školách 7125, v loňském roce už jejich počet vyšplhal na 10 087. Nedostává se především kvalifikovaných jazykářů. "Je to hlavně problém regionů. Učitelé stárnou a mladí se nehrnou," konstatovala mluvčí ministerstva školství Hana Vítková. Dvě třetiny nekvalifikovaných učitelů působí na prvním stupni základních škol. Podle odborníků je však právě v prvních letech důležité, aby učitelé, kteří vytvářejí vzdělávací návyky nejmladších žáků, byli dostatečně připraveni. "První dva tři roky jsou pro dítě a jeho vztah k učení a ke škole rozhodující. Vytvářejí se základy pro celoživotní učení, které je v civilizovaném světě velmi důležité," míní ředitelka Ústavu výzkumu a rozvoje školství Eliška Walterová.
</TEXT>
</DOC>
<DOC>
<DOCID>LN-20020906083</DOCID>
<DOCNO>LN-20020906083</DOCNO>
<DATE>09/06/02</DATE>
<TITLE>
PRAHA - Mýlil by se ten, kdo by se domníval, že školní rok začíná všude na světě prvního nebo druhého září. Takové pravidlo neplatí ani v Evropě samé, ba ani v jednotlivých státech. Například zatímco v německém Sasku začíná škola už prvního srpna, v Sársku osmého srpna a v Berlíně devatenáctéo srpna, v Bavorsku se děti vypraví do školy až sedmnáctého září. Třeba ve Španělsku začínají na prvním stupni v období mezi druhým a šestnáctým zářím, na sekundární úrovni (tedy nad dvanáct let) mezi druhým a třiadvacátým zářím. Také v Nizozemsku rozlišují v tomto ohledu primární a sekundární školství. Mladší děti nastupují školní rok 12. srpna, sekundární 19. srpna. I finské děti začínají chodit do školy v srpnu, a to v polovině. Třeba v Bulharsku či v Rumunsku se nastupuje v polovině září. Stejně jako v České republice jsou začátkem září zvyklí otevírat školy v Belgii, v Estonsku, v Litvě, v Polsku, ve Slovinsku a přirozeně také na sousedním Slovensku. Tam, kde je nástup pozvolný, tedy po regionech, rozhodují o začátku školního roku zpravidla místní orgány nebo zřizovatelé jednotlivých škol.
</TITLE>
<TEXT>
Kdy začíná školní rok v jednotlivých zemích v tomto roce
Belgie 2. září
Dánsko 12 či 19. srpna (rozhodují místní orgány)
Německo od 1. srpna (např. v Sasku) do 17. září (Bavorsko)
Řecko 2. září (druhý stupeň), 11. září (první stupeň) Španělsko mezi 2. a 16. zářím (první stupeň), mezi 2. a 23. zářím (druhý st.)
Francie 3. září
Irsko 2. září
Itálie mezi 9. a 19. zářím
Lucembursko 17. září
Nizozemsko mezi 12. srpnem a 2. zářím (rozhodují místní komunity)
Rakousko 2. a 9. září podle regionů
Portugalsko Mezi 3. a 5. zářím (rozhodují obce a kraje)
Finsko mezi 12. a 14. srpnem (rozhodují zřizovatelé škol) Švédsko mezi 14. a 26. srpnem (rozhodují zřizovatelé)
Spojené království mezi 2. a 4. zářím
Skotsko v polovině srpna
Island mezi 21. srpnem a 1. zářím
Lichtenštejnsko 19. srpna
Norsko kolem 20. srpna
Bulharsko 15. září
Česká republika 2. září
Maďarsko 2. září
Malta 23. září
Polsko 2. září
Rumunsko 16. září
Slovinsko 2. září
Slovensko 2. září
Pramen: Eurydice www.
</TEXT>
</DOC>
<DOC>
<DOCID>LN-20020906084</DOCID>
<DOCNO>LN-20020906084</DOCNO>
<DATE>09/06/02</DATE>
<TITLE>
Autorka slabikáře míní, že mnohým žákům první třídy by stačil tříměsíční školní rok
</TITLE>
<TEXT>
Zkrácený školní rok nebude mít podle odborníků zásadní vliv na znalosti dětí. Zřejmě ubude jenom opakovacích hodin. Prvňáci se doma písmenka učit nemusejí.
Ani čtrnáct dní prázdnin navíc nebude stačit povodněmi zasaženým školám, aby mohly zahájit výuku. Mnozí rodiče se proto ptají, zda by nebylo vhodné, aby se s dětmi začali učit sami. Především v případě prvňáků nejsou však názory jednotné. Zástupce ředitele Výzkumného ústavu pedagogického Jan Tupý je přesvědčen, že není třeba, aby se rodiče s dětmi kvůli odložení školy učili. Především u prvňáků by podle jeho názoru mohli i ledacos zkazit. "Třeba psaní začínají učitelé s žáky uvolňovacími tahy, jejichž techniku rodiče asi neznají. Pokud by chtěli dětem uvolňovat ruku neodborně, nemuselo by to být nejlepší," říká. Proto doporučuje spíš spontánní kreslení. Pokud jde o vyšší ročníky, Jan Tupý připomíná, že žáci mají většinou učebnice doma už od konce minulého školního roku a mohou si v nich přirozeně listovat. Aspoň pak budou vědět, na co se ptát. Nejdůležitější ale je, zdůrazňuje tento odborník, aby děti prodloužené volno netrávily jen před televizí. Rozhodně by je měly využít alespoň ke čtení.
</TEXT>
<HEADING>
Škola hrou nevadí
</HEADING>
<TEXT>
Pražský učitel Štěpán Pavlišče s kategorickým "ne" rodičovským snahám o vlastní přípravu žáků prvních tříd docela nesouhlasí. "Většina prvňáčků už stejně v předškolních zařízeních základní přípravu absolvovala. Uvolňování ruky, porovnávání velký - malý, základní tvary či řazení dní v týdnu. Tohle už většina dětí při nástupu do první třídy ovládá," tvrdí učitel ze Základní školy Londýnská. Podle jeho názoru není důvod s podobnou "školou hrou" v čase prodloužených prázdnin nepokračovat. Pavlišče není ani proti poznávání písmenek či číslic: "Jako učiteli mi pomůže, když dítě přichází do školy připravené. Můžu mu dříve zadat samostatnou činnost a věnovat se pak těm, kterým jde práce od ruky pomaleji." Se špatnými návyky (například čtení po písmenkách) si dobrý pedagog podle jeho slov poradí. Učitel ale zdůraznil, že v jeho škole by ani prázdniny delší o dva měsíce pro nejmladší školáky nepředstavovaly výrazný problém. "První až pátou třídu učíme podle programu Obecná škola. Na konci druhé třídy má dítě umět číst a znát malou násobilku. Ale jestli v listopadu první třídy umí čtyři písmena, anebo dvacet, to skutečně není směrodatné." O dva měsíce kratší školní rok by podle učitele z Londýnské ulice znamenal pouze to, že malí školáci by měli méně času "na rozkoukání". Rodiče dětí, které už nejméně rok ve škole strávily, domnívá se Pavlišče, by neměli na nenásilnou formu procvičování zapomínat nejen v současné mimořádné situaci, ale ani o běžných prázdninách. "Na konci loňského školního roku jsem rodičům svých tehdejších prvňáčků doporučil pokračovat ve čtení nahlas, v psaní, počítání bez převodu a v dalších základních znalostech. Záleží ovšem na formě. Když tatínek na louce ukáže na skupinku kopretin a řekne: můžeš mi říct, kolik jich tady zůstane, když dvě utrhneme pro maminku?, je to něco jiného než suchá úloha z učebnice."
</TEXT>
<HEADING>
Na učení stačí kratší doba
</HEADING>
<TEXT>
S radikálním názorem se LN svěřila zkušená pedagožka a autorka multimediálního slabikáře docentka Hana Daňková: "Při správné motivaci a individuálním přístupu lze roční látku první třídy zvládnout většinou za tři měsíce." Její osobní zkušenost s vnukem je dokonce ještě optimističtější: číst velké nápisy se prý naučil za čtrnáct dní. "Kdo kdy sledoval děti v běžných třídách, nemohl si nevšimnout, že většinu doby stejně koukají z okna nebo vyvíjejí činnosti s učením naprosto nesouvisející. A to neplatí jen o prvňácích," dodává docentka Daňková. Důvodem přitom je, jak tvrdí, jen malá motivovanost.
</TEXT>
<HEADING>
Hodí se škola v přírodě pro prvňáky?
</HEADING>
<TEXT>
Na názor se LN ptaly i učitelů ze škol dotčených prodloužením prázdnin. Například známé škole v Obříství na Mělnicku nebude stačit ani čtrnáct dní k tomu, aby fungovala jako jindy. Velká voda školní budovu výrazně poškodila. Podle ředitelky Mileny Jachkové se do 16. září podaří provizorně uvést do provozu alespoň druhé patro, v přízemí však není možné začít dříve než v polovině října. "Žáci se vystřídají ve škole v přírodě. Nejprve odjede první stupeň, po čtrnácti dnech ho vystřídají žáci druhého stupně," vysvětlila ředitelka. Otázkou je, co s prvňáky. "To nyní záleží především na rodičích a na učitelkách, zda se jim povede přesvědčit nejmenší školáky, že se školy v přírodě nemají proč obávat," konstatovala Jachková. V takovém případě by se slabikářem odjeli i oni. Pokud ne, začne jim školní rok až v polovině října. Základní škola v Lupáčově ulici v Praze 3 sice nebyla povodní zasažena přímo, školní rok zde však přesto začne o čtrnáct dní později. Vzhledem k povodním nestačili dodavatelé dokončit rekonstrukci kuchyně. "Pro žáky to znamená pouze to, že se jim o dva týdny prodlouží prázdniny," zdůraznila zástupkyně ředitele pro první stupeň Jana Rybníkářová. Podle jejího názoru by především rodiče nastupujících prvňáčků měli zůstat klidní. "Rozhodně není třeba, aby zakoupili slabikář a začali dítě učit číst," vzkazuje jim Rybníkářová. Škola si s tím podle jejích slov poradí sama. "V případě prvňáčků není vhodná ani varianta školy v přírodě. Ale čtrnáct dní není tak velký skluz, aby ho zkušené učitelky nedokázaly dohonit. Nebude k tomu třeba žádných zvláštních opatření." O zkrácení některých dalších prázdnin se zatím podle jejích slov ve škole nediskutuje. Nadměrné opakování nedoporučuje zástupkyně ředitele ani starším žákům. Rodiče mohou podle ní svým dětem školu pouze nenásilně připomenout, přimět je například, aby začaly znovu nahlas číst, zkusit s nimi několik opakovacích příkladů... Jediný vliv, který by delší prázdniny na průběh školního roku mohly mít, spočívá podle Rybníkářové právě ve zkrácení úvodního opakování.
PRO
Poznávání písmen a číslic nemůže dětem nikdy škodit. Učitelé je pak mohou o to dřív vést k samostatné práci.
PROTI
Techniku uvolňování rukou a psaní znají lépe učitelé než rodiče, kteří by mohli věci spíš uškodit.
</TEXT>
<HEADING>
TIP: mluvící slabikář
</HEADING>
<TEXT>
Dětem, které nastupují do první třídy a velká voda jim prodloužila prázdniny, může zatím posloužit první multimediální učebnice čtení. CD ROM Slabikář vydaný nakladatelstvím Multimedia Art je určen školám jako učebnice v první třídě, ale právě tak slouží individuálnímu učení. Jeho výhodou je, že děti mohou rytmus výuky přizpůsobit svým schopnostem. Metodika učebnice počítá i s výukovými problémy. Tvůrci Slabikáře doporučují CD ROM prvňákům, ale i předškolním dětem, které se už samy začaly zajímat, jak se které písmenko jmenuje. Slabikář jim zároveň přiblíží základy tvorby slabik a slov.
Dětem, které nastupují do první třídy a velká voda jim prodloužila prázdniny, může zatím posloužit první multimediální učebnice čtení. CD ROM Slabikář vydaný nakladatelstvím Multimedia Art je určen školám jako učebnice v první třídě, ale právě tak slouží individuálnímu učení. Jeho výhodou je, že děti mohou rytmus výuky přizpůsobit svým schopnostem. Metodika učebnice počítá i s výukovými problémy. Tvůrci Slabikáře doporučují CD ROM prvňákům, ale i předškolním dětem, které se už samy začaly zajímat, jak se které písmenko jmenuje. Slabikář jim zároveň přiblíží základy tvorby slabik a slov.
</TEXT>
</DOC>
<DOC>
<DOCID>LN-20020906085</DOCID>
<DOCNO>LN-20020906085</DOCNO>
<DATE>09/06/02</DATE>
<TEXT>
Je mi 44 let, jsem matkou tří dětí a letos jsem se rozhodla, že budu chodit do školy. Ne že bych doposud do žádné školy nechodila, ale dennodenně nabývám dojmu, že mi pro můj dnešní život nebyla téměř k ničemu. Autoritativní výchova a neustálá kontrola samozřejmá za mého dětství mají ty následky, že mi někdy i dnes dělá potíže zformulovat myšlenku a názor, a když luštím nejrůznější návody na obalech výrobků, střídavě pochybuji o čtenářské gramotnosti své nebo těch podobnými školami a učiteli potrefených pisatelů. Čtenářská gramotnost přitom asi nezačíná otázkou: Co víš o Jiráskovi, ale: řekni mi, která jeho myšlenka tě na této stránce zaujala a proč. Copak ale někoho v sedmdesátých letech, kdy jsem tzv. rozumu brala, zajímalo, co si já myslím o Jiráskovi, co mne zaujalo na koloběhu vody v přírodě nebo jak a čím se mne může týkat poprava sedmadvaceti českých pánů na Staroměstském náměstí? Co by si tenkrát učitelé vůbec počali s tím, kdyby si každý myslel něco jiného? A co by si s tím počal stát? Jistě i dnes ne všichni učitelé umějí z dětí vychovávat samostatně myslící a za své názory, myšlenky i postoje zodpovědné jedince, ale několik jich znám a s těmi jsem se domluvila, že k nim budu chodit na doučování. Nepotřebuji k tomu protekci. Učitelé, ke kterým budu chodit, se totiž vyznačují například i tím, že vás klidně do svého vyučování pustí a nechají vás pracovat společně s dětmi. Děti pak učí nejen výše jmenovaným osobním postojům, ale i řadě dovedností. Například umět si dobře naplánovat čas potřebný k určité práci. Už ve druhé třídě měly například děti učitelky Nadi Černé nikoliv domácí úkoly, ale týdenní individuální plán. Čtvrteční ráno začínalo tak, že jsme se posadili do kroužku, posílali jsme si kamínek - to aby vždy mluvil jen ten, kdo ho právě drží - a svěřovali se ostatním, co nám ještě ke splnění úkolů tohoto týdne chybí. Děti nejenže to samy dobře věděly, ale u žádného z nich nevyšlo najevo, že by si snad týdenní práci nechalo "na potom". Asi už měly dávno za sebou tu nepříjemnou zkušenost, že když něco odkládám na poslední chvíli, nejde to pak prostě zvládnout a že naberu-li si toho více, než zvládnu, dostaví se zmatek, úzkost a stres. Kromě mne, všechny s přehledem odpovídaly, že už mají pro tento týden vše splněno nebo že jim toho chybí už jen málo. Těším se, že po absolvování třetí třídy si i já budu umět věci naplánovat tak, abych si mohla být jista, že v neděli už pracovat nebudu.
</TEXT>
</DOC>
<DOC>
<DOCID>LN-20020906086</DOCID>
<DOCNO>LN-20020906086</DOCNO>
<DATE>09/06/02</DATE>
<TEXT>
s Hochwasser (s, 0) velká voda, povodeň vor/gehen (ging vor, i. vorgegangen) mít přednost, postupovat r Betroffene (n, n) postižený drohen h. hrozit e Flutkatastrophe (-, n) povodňová katastrofa e Kündigung (-, en) výpověď anstatt místo r Schlamm ((e)s, 0) bahno, bláto verdrecken h. zašpinit, zaneřádit zunächst nejdříve s Eigentum (s, ü-er) vlastnictví, majetek sich kümmern h. starat se e Regelung (-, en) úprava, regulace, nařízení r Mitarbeiter (s, -) zaměstnanec s Heim ((e)s, e) domov, domácnost r Rechtschutz (es, 0) právní ochrana r Gewerkschaftsbund ((e)s, ü-e) odborový svaz zugunsten ve prospěch e Arbeitsverweigerung (-, en) odmítnutí, odepření pracovat grundsätzlich zásadně, v zásadě r Beschäftigte (n, n) zaměstnanec beseitigen h. odstranit e Auffassung (-, en) pojetí r Anspruch ((e)s, ü-e) nárok, požadavek e Lohnfortzahlung (-, en) vyplácení mzdy r Unwetterfall ((e)s, ä-e) případ nepřízně počasí zu Lasten na úkor, na účet vergleichbar srovnatelný umgekehrt obráceně
</TEXT>
</DOC>
<DOC>
<DOCID>LN-20020906087</DOCID>
<DOCNO>LN-20020906087</DOCNO>
<DATE>09/06/02</DATE>
<TEXT>
preiswert hodnotný r Rohstoff ((e)s, e) surovina e Holzfaser (-, n) dřevěné vlákno, dřevovina s Verfahren (s, -) postup, metoda e Einkaufstüte (-, n) nákupní taška, sáček r Lampenschirm ((e)s, e) stínidlo na lampu her/stellen h. zhotovit, vyrobit schonen h. chránit, šetřit schaffen h. vytvořit erschlißen (erschloss, h. erschlossen) otevřít, zpřístupnit e Finanzquelle (-, n) finanční zdroj e Wiederverwertung (-, en) zhodnocení, zužitkování in Sicht sein rýsovat se, být v dohlednu verrotten i. shnít, zpuchřet r Bananenstiel ((e)s, e) lodyha banánu benötigen h. potřebovat r Bananenmüll (e)s, 0) odpad z banánů pflanzlich rostlinný gewinnen (a, h. o) získávat r Brei ((e)s, e) kaše s Sieb ((e)s, e) síto, cedník trocknen h. sušit derzeit v současnosti gelten (a, h. o) platit e Luxusgüter pl. luxusní zboží heimisch tuzemský, domácí erschwinglich dostupný, k sehnání s Bildungswesen (s, -) vzdělávání e Arbeitslosenquote (-, n) počet nezaměstnaných begehrt žádaný zufolge podle e Schätzung (-, en) odhad e Verfünffachung (-, en) zpětinásobení geraten (ie, i. a) ocitnout se, dostat se auf großes Interesse stößen setkat se se zájmem e Warteliste (-, n) pořadník
</TEXT>
</DOC>
<DOC>
<DOCID>LN-20020906088</DOCID>
<DOCNO>LN-20020906088</DOCNO>
<DATE>09/06/02</DATE>
<TITLE>
Pražští symfonikové mají sezonu nabitou lákavými projekty
</TITLE>
<TEXT>
Slavnostním koncertem na Staroměstském náměstí začala 68. koncertní sezona Orchestru hl. m. Prahy FOK. Je přímo nabitá lákavými koncerty. V případě toho zahajovacího se ale bohužel očekávání nakonec nenaplnilo.
PRAHA - Původně plánovaný populární koncert totiž působil víc jako pocta sponzorům než jako pocta záchranářům. O atmosféře jen těžko mluvit: setmělá Praha, nápadně barevná obrazovka, kde se záběry na dirigenta střídají s reklamami firem a záběry z povodní. To vše doprovázeno Furiantem z Prodané nevěsty, Slovanskými tanci, Bizetovou Carmen a dalšími rozvernými kousky české a francouzské hudby. Po úvodním Dvořákově Karnevalu následovala heroická promluva pražského primátora, a pak v moderátorských vstupech zněla fráze za frází. Hudebníkům v čele s dirigentem Sergem Baudem i návštěvníkům koncertu patří dík za příspěvek na povodňové konto. Je ale opravdu škoda, že přitom pořadatelé neosvědčili trochu více vkusu. Spíš než podle zahajovacího koncertu je ale dobré soudit podle programu sezony. Protože ta má opravdu co nabídnout.
</TEXT>
<HEADING>
Samá lákadla
</HEADING>
<TEXT>
Ze zahraničních hostů je na prvním místě třeba uvést Gennadije Rožděstvenského. Třiasedmdesátiletý legendární dirigent uvádí koncert, na kterém vedle Šnitkeho a Prokofjeva zazní také Sukův Epilog. Libor Pešek má na programu jednoho z listopadových večerů Sukova Asraela, velkolepé dílo, kterému s liverpoolským orchestrem zajistil světový věhlas. A ve stejném večeru vystoupí Dagmar Pecková s výběrem z Mahlerových písní. Na druhém koncertě Libora Peška zazní Brahmsova třetí symfonie a Dvořákův violoncellový koncert. Sólový part přednese Pieter Wispelwey, který před časem nadchl pražské publikum autentickou interpretací Bachových cellových suit. V prosinci provede skvělý basista Paata Burchuladze Písně a tance smrti M. P. Musorgského. Nechybí jeden večer s francouzskými impresionisty a se Zuzanou Růžičkovou v koncertu Francise Poulence. V cyklu světové klavírní tvorby se objeví Boris Krajný, Igor Ardašev se souborným provedením preludií a fug Dimitrije Šostakoviče. A v téže řadě zahraje Eugen Indjic dvě nejproslulejší díla klavírní literatury: Chopinovu sonátu b-moll a Beethovenovu Apassionatu. V programu sezony najdeme například také jedno z nejkrásnějších děl Richarda Strausse, Čtyři poslední písně. Zdeněk Mácal vedle Pocty Smetanovi a Novoročního koncertu s Dvořákovou Novosvětskou uvede také např. Straussův Život hrdinův. Za pozornost stojí také koncertní provedení Händelovy opery Rinaldo, večer staré francouzské hudby, Schola Gregoriana, Ars Cameralis s díly skladatelů vrcholného středověku nebo málo známé pašijové oratorium G. F. Telemanna. Je tedy tisíc důvodů se těšit a na zahajovací koncert rychle zapomenout!
Ze zahraničních hostů je na prvním místě třeba uvést Gennadije Rožděstvenského. Třiasedmdesátiletý legendární dirigent uvádí koncert, na kterém vedle Šnitkeho a Prokofjeva zazní také Sukův Epilog. Libor Pešek má na programu jednoho z listopadových večerů Sukova Asraela, velkolepé dílo, kterému s liverpoolským orchestrem zajistil světový věhlas. A ve stejném večeru vystoupí Dagmar Pecková s výběrem z Mahlerových písní. Na druhém koncertě Libora Peška zazní Brahmsova třetí symfonie a Dvořákův violoncellový koncert. Sólový part přednese Pieter Wispelwey, který před časem nadchl pražské publikum autentickou interpretací Bachových cellových suit. V prosinci provede skvělý basista Paata Burchuladze Písně a tance smrti M. P. Musorgského. Nechybí jeden večer s francouzskými impresionisty a se Zuzanou Růžičkovou v koncertu Francise Poulence. V cyklu světové klavírní tvorby se objeví Boris Krajný, Igor Ardašev se souborným provedením preludií a fug Dimitrije Šostakoviče. A v téže řadě zahraje Eugen Indjic dvě nejproslulejší díla klavírní literatury: Chopinovu sonátu b-moll a Beethovenovu Apassionatu. V programu sezony najdeme například také jedno z nejkrásnějších děl Richarda Strausse, Čtyři poslední písně. Zdeněk Mácal vedle Pocty Smetanovi a Novoročního koncertu s Dvořákovou Novosvětskou uvede také např. Straussův Život hrdinův. Za pozornost stojí také koncertní provedení Händelovy opery Rinaldo, večer staré francouzské hudby, Schola Gregoriana, Ars Cameralis s díly skladatelů vrcholného středověku nebo málo známé pašijové oratorium G. F. Telemanna. Je tedy tisíc důvodů se těšit a na zahajovací koncert rychle zapomenout!
</TEXT>
</DOC>
<DOC>
<DOCID>LN-20020906089</DOCID>
<DOCNO>LN-20020906089</DOCNO>
<DATE>09/06/02</DATE>
<TITLE>
Režisér a výtvarník Miloš J. Kohout natočil svůj první samostatný film
</TITLE>
<TEXT>
Přestože dvacetiminutový snímek Sen vznikl jen jako "vedlejší produkt" připravovaného podstatně monstróznějšího filmového projektu Dům o 1000 patrech, vynutil si právem značnou pozornost.
Zvykli jsme si na to, že - až na výjimky - trpí české filmy velkou technickou nedokonalostí. Kvalita obrazu i zvuku často připomíná spíš televizní tvorbu. Pokud je film "o něčem", dá se nad jeho technickou stránkou přimhouřit oko. Vždyť je to do značné míry otázka peněz a těch je v tuzemské kinematografii vždycky málo. Režisér Miloš J. Kohout, který má za sebou výtvarný podíl například na filmech Poslední motýl nebo Akumulátor 1 a triky k Tmavomodrému světu, se rozhodl, že mýtus o českém filmařském diletantství vyvrátí. Natočil zvukově bohatý a obrazově vycizelovaný snímek, nad nímž odborníci uznale pokyvují hlavou, protože jeho technické parametry jsou srovnatelné s filmy produkovanými velkými zahraničními studii. Sen nebyl nijak zvlášť drahý projekt, nicméně režisér Kohout pro něj dokázal získat vysoce profesionální tým, jejž puntičkářská práce evidentně bavila. Vedle otázky peněz je na tomto místě třeba zmínit i vysokou míru vytrvalosti a houževnatosti a také schopnosti využít technologie. Každý záběr Snu byl naskenován do dat, v počítači barevně upraven i sestříhán a pak vypálen na filmový materiál. Je to účinné, ale i velmi náročné, také proto se tak u nás pracovalo na filmu vůbec poprvé. A čemu tato technologie posloužila? Režisér sáhl po krátké povídce Jana Weisse. Příliš se tu toho neodehraje: muž zachumlaný do kabátu posedává na lavičce v parku, přijde k němu přízračná dívenka, která zanedlouho zmizí v zahradě, mužovi se vybaví dávná tragédie, jež ho stále sužuje...
</TEXT>
<HEADING>
Slova? Nejsou potřeba!
</HEADING>
<TEXT>
Klíč k filmu je třeba hledat v jeho titulu. Surrealistická poetika snů tu vytváří výtvarně bohaté klima, které slouží k vyjádření vnitřně sžíravého pocitu hrdiny. Muž v kabátě (výborný Karel Roden) by se ze svých nočních můr rád vykřičel, ale slova mu jen zkroutí ústa a zvuky uvíznou kdesi uvnitř. V lidském nitru se také odehrává vše, oč v tomto filmu jde. Bolestné vzpomínky, sužované svědomí, mučivé představy, to vše se slévá v obraz, pro nějž nelze najít logické vysvětlení. Pohybujeme se stále v jakémsi polobdělém stavu, v němž se sen prolíná se skutečnými vzpomínkami. Režisér pracuje se silnými vizuálně symbolickými prvky. Někdy fungují výtečně - bohatý strom s větvemi dotýkajícími se země působí jako náruč, v níž muž našel útočiště, jindy manýristicky - mužova fatální láska se zjevuje jako dospělá, jako dívenka a nakonec v podobě panenky, problematický je i ztracený "Popelčin" střevíček. Podstatné ale je, že se obrazy skládají v kompaktní celek, který emotivně silně působí. Ve filmu zazní jen pár slov, zato zvukových efektů si užijeme do sytosti. Se zvukem se tu pracuje jako s plnohodnotnou filmovou složkou, která je nositelkou řady významů. Spolu s hudbou Jana P. Muchowa vytvářejí ruchy sytou zvukovou stopu, jež si žádá kvalitní reprodukci, tedy dobré kino. Sen trvá sice jen dvacet minut, ale nabízí v mnohém plnohodnotnější filmový zážitek než leckterý dvouhodinový film.
Sen
ČR 2002
Scénář a režie: Miloš J. Kohout
Kamera: Petr Hojda
Hudba: Jan P. Muchow
Hrají: Karel Roden, Klaudie Osičková, Klára Apolenářová, Jana Krausová a další
Distribuce v ČR: Falcon
</TEXT>
</DOC>
<DOC>
<DOCID>LN-20020906090</DOCID>
<DOCNO>LN-20020906090</DOCNO>
<DATE>09/06/02</DATE>
<TITLE>
Od včerejška můžeme na programech kin najít snímek Sen, pod nímž je podepsaný režisér Miloš J. Kohout. Nebylo by to nic neobvyklého, kdyby nešlo o film dvacetiminutový, uváděný jako samostatný program.
</TITLE>
<GEOGRAPHY>PRAHA</GEOGRAPHY>
<TEXT>
Sen původně vznikal jako "zkušební" snímek předcházející velkému filmovému projektu, adaptaci sci-fi románu Jana Weise Dům o 1000 patech. Režisér Kohout si jenom chtěl potvrdit, že i v našich podmínkách je možné technologicky zpracovat natočený materiál na světové úrovni. O distribuci Snu do kin se neuvažovalo, měl posloužit pouze jako "nabídkový materiál" při shánění financí na Dům o 1000 patrech a počítalo se s jeho uvedení v televizi. "Když jsme viděli částečně dokončený film, řekli jsme si, že by ho lidé měli vidět v kinech," vysvětlil jeden z producentů Snu, Daniel Závorka. Stejný názor měl i ředitel distribuční společnosti Falcon Jan Bradáč, který film uvede do kin v šesti kopiích. "Je to dost netradiční distribuce, ale nemůžeme krátký film připojit k jinému, to odporuje několika právním normám. Budeme ho tedy uvádět samostatně," vysvětlil. Cenovou politiku ponechal distributor na provozovatelích. Například v pražském kině Blaník zaplatíte za vstupenku na Sen 30 korun. Evidentně nejde o vysoké zisky, ale o to, aby film mohlo vidět co nejvíc lidí. Podle distributora projevili provozovatelé kin o film překvapivý zájem.
PRAHA - Sen původně vznikal jako "zkušební" snímek předcházející velkému filmovému projektu, adaptaci sci-fi románu Jana Weise Dům o 1000 patech. Režisér Kohout si jenom chtěl potvrdit, že i v našich podmínkách je možné technologicky zpracovat natočený materiál na světové úrovni. O distribuci Snu do kin se neuvažovalo, měl posloužit pouze jako "nabídkový materiál" při shánění financí na Dům o 1000 patrech a počítalo se s jeho uvedení v televizi. "Když jsme viděli částečně dokončený film, řekli jsme si, že by ho lidé měli vidět v kinech," vysvětlil jeden z producentů Snu, Daniel Závorka. Stejný názor měl i ředitel distribuční společnosti Falcon Jan Bradáč, který film uvede do kin v šesti kopiích. "Je to dost netradiční distribuce, ale nemůžeme krátký film připojit k jinému, to odporuje několika právním normám. Budeme ho tedy uvádět samostatně," vysvětlil. Cenovou politiku ponechal distributor na provozovatelích. Například v pražském kině Blaník zaplatíte za vstupenku na Sen 30 korun. Evidentně nejde o vysoké zisky, ale o to, aby film mohlo vidět co nejvíc lidí. Podle distributora projevili provozovatelé kin o film překvapivý zájem.
</TEXT>
</DOC>
<DOC>
<DOCID>LN-20020906091</DOCID>
<DOCNO>LN-20020906091</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Všechna představení pražského Divadla Archa, která se uskuteční mimo zaplavené prostory této scény, budou mít podtitul Archa pluje! Název symbolizuje, že divadlo funguje dál, i když se načas musí vzdát svého sídla. Hlavní působištěm Archy bude Divadlo Ponec, kde se budou její produkce uvádět minimálně do prosince několikrát měsíčně. Pod stejným názvem se bude na Pražském hradě konat benefiční koncert, na kterém vystoupí například Tata Bojs, Už jsme doma, The Plastic People of the Universe, Fen-Jün Song. První ze série představení v Ponci se uskuteční od 19. do 27. září. Na programu budou tituly Dům hluchého, Něžné knoflíky, multimediální performance Petra Nikla a vystoupení Divadla Vizita.
</TEXT>
</DOC>
<DOC>
<DOCID>LN-20020906092</DOCID>
<DOCNO>LN-20020906092</DOCNO>
<DATE>09/06/02</DATE>
<TEXT>
Drážďany, kterým povodeň drasticky poznamenala především historické jádro včetně Zwingeru a Semperovy opery, stejně jako jiná postižená města usilují o co nejrychlejší obnovení normálního života. Saská metropole se snažila dodržet termín zahájení nové koncertní sezony, který připadl na uplynulý víkend. Za své entrée si Drážďanská filharmonie zvolila koncertní provedení Verdiho Trubadúra. Zřejmě se tak do značné míry vyšlo vstříc světoznámému dirigentu Nellu Santimu, který tu loni v červnu, rovněž koncertně, se "svým" sólistickým týmem provedl Verdiho Macbetha. Jedenasedmdesátiletý maestro nepřehlédnutelných proporcí dirigoval verdiovský evergreen zpaměti, nenechávaje přitom nikoho na pochybách, jak je mu každý takt partitury, kterou s vynecháním řady repetic a některých sekvencí i s pauzou vtěsnal do necelých tří hodin, důvěrně známý. Ostatně při zkouškách prý, aby neunavoval sólisty, dokázal odezpívat všechny party mladistvě zvučným hlasem. Santiho pojetí se nevzpíralo tradici, přičemž se orchestr připomněl lahodně znějícími pasážemi. Nicméně Santi dbal především o to, aby v prvé řadě vynikli pěvci - od nich se totiž očekávalo, že "kasaštyk" promění v hudební svátek. Portréty v tištěném programu, zejména pak odkazy, s jakými prominenty dotyční spolupracovali, málem slibovaly první světovou garnituru. Jak už to ale bývá, leckdy nešlo ani o druhou. Přesto snad nejvíce jasnou deklamací a zvučností i témbrem svého hlasu zaujal argentinský barytonista Giorgio Fiorenza jako Luna, přestože byl zdravotně indisponován. Lahodně zněl i soprán dirigentovy dcery Adriany Marfisiové jako Leonory. Druhá půle večera měla vůbec vyšší interpretační úroveň. Bez výkyvů však exceloval Český filharmonický sbor Brno (sbormistr Petr Fiala), který se auditoriem nesl vskutku zvučně. Trubadúr zazněl v sídle Drážďanské filharmonie - v Kulturním paláci, jehož slavnostní sál pojme zhruba dva a půl tisíce posluchačů. I když všechna místa zaplněna nebyla, ohlas byl velký. Ovace vyjadřovaly nejen uznání účinkujícím, ale jistě též symbolizovaly, že městem, jakkoli nyní vodním živlem zdevastovaným, bude hudba znít i nadále.
</TEXT>
</DOC>
<DOC>
<DOCID>LN-20020906093</DOCID>
<DOCNO>LN-20020906093</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Nákladná rekonstrukce domu ve Vodičkově ulici č. 37, v němž sídlil pražský fotografický Ateliér Langhans, byla po 17 měsících ukončena. Restituenti, kteří objekt v žalostném stavu převzali v roce 1991, včera komplex představili novinářům. Náročné práce se s úspěchem zhostil architekt Ladislav Lábus, jenž na parcele široké 12 m a hluboké necelých 80 m vytvořil patnáct luxusních bytů (od 71 do 150 m 2) a atraktivní kancelářské prostory (680 m 2), rozšířil obchodní plochu v objektu (900 m 2) a citlivě pojal i obnovu ateliéru - ten má plochu téměř 300 m 2. V místech, kde vznikaly známé portrétní snímky významných českých osobností 19. a 20. století (300 krabic se skleněnými negativy bylo nalezeno při přípravě rekonstrukce domu v roce 1998), chtějí majitelé otevřít fotografickou galerii. První expozicí by měly být v prosinci letošního roku portréty českých obětí komunismu.
</TEXT>
</DOC>
<DOC>
<DOCID>LN-20020906094</DOCID>
<DOCNO>LN-20020906094</DOCNO>
<DATE>09/06/02</DATE>
<TITLE>
Českou fotbalovou reprezentaci čeká dnes večer v Praze na Letné důkladný test před kvalifikací na ME
</TITLE>
<TEXT>
Trenér české reprezentace Karel Brückner vyšle od prvních minut přípravného střetnutí proti Jugoslávii sestavu, která by se mohla představit i v úvodním utkání kvalifikace ME v Moldavsku.
PRAHA - Názory na charakter dnešního utkání národního týmu České republiky s nebezpečnými Jugoslávci se liší. Zatímco hlavní trenér odmítá označení "generálka na kvalifikaci", Pavel Nedvěd je opačného názoru. "Určitě je a my bychom rádi podali dobrý výkon a vyhráli." Jakou měrou k tomu sám kapitán přispěje, je ve hvězdách. Společně s Barošem jsou pro říjnový kvalifikační duel s Moldavskem v trestu a proto dnes od první minuty dostanou šanci jiní. "Přivítal bych, kdyby trenér sestavu na Moldavsko nezkoušel, protože bych nastoupil," směje se Nedvěd. "Ale pochopitelně rozhodnutí trenéra akceptuji," doplnil vážně. "Fakt, že máme dva potrestané hráče, se do sestavy promítnout musí," pokyvoval trenér Karel Brückner. "I když optimální složení to podle mě ještě nebude." Jasno měl kouč už včera o postu brankáře a přestože konkrétní jméno neřekl, dá se předpokládat, že jím bude Čech. Tvořivého Nedvěda by mohl nahradit Koloušek. "V Salernitaně také hraje v přípravě více zleva. Ale máme připraveno víc variant," vyhnul se přímé odpovědi Brückner. Zato varoval: "Jugoslávie je ohromně ofenzivně naladěný tým." Obranná činnost jeho svěřenců tak bude dostatečně kvalitně prověřena.
</TEXT>
<HEADING>
Šmicer: Vydrží nám střelecká forma?
</HEADING>
<TEXT>
"Pokud jsme měli v utkání se Slovenskem nějaká okénka v defenzivě, pak Jugoslávie nás prověří daleko víc. Doufám, že teď už nebudou žádná," nechal se slyšet Miroslav Holeňák. "Důležité bude sehrát se, zvyknout si na sebe," vymezil Martin Jiránek hlavní úkol pro obránce. "Také se ukáže, jestli bude pokračovat naše střelecká forma," je zvědav Vladimír Šmicer. "Vždyť až v zápase se Slováky jsme dali víc gólů, předtím v přípravě po jednom nebo žádný," připomněl bilanci předchozích zápasů českého týmu v tomto roce. "Proti nám nastoupí techničtí, vyspělí hráči," uvědomuje si Jan Koller. "Jsou ale zároveň dost náladoví, takže naším úkolem bude jim život hodně znepříjemnit. Vzadu hrají na tři obránce a střední Mihajlovič nepatří k nejrychlejším," všiml si dlouhán v českém útoku. "Tudy by mohla vést cesta. Chce to jednoduchost, rychlost a neustálý pohyb," radí Koller. "Musíme zlepšit přechod do útoku. V Olomouci se Slovenskem to bylo postupné a chodilo se do zahuštěné obrany," naznačil Brückner co také bude klást hráčům na srdce. "Vždycky se musíme soustředit na vlastní hru. Je dobré respektovat soupeře, ale jaký bude výsledek, musíme určovat my," dodal Šmicer. Samostatný český tým narazil na tohoto soupeře pouze v kvalifikaci o postup na mistrovství světa 1998 a po dvou prohrách se tehdejší Uhrinův výběr mezi fotbalovou smetánku nedostal. "Máme Jugoslávii co vracet. Jsou to sice už trochu jiná mužstva, ale budeme chtít dokázat, že jsme lepší," uvedl pamětník Nedvěd. "Dvakrát jsme s nimi prohráli, hlavně v prvním zápase v Bělehradě nešťastně," přidal smutnou vzpomínku Šmicer. "Naše výhra by byla malou náplastí. Prohrát do třetice by vůbec nebylo pěkné." Jugoslávie, která stejně jako český tým nepostoupila na letošní mistrovství světa, má také za sebou půl roku hledání a dnešní duel je pro ni prověrkou před prvním zápasem kvalifikace ME s Itálií v deváté skupině. Výkop je na stadionu Sparty naplánován na 20.15 hod., hlavním rozhodčím je Rus Baskakov.
Pravděpodobné sestavy
Česko: Čech - Jiránek, Johana, Bolf, Grygera - Poborský, Rosický, Galásek, Koloušek - Koller, Šmicer.
Jugoslávie: Jevrič - Mirkovič, Mihajlovič, Krstajič - Lazetič, Duljaj, P. Djordjevič, Dragutinovič - D. Stankovič Miloševič, Kovačevič.
Historie vzájemných zápasů
JUGOSLÁVIE - ČESKO 1:0
</TEXT>
</DOC>
<DOC>
<DOCID>LN-20020906095</DOCID>
<DOCNO>LN-20020906095</DOCNO>
<DATE>09/06/02</DATE>
<TITLE>
Novým trenérem fotbalistů Bohemians se včera s definitivní platností stal Dušan Uhrin mladší. Poté, co se klub nedohodl s Jaroslavem Hřebíkem, zůstal jediným kandidátem na post hlavního kouče po odvolaném Vladimíru Borovičkovi.
</TITLE>
<GEOGRAPHY>PRAHA</GEOGRAPHY>
<TEXT>
Jako hlavní trenér už vedl "klokany" v nedělním utkání v Hradci Králové (1:1). "Nejistotu ohledně své budoucnosti jsem necítil, měl jsem tady asistentskou smlouvu," podotkl Uhrin mladší. Trenérský kontrakt podepsal na rok. Jeho asistenty budou Antonín Panenka a Petr Kostelník, který se bude věnovat především gólmanům. Zřejmou prioritou vedení Bohemians ale bylo angažovat Hřebíka. Proč se to však nezdařilo? "Myslíme si, že Jaroslav Hřebík je vhodným typem člověka pro to, vést Bohemku, ale necítil se připraven ke spolupráci. Oboustranný zájem ovšem byl," chodil okolo horké kaše generální ředitel klubu Jan Kavalírek. V kuloárech se však proslýchá, že Hřebík si k Botiči hodlal přivést vlastního sportovního ředitele. A to vedení Bohemians nechtělo akceptovat. "Takhle bych to neformuloval, nebyla to otázka person," odmítl zmíněnou verzi Kavalírek.
</TEXT>
<HEADING>
Hřebík se necítil být posilou
</HEADING>
<TEXT>
"Pan Hřebík projevil přání rozšířit sportovně-technický úsek o osobu, kterou zná a se kterou je schopen spolupracovat. Zkrátka sám se necítí být posilou pro Bohemians," dodal ředitel "klokanů" s tím, že vedení klubu administrativní aparát rozšířit nehodlalo. Tím, kdo tedy má čtvrtý tým loňského ligového ročníku vyvést z bahna sestupových vod, bude Dušan Uhrin mladší. Podle jeho názoru se udělalo několik chyb, na které právě teď mužstvo doplácí. "V současné neradostné situaci se nacházíme proto, že kádr nikdo navzdory horším jarním výsledkům neoživil," myslí si syn trenéra vicemistrů Evropy 1996. "Musíme zlepšit obranu, dostat se do psychické pohody a porazit doma v příštím kole Ostravu." Na herní krizi se podepsalo také červencové soustředění ve Francii. "Vrátili jsme se šest dnů před ligou, místo abychom přijeli dva týdny před jejím zahájením. To strašně ubere na kondici. Já jsem sice nehrál, ale únavu jsem cítil taky," řekl Uhrin s tím, že soustředění naplánoval už v lednu tehdejší trenér Vlastimil Petržela. Francie se prý navíc nedala ani zrušit, protože by klub postihla tvrdá sankce. "Pokud bychom zájezd odřekli, čekala by nás šílená pokuta ve výši poloviny rozpočtu klubu," připojil předseda představenstva FC Bohemians Praha Pavel Švarc. Před sezonou byly z Ďolíčku slyšet troufalé hlasy, že dvacet let po prvním a také posledním titulu by Bohemians rádi získali druhý. "Ale podívejte se na loňský ročník. Po devíti kolech měl Liberec na kontě třináct bodů. Ty my po těch devíti kolech můžeme udělat taky," usmál se Švarc s lehkou dávkou ironie v hlase.
"Pan Hřebík projevil přání rozšířit sportovně-technický úsek o osobu, kterou zná a se kterou je schopen spolupracovat. Zkrátka sám se necítí být posilou pro Bohemians," dodal ředitel "klokanů" s tím, že vedení klubu administrativní aparát rozšířit nehodlalo. Tím, kdo tedy má čtvrtý tým loňského ligového ročníku vyvést z bahna sestupových vod, bude Dušan Uhrin mladší. Podle jeho názoru se udělalo několik chyb, na které právě teď mužstvo doplácí. "V současné neradostné situaci se nacházíme proto, že kádr nikdo navzdory horším jarním výsledkům neoživil," myslí si syn trenéra vicemistrů Evropy 1996. "Musíme zlepšit obranu, dostat se do psychické pohody a porazit doma v příštím kole Ostravu." Na herní krizi se podepsalo také červencové soustředění ve Francii. "Vrátili jsme se šest dnů před ligou, místo abychom přijeli dva týdny před jejím zahájením. To strašně ubere na kondici. Já jsem sice nehrál, ale únavu jsem cítil taky," řekl Uhrin s tím, že soustředění naplánoval už v lednu tehdejší trenér Vlastimil Petržela. Francie se prý navíc nedala ani zrušit, protože by klub postihla tvrdá sankce. "Pokud bychom zájezd odřekli, čekala by nás šílená pokuta ve výši poloviny rozpočtu klubu," připojil předseda představenstva FC Bohemians Praha Pavel Švarc. Před sezonou byly z Ďolíčku slyšet troufalé hlasy, že dvacet let po prvním a také posledním titulu by Bohemians rádi získali druhý. "Ale podívejte se na loňský ročník. Po devíti kolech měl Liberec na kontě třináct bodů. Ty my po těch devíti kolech můžeme udělat taky," usmál se Švarc s lehkou dávkou ironie v hlase.
</TEXT>
</DOC>
<DOC>
<DOCID>LN-20020906096</DOCID>
<DOCNO>LN-20020906096</DOCNO>
<DATE>09/06/02</DATE>
<TITLE>
Důležitý bude výsledek, ale také naše hra. S takovou přiletěli do Prahy fotbalisté Jugoslávie. Ve výpravě mají nemálo hvězd a hvězdiček s tím, že jedna docela nedávná dnes na Letné usedne na trenérskou lavičku "plavich" Dejan Savičevič.
</TITLE>
<GEOGRAPHY>PRAHA</GEOGRAPHY>
<TEXT>
Všichni už byli u autobusu, ale Dejan Savičevič, bývalý slavný fotbalista Crvene zvezdy Bělehrad, vítěze PMEZ v roce 1991, a AC Milán, s nímž triumfoval v Lize mistrů o tři roky později, teprve vyšel z nespěchal. "Času dost," utrousil Černohorec, který loni uzavřel hráčskou kariéru v Rapidu Vídeň a pod jehož taktovkou sehraje Jugoslávie osmý přípravný zápas.
LN: Prozradíte, co si slibujete od utkání v Praze?
Za pět týdnů vstoupíme zápasem v Neapoli s Itálií do evropské kvalifikace a střetnutí se silnými Čechy bude poslední prověrkou. Máte velmi dobrý tým v čele s Nedvědem, Poborským, Kollerem či Rosickým; myslím, že lepšího protivníka jsme pro tuto příležitost najít nemohli.
LN: Půjde vám víc o hru vašeho mužstva, anebo o výsledek?
Důležité bude obojí. Chceme hrát rychle, jednoduše a s lehkostí, ale proč bychom se neměli pokusit o vítězství? Každá výhra je důležitá pro sebevědomí, navíc výsledek určitě nezůstane bez povšimnutí ve fotbalovém světě.
</TEXT>
<HEADING>
LN: Znáte hru současného českého výběru?
</HEADING>
<TEXT>
Něco jsem vypozoroval z kazet. Naši novináři často zapomínají, že toto utkání je generálkou také na zápas s Finskem, které hned po Itálii přivítáme v Bělehradě. A Češi mi mnohem víc připomínají právě Finy. Hrají ve formaci 4 - 5 - 1 s obrovitým Kollerem vpředu, ale zezadu za ním chvátají Nedvěd a po stranách Šmicer a Poborský, takže kolem šestnáctky je jich najednou plno. Na to si musíme dát pozor.
LN: Zdejší příznivci si dobře pamatují Predraga Mijatoviče, jenž před pěti lety dvěma góly uzavřel českému týmu cestu na MS. Proč teď do Prahy nepřiletěl?
Důvod je prostý - po odchodu z krachující Fiorentiny neměl angažmá. Teprve teď podepsal smlouvu s druholigovým španělským klubem Levante, nemá natrénováno. Počítám sním, jen co se rozehraje.
LN: Hovořilo se o jeho konfliktu s trenérem. Tím jste byl vy?
Ne ne, šlo o mého předchůdce Milovana Džoriče, ale to už je rok a půl stará záležitost. Já s Predragem problémy nemám.
LN: Jako hráč jste byl proslulý svým temperamentem. Na trenérské lavičce jste se změnil?
Nemyslím, že bych to přeháněl, snažím se sledovat zápas v poklidu. Dopálit mě může jen nedostatečná snaha mých svěřenců, špatný přístup. Nebo když hráči opakují chyby.
</TEXT>
</DOC>
<DOC>
<DOCID>LN-20020906097</DOCID>
<DOCNO>LN-20020906097</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Po dlouhých třiceti letech se na území České republiky vrací Mezinárodní motocyklová šestidenní, jejíž 77. ročník se ve dnech 24. - 29. září uskuteční v okolí Jablonce nad Nisou. I když se zprvu zdálo, že uspořádání této akce, která vede převážně partiemi lesních cest a luk, budou vehementně bránit ochránci přírody, je nyní skutečnost "motocyklové olympiády" realitou. "Šestidenní je připravena, byl bych nejraději, kdyby začala teď hned. Každý kousek trasy máme povolený a nasmlouvaný," raduje se ředitel celé motocyklové soutěže Petr Čemus, který byl jako jezdec pětkrát členem vítězného Trophy Teamu. V posledních dnech se v Jablonci už začali objevovat zástupci prvních výprav. "Jezdci projíždějí po okolí a snaží se poznat, kudy trasy povedou," pokračuje. "Nikdo ovšem nemá možnost trať vypátrat a zbytečně poničit přírodu, neboť definitivní značení bude provedeno až v noci před zahájením soutěží. " Srdcem Šestidenní, odkud budou motocyklisté denně vyjíždět, je jablonecký sportovní areál Na Střelnici, který jinak slouží hlavně fotbalu a atletice. Prvoligový fotbalový tým ale s motoristickou akcí předem počítal a mužstvo oba víkendy hostuje na hřištích soupeřů. Během Šestidenní najezdí soutěžící 1350 km, v nichž je čeká čtyřicet měřených zkoušek o délce 230 km. Specifikem jablonecké soutěže je, že se jezdci nedostanou do kontaktu s vodou. "Po dlouhotrvajících problémech s ochranáři jsme museli kývnout na to, že motorky nevjedou do vody. Takže potoky se budou překonávat po můstcích. To za svou dlouholetou kariéru nepamatuji," krčil rameny Čemus. Na startu by mělo stát 520 jezdců z 31 zemí. Do soutěže Trophy týmů je přihlášeno 20 celků, o juniorskou "Stříbrnou vázu" svede souboj 15 týmů. Další jezdci pojedou individuálně nebo v klubových či továrních družstvech.
</TEXT>
</DOC>
<DOC>
<DOCID>LN-20020906098</DOCID>
<DOCNO>LN-20020906098</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Na levé straně zálohy jugoslávského týmu se chce dnes na Letné blýsknout Ivica Dragutinovič, hráč belgického Standardu Lutych. "Bude řádit, uvidíte. Je strašně rychlý," slibovali jugoslávští novináři. V posledním přípravném utkání Jugoslávců s Bosnou a Hercegovinou v Sarajevu (2:0 pro hosty) prý "Tajfun z Lutychu" korunoval dosavadní dobré výkony v týmu trenéra Savičeviče. "Máme výborné mužstvo, v Praze by to chtělo podobný výsledek," řekl Dragutinovič. "Nejdůležitější však budou Italové v Neapoli 12. října. Nebyli jsme na MS v Asii a kdybychom měli chybět i na ME, to by se rovnalo katastrofě," dodal.
</TEXT>
</DOC>
<DOC>
<DOCID>LN-20020906099</DOCID>
<DOCNO>LN-20020906099</DOCNO>
<DATE>09/06/02</DATE>
<TEXT>
Volejbalisté nominovali na MS. Po turnaji ve Svitavách nominoval trenér české reprezentace Velasco tucet hráčů pro MS v Argentině. Ve výběru jsou: Škach, Zapletal, Pláteník, Novák, Dubš, Kubala, Lébl, Rak, Cerha, Popelka, Hudeček, Kryštof.
</TEXT>
</DOC>
<DOC>
<DOCID>LN-20020906100</DOCID>
<DOCNO>LN-20020906100</DOCNO>
<DATE>09/06/02</DATE>
<TITLE>
Hokej
</TITLE>
<TEXT>
Euro Hockey Tour v Karlstadu: Švédsko Finsko 2:0 (29. Jönsson (Rhodin), 46. Hedin (Rhodin).
Přípravné utkání: Bohemians - Plzeň 2:2 (2:0)
</TEXT>
<HEADING>
Basketbal
</HEADING>
<TEXT>
Mistrovství světa mužů - skupina E: Portoriko Angola 89:87 po druhém prodl., Jugoslávie - Turecko 110:78, Španělsko - Brazílie 84:67. Skupina F: Argentina - USA 87:80 (první porážka USA od dob, kdy se v týmu objevili hráči z NBA), Německo - Rusko 103:85, Nový Zéland - Čína 94:88.
Cyklistika
</TEXT>
</DOC>
<DOC>
<DOCID>LN-20020906101</DOCID>
<DOCNO>LN-20020906101</DOCNO>
<DATE>09/06/02</DATE>
<TITLE>
Cestovní anabáze mezi dvěma hokejovými zastávkami čekala dnes Jaroslava Hlinku. Bývalý tahoun mistrovské Sparty krátce poté, co zazněla poslední siréna reprezentačního zápasu s Ruskem, nasedl do auta směr Praha a již dnes časně ráno mířil letecky do švýcarského Curychu, kde ho večer čeká úvodní zápas v novém působišti.
</TITLE>
<GEOGRAPHY>ZLÍN</GEOGRAPHY>
<TEXT>
Jeho Kloten Flyers působící na curyšském předměstí se utká v derby s Curychem. "Oni skončili v lize druzí, my třetí. Nepůjde o nic lehkého," ví Hlinka, kterého ve víkendových zápasech zlínského turnaje Euro Hockey Tour bude muset kouč Lener oželet. "Tlačili jsme na klub hodně, aby Jardu uvolnil na celý turnaj, ale nemá cenu s ním chodit do války," pravil Lener.
LN: Jardo, váš reprezentační kolega Tomáš Vlasák se loni při působení ve švýcarském Ambri raději ze zlínského turnaje omluvil, než aby podstupoval termínovou kolizi. Neuvažoval jste o něčem podobném? I z fotbalové reprezentace jsou známy případy, že hráč kvůli reprezentačním povinnostem v klubu pár dnů chyběl a rázem ztrácel těžce vybudovanou pozici...
O ničem takovém jsem nepřemýšlel, právě naopak. Klubu jsem jasně řekl, že na nároďák chci. A oni jo, že to respektují. Nejdřív jsem měl odehrát celý turnaj, pak po domluvě s trenérama vznikl kompromis. Vedení Klotenu mluvilo se Slávou Lenerem a takhle se dohodli. Vůbec jsem se ale absence v klubu nebál, reprezentace je pro mě číslo jedna. Samozřejmě klub mě živí a platí, ale nároďák nikdy nebudu odříkat.
</TEXT>
<HEADING>
LN: Jak jste zatím v Klotenu spokojený?
</HEADING>
<TEXT>
Strávil jsem tam asi sedm týdnů a vše zatím klape výborně. Až jsem byl překvapený, jak mě všichni skvěle přijali.
LN: Váš švýcarský klub vede ruský trenér Vladimír Jurzinov. Jaký je?
Tréninky byly ze začátku trochu tvrdší, vyžadoval klasický ruský dril. Třeba jednou jsme celý trénink dělali jen cvičení jeden na jednoho. Ale jinak je to bezvadný chlap, hodně mluví, je komunikativní. Žádný uzavřený autoritář.
LN: O švýcarské lize panuje v Česku stále přesvědčení, že působit v ní je krokem zpátky. Nebál jste se toho?
Lehčí obavy jsem původně měl. Po tom, co jsem stihl poznat, si to však už nemyslím. Ono jde asi jen o pocit našich lidí. Ten, kdo švýcarskou ligu pozná, nemůže o ní mluvit špatně. I když ve Spartě byla asi herní kvalita větší.
LN: Takže ani do reprezentace nebudete mít dál?
Ptal jsem se na to Slávy Lenera. Prý bude sledovat všechny evropské soutěže, každý má stejnou šanci.
LN: Měl jste i nabídky ze Švédska, proč jste se vlastně nakonec rozhodl pro Kloten?
Nalomil mě hlavně rozhovor s trenérem Jurzinovem. Zjišťoval si o mně hodně věcí, opravdu o mě stál. Například v klubu hrají systémem s bránícím centrem, jen já mám výjimku a úkol hrát hlavně útočně a střílet góly. Navíc Jurzinov je osobnost, hodně hráčů se pod ním prý ještě hokejově zlepší. Navíc i životní standard ve Švýcarsku hrál roli, finančně jsem si proti Spartě trochu polepšil.
LN: Nezačínáte tak trochu nový život? Změnil jste klub, v létě jste se oženil s dcerou trenéra Františka Výborného...
Dá se to tak říct, ale s manželkou jsem již dlouho žili spolu, není to tak velká změna.
LN: Už jste se ve Švýcarsku zabydleli?
Dostali jsme hezký třípokojový byt tři minuty od zimáku, máme i zahrádku pro psa. Je to fajn.
</TEXT>
</DOC>
<DOC>
<DOCID>LN-20020906102</DOCID>
<DOCNO>LN-20020906102</DOCNO>
<DATE>09/06/02</DATE>
<TITLE>
Čeští hokejisté vstoupili do Euro Hockey Tour porážkou s Rusy
</TITLE>
<TEXT>
Ani druhý zápas nového kouče Slavomíra Lenera na střídačce hokejové reprezentace neskončil zdarem. V úterý prohrálo Česko v přátelském zápase s Rusy 2:5, včera již v rámci úvodního turnaje série Euro Hockey Tour sice podalo zlepšený výkon, na úspěch však stejně nestačil.
</TEXT>
<HEADING>
Česko - Rusko 1:3
</HEADING>
<GEOGRAPHY>ZLÍN</GEOGRAPHY>
<TEXT>
Vedení a pak zkrat. Lenerův výběr prohospodařil v poloprázdné zlínské aréně jednogólový náskok a za 17 sekund na konci druhé třetiny inkasoval dva góly. Úder, ze kterého se již mužstvo nedokázalo otřepat. "Neděláme z toho tragédii, nebudeme propadat panice. Víc jak půlka zápasu byla vyrovnaná, rozhodlo jen neproměňování šancí," tvrdil po utkání Lener. "Jasně se ukázalo, že Rusové jsou v této fázi sezony dál," říkal brankář Petr Bříza. "Překvapili mě, jsou úžasně sehraní," přidal Pavel Patera, muž ve službách Omsku. Český tým nastoupil do zápasu bez Krále s Moravcem, které kouč Lener nechal sedět. Trenér tak mohl zkompletovat právě útok z ruského Omsku, když k Vlasákovi přidal v úterním brněnském zápase odpočívající Pateru s Procházkou. Na střídačce již také chyběl pardubický Mudroch, jenž se nevešel na soupisku a do turnaje nezasáhne. Vstup do utkání byl z české strany tristní. Mladý výběr kouče Pluščeva, ve kterém je deset hráčů mladších 22 let, zatlačil domácí do defenzivy a brankáře Břízu přinutil hned v úvodu k maximálnímu vypětí sil. Výsledkem české letargie byl fakt, že první střela mířila na brankáře Sokolova až ve 12. minutě z hole Kratěny. Jeho rána však přece jen odstartovala český nápor. V přesilovce zosnoval obránce Sýkora pohlednou akci, když místo střely puk parádně přihrál najetému Paterovi, jeho rána do opuštěné klece však ztroskotala na reflexu brankáře Sokolova. "Vůbec mě od něj takový zákrok nepřekvapil, je vynikající," složil poklonu spoluhráči z Omsku Martin Procházka. O co více volala Paterova šance po gólu, o to překvapivější a z nevinnější akce padla úvodní branka střetnutí. Beránek si ve 28. minutě pohrál s pukem a střelou z velké dálky zpoza obránce překvapil Sokolova - 1:0. Slávistický tahoun a olympijský vítěz z Nagana tak oslavil návrat do národního týmu po čtyřech letech jedenáctým gólem reprezentační kariéry. V té chvíli měl zkušenější český tým navrch a zdálo se, že přebírá zápas do své moci. Opak však byl pravdou a přesně za deset minut si zděšený kouč Lener bral oddechový čas. Ve 37. minutě se totiž při špatném střídání domácích protáhl svěřenec trenéra Vůjtka z Jaroslavli Suglobov až před Břízu a napodruhé se 22letý forward nemýlil. O sedmnáct vteřin později již Lenerův tým prohrával. Vyšachovaná obrana nechala volného obránce Buljina a ten obrátil skóre - 1:2. "To bylo hodně špatné, takové zvraty by tým připouštět neměl," litoval Procházka. Místo očekávaného náporu pykal Lenerův výběr v závěrečné části za kiks obránce Židlického. Ten chyboval ve středním pásmu a Grigorenko potřetí propálil Břízu. "Asi si na nás už věří," glosoval Patera sérii pěti porážek v řadě s ruskou sbornou. "Zůstávám v klidu, jsme nový tým, který se teprve tvoří," mínil Bříza. "Tlak bude růst, ale zápasy zase tak špatné nebyly. Nemá cenu z toho dělat vědu," uzavřel Procházka.
ZLÍN - Vedení a pak zkrat. Lenerův výběr prohospodařil v poloprázdné zlínské aréně jednogólový náskok a za 17 sekund na konci druhé třetiny inkasoval dva góly. Úder, ze kterého se již mužstvo nedokázalo otřepat. "Neděláme z toho tragédii, nebudeme propadat panice. Víc jak půlka zápasu byla vyrovnaná, rozhodlo jen neproměňování šancí," tvrdil po utkání Lener. "Jasně se ukázalo, že Rusové jsou v této fázi sezony dál," říkal brankář Petr Bříza. "Překvapili mě, jsou úžasně sehraní," přidal Pavel Patera, muž ve službách Omsku. Český tým nastoupil do zápasu bez Krále s Moravcem, které kouč Lener nechal sedět. Trenér tak mohl zkompletovat právě útok z ruského Omsku, když k Vlasákovi přidal v úterním brněnském zápase odpočívající Pateru s Procházkou. Na střídačce již také chyběl pardubický Mudroch, jenž se nevešel na soupisku a do turnaje nezasáhne. Vstup do utkání byl z české strany tristní. Mladý výběr kouče Pluščeva, ve kterém je deset hráčů mladších 22 let, zatlačil domácí do defenzivy a brankáře Břízu přinutil hned v úvodu k maximálnímu vypětí sil. Výsledkem české letargie byl fakt, že první střela mířila na brankáře Sokolova až ve 12. minutě z hole Kratěny. Jeho rána však přece jen odstartovala český nápor. V přesilovce zosnoval obránce Sýkora pohlednou akci, když místo střely puk parádně přihrál najetému Paterovi, jeho rána do opuštěné klece však ztroskotala na reflexu brankáře Sokolova. "Vůbec mě od něj takový zákrok nepřekvapil, je vynikající," složil poklonu spoluhráči z Omsku Martin Procházka. O co více volala Paterova šance po gólu, o to překvapivější a z nevinnější akce padla úvodní branka střetnutí. Beránek si ve 28. minutě pohrál s pukem a střelou z velké dálky zpoza obránce překvapil Sokolova - 1:0. Slávistický tahoun a olympijský vítěz z Nagana tak oslavil návrat do národního týmu po čtyřech letech jedenáctým gólem reprezentační kariéry. V té chvíli měl zkušenější český tým navrch a zdálo se, že přebírá zápas do své moci. Opak však byl pravdou a přesně za deset minut si zděšený kouč Lener bral oddechový čas. Ve 37. minutě se totiž při špatném střídání domácích protáhl svěřenec trenéra Vůjtka z Jaroslavli Suglobov až před Břízu a napodruhé se 22letý forward nemýlil. O sedmnáct vteřin později již Lenerův tým prohrával. Vyšachovaná obrana nechala volného obránce Buljina a ten obrátil skóre - 1:2. "To bylo hodně špatné, takové zvraty by tým připouštět neměl," litoval Procházka. Místo očekávaného náporu pykal Lenerův výběr v závěrečné části za kiks obránce Židlického. Ten chyboval ve středním pásmu a Grigorenko potřetí propálil Břízu. "Asi si na nás už věří," glosoval Patera sérii pěti porážek v řadě s ruskou sbornou. "Zůstávám v klidu, jsme nový tým, který se teprve tvoří," mínil Bříza. "Tlak bude růst, ale zápasy zase tak špatné nebyly. Nemá cenu z toho dělat vědu," uzavřel Procházka.
</TEXT>
</DOC>
<DOC>
<DOCID>LN-20020906103</DOCID>
<DOCNO>LN-20020906103</DOCNO>
<DATE>09/06/02</DATE>
<TITLE>
US Open: Agassi cítí možná poslední šanci získat grandslamový titul, v cestě mu stojí světová jednička Australan Hewitt
</TITLE>
<TEXT>
K utkání snů se schyluje na US Open. V semifinále posledního grandslamu sezony se totiž střetnou obhájce titulu a současná světová jednička Lleyton Hewitt se stále největší ikonou bílého sportu Američanem Agassim. Ve dvouhře žen pokračuje vše podle plánu: sestry Williamsovy si klestí cestu k dalšímu vzájemnému finále.
NEW YORK/PRAHA - Dělí je od sebe 11 let, ale oba překypují energií a sebevědomím. Jsou ve vrcholné formě a jejich nadcházející duel je považovaný za předčasné finále i zápas generací. Hewitt zastupuje sebevědomé mladíky, Agassi zvolna se loučící legendy. Jak zápas dopadne si většina expertů netroufá odhadnout. Američan zatím v turnaji ztratil jediný set, Australan hrál o dvě sady navíc. "Bude to skvělá a hodně dlouhá bitva," nechal se slyšet legendární John McEnroe, ani on ale nechtěl tipovat vítěze.
</TEXT>
<HEADING>
Fandit se bude jednoznačně Agassimu
</HEADING>
<TEXT>
Jisté je tak zatím jediné: přeplněné hlediště bude stát jednoznačně na Agassiho straně. Andre je po nedávném sňatku se Steffi Grafovou a následném narození syna Jadena Gila na vrcholu popularity, Hewitta naopak americké noviny často nazývají "rozmazleným spratkem". "Bude to zápas na ostří nože. Přesně takové mají lidé rádi. Musím předvést to nejlepší, co umím, a ani pak není jisté, jestli Andreho porazím. I přes svůj věk je ve skvělé kondici," pravil s uznáním Hewitt poté, co ve čtvrtfinále zdolal Maročana Ela Aynaouího 6:1, 7:6 (8:6), 4:6, 6:2. Agassi si zase poradil s běloruským dlouhánem Maxem Mirným. Skvěle servírující obr sice Američanovi vzal zatím jediný set na turnaji, ale na víc nestačil. "Andre hraje skvěle. Nechci předvídat, ale je na nejlepší cestě turnaj vyhrát," řekl Mirnyj. Bilance ze vzájemných zápasů ale mluví pro Hewitta (4:2). Australan byl navíc úspěšnější v obou letošních duelech. Ve finále turnaje v San Jose dokonce odvrátil dva Agassiho mečboly. "To že se stalo? Na ten zápas si vůbec nepamatuji," vtipkoval včera Agassi poté, co mu novináři tento zápas připomínali, ale vzápětí vážněji dodal: "Je to pro mě možná jedna z posledních šancí vyhrát grandslamový turnaj. Udělám všechno proto, abych ji nepromarnil."
</TEXT>
<HEADING>
Mauresmová chce ukončit nadvládu sester
</HEADING>
<TEXT>
Ve dvouhře žen se podle plánu schyluje k dalšímu finále sester Sereny a Venus Williamsových. Serena si účast mezi poslední čtyřkou zajistila již ve středu, Venus ji napodobila o den později. S Monikou Selešovou, bývalou světovou jedničkou, neměla obhájkyně titulu žádné slitování a porazila jí 6:2, 6:3. "Nevěděla jsem, co na ni hrát. Za celý zápas jsem měla snad jeden jediný brejkbol," povzdychla si Selešová. "Mám dobrý pocit, když vím, že dokážu hrát tak dobře i proti hráčce, jakou je Monica," těšila se naopak Venus, kterou nyní čeká zápas s Francouzkou Mauresmovou. Ta ve čtvrtfinále překvapivě porazila Capriatiovou a hýří sebevědomím. "Myslím, že už nikoho nebaví dívat se na finále sester Williamsových. Asi s tím něco udělám," prohlásila. Odpověď Venus byla stručná a jasná: "Jsem připravená."
ANDRÉ AGASSI versus LLEYTON HEWITT
</TEXT>
</DOC>
<DOC>
<DOCID>LN-20020906104</DOCID>
<DOCNO>LN-20020906104</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Policisté státnímu zastupitelství včas nedodali materiály k případu ředitele České televize Jiřího Balvína. Nesplnění pokynu žalobkyně Městského státního zastupitelství v Praze odůvodnili povodněmi. "Ve čtvrtek státní zástupkyně dostala od policie spis. Chybí v něm vyjádření, která požadovala," sdělil mluvčí státního zastupitelství Martin Omelka. Pro další rozhodnutí žalobkyně potřebuje především zprávu Úřadu na ochranu hospodářské soutěže, jejíž vypracování se prý zdrželo kvůli záplavám. "Poté prostuduje spis a rozhodne, jak se bude dál postupovat," uvedl mluvčí. Státní zástupkyně koncem června zrušila trestní stíhání Balvína pro dva hospodářské trestné činy. Oba souvisely s nákupem přenosového vozu za 75,5 milionu korun a s pokutou 2,5 milionu vzniklou nesplácením částky. Na rozhodnutí žalobkyně závisí, zda bude proti řediteli ČT znovu zahájeno trestní stíhání, či nikoli.
</TEXT>
</DOC>
<DOC>
<DOCID>LN-20020906105</DOCID>
<DOCNO>LN-20020906105</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Prezident s nekomunistickou minulostí - v roce 1989 to byla podmínka, nyní nejde o nezbytnost. Mezi pravděpodobnými kandidáty na prezidenta jsou někdejší komunisté a nestraníci zastoupeni rovným dílem. "Rudou knížku" v 60. letech vlastnili oba předsedové: předseda Senátu Petr Pithart byl členem KSČ od roku 1960 do roku 1968, bývalý předseda vlády Miloš Zeman byl komunistou v letech 1968 až 1970. Petr Pithart se však komunistické nálepky zbavil již v disentu. Miloš Zeman udělal to samé při budování ČSSD po listopadu 1989. Spolupráci s komunisty na vládní úrovni však sociálním demokratům definitivně zakázal až Bohumínský sjezd v polovině devadesátých let. S komunistickou stranou si naopak nikdy nezadali oba bývalí ministři spravedlnosti. Nynější ochránce veřejných práv Otakar Motejl a současný první náměstek ministra spravedlnosti Jaroslav Bureš do strany nevstoupili ani v době svého angažmá v jednobarevné vládě sociální demokracie. Otakar Motejl navíc za minulého režimu působil jako obhájce chartistů.
</TEXT>
</DOC>
<DOC>
<DOCID>LN-20020906106</DOCID>
<DOCNO>LN-20020906106</DOCNO>
<DATE>09/06/02</DATE>
<GEOGRAPHY>PŘEHÝŠOV</GEOGRAPHY>
<TEXT>
Obec Přehýšov na Plzeňsku zatopila po včerejším vydatném dešti znovu voda. Ves s necelou tisícovkou obyvatel byla od začátku srpna již počtvrté pod vodou. Tentokrát však zůstala jen ve dvorech a garážích a nezatopila obytné části. "Voda stéká z polí do vsi. Naštěstí se nám podařilo po předcházejících záplavách vykopat strouhu, která vodu odvádí mimo obec. Jinak by se dostala určitě zase do domů," řekla starostka Eva Kohoutová. Při minulém přívalovém dešti před dvěma týdny voda zatopila 13 sklepů a obytné části tří domů. Několik jednotek profesionálních i dobrovolných hasičů ještě odčerpává vodu z požární nádrže na návsi, aby z ní voda nepřetekla. Náves je částečně zaplavená. Déšť se včera přehnal Plzeňským krajem. Podle krajského mluvčího hasičů Františka Vaška však v jiných místech zasahovali hasiči jen ojediněle.
</TEXT>
</DOC>
<DOC>
<DOCID>LN-20020906107</DOCID>
<DOCNO>LN-20020906107</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
K šesti letům vězení byl odsouzen Ondřej Manole z Domažlicka za znásilnění vlastní čtrnáctileté dcery. V odvolacím řízení o tom včera rozhodl Vrchní soud v Praze. Potvrdil výši trestu, kterou vyměřil plzeňský krajský soud loni v prosinci. Ze znásilnění dívky byl obžalován i Manoleho bratr Miroslav. Za pohlavní zneužívání dostal dvouletý podmíněný trest se zkušební dobou na čtyři roky. Čtyřiačtyřicetiletý dívčin otec byl odsouzen i za soulož mezi příbuznými a oba muži také za ohrožování mravní výchovy mládeže. Podle verdiktu se otec pokusil o pohlavní styk s dcerou v červnu 1999 v jejich domě. O měsíc později ji znásilnil v kukuřičném poli nedaleko Mutěnína na Domažlicku. Obžalovaný vinu popřel a tvrdil, že si dívka vše vymyslela. Při hlavním líčení otec i dcera odmítli vypovídat. Soud měl však k dispozici mnoho důkazů. Šlo především o usvědčující výpověď, kterou dívka nahrála na kazetu. Poté podala trestní oznámení a utekla z domova. Soud výpovědi poškozené uvěřil. Její věrohodnost podporoval i znalecký posudek. Dívka je v dětském diagnostickém ústavu. Odsouzený zvažuje možnost podat dovolání k Nejvyššímu soudu.
</TEXT>
</DOC>
<DOC>
<DOCID>LN-20020906108</DOCID>
<DOCNO>LN-20020906108</DOCNO>
<DATE>09/06/02</DATE>
<TEXT>
NOVÝ JIČÍN - Okresní soud v Novém Jičíně včera zprostil obžaloby dva policisty podezřelé z krádeže několika automobilových disků. Jedenatřicetiletý David Reček a jeho o tři roky starší kolega Milan Košař loni v červnu hlídali náklad havarovaného kamionu, který disky převážel. Podle obžaloby jich několik naložili do služebního vozu a odvezli. Soudce Jaromír Pšenica včera uvedl, že nebylo prokázáno, že by se trestný čin vůbec stal. "Soud nemá nezvratné důkazy prokazující vinu," řekl Pšenica. Poukázal na skutečnost, že výpovědi svědků, které hovořily v neprospěch obžalovaných, nebyly zcela věrohodné. Svědci včera vypověděli, že si v době nehody u policistů nevšimli žádného podezřelého chování. Nadřízený obou obviněných uvedl, že policisté patřili k nejlepším pracovníkům na oddělení. Obhájce sdělil, že Reček se před údajnou krádeží setkal s manželkou jednoho ze svědků. Podle obhájce je muž žárlivý, a také proto mohl svědčit proti policistovi. Oba policisté byli po obvinění z krádeže, zneužívání pravomoci veřejného činitele a porušení služební povinnosti postaveni mimo službu. Reček od policie odešel úplně a vrátit už se nechce. Košař věří, že po skončení procesu se bude moci do služby opět vrátit.
</TEXT>
</DOC>
<DOC>
<DOCID>LN-20020906109</DOCID>
<DOCNO>LN-20020906109</DOCNO>
<DATE>09/06/02</DATE>
<GEOGRAPHY>ZLÍN</GEOGRAPHY>
<TEXT>
Zlínský kraj neustává v zasílání humanitární pomoci do oblastí postižených záplavami. Občané Otrokovic již 11 zaplaveným obcím poslali 117 tisíc korun. Otrokovická radnice tento týden uvolnila z rozpočtu na humanitární pomoc dalších 250 tisíc. "Jsme rádi, že můžeme pomoc poslat tam, odkud k nám přicházela při povodních v roce 1997, kdy u nás voda zatopila téměř 1100 obydlí," řekl starosta Stanislav Mišák. Otrokovičtí poslali do Čech také hasiče a vysoušeče a další praktické věci za 170 tisíc korun. Rada města nabídla rovněž ubytování postiženým rodinám v šesti městských bytech a dvou garsoniérách v sociálním zařízení Senior. Zlínští novináři zase finančně podpoří mladou rodinu Karla a Romany Urbanových s tříměsíční dcerou Terezkou z Veselí nad Lužnicí na Táborsku. "Vzali si na opravu domku půjčku 650 tisíc korun a nyní je určen k demolici. Nevzdali se však a začnou stavět znova," sdělila předsedkyně zlínské novinářské organizace Jana Bubeníková.
</TEXT>
</DOC>
<DOC>
<DOCID>LN-20020906110</DOCID>
<DOCNO>LN-20020906110</DOCNO>
<DATE>09/06/02</DATE>
<TEXT>
HRADEC KRÁLOVÉ - Tělo pohřešované osmnáctileté dívky z Rychnovska našla v noci na včerejšek policie u obce Čermná v okrese Rychnov nad Kněžnou. Studentku podle policie zavraždil devětadvacetiletý mladík, který byl ve středu zadržen. Muž se k činu doznal a označil místo, kam její tělo ukryl. "Tělo dívky bylo ukryto v lesním porostu, jak popsal. Je zřejmé, že byla zavražděna. Příčiny její smrti určí pitva," řekla mluvčí východočeské policie Iva Marková. Po studentce pátrala policie od 17. srpna. Rozsáhlé pátrání v terénu bylo bezvýsledné. Vedle možnosti, že dívka odešla z domu, prověřovala policie i eventualitu, že se stala obětí násilného trestného činu. "V této souvislosti jsme předvedli jejího známého, který se k vraždě přiznal. Dnes bude obviněn z trestného činu vraždy, za kterou může být soudem potrestán až 15 lety vězení," uvedla včera mluvčí. Motivem jeho činu byly podle prvních výslechů neshody mezi oběma mladými lidmi.
</TEXT>
</DOC>
<DOC>
<DOCID>LN-20020906111</DOCID>
<DOCNO>LN-20020906111</DOCNO>
<DATE>09/06/02</DATE>
<GEOGRAPHY>ELBA</GEOGRAPHY>
<TEXT>
Místní úřady na italském ostrově Elba požádaly vládu, aby zde vyhlásila stav nouze poté, co ostrov postihly vydatné deště. Tisícovka lidí ze zdejších kempů musela být evakuována. Mezi postiženými byli i čeští občané. Vyplavení turisté strávili noc v místní škole. Předtím přívaly vody a bahna smetly některé jejich stany a automobily do moře, což potvrdil i představitel elbských záchranářů Gianmario Gentini. Včera ráno se však počasí zlepšilo a mnozí turisté se vrátili do kempu. Bouře provázené lijáky zasáhly nejen Elbu, ale i oblasti Piemont a Val d'Aosta. Kroupy poškodily také vinice poblíže Turína.
</TEXT>
</DOC>
<DOC>
<DOCID>LN-20020906112</DOCID>
<DOCNO>LN-20020906112</DOCNO>
<DATE>09/06/02</DATE>
<TEXT>
Luboš Měkota je novým generálním ředitelem a. s. Mostecká uhelná společnost. Ve funkci vystřídal Antonína Koláčka, který byl jmenován generálním ředitelem a. s. Appian Group, holdingové centrály pro řízení aktivit skupiny Appian Group v ČR. Cílem změny je zefektivnit řízení skupiny Appian Group, která je prostřednictvím švýcarské Investenergy SA majoritním vlastníkem MUS. Skupina Appian Group usiluje o vybudování středoevropského palivoenergetického komplexu na bázi klasické energetiky. Podnikatelské záměry skupiny předpokládají restrukturalizaci a postupnou integraci hnědouhelných společností s cílem udržet dlouhodobou nákladovou konkurenceschopnost českého hnědého uhlí na evropských trzích.
</TEXT>
</DOC>
<DOC>
<DOCID>LN-20020906113</DOCID>
<DOCNO>LN-20020906113</DOCNO>
<DATE>09/06/02</DATE>
<GEOGRAPHY>PRAHA</GEOGRAPHY>
<TEXT>
Čeští skokani na lyžích se z rozhodnutí rady úseku kvůli slabé výkonnosti nezúčastní dvou závodů letní Grand Prix v Lahti. Trenér Pavel Mikeska chtěl, aby jeho svěřenci ve Finsku skákali, ale musel se podvolit verdiktu funkcionářů. Sedm reprezentantů Jakub Janda, Michal Doležal, Jakub Jiroutek, Jiří Parma, Pavel Fízek, Jan Mazoch a Jan Matura odjede po domácí přípravě trénovat do Stamsu a čtyři z nich nastoupí na poslední díl letní skokanské série za týden v Innsbrucku. "Víceméně šlo o výkonnostní důvody," vysvětlil rozhodnutí skokanské rady sportovní ředitel disciplíny Luděk Matura. "Výsledky v letních závodech Světového poháru nebyly dobré."
</TEXT>
</DOC>
<DOC>
<DOCID>LN-20020906114</DOCID>
<DOCNO>LN-20020906114</DOCNO>
<DATE>09/06/02</DATE>
<GEOGRAPHY>ZLÍN</GEOGRAPHY>
<TEXT>
Lhůta mu vypršela a on zůstává. Jediná posila hokejové reprezentace z NHL Karel Rachůnek odehraje celý zlínský turnaj. S koučem Lenerem měl dohodu: pokud se se svou Ottawou nedohodne na smlouvě do středečního odpoledne, zůstane u národního týmu. "Už jsem docela rád, že se situace vyřešila," oddechl si třiadvacetiletý bek, jenž je už prý blízko podpisu se zámořským klubem. "Problém je již jen s délkou smlouvy. Já chci kratší, než nabízejí," nechce se poutat talent s velkou budoucností, jenž může za pár let podepsat ještě lukrativnější smlouvu. Včera si ve Zlíně, kde vyrostl, odbyl druhý zápas za národní tým. "Zatím je to tu skvělé," libuje si a hází za hlavu starosti, zda mu nemůže váhání s podpisem uškodit v NHL. Ani netuší, zda Ottawa ví, že v dnešních dnech reprezentuje Česko. "Nechávám to na agentovi," tvrdí. Právě agenta před dvěma týdny vyměnil, angažoval Mikea Gandlera (zastupuje např. Patrika Eliáše či Alexeje Jašina) a jednání se Senators se hnula kupředu. "Teď na to však nemyslím," tvrdí přesvědčivě, "přednější je momentálně reprezentace. Vždyť kemp nám v NHL začíná až 11. září a budu mít alespoň před ostatními herní náskok."
</TEXT>
</DOC>
</CZE>