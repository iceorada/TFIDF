<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020503001</DOCID>
<DOCNO>LN-20020503001</DOCNO>
<DATE>05/03/02</DATE>
<TITLE>
Těsně, ale přece uhájili zastánci povinného členství v profesních komorách toto výsadní právo. Otázka zní, na jak dlouho?
</TITLE>
<GEOGRAPHY>PRAHA</GEOGRAPHY>
<TEXT>
Vedení všech tří profesních komor ve zdravotnictví - lékařské, lékárnické a stomatologické - si může oddychnout. Sněmovna včera po bouřlivé diskusi a poměrně těsném hlasování odmítla návrh poslance Marka Bendy na zrušení povinného členství v těchto organizacích. Pro změnu statutu členství se vyslovilo 73 ze 161 přítomných poslanců. K prosazení návrhu, jenž vyvolal velké emoce a odmítavou až hysterickou reakci dotčených komor, především prezidenta České lékařské komory Davida Ratha, tedy chybělo osm hlasů. Bendu podpořili nejen téměř všichni poslanci ODS, ale sedm unionistů, šest lidovců, tři členové ČSSD a komunista Dalibor Matulka. Především zástupci stran Koalice tak hlasovali proti přání šéfů svých stran, kteří už v pondělí pokus změnit klíčový princip fungování komor odmítli. Souběžně s jednáním sněmovny rozebíralo vzniklou situaci i předsednictvo ČLK. Vedení lékařské komory v reakci na výsledek hlasování ustoupilo od svých konfrontačních postojů vůči ODS a Václavu Klausovi. "Na tento útok ODS vůči komorám asi jen těžko zapomeneme, ale celoplošnou mediální kampaň momentálně už nepovažujeme za prioritní," tlumočil stanovisko představitelů ČLK její mluvčí Pavel Kubíček. Rath přitom původně zrušení odvetných opatření vůči ODS a Klausovi podmiňoval úplným stažením Bendova návrhu a omluvou. V opačném případě sliboval rozpoutání reklamní kampaně s heslem "Volte Václava Klause, volíte Klementa Gottwalda" jako reminiscenci na zrušení komor komunisty po únorovém převratu v roce 1948. Podle Kubíčka by se ale tato akce po rozhodnutí sněmovny zřejmě nesetkala mezi lékaři s pochopením. Komora ruší i další plánované akce, například přeposílání stížností pacientů přímo Klausovi či hrozbu výstražné stávky. "Formu postupu proti ODS ponecháme na každém lékaři individuálně."
Lékařská komora se stala terčem kritiky zákonodárců i veřejnosti za to, že špatně vykonává své povinnosti. Pod vedením Ratha se v očích svých kritiků příliš věnuje věcem příslušejícím odborům a málo dbá na kontrolní a vzdělávací činnost. Výsledkem nespokojenosti je alespoň dílčí Bendův úspěch. Poslanci mu totiž jako jediný odsouhlasili pozměňovací návrh, který komorám v podstatě zakazuje hájit hospodářské a sociální zájmy svých členů. Úkolem komor je podle názoru sněmovny zasazovat se o zájmy profesní. Vítězství Ratha a spol. v otázce povinného členství je také zřejmě jen dočasné. Značná část především pravicových zákonodárců se totiž domnívá, že tato forma členství je přežitá a z pohledu svobody podnikání nesmyslná. Několik Bendových oponentů také změnu zákona o komorách nepodpořilo jen proto, že byla nestandardně skryta do projednávání zákona o transplantacích. Především poslanci ODS se netajili názorem, že se pokusí příslušnou novelu zákona o komorách prosadit po volbách. V otázce zachování povinného členství nejsou jednotní ani sami lékaři. Za jeho zrušení se vyslovil například bývalý prezident ČLK Bohuslav Svoboda. "Už při obnovení komory se hovořilo o tom, že povinné členství bude záležitostí tak na pět až osm let, a pak jej komora sama zruší," uvedl. Rovněž z prosincového průzkumu agentury INRES-SONES vyplynulo, že nadpoloviční většina dotázaných lékařů by si přála být této povinnosti zbavena. Části lékařů se také nelíbí způsob, jakým Rath na Bendův návrh zareagoval. "Reakci prezidenta ČLK považujeme za velmi nešťastnou, zcela neadekvátní a kontraproduktivní," prohlásil například předseda Skalpelu soukromých lékařů Jaroslav Henzl. Podle Svobody by zpolitizování kauzy mohlo Ratha na příštím sjezdu stát křeslo prezidenta ČLK.
</TEXT>
</DOC>
<DOC>
<DOCID>LN-20020503002</DOCID>
<DOCNO>LN-20020503002</DOCNO>
<DATE>05/03/02</DATE>
<TITLE>
PRAHA/WASHINGTON - Informace českých úřadů o schůzce jednoho z atentátníků z 11. září Muhammada Atty s iráckým agentem al-Aním v Praze dostala další ránu. Dvě prestižní západní média totiž zpochybnila, že by k setkání vůbec došlo. Odvolávají se přitom na "nejmenované americké činitele". Ministr vnitra Stanislav Gross ale trvá na tom, že ke schůzce došlo. "Věřím více české kontrarozvědce než novinářům. Čerpám z informací BIS a nemám důvod jí nevěřit," řekl včera. Teorii o tzv. irácké stopě, která měla dokazovat spojení mezi iráckým diktátorem Saddámem Husajnem a Al Kajdou, napadl nejprve americký týdeník Newsweek. Ten označil zprávu o schůzce za "blamáž českých zpravodajců". Agentuře Reuters pak v noci na včerejšek sdělil další nejmenovaný představitel USA, že úřady nemají o schůzce žádné důkazy.
</TITLE>
<TEXT>
Ministr Gross zpochybňujícím článkům v prestižních západních médiích příliš nedůvěřuje. Přesto si včera u šéfa BIS Jiřího Růžka ověřoval, zda čeští zpravodajci nemají nějaké nové informace, které by schůzku popíraly. "Odpověď zněla, že nikoli. Tím je pro mne tato věc uzavřená, víc k tomu nemohu dodat," řekl Gross. Podobného mínění je i šéf parlamentní komise pro kontrolu BIS Jan Klas. "Věřím informacím, které mi dala BIS k dispozici. Podobná tvrzení tisku, i když tak renomovaného, jako je Newsweek, bych bral s rezervou," uvedl Klas. Přesto se chce s šéfem BIS Růžkem, jenž včera články odmítl komentovat, sejít a na toto téma s ním hovořit. Nevyloučil dokonce, že by poté mohli kontaktovat americkou stranu. Podle agentury Reuters i časopisu Newsweek je však rovnice jasná americké úřady nemají o schůzce důkazy, tudíž se neodehrála. Nejmenovaný zdroj z Washingtonu pak pro Reuters označil informace české zpravodajské služby jako spekulace. "Nemáme žádné důkazy o tom, že se (Atta) v dubnu 2001 s al-Aním sešel, jak o tom předtím spekulovali Češi. Neexistují žádné důkazy, že tehdy Atta opustil Spojené státy nebo že by se do Spojených států vrátil," řekl americký činitel. Newsweek pak navíc přišel s vysvětlením, proč žádný z představitelů USA dosud nahlas nezpochybnil schůzku Atty s al Aním. Na teorii, podle níž teroristy podporuje irácký diktátor Saddám Husajn, totiž "vsadila celá řada protiiráckých jestřábů v Bushově administrativě".
Co všechno zaznělo k pobytu Muhammada Atty v Praze
Na začátku byla zpráva amerického listu Los Angeles Times z 19. září 2001. Podle ní se Egypťan Muhammad Atta (vpravo), jeden z pachatelů útoku na Světové obchodní centrum v New Yorku, objevil několik měsíců před činem v Praze.
Kolikrát se terorista v Praze objevil a s kým se tu sešel?
Už osmý měsíc odměřují čeští politici odpověď na tuto otázku jako na lékárnických vahách. "Muhammad Atta v Praze byl v červnu 2000, ale ne déle než jeden den."
20. září 2001, ministr vnitra Stanislav Gross
"Jeden den. Nikdy předtím ani nikdy potom už Atta v Praze nebyl."
27. září 2001, premiér Miloš Zeman
"V Praze byl maximálně dvakrát - v červnu 2000 a letos na jaře."
20. října 2001, policejní prezident Jiří Kolář
Schůzka s iráckým agentem...
"Atta se s al-Aním setkal pár týdnů před 22. dubnem, kdy byl al-Aní vyhoštěn (z Česka)."
26. říjen 2001, Stanislav Gross
</TEXT>
<HEADING>
Plánování útoku na Svobodnou Evropu...
</HEADING>
<TEXT>
"Operace připravované Iráčanem se netýkaly 11. září, týkaly se jiného objektu, který nechci blíže specifikovat. Kdo má lepší analytický mozek, tak zjistí, jaký objekt by mohl být, třeba v Praze."
</TEXT>
<HEADING>
28. října 2001, Stanislav Gross
</HEADING>
<TEXT>
"Muhammad Atta kontaktoval iráckého agenta, ne aby připravil teroristický útok na Světové centrum, ale aby připravil teroristický útok na Svobodnou Evropu."
</TEXT>
<HEADING>
9. listopadu 2001, Miloš Zeman
</HEADING>
<TEXT>
"Jde jen o jednu z hypotéz tajných služeb. České úřady nemají informace, že by Atta jednal s iráckým důstojníkem o útoku na New York. Z toho vyvozuji, že mohli jednat o útoku na Svobodnou Evropu."
...o několik hodin později, 9. listopadu, Miloš Zeman
"O čem spolu Atta a důstojník irácké rozvědky skutečně hovořili, není známo. Žádný záznam nebyl pořízen."
2. prosince 2001, prezident Václav Havel
Atta? To ví BIS...
"Trváme na tom, že Atta se s iráckým agentem sešel. Vycházím z informací BIS."
15. prosince 2001, Stanislav Gross
FOTO: LN, AP // KOLÁŽ ŠIMON / LN
</TEXT>
</DOC>
<DOC>
<DOCID>LN-20020503003</DOCID>
<DOCNO>LN-20020503003</DOCNO>
<DATE>05/03/02</DATE>
<TITLE>
Včera Poslanecká sněmovna schválila zákon o darování, odběrech a transplantacích orgánů a tkání. Základní filozofická otázka, komu patří mrtvé lidské tělo či kdo se k nakládání s ním smí vyjádřit, zůstala ve vládní předloze i v pozměňovacích návrzích poslanců nedořešena. Její rozluštění se zastavilo uprostřed mezi vyspělým světem a komunistickým právem. Od vzniku transplantační medicíny mají západní země na rozdíl od nás jasno v tom, že bez souhlasu zemřelé osoby či zástupného souhlasu její rodiny nelze odnímat orgány a tkáně nejen za účelem transplantace, ale ani s žádným jiným cílem (výuka, výzkum). A dokonce nesmí proběhnout ani pitva, pokud ji z úzce vymezených důvodů nenařídí státní zástupce nebo soudce.
</TITLE>
<TEXT>
Základ tohoto filozofického a právního přístupu tvoří názor, že transplantace (byť mohou zachránit či prodloužit lidský život) bez souhlasu zesnulého by nebyly darem, šlo by o zcizení. A v případě neodsouhlasené pitvy o porušení integrity lidské bytosti, o neúctu k jejímu hodnotovému či náboženskému založení. Ve vyspělých státech proběhla dílčí diskuse k tomu, zda rodina vůbec smí zastoupit názor svého člena, pokud se z nějakého důvodu k pitvě či dárcovství nevyjádří. Některé státy se přiklonily k tomu, že ani rodina nesmí bez písemného zmocnění rozhodnout mrtvý je zcela nedotknutelný. Jiné vyspělé země dovolily rodině zástupné vyjádření se zdůrazněním její povinnosti dodržet osobní přesvědčení zemřelého. Vychází se z toho, že člověk vždy nestihne uspořádat své záležitosti před odchodem na onen svět a rodina zpravidla zná názory svých členů.
</TEXT>
<HEADING>
Lidé jako náhradní díly
</HEADING>
<TEXT>
Čeští politici si otázku, zda lze odnětí části lidského těla bez svolení zesnulého či jeho rodiny vůbec nazvat darem, bohužel příliš nekladou. Degradují tak lidské bytosti na náhradní součástky. Přitom je nenapadne, že pokud by třeba soused v ulici pošilhával po našem autě, musel by nás požádat o svolení, aby ho mohl rozebrat na kusy a vyspravit si jimi vlastní vůz. Jinak by šlo o zcizení, nikoli o dobrovolný dar. Na tom nic nezmění sebeušlechtilejší argumenty o léčebném přínosu pro nemocné čekající na možnost transplantace. Pokud bychom přistoupili na filozofii, že mrtvé lidské tělo si žádné zvláštní ohledy nezaslouží, popřeli bychom tak hodnotový žebříček celého předchozího života jedinců, kteří se během svého žití k dárcovství z nějakého důvodu nevyjádří, a přesto si pro případ smrti odnímání částí svého těla nepřejí. Museli bychom z transplantačního zákona také vyškrtnout slovo "darování" - nebylo by pravdivé. Vybřednout z komunistických norem, které před právem jedince a jeho rodiny vždy preferovaly "právo instituce" (ve skutečnosti šlo o zvůli prokádrovaných vedoucích pracovníků), není jednoduché. Že to ale jde, to prokázaly některé bývalé sovětské republiky (např. Litva), jež do svých transplantačních zákonů už vtělily zákaz odnímání orgánů a tkání bez darovacího rozhodnutí zemřelého či jeho blízkých. Je politováníhodné, že ministerstvo zdravotnictví ponechává naši veřejnost bez informací a do důvodové zprávy k novému zákonu začlenilo i některá nepravdivá tvrzení. Týká se to mj. (ne)kompatibility nyní parlamentem projednávané normy s mezinárodními konvencemi o základních právech a svobodách. Parlamentem schválený návrh transplantačního zákona má mnoho dalších nedostatků. Chybí zvláště veřejná kontrola v podobě správní rady při koordinačním středisku transplantací s účastí občanů. Chybí povinnost státu provádět ve zdravotnických zařízeních průběžné a předem neohlášené kontroly. Není vyřešena možnost, aby se čekatelé na transplantace, jež nemocnice nezařadí na seznam či je posune na nevýhodné místo, odvolali k nezávislému orgánu. Pro veřejnost nejsou zajištěny objektivní informace, mj. o míře (ne)spolehlivosti metod ověření smrti pacienta, o nichž se na mezinárodní úrovni velmi živě diskutuje.
Čeští politici si otázku, zda lze odnětí části lidského těla bez svolení zesnulého či jeho rodiny vůbec nazvat darem, bohužel příliš nekladou. Degradují tak lidské bytosti na náhradní součástky. Přitom je nenapadne, že pokud by třeba soused v ulici pošilhával po našem autě, musel by nás požádat o svolení, aby ho mohl rozebrat na kusy a vyspravit si jimi vlastní vůz. Jinak by šlo o zcizení, nikoli o dobrovolný dar. Na tom nic nezmění sebeušlechtilejší argumenty o léčebném přínosu pro nemocné čekající na možnost transplantace. Pokud bychom přistoupili na filozofii, že mrtvé lidské tělo si žádné zvláštní ohledy nezaslouží, popřeli bychom tak hodnotový žebříček celého předchozího života jedinců, kteří se během svého žití k dárcovství z nějakého důvodu nevyjádří, a přesto si pro případ smrti odnímání částí svého těla nepřejí. Museli bychom z transplantačního zákona také vyškrtnout slovo "darování" - nebylo by pravdivé. Vybřednout z komunistických norem, které před právem jedince a jeho rodiny vždy preferovaly "právo instituce" (ve skutečnosti šlo o zvůli prokádrovaných vedoucích pracovníků), není jednoduché. Že to ale jde, to prokázaly některé bývalé sovětské republiky (např. Litva), jež do svých transplantačních zákonů už vtělily zákaz odnímání orgánů a tkání bez darovacího rozhodnutí zemřelého či jeho blízkých. Je politováníhodné, že ministerstvo zdravotnictví ponechává naši veřejnost bez informací a do důvodové zprávy k novému zákonu začlenilo i některá nepravdivá tvrzení. Týká se to mj. (ne)kompatibility nyní parlamentem projednávané normy s mezinárodními konvencemi o základních právech a svobodách. Parlamentem schválený návrh transplantačního zákona má mnoho dalších nedostatků. Chybí zvláště veřejná kontrola v podobě správní rady při koordinačním středisku transplantací s účastí občanů. Chybí povinnost státu provádět ve zdravotnických zařízeních průběžné a předem neohlášené kontroly. Není vyřešena možnost, aby se čekatelé na transplantace, jež nemocnice nezařadí na seznam či je posune na nevýhodné místo, odvolali k nezávislému orgánu. Pro veřejnost nejsou zajištěny objektivní informace, mj. o míře (ne)spolehlivosti metod ověření smrti pacienta, o nichž se na mezinárodní úrovni velmi živě diskutuje.
</TEXT>
</DOC>
<DOC>
<DOCID>LN-20020503004</DOCID>
<DOCNO>LN-20020503004</DOCNO>
<DATE>05/03/02</DATE>
<TEXT>
David Rath slavně pokořil Václava Klause. Co na tom, že návrh, který sněmovna zamítla, nepodal Klaus, ale Benda. Co na tom, že čtyři z pěti stran ve sněmovně deklarovaly svou vůli hlasovat proti. Pan Rath si udělal reklamu, a to byl možná účel celého jeho protiklausovského tažení. Prezident Rath se choval přesně podle logiky mediálního světa. Aby nebyl přehlédnut a přeslechnut, volil silná slova a hysterické přehánění. Všiml si ho samozřejmě každý. Velikost jeho sveřepě bojovného obrazu však úplně zastínila ty, které Rath zastupuje. Lékaři sdružení v komoře se tu mihli jen jako statisté a potenciální sponzoři politické kampaně. A s nimi bohužel - i pacienti, které svým ostrým postojem prý hodlal prezident David Rath ochránit. Za pár měsíců si budou lidé pamatovat jen to, že MUDr. Rath zachránil komoru před zánikem. Okolnosti zapadnou do říše zapomnění. V paměti uvíznou jen silná slova vyměněná mezi předsedou komory a předsedou sněmovny. A poněkud zkreslený dojem, že lékařská komora, to jsou ti, kteří se hádají s Klausem. Dobře jim tak, když si to nechají líbit.
</TEXT>
</DOC>
<DOC>
<DOCID>LN-20020503005</DOCID>
<DOCNO>LN-20020503005</DOCNO>
<DATE>05/03/02</DATE>
<TITLE>
Americký právník žaluje tři firmy, které měly vydělávat na otrocké práci
</TITLE>
<TEXT>
NEWARK, USA - Kontroverzní americký právník Edward Fagan vytáhl opět do boje. Tentokrát je jeho cílem získat odškodnění pro potomky milionů otroků zavlečených před více než 150 lety do Spojených států. Fagan podal ve středu žalobu na tři americké firmy, které údajně vydělávaly na otrocké práci. "Jde o další krok v řadě politických a právních opatření, která budou řešit problém reparací pro potomky amerických otroků," řekl Fagan. "Podobné žaloby budou v nejbližších měsících podány po celé zemi," dodal právník. Hromadná žaloba u federálního soudu ve státě New Jersey byla podána jménem černošského aktivisty Richarda Barbera. V Česku je Fagan známý především bojem proti jaderné elektrárně Temelín. Před časem vstoupil do služeb rakouských odpůrců spuštění elektrárny. Ve světě ovšem proslul spíše díky úspěšnému tažení proti švýcarským bankám a německým firmám, od nichž získal odškodnění pro oběti holocaustu a nucených prací během druhé světové války. Právě to má být precedentem pro odškodnění potomků otroků ve Spojených státech.
</TEXT>
</DOC>
<DOC>
<DOCID>LN-20020503006</DOCID>
<DOCNO>LN-20020503006</DOCNO>
<DATE>05/03/02</DATE>
<TITLE>
PRAHA - Demonstranti s obličeji zakrytými šátky, kteří demolují centrum města? Tak to už ne, řekli včera poslanci. Sněmovna dala úřadům v boji s agresivními účastníky demonstrací novou zbraň: maskování tváře během policejního zásahu proti shromáždění je přestupek, za který lze vyměřit pokutu až deset tisíc korun. A sejmout šátek musí každý, koho k tomu police vyzve. "Dokud bude shromáždění pokojné a nebude důvod, aby policie zasahovala, může být každý maskovaný," řekl včera ministr vnitra Stanislav Gross. "Ale v případě, že někdo z anonymního davu začne házet zápalné láhve nebo kameny do výloh, v tu chvíli policie začne konat a v tu chvíli je každý povinen odhalit svou tvář," dodal. Ministr připouští, že změnu pravidel pro pořádání demonstrací si vynutily události ze září 2000, kdy se do Prahy sjeli finančníci. Zasedání Mezinárodního měnového fondu se neobešlo bez střetů mezi demonstranty a policisty. Právě zahalenými tvářemi pak policie vysvětlovala, že výtržníky není schopna usvědčit.
</TITLE>
<TEXT>
Vláda původně sepsala úplně nový zákon o shromažďování, ale poslanci jej s odůvodněním, že dává příliš velké pravomoci státu, smetli ze stolu. Proto Poslanecká sněmovna nakonec jen novelizovala dvanáct let starý zákon - i proto, že letos na podzim bude v Praze summit Severoatlantické aliance a očekává se, že jej budou provázet stejně dramatické demonstrace jako před dvěma lety při setkání finančníků. Anarchisté, kteří proti zákonu od začátku protestovali, míní, že ani jeho přijetím se nic nevyřeší. "Je to další krok ztěžující pořádání shromáždění. Zákaz maskování podle mne jen dává policii další záminku k případným zásahům," míní například Petr Záras z Československé anarchistické federace. Petr Záras se pozastavuje nad tím, jak poslanci s vylepšeným zákonem spěchali, přestože první vládní verzi odmítli a pak jen narychlo "na koleně" předělávali starou normu. "Podle mého názoru je to jednoznačně kvůli tomu, aby měla policie lepší pozici pro represi proti demonstrantům na akcích proti zasedání NATO," tvrdí Záras z Československé anarchistické federace.
</TEXT>
<HEADING>
Nový zákon až po volbách
</HEADING>
<TEXT>
Domněnka je to podle všeho správná. "Po volbách se musí začít sepisovat úplně nový zákon, tenhle je jen provizorní," řekl předseda lidovců Cyril Svoboda. Nové znění zákona, které ještě čeká na souhlas senátorů a prezidenta, také slibuje, že už nebude možné na dlouhou dobu dopředu blokovat náměstí nebo prostranství. Zatímco dosud bylo možné, aby si politická strana nebo hnutí, zamluvila Staroměstské nebo Václavské náměstí v jednom termínu i na několik dopředu, podle nových paragrafů to půjde nejdříve půl roku před samotnou akcí.
Domněnka je to podle všeho správná. "Po volbách se musí začít sepisovat úplně nový zákon, tenhle je jen provizorní," řekl předseda lidovců Cyril Svoboda. Nové znění zákona, které ještě čeká na souhlas senátorů a prezidenta, také slibuje, že už nebude možné na dlouhou dobu dopředu blokovat náměstí nebo prostranství. Zatímco dosud bylo možné, aby si politická strana nebo hnutí, zamluvila Staroměstské nebo Václavské náměstí v jednom termínu i na několik dopředu, podle nových paragrafů to půjde nejdříve půl roku před samotnou akcí.
</TEXT>
</DOC>
<DOC>
<DOCID>LN-20020503007</DOCID>
<DOCNO>LN-20020503007</DOCNO>
<DATE>05/03/02</DATE>
<GEOGRAPHY>RAMALLÁH</GEOGRAPHY>
<TEXT>
Palestinský vůdce Jásir Arafat mohl včera po více než měsíci opustit své sídlo v Ramalláhu. Izraelské akce přirovnal k nacistickému tažení: město Džanín, které se stalo místem nejprudších bojů, by se podle něj mělo po vzoru obléhaného Stalingradu přejmenovat na "Džaníngrad".
</TEXT>
</DOC>
<DOC>
<DOCID>LN-20020503008</DOCID>
<DOCNO>LN-20020503008</DOCNO>
<DATE>05/03/02</DATE>
<TITLE>
Parlamentní diář Miroslava Koreckého
</TITLE>
<TEXT>
"Podlila tu kachýnku?" otázala se paní Valentýna služebné v seriálu Sňatky z rozumu a já ve svém jinošském věku pochopil, že vedle tykání a vykání existuje i onkání a onikání. Takto vyzbrojen mohl jsem o mnoho let později vstoupit do budovy českého parlamentu. Jeho jednací řád totiž ve své moudrosti praví, že "poslanec se neobrací přímo na jiné poslance a případné dotazy na ně klade prostřednictvím předsedajícího". Je to pravidlo téměř do slova opsané z regulí britského parlamentu. Tam už před pár sty let zjistili, že musí-li poslanec sdělit kolegovi, že je vůl, prostřednictvím někoho třetího, je větší naděje, že mu současně nerozbije o hlavu židli. V praxi to v britské Dolní sněmovně vypadá asi takto. I když byl předřečníkem sebevíc uražen, obrátí se poslanec na předsedajícího a jen jemu odvypráví, co má na srdci: "Pane předsedo, ctihodný gentleman XY se bohužel mýlí..." - a pak už následuje dlouhý výčet ještě vybranějších urážek, poskládaných ovšem do mírné, třetí osoby. My doma jsme sice předpis opsali, možná se i snažíme, ale výsledek je ve srovnání s britskou elegancí tak nějak česky upatlaný. Český poslanec či senátor si pouze vytvoří alibi zaklínadlem "prostřednictvím předsedajícího", ale pak obvykle mluví stejně přímo se svým protivníkem. Tak třeba naposledy poslanec Kalousek ve sporu s kolegou Koháčkem: "Prostřednictvím pana předsedajícího bych si troufl říci, že si protiřečíte, pane kolego." Jak krásně by se přitom poslouchalo: "Ctihodný kolega Koháček možná ani není takový hňup, jak lze z jeho logických vývodů usuzovat..." Nebo Jan Zahradil: "Rád bych prostřednictvím předsedajícího sdělil panu poslanci Šulákovi, že se mohu domnívat, že je tady někdo osobně i jinak zaujatý." Angličan by tu řekl: "Pane předsedající, zlodějina je odporná věc a já bych až dodnes nevěřil, že ji má tento ctihodný gentleman zapotřebí..." V některých chvílích zachází v českém parlamentu zmatené onkání tak daleko, že třeba poslanec Martínek se obrátí na předsedajícího Ivana Langra a zaperlí: "Prostřednictvím vás vám vzkazuji, že máte zakázáno vyjadřovat se k určitým věcem, natož ještě zcela nepravdivě." Snad ještě horší je to ale v Senátu. V jednom výstupu třeba senátor Žantovský postupně mluví k několika kolegům (samozřejmě "prostřednictvím předsedajícího"). Pak si vezme slovo předsedající Přemysl Sobotka a ztrápeně řekne: "Tak nejprve vzkazy od kolegy Žantovského..." - a otrocky přeříkává přítomným adresátům to, co jim před půlminutou a tváří v tvář řekl už Žantovský. Inu, jeden staletími vybroušený britský zvyk se úplně napodobit nepodařilo. Ale nezoufejme - kolébka demokracie má podobných na rozdávání. Na základě prachem zanesených svazků jednacího řádu třeba nesmí do britského parlamentu vstoupit rytíř v brnění. Poslanec, který chce během hlasování uplatnit faktickou poznámku, musí mít zase na hlavě klobouk. Jednání parlamentu se povinně přeruší, když kdokoli vykřikne "I spy strangers" (tedy zhruba: naše jednání sleduje nepřítel). A vzdálenost opozičních lavic od vládních je povinně vyměřena délkou natažené ruky s mečem plus jedním palcem navíc - aby se při hádkách snížila úmrtnost britských poslanců. V našich podmínkách by třeba bylo možné zakázat, aby si ministr vnitra vodil do sněmovny rotu podřízených v plné zbroji, schůze sněmovny by se přerušovala výkřikem "Bacha, Sudeťák!" a opozice by od vlády seděla přesně tak daleko, jak průměrný český muž dohodí plným půllitrem.
</TEXT>
</DOC>
<DOC>
<DOCID>LN-20020503009</DOCID>
<DOCNO>LN-20020503009</DOCNO>
<DATE>05/03/02</DATE>
<GEOGRAPHY>PRAHA</GEOGRAPHY>
<TEXT>
ODS a ČSSD jsou stále favority červnových voleb do sněmovny. Aktuální průzkum agentury TNS Factum pro internetový server www.ihned.cz ukázal, že občanské demokraty by nyní volilo 31,4 procenta dotázaných. Sociální demokraté se těší přízni 26 procent respondentů. Koalici KDU-ČSL a Unie svobody-DEU patří se ziskem 19,6 procenta hlasů již stabilní třetí místo. Komunisté by nyní dostali 14 procent hlasů. ODS by zvítězila v deseti krajích. Vládní ČSSD by volby vyhrála v kraji Vysočina, Moravskoslezském a Libereckém kraji. Koalice vítězí již dlouhodobě pouze v Jihomoravském kraji.
</TEXT>
</DOC>
<DOC>
<DOCID>LN-20020503010</DOCID>
<DOCNO>LN-20020503010</DOCNO>
<DATE>05/03/02</DATE>
<GEOGRAPHY>PRAHA</GEOGRAPHY>
<TEXT>
Místopředseda Republikánů Pavel Maixner podal trestní oznámení na šest svých bývalých kolegů z někdejšího SPR-RSČ. Nynější Republikány Miroslava Sládka obvinil z toho, že ho minulý týden před vysíláním předvolebního diskusního pořadu ČT Bez imunity fyzicky napadli a uráželi ho. Útočníci mu údajně poškodili oblek. Slovní výpady podle něj pokračovaly také ve studiu i po skončení pořadu. "My to považujeme za osobní vztahy jedinců a Česká televize do toho nijak nezasahuje a navíc nekomentuje půtky jednotlivých politických stran," uvedl mluvčí ČT David Jirušek. Zdůraznil však, že konflikt se odehrál převážně mimo budovu.
</TEXT>
</DOC>
<DOC>
<DOCID>LN-20020503011</DOCID>
<DOCNO>LN-20020503011</DOCNO>
<DATE>05/03/02</DATE>
<GEOGRAPHY>PRAHA</GEOGRAPHY>
<TEXT>
U pohovorů s britskými úředníky na pražském letišti Ruzyně neuspělo v dubnu 69 cestujících, což je skoro dvakrát více než v březnu. Zatím poslední, desáté kolo britských konzulárních kontrol trvalo od 9. do 21. dubna, řekla Karolína Rezková z britského velvyslanectví v Praze. Londýn se kontrolami snaží zabránit zneužívání svého azylového systému. Kontroly Britové zavádějí po dohodě s českou vládou a na základě dodatku k česko-britské konzulární dohodě z roku 1975.
</TEXT>
</DOC>
<DOC>
<DOCID>LN-20020503012</DOCID>
<DOCNO>LN-20020503012</DOCNO>
<DATE>05/03/02</DATE>
<GEOGRAPHY>CÍNOVEC</GEOGRAPHY>
<TEXT>
Česko-německý hraniční přechod Cínovec na Teplicku byl včera evakuován. Důvodem bylo nebezpečná chemická látka, která unikala z kamionu na německém parkovišti v areálu hraničního přechodu. Převážený cyklohexylamin vyrábí firma Borsodchem, Moravské chemické závody, Ostrava. Cisterna směřovala do Belgie. Látka je podle chemiků z firmy Borsodchem nebezpečná, protože je to hořlavina a žíravina. Sanaci kamionu zajišťovali němečtí hasiči a záchranáři. Dopravu z české strany odkláněli policisté přes hraniční přechody Moldava na Teplicku a Petrovice na Ústecku.
</TEXT>
</DOC>
<DOC>
<DOCID>LN-20020503013</DOCID>
<DOCNO>LN-20020503013</DOCNO>
<DATE>05/03/02</DATE>
<TITLE>
Vojenské letiště v Praze-Kbelích, kde momentálně sídlí vládní letka, se bude stěhovat. A to i přesto, že jeho modernizace stála stovky milionů korun.
</TITLE>
<GEOGRAPHY>PRAHA</GEOGRAPHY>
<TEXT>
Jediná armádní letecká základna na území hlavního města Prahy bude zrušena. Vojenské dopravní letectvo, které momentálně provozuje takzvanou vládní letku, by se totiž mělo podle připravované reformy ozbrojených sil přestěhovat z pražských Kbel do Pardubic. Stovky milionů korun, které armáda v uplynulých letech do modernizace a rekonstrukce kbelského letiště investovala, tak zřejmě vyletí oknem.
</TEXT>
<HEADING>
Praha, nebo Pardubice?
</HEADING>
<TEXT>
O budoucím umístění armádních dopravních speciálů a letadel vládní letky ještě definitivně rozhodnuto nebylo. V úvahu připadá kromě pardubické letecké základny ještě letiště v Praze-Ruzyni. "Stěhování se každopádně uskuteční," potvrdil vládní zmocněnec pro reformu armády Jaroslav Škopek. "V reformě počítáme s tím, že dopravní letectvo bude umístěno na letecké základně v Pardubicích. Já osobně bych ho rád viděl někde na mezinárodním letišti Ruzyně, někde stranou. Tak je to třeba v Bruselu, Frankfurtu nebo jiných velkých městech," dodal Škopek. Armáda již nyní starou část letiště v Ruzyni využívá, její dva letouny Tu-154 jsou totiž na kbelské přistávací dráhy příliš velké. I tři velkokapacitní letouny Antonov An-70, které by vojáci měli dostat v rámci deblokace ruského dluhu, by musely využívat přistávacích ploch na ruzyňském letišti. Ministerská letadla vládní letky na Ruzyni v minulosti sídlila, na armádní základnu do Kbel se přestěhovala až před čtyřmi lety. Vojáci pak začali poněkud zanedbané letiště vylepšovat, rekonstruovat a vybavovat moderními přístroji. V letech 1995 až 2000 do Kbel investovali z rozpočtu resortu obrany minimálně 300 milionů korun. Do této částky ale samozřejmě není započítán běžný provoz základny. V říjnu 1998 byl v Kbelích otevřen nový supermoderní odbavovací terminál, rekonstrukce bývalého hangáru stála 150 milionů korun. Velkolepé akce se zúčastnili dva tehdejší ministři Zemanovy vlády - Egon Lánský a Vladimír Vetchý. Modernizace vojenského letiště odpovídala podle vojáků normám Mezinárodní organizace pro civilní letectví (ICAO). "Jsme první zemí ze států bývalé Varšavské smlouvy, která splnila základní požadavek na bezpečnost a kompatibilitu letového provozu podle standardů Severoatlantické aliance a norem ICAO," chlubil se při zprovoznění kbelského terminálu tehdejší vrchní velitel vzdušných sil Ladislav Klíma.
O budoucím umístění armádních dopravních speciálů a letadel vládní letky ještě definitivně rozhodnuto nebylo. V úvahu připadá kromě pardubické letecké základny ještě letiště v Praze-Ruzyni. "Stěhování se každopádně uskuteční," potvrdil vládní zmocněnec pro reformu armády Jaroslav Škopek. "V reformě počítáme s tím, že dopravní letectvo bude umístěno na letecké základně v Pardubicích. Já osobně bych ho rád viděl někde na mezinárodním letišti Ruzyně, někde stranou. Tak je to třeba v Bruselu, Frankfurtu nebo jiných velkých městech," dodal Škopek. Armáda již nyní starou část letiště v Ruzyni využívá, její dva letouny Tu-154 jsou totiž na kbelské přistávací dráhy příliš velké. I tři velkokapacitní letouny Antonov An-70, které by vojáci měli dostat v rámci deblokace ruského dluhu, by musely využívat přistávacích ploch na ruzyňském letišti. Ministerská letadla vládní letky na Ruzyni v minulosti sídlila, na armádní základnu do Kbel se přestěhovala až před čtyřmi lety. Vojáci pak začali poněkud zanedbané letiště vylepšovat, rekonstruovat a vybavovat moderními přístroji. V letech 1995 až 2000 do Kbel investovali z rozpočtu resortu obrany minimálně 300 milionů korun. Do této částky ale samozřejmě není započítán běžný provoz základny. V říjnu 1998 byl v Kbelích otevřen nový supermoderní odbavovací terminál, rekonstrukce bývalého hangáru stála 150 milionů korun. Velkolepé akce se zúčastnili dva tehdejší ministři Zemanovy vlády - Egon Lánský a Vladimír Vetchý. Modernizace vojenského letiště odpovídala podle vojáků normám Mezinárodní organizace pro civilní letectví (ICAO). "Jsme první zemí ze států bývalé Varšavské smlouvy, která splnila základní požadavek na bezpečnost a kompatibilitu letového provozu podle standardů Severoatlantické aliance a norem ICAO," chlubil se při zprovoznění kbelského terminálu tehdejší vrchní velitel vzdušných sil Ladislav Klíma.
</TEXT>
</DOC>
<DOC>
<DOCID>LN-20020503014</DOCID>
<DOCNO>LN-20020503014</DOCNO>
<DATE>05/03/02</DATE>
<GEOGRAPHY>PRAHA</GEOGRAPHY>
<TEXT>
Jasnější pravidla pro odběr lidských orgánů má zavést transplantační zákon, který schválila sněmovna. Vzniknout by měl národní registr lidí, kteří odmítnou, aby po smrti jejich těla mohla posloužit jako zdroj orgánů. Nesouhlas může člověk vyjádřit i dnes, podle poslance Josefa Janečka (KDU-ČSL) to ale bylo nutné dohledávat třeba v dokumentaci. Nyní má mít zdravotnické zařízení povinnost podívat se do registru. Pokud zemře dítě nebo nesvéprávný člověk, budou moci jeho rodiče, případně zákonný zástupce odmítnout odběr orgánů i po smrti svěřené osoby, uvedl poslanec. Nový zákon, jehož většina má nabýt účinnosti 1. září, nyní posoudí Senát a prezident. "Je to jistota pro lékaře i pacienty," řekl Janeček na adresu nové normy. Zástupci pacientské veřejnosti ale namítají, že zákon v této podobě neodpovídá praxi obvyklé ve vyspělých zemích. Ve většině z nich totiž platí princip předpokládaného nesouhlasu. Odběr jakékoli části těla zemřelého tedy nemůže být proveden, pokud s ním dotyčný či jeho rodina výslovně nesouhlasili.
</TEXT>
</DOC>
<DOC>
<DOCID>LN-20020503015</DOCID>
<DOCNO>LN-20020503015</DOCNO>
<DATE>05/03/02</DATE>
<TITLE>
Setkal se atentátník z 11. září Egypťan Muhammad Atta s iráckým agentem al-Aním měsíce před teroristickým útokem na Spojené státy? Na podzim 2001 předaly české úřady americké zpravodajské službě CIA informace, podle nichž se takové setkání uskutečnilo. Češi tvrdili, že Atta, vůdce únosců, kteří spáchali atentát v New Yorku, podnikl v dubnu 2001 zvláštní cestu do Prahy, kde se setkal s agentem iráckého velvyslanectví. Příběh "irácké spojky" se pak rychle rozšířil napříč Washingtonem.
</TITLE>
<TEXT>
"Tento příběh začal žít vlastním životem," říká americký zpravodajec. To se ale nemělo stát. Podle zjištění Newsweeku Češi před několika měsíci potvrdili, že se v celé věci možná mýlili. Americké zpravodajské služby a bezpečnostní složky nyní věří, že Atta dokonce ani nebyl v Praze - v té době, kterou Češi označili. "Sledujeme to opravdu pozorně. Je zjevné, že kdyby to byla pravda, byla by to skutečně velká věc," řekl Newsweeku jeden úředník amerických bezpečnostních složek. "Ale zatím do sebe nic nezapadá."
Český zpravodajský zdroj uvnitř pražské blízkovýchodní komunity uviděl ve sdělovacích prostředcích v chaotických dnech po 11. září fotografii Muhammada Atty: poté oznámil, že před pěti měsíci viděl stejnou osobu setkat se s al-Anim (iráckým zpravodajským důstojníkem pozn. red.).
Nepodložené zprávy však měly - jak nyní uznávají někteří Češi - vyvolat více skepse. "Tito informátoři mají sklon říkat vám to, čemu chcete věřit," říká Oldřich Černý, bývalý ředitel české zpravodajské služby.
"Ani my, ani Češi, ani kdokoli jiný nemá žádné informace, že v té době Atta přijel nebo jel do Prahy," říká americký úředník. Zpravodajci však zatím váhají říci to naplno - jednak aby neztrapnili spojeneckou vládu (českou vládu pozn. red.), jednak proto, že mnoho protisaddámovských jestřábů v Bushově administrativě se už tohoto příběhu zcela chopilo.
Překlad části článku, který vyšel v posledním vydání amerického časopisu Newsweek: Jde o jeden z řady textů zpochybňujících původní prohlášení českých úřadů, které se týkalo pobytu atentátníka Muhammada Atty na českém území.
</TEXT>
</DOC>
<DOC>
<DOCID>LN-20020503016</DOCID>
<DOCNO>LN-20020503016</DOCNO>
<DATE>05/03/02</DATE>
<GEOGRAPHY>PRAHA</GEOGRAPHY>
<TEXT>
Horká "irácká stopa", která prý dokazovala vazbu mezi teroristou bin Ládinem a iráckým diktátorem Husajnem, a která se mimochodem zrodila díky ministru vnitra Grossovi loni v září v Česku, pomalu, ale jistě vychládá. Za studenou nyní začíná být považována dokonce i v USA, kde ji ještě nedávno místní "ostří hoši" brali jako důvod a záminku okamžitého zahájení odvetného útoku na Irák. Pražské "irácké stopě" by se ale nikdy nedostalo takové pozornosti, nebýt vlny hysterie, která se celkem logicky objevila po loňském září a účinně potlačovala jakékoli racionální úvahy. Emoce "nelomcovaly" jen řadovými občany, ale také politiky, vojáky a špiony. Snad každý už chtěl vidět teroristy alespoň za mřížemi. Problém byl, že útočníci po sobě mnoho stop nezanechali. A do takto napjaté atmosféry plné volání po odvetě přišly na konci září 2001 zprávy z Prahy o tom, že Atta, jeden z organizátorů teroristických útoků na Ameriku, jednou nebo možná i vícekrát pobýval v českém hlavním městě. Nikdo netušil, co zde asi tak mohl dělat. O Praze se ale ve světovým médiích psalo jako o možné základně teroristů. Spekulace médií - do té doby totiž o nic jiného nešlo - ochotně a snaživě potvrdil ministr vnitra Stanislav Gross. A o pár týdnů později - bez mučení odkýval i to, že Atta se v české metropoli sešel se špionem irácké rozvědky a současně zaměstnancem irácké ambasády v Praze al-Aním. Do celé záležitosti se nakonec zapojil i proslulý mediální mág Miloš Zeman, a bylo "hotovo". Tomu, že bin Ládinovi teroristé spolupracují s Irákem, už uvěřil skoro každý. Loni v listopadu v přímém přenosu americké televizní stanice CNN řekl milionům diváků, že "Muhammad Atta kontaktoval iráckého agenta ne proto, že by připravoval teroristický útok na newyorská dvojčata, ale proto, že plánoval útok na pražskou centrálu amerického Rádia Svobodná Evropa". Později se snažil vycouvat a řekl, že hovořil pouze o jedné z vyšetřovacích verzí. Od útoku na Ameriku uplynulo již osm měsíců, hysterie částečně opadla. Američané opět začínají uvažovat střízlivěji. Články o tom, že "irácká stopa" tak horká nebude a že údaje z Prahy nejsou tak moc průkazné, jak to kdysi vypadalo, se dokonce začaly objevovat i na prvních stránkách celoamerických deníků. To, že o Attově výletu do Prahy hovoří český ministr vnitra nebo dokonce sám český premiér, už nikoho nerozhází. "Problém je v tom, že hodnota informací o irácké podpoře bin Ládina se dá označit jako slabá až žádná," napsal nedávno vlivný komentátor deníku Washington Post David Ignatius. Kritizoval pak ty novináře a politiky, kteří na základě zpráv z Česka vyzývali k útoku na Husajna. Měli tedy čeští špioni a politici své informace před Američany zatajit? To rozhodně ne, stejně by se jim to - velmi pravděpodobně - ani nepodařilo. Když už se ale jednou rozhodli mluvit, a to dokonce i veřejně, měli říci zcela jasně, co vlastně mají v rukách, a zabránit tak spekulacím, které mohly skončit tragicky. Měli říct pouze to, že lidé z kontrašpionážní služby BIS v rámci své každodenní rutiny sledovali zaměstnance irácké ambasády v Praze al-Aního. Sledovali ho proto, že se choval podezřele. Místo aby chodil na recepce a podobné akce, motal se s foťákem kolem budovy Rádia Svobodná Evropa. BIS zachytila i al-Aního schůzku s "neznámým cizincem", kterého neměla ve své databázi. Čeští špioni netušili, o čem se spolu ti dva bavili, nevědí ani to, jestli si náhodou něco nepředali. Peníze, instrukce, antrax? Neexistuje audio-ani videozáznam. Byl to skutečně Muhammad Atta? Jsou o tom přesvědčeni i lidé z CIA a FBI, kteří u nás působí a mají od ministra Grosse k dispozici nejdůvěrnější a nejčerstvější informace?
</TEXT>
</DOC>
<DOC>
<DOCID>LN-20020503017</DOCID>
<DOCNO>LN-20020503017</DOCNO>
<DATE>05/03/02</DATE>
<TITLE>
Teolog protestuje proti projektu ministerstva školství
</TITLE>
<TEXT>
Anti-indoš se jmenují stránky, které založil brněnský absolvent teologie Martin Grombiřík. Soupeří s projektem Internet do škol.
BRNO - Na školách se rozmáhá underground. Tedy alespoň ten, který nesouhlasí s informační politikou ministerstva školství a projektem Internet do škol, známým pod zkratkou "indoš". Pro učitele, kteří chtějí při výuce informatiky používat jiné prostředky než ty od generálního dodavatele, založil teolog a učitel Cyrilometodějské střední pedagogické školy v Brně Martin Grombiřík stránky "anti-indoš", které je možné nalézt na adrese antiidnos.cmsps.cz. "Lidi si myslí, že jde o nějaký Hyde park, kde se má nadávat na politiky. Spíš se ale snažíme řešit problémy lidí, kteří se rozhodnou nepřistoupit na hru ministerstva školství. Ti jsou do značné míry osamoceni," řekl Grombiřík. Za měsíc fungování shromáždily jeho stránky množství kritických ohlasů na první zkušenosti s "indošem" na školách. Pro zavádění vládních počítačů do škol používají stránky téměř výhradně termín "indošizace školství". Portál se ale zároveň v jednotlivých sekcích snaží popisovat zkušenosti učitelů s operačním systémem linux nebo počítači macintosh, které vládní projekt téměř opomíjí. "Pro znalce seriálu Star Trek vypadají požadavky generálního dodavatele obdobně jako hláška Borgů - My jsme generální dodavatel, váš odpor je marný, vzdejte se a připravte se na asimilaci," píše se například v příspěvku, který hovoří o potížích ředitelů s vládní technikou.
</TEXT>
<HEADING>
Akce je politickým rozhodnutím
</HEADING>
<TEXT>
Martin Grombiřík tvrdí, že podobné stránky měly pro učitele informatiky fungovat již dávno, tak jako je tomu v Německu, USA nebo i na Slovensku. "Stát se u nás chová podivným způsobem," míní učitel. Projekt Internet do škol je podle něj hlavně výsledkem politického rozhodnutí. "O výuku jde až v druhé řadě. Zdá se, jako by vedení projektu chtělo, aby se děti naučily používat jeden typ vybavení a aby jej používaly co nejdéle a nelákalo je cokoli jiného," stěžuje si. Jeho škola nyní disponuje dostatečným vybavením pro alternativní počítačovou výuku. Pokročilejší studenti tak dostanou vzdělání i pro uživatelskou práci v linuxu - systému, který z projektu Internet do škol vytlačily produkty Microsoftu. "Pro linux není v Internetu do škol žádný prostor, ale například obdobný slovenský projekt Infověk s něčím takovým běžně počítá," uvedl učitel. Čerstvý absolvent teologie se k informatice dostal na evangelické teologické fakultě. Tam se seznámil s lidmi, kteří k práci na počítači používali jiné programy než výrobky Microsoftu. Jeho zájem o informatiku prohloubila diplomová práce. "Psal jsem o gregoriánském chorálu a bylo potřeba nějak udělat grafiku. Neexistovaly běžné typy programů," řekl Grombiřík. Během dvou měsíců se naučil používat program tech, který pro profesionální sazbu tiskovin vytvořil profesor programování nespokojený s tím, jak nešetrně zacházejí sazeči v tiskárně s jeho vzorci.
Martin Grombiřík tvrdí, že podobné stránky měly pro učitele informatiky fungovat již dávno, tak jako je tomu v Německu, USA nebo i na Slovensku. "Stát se u nás chová podivným způsobem," míní učitel. Projekt Internet do škol je podle něj hlavně výsledkem politického rozhodnutí. "O výuku jde až v druhé řadě. Zdá se, jako by vedení projektu chtělo, aby se děti naučily používat jeden typ vybavení a aby jej používaly co nejdéle a nelákalo je cokoli jiného," stěžuje si. Jeho škola nyní disponuje dostatečným vybavením pro alternativní počítačovou výuku. Pokročilejší studenti tak dostanou vzdělání i pro uživatelskou práci v linuxu - systému, který z projektu Internet do škol vytlačily produkty Microsoftu. "Pro linux není v Internetu do škol žádný prostor, ale například obdobný slovenský projekt Infověk s něčím takovým běžně počítá," uvedl učitel. Čerstvý absolvent teologie se k informatice dostal na evangelické teologické fakultě. Tam se seznámil s lidmi, kteří k práci na počítači používali jiné programy než výrobky Microsoftu. Jeho zájem o informatiku prohloubila diplomová práce. "Psal jsem o gregoriánském chorálu a bylo potřeba nějak udělat grafiku. Neexistovaly běžné typy programů," řekl Grombiřík. Během dvou měsíců se naučil používat program tech, který pro profesionální sazbu tiskovin vytvořil profesor programování nespokojený s tím, jak nešetrně zacházejí sazeči v tiskárně s jeho vzorci.
</TEXT>
</DOC>
<DOC>
<DOCID>LN-20020503018</DOCID>
<DOCNO>LN-20020503018</DOCNO>
<DATE>05/03/02</DATE>
<TEXT>
Medailí za službu pro mír a svobodu ocenila včera Severoatlantická aliance podíl 120 chrudimských výsadkářů na loňské úspěšné operaci Essential Harvest (Hlavní sklizeň) v Makedonii. Ocenění předal profesionálům ze 43. výsadkového mechanizovaného praporu 4. brigády rychlého nasazení první zástupce náčelníka generálního štábu Jiří Martinek. Operace, na níž se podílelo 3500 vojáků NATO, měla odzbrojením albánských povstalců předejít válečnému konfliktu v Makedonii. "Když jste na misi odjížděli, začínal v Makedonii školní rok. Skutečnost, že makedonské děti nemusely prožít hrůzy války, a to, že si zanedlouho půjdou pro vysvědčení, je důkazem, že měla smysl," řekl vojákům Martinek. Rota chrudimských výsadkářů měla v Makedonii prestižní úkol, ochranu velitelství mírové operace. Z mise se vrátili 10. října.
</TEXT>
</DOC>
<DOC>
<DOCID>LN-20020503019</DOCID>
<DOCNO>LN-20020503019</DOCNO>
<DATE>05/03/02</DATE>
<TITLE>
Bez výběrového řízení přidělila odcházející vláda Miloše Zemana hned několik stamilionových státních zakázek. Poslanci včera schválili změnu zákona, která stejnou věc dalším vládám zakazuje.
</TITLE>
<GEOGRAPHY>PRAHA</GEOGRAPHY>
<TEXT>
Jak zamezit vládě, aby přidělovala lukrativní milionové zakázky bez transparentní soutěže jen jedné firmě, kterou i sama vybrala? Stačilo ze zákona vyškrtnout jednu větu. Právě to včera provedla Poslanecká sněmovna. Každá příští vláda bude muset vždy vypsat výběrové řízení. Změnu zákona ještě projedná Senát a musí ji podepsat prezident. Obcházení zákona o veřejných zakázkách se stalo módou právě za současné vlády sociálních demokratů. Poslanec za ODS Ivan Langer minulý týden oficiálně požádal úřad vlády, aby spočítal, na kolik zakázek jednotlivá ministerstva vypsala soutěž, a kolik jich přidělila přímo konkrétní soukromé firmě. Úřad odpověděl, vláda volila průhledný způsob jen v každém pátém případě. Za tento trend kritizovala kabinet Miloše Zemana i Evropská komise. Ve vyspělých zemích totiž není taková praxe vůbec obvyklá.
Původní zákon o zadávání veřejných zakázek s podobným přístupem nepočítal. Výběrová řízení se mají vypisovat vždy. Jen v případech, kdy je například nutné vybrat velmi rychle firmu na likvidaci škod po povodních, je možné oslovit pouze jednu firmu. Jenže hned u této možnosti je v zákoně připsáno "nebo rozhodne-li tak vláda". Jinými slovy, soutěž může vláda zrušit a nevypsat, když to jednoduše uzná za vhodné. Důvody pak nemusí nikomu vysvětlovat. Právě zmíněnou větu poslanci včera ze zákona vyškrtli. "My jsme se pokoušeli tenhle zákon změnit už dříve, ale právě sociální demokraté nám v tom vždy zabránili. Teď jich sice většina hlasovala také proti, ale návrh nakonec prošel. Asi je to tím, že je konec volebního období vlády ČSSD a ta už podobnou možnost nepotřebuje," řekl včera LN jeden z tvůrců nového zákona poslanec Unie svobody Ivan Pilip. Současná vláda byla kvůli svým zakázkám často kritizována. Pokud totiž nevypsala výběrové řízení, vystavila se podezření z korupce. Soutěž několika zájemců o zakázku je mnohem průhlednější a navíc je vždy vidět, zda vláda vybrala nejvýhodnější, nebo nejlevnější nabídku. Vláda za svého působení vypsala 6853 zakázek. Jen o 1483 se soutěžilo. Naposledy kabinet zrušil tendr na prodej ostravské Nové huti. Místo něj dal exkluzivitu na vyjednávání jednomu z uchazečů. Známým případem je také státní zakázka na výstavbu dálnice D 47 na Ostravsku, která přijde odhadem na čtyřicet miliard korun. Přímo byl osloven i Český Telecom, který má za státní peníze propojit počítačovou sítí všechny státní úřady a ministerstva.
</TEXT>
</DOC>
<DOC>
<DOCID>LN-20020503020</DOCID>
<DOCNO>LN-20020503020</DOCNO>
<DATE>05/03/02</DATE>
<GEOGRAPHY>BRNO</GEOGRAPHY>
<TEXT>
Policisté stíhají kvůli prvomájovému střetu anarchistů s policií v Brně sedmnáctiletého mladíka z výtržnictví. Jeho čtyři kolegové půjdou před přestupkovou komisi. Policejní mluvčí Zdeněk Lubas uvedl, že policie pětici zatkla ve středu poté, co se pokusila prodrat kordonem těžkooděnců, aby si uvolnila cestu k průvodu znepřátelených skinheadů. "Obviněnému mladíkovi hrozí pokuta nebo až dva roky vězení. V minulosti již měl problémy i na jiných akcích," řekl mluvčí. Kvůli bouřlivým oslavám 1. máje skončila bezpečnostní opatření v Brně až včera ráno. Žádná potyčka mezi skiny a anarchisty nevznikla. Skini demonstrovali proti levicovému násilí, anarchisté protestovali proti rasismu a neonacismu. Součástí setkání byly ve středu odpoledne průvody městem. Jejich trasy se nekřížily. Před koncem akce se ale na Moravském náměstí pokusili anarchisté prodrat kordonem, aby si uvolnili cestu ke skinům. Vzduchem létaly kameny, láhve, dýmovnice. Lehce zraněn byl jeden z policistů.
</TEXT>
</DOC>
<DOC>
<DOCID>LN-20020503021</DOCID>
<DOCNO>LN-20020503021</DOCNO>
<DATE>05/03/02</DATE>
<GEOGRAPHY>MĚLNÍK</GEOGRAPHY>
<TEXT>
Nepovolenou technoparty u pískovny poblíž Vliněvsi na Mělnicku ukončili ve středu ráno policisté. Zhruba 150 účastníků se po jejich výzvě rozešlo kolem deváté hodiny. Středočeská policejní mluvčí Soňa Budská uvedla, že dva z nich policisté předvedli na oddělení kvůli spáchání přestupku. Policie nemusela nikoho obvinit z žádného trestného činu. Jednoho silně podnapilého mladíka odvezla rychlá záchranná služba. Na nepovolenou akci upozornila starostka nedalekého Cítova Marie Havelková. "Obyvatelé si stěžovali, že nemohou kvůli hluku spát. Sami proti tomu nic dělat nemůžeme, protože je to v katastru sousední obce a navíc na soukromém pozemku," uvedla starostka.
</TEXT>
</DOC>
<DOC>
<DOCID>LN-20020503022</DOCID>
<DOCNO>LN-20020503022</DOCNO>
<DATE>05/03/02</DATE>
<TITLE>
Mají sudetští Němci zájem o koupi bývalého majetku? Příliš ne, tvrdí starostové příhraničních obcí
</TITLE>
<TEXT>
Místo zdlouhavých žalob mohlo mnoho sudetských Němců své bývalé domy v ČR právní kličkou koupit. Zástupci obcí v jižních Čechách tvrdí, že vysídlenci nemají o koupi velký zájem.
ČESKÝ KRUMLOV - Prostřednictvím soudu chtějí údajně někteří sudetští Němci získat zpět svůj majetek v Česku, zabavený po válce na základě Benešových dekretů. Někteří starostové v jižních Čechách však tvrdí, že deklarovaná snaha zejména rakouského landsmanšaftu o vrácení pozemků a nemovitostí jejich bývalým německým majitelům neodpovídá přáním většiny vysídlenců. Kdyby sudetští Němci chtěli získat svůj bývalý majetek za každou cenu, mohli za poměrně nízké ceny mnoho nemovitostí koupit. Místo toho rakouští a němečtí vysídlenci sponzorují milionovými částkami opravy církevních památek v českém příhraničí. "Za celou dobu nevím o žádném sudetském Němci, který by se pokoušel koupit v Krumlově svůj bývalý dům," řekl LN mluvčí českokrumlovské radnice Vladimír Zunt. Cizinci sice zatím nemohou kupovat v Česku nemovitosti samostatně, mnoho zahraničních zájemců však tento zákaz obchází tím, že dům nebo pozemek kupuje prostřednictvím založené společnosti s českou účastí.
</TEXT>
<HEADING>
Obce domy nabízely
</HEADING>
<TEXT>
Němečtí a rakouští vysídlenci z ČR však podle realitních kanceláří nejevili o koupi svých bývalých nemovitostí zájem ani v době, kdy pro ně byly tyto nemovitosti vzhledem k nízkým cenám dostupné. "I kolem roku 1995, kdy se ve městě a okolí prodávalo mnoho domů za příznivé ceny, žádný z vysídlenců neprojevil zájem koupit si svůj bývalý majetek zpět," řekl LN spolumajitel realitní kanceláře Reality Krumlov Petr Brech. Stejnou zkušenost mají i další desítky obcí a měst v jižních Čechách. Starostové potvrzují, že kdyby sudetští Němci chtěli získat svůj bývalý majetek, měli k tomu desítky příležitostí. "Obec prodávala několik domů, své nemovitosti nabízeli soukromníci. Nevím ale o tom, že by kdokoliv z vysídlenců projevil zájem," řekla LN starostka Rožmberka nad Vltavou Libuše Kolářová. V Rožmberku přitom žilo před druhou světovou válkou 98 procent Němců. Zástupci příhraničních obcí se tak domnívají, že spekulace o snaze bývalých německých obyvatel jižních Čech získat svůj předválečný majetek za každou cenu jsou značně nadnesené. "Německých obyvatel, kteří se tu narodili, ubývá a jejich potomci už nemají k bývalému rodinnému majetku v Česku takový citový vztah," uvedl starosta Černé v Pošumaví Jan Novák. I když sudetští Němci nejeví velký zájem o koupi pozemků a domů, které dříve patřily jejich rodinám, nelitují peněz zejména na opravu církevních památek v českém příhraničí. Krumlovské vikářství uvádí, že bez německých peněz by hrozila mnoha vesnickým kostelům, zanedbaným v dobách komunismu, postupná devastace. Vysídlenci věnovali na opravu církevních památek od roku 1990 jen na Českokrumlovsku přes 70 milionů korun.
Němečtí a rakouští vysídlenci z ČR však podle realitních kanceláří nejevili o koupi svých bývalých nemovitostí zájem ani v době, kdy pro ně byly tyto nemovitosti vzhledem k nízkým cenám dostupné. "I kolem roku 1995, kdy se ve městě a okolí prodávalo mnoho domů za příznivé ceny, žádný z vysídlenců neprojevil zájem koupit si svůj bývalý majetek zpět," řekl LN spolumajitel realitní kanceláře Reality Krumlov Petr Brech. Stejnou zkušenost mají i další desítky obcí a měst v jižních Čechách. Starostové potvrzují, že kdyby sudetští Němci chtěli získat svůj bývalý majetek, měli k tomu desítky příležitostí. "Obec prodávala několik domů, své nemovitosti nabízeli soukromníci. Nevím ale o tom, že by kdokoliv z vysídlenců projevil zájem," řekla LN starostka Rožmberka nad Vltavou Libuše Kolářová. V Rožmberku přitom žilo před druhou světovou válkou 98 procent Němců. Zástupci příhraničních obcí se tak domnívají, že spekulace o snaze bývalých německých obyvatel jižních Čech získat svůj předválečný majetek za každou cenu jsou značně nadnesené. "Německých obyvatel, kteří se tu narodili, ubývá a jejich potomci už nemají k bývalému rodinnému majetku v Česku takový citový vztah," uvedl starosta Černé v Pošumaví Jan Novák. I když sudetští Němci nejeví velký zájem o koupi pozemků a domů, které dříve patřily jejich rodinám, nelitují peněz zejména na opravu církevních památek v českém příhraničí. Krumlovské vikářství uvádí, že bez německých peněz by hrozila mnoha vesnickým kostelům, zanedbaným v dobách komunismu, postupná devastace. Vysídlenci věnovali na opravu církevních památek od roku 1990 jen na Českokrumlovsku přes 70 milionů korun.
</TEXT>
</DOC>
<DOC>
<DOCID>LN-20020503023</DOCID>
<DOCNO>LN-20020503023</DOCNO>
<DATE>05/03/02</DATE>
<GEOGRAPHY>DOBRÁ</GEOGRAPHY>
<TEXT>
Obrovské štěstí měl šestasedmdesátiletý Alois Peterka, do jehož domku v Dobré na Frýdeckomístecku včera před polednem narazil kamion převážející dvacetitunový náklad papíru. "V kuchyni jsem si zrovna vařil oběd. Přes okno jsem jen viděl, jak se na mě valí náklaďák. Stihl jsem uskočit do chodby a pak se ozvala rána. Rozbil zeď. Celá místnost je zasypána sutí. Kdybych tam zůstal, tak jsem mrtvý," řekl Peterka. Polský kamion mířil od hraničního přechodu v Chotěbuzi na Karvinsku směrem na Frýdek-Místek. "V zatáčce řidič nezvládl řízení, dostal smyk a v protisměru vrazil do domu. Náklad rolí papíru z nákladního prostoru vypadl," uvedl policista zasahující na místě. "Ubral jsem na čtyřicítku. Najednou jsem však dostal smyk a auto bylo neovladatelné. Myslím, že jsem neudělal žádnou chybu," řekl řidič, který z nehody vyvázl jen s několika šrámy a podlitinami.
</TEXT>
</DOC>
<DOC>
<DOCID>LN-20020503024</DOCID>
<DOCNO>LN-20020503024</DOCNO>
<DATE>05/03/02</DATE>
<TITLE>
Příběh ALOISE PODHAJSKÉHO, houževnatého Čecha, jenž se v první republice stal symbolem "rakušáctví"
</TITLE>
<HEADING>
ČESKÉ LEGENDY 20. STOLETÍ
</HEADING>
<TEXT>
Pocházel z chudých poměrů. Přesto to dotáhl až na rakouského podmaršálka. Když pak byl inspektorem československé armády, byla mu jeho loajalita císaři často předhazována.
Z československých vojenských hodnostářů první republiky se dnes mluví hlavně o generálech, kteří sloužili v pohnutém roce 1938 či posléze v průběhu druhé světové války. Ti, kteří naši armádu budovali a v prvním období vedli, jsou však vesměs pozapomenuti, přestože šlo o vojáky, ve své době vážené a veřejnosti všeobecně známé. Jedním z nich je i Alois Podhajský. Na vojenskou dráhu pomýšlel již od mládí, ze zdravotních důvodů ale promeškal termín nástupu do vojenské reálky a svůj sen musel dočasně odložit. Pracoval pak v nuzných podmínkách jako pomocný úředník na dráze. Snad zasáhla příslovečná vyšší moc, když si ho povšiml vyšší důstojník a dopomohl mu k přijetí do košické kadetky. Studium neměl jednoduché. S pouhými 160 centimetry mu do vojenského ideálu chybělo mnoho. Potýkal se i s materiálním nedostatkem, půjčit si musel dokonce i na povinnou výbavu. Přesto se dopracoval až na primuse ročníku. Po škole sloužil jako kadet-důstojnický zástupce v Josefově a roku 1887 byl konečně jmenován poručíkem. Sloužil "u trupy" s úspěchem a poměrně brzy se mu dostalo neobvyklé cti - povolání na studia na slavné vídeňské Válečné škole, která úspěšně zakončil roku 1892. Po povinné praxi byl pak setník Podhajský převeden do kategorie důstojníků generálního štábu, a stal se tudíž jedním z pouhých tří stovek příslušníků této intelektuální elity rakousko-uherského vojska. Ještě v době belle epoque, za svého působení v Haliči, se nepřímo zapletl do špionážní aféry, která, jak se později zjistilo, přímo souvisela se známou kauzou plukovníka Redla. Krátce visela jeho další kariéra na vlásku, ale neopodstatněná obvinění se brzy rozplynula a Alois Podhajský dále stoupal po hodnostním i funkčním žebříčku. Postupně působil jako šéf štábu divize, velitel pluku a od jara 1914 i jako velitel pražské zeměbranecké brigády, s níž odjel, již jako čerstvě jmenovaný generálmajor, na srbskou frontu. Zde se ocitl přímo uprostřed debaklu prvních dvou rakouských ofenziv. Svým povinnostem dostál a v rámci následných rozsáhlých personálních změn byl pověřen velením celé 21. zeměbranecké divize. Bojoval na ruské a italské frontě a ve velení se poměrně osvědčil. Mohl tak být povýšen na polního podmaršála. Vojenské povinnosti a přísaze císaři dostál až do konce, současně se ale dá stejně dobře říci, že až do poslední chvíle bojoval na straně odpůrců státotvorných snah svého národa. Ihned po válce se ve Vídni, kde bydlela jeho rodina, přihlásil do vznikající československé armády. Až do roku 1926 pak sloužil jako zemský vojenský velitel na Moravě. Náročné úkoly v zázemí vojsk bojujících na Slovensku splnil výtečně, stejně jako se osvědčil při výstavbě armády, budované v mnohých ohledech od nuly. Překonával těžkosti spojené s "divokým" popřevratovým obdobím.
</TEXT>
<HEADING>
Výhrady k legionářům
</HEADING>
<TEXT>
Od počátku se stavěl proti naivním představám mnohých českých politiků o nepotřebnosti vojska či o jeho nahrazení milicí. Potýkal se s nedostatkem financí i s celkově přehnaně optimistickými náladami velké části společnosti. A samozřejmě byl i jednou z ústředních postav sporů v armádě mezi skupinami tzv. "rakušáků", tedy důstojníků, kteří zůstali starému mocnářství věrni až do hořkého konce, a "legionářů", bývalých příslušníků čs. legií a jejich sympatizantů. Padala skrytá i otevřená obvinění z nedostatečného národního cítění či přímo kolaborace s"černožlutou hydrou". Dnes již spor voní zatuchlostí starých časů, ale střet různých zásad, kodexů, životních postojů a přesvědčení se jistě dotýkal mnoha osob, přičemž oprávněnost či neoprávněnost obvinění vyplývala v zásadě z odlišného úhlu pohledu. "Rakušáci" svým bývalým válečným protivníkům oponovali poukazem na mnohdy neoddiskutovatelnou odbornou nekompetentnost, kdy rychlý služební postup legionářů až příliš často neodpovídal jejich schopnostem a zkušenostem. Mnoho bývalých rakouských důstojníků se proto nemohlo zbavit silné zatrpklosti. Popsaný spor hořel či alespoň doutnal po celou dobu první republiky a postupně se do něj navíc zapojila i další skupina mladých, již v republice vyškolených důstojníků, kterým zvláště legionáři překáželi v postupu na vyšší místa. Alois Podhajský se vzhledem k funkci stal jistou personifikací onoho "rakušáctví", k čemuž nemálo přispěly i jeho názory na problém legií a čs. odboje vůbec.
</TEXT>
<HEADING>
Příbuzný Jana Nerudy
</HEADING>
<TEXT>
Ačkoliv vládl po celý život němčinou lépe než češtinou, nemůže být ale o upřímnosti jeho češství, ke kterému se vždy hrdě hlásil, sporu. Ostatně jeho poměrně blízkým příbuzným byl sám Jan Neruda! Generál si postupně svou nesmlouvavostí, odbornou erudicí a přirozenou autoritou vynutil uznání či přinejmenším respekt nejvyšších míst včetně prezidenta Masaryka. V době Gajdovy aféry se stal přechodně náčelníkem hlavního štábu a v roce 1927 pak generálním inspektorem československé branné moci. Věčné spory s generálem Syrovým, staronovým náčelníkem hlavního štábu o kompetence měly ale bohužel nejen vojenskoodborný základ, ale byly především součástí vnitropolitického boje různých mocenských sil, především agrárníků a skupiny Hradu, což dnešnímu čtenáři připomíná, že "nic nového pod sluncem". Podhajský sloužil jako generální inspektor až do roku 1933, kdy požádal o penzionování. Ve funkci ho paradoxně nahradil právě generál Syrový. Podhajský rozhodně nebyl ideologickým vzorem vojáka Masarykovy republiky. Přes vysoké funkce proto nebyl nikdy persona grata a také to často dostával, ať právem či neprávem, pocítit. Za protektorátu si ale s okupační mocí na rozdíl od několika jiných bývalých "rakušáků", nijak nezadal. Ihned po osvobození je ovšem bez udání důvodu zatčen a teprve po měsíci propuštěn. S odůvodněním, že požádal o čestnou penzi, vyplácenou Němci za účast v bojích v rakouské armádě za 1. světové války, je pak odsouzen k ztrátě všech práv a vyznamenání a k degradaci. Podivný příběh Aloise Podhajského, houževnatého Čecha, statečného a poctivého vojáka, loajálně sloužícího císaři i republice, se uzavřel v noci po Štědrém večeru roku 1946. Zemřel v bytě na malostranském Valdštejnském náměstí a byl pohřben na hřbitově na Malvazinkách.
Alois Podhajský
</TEXT>
</DOC>
<DOC>
<DOCID>LN-20020503025</DOCID>
<DOCNO>LN-20020503025</DOCNO>
<DATE>05/03/02</DATE>
<TITLE>
Žádné záruky Arafatovi nedám, tvrdí izraelský premiér Šaron. Nevylučuje, že palestinskému vůdci nepovolí návrat, pokud opustí zemi.
</TITLE>
<GEOGRAPHY>RAMALLÁH/JERUZALÉM</GEOGRAPHY>
<TEXT>
Palestinský vůdce Jásir Arafat včera dopoledne vyšel po více než měsíci nucené izolace ve svém sídle v Ramalláhu na veřejnost. Přivítaly ho stovky přívrženců, se kterými se pozdravil pozdviženou pravicí s prsty roztaženými do písmene V na znamení vítězství. "Vykoupíme tě vlastní krví a dušemi, Abú Ammare," skandoval dav oslovující svého vůdce bojovou přezdívkou. Arafat byl zjevně oslepen slunečním svitem, jemuž za týdny izraelské blokády odvykl. Izraelci stáhli své jednotky z Ramalláhu ve středu v noci. Krátce poté, co Arafat po dlouhém váhání předal americkým a britským emisarům šest Palestinců odpovědných za vraždu někdejšího izraelského ministra Rechavama Zeeviho a pašování zbraní. Washington vymohl od izraelského premiéra Ariela Šarona výměnou za palestinský ústupek souhlas s volným pohybem Arafata nejen po palestinských územích, ale i s jeho cestou do zahraničí. Palestinský vůdce nesměl od loňského prosince opustit Ramalláh. Šaron v noci na včerejšek v rozhovoru pro americkou televizi ABC nicméně vyloučil, že by tato benevolence obsahovala i garanci Arafatova návratu do vlasti. "Nebudeme nic zaručovat, neboť Arafatův odjezd býval většinou signálem pro vlnu teroru," uvedl premiér. Jeho slova nepřímo potvrdilo palestinské hnutí Hamas, které ohlásilo nové protiizraelské útoky "v dalších týdnech". Arafatovi kalily radost ze znovunabyté svobody pohybu i další problémy. Jeden ze stále aktivnějších palestinských vůdců Muhammad Dahlan (jenž údajně Arafatovo propuštění dojednal se Šaronovým synem Omrim) v rozhovoru pro včerejší vydání listu Al Haját oznámil, že bude trvat na zásadní reorganizaci palestinské samosprávy, především bezpečnostních složek. Zklamáním pro 72letého vůdce bylo i rozhodnutí generálního tajemníka OSN Kofi Annana rozpustit tým, který měl prošetřit činy izraelské armády v táboře Džanín. Izraelci navíc i přes odchod z většiny palestinských měst pokračovali v obléhání skupiny Palestinců skrývajících se v betlémské bazilice Zrození Páně a jednoho z extremistů zabili.
RAMALLÁH/JERUZALÉM - Palestinský vůdce Jásir Arafat včera dopoledne vyšel po více než měsíci nucené izolace ve svém sídle v Ramalláhu na veřejnost. Přivítaly ho stovky přívrženců, se kterými se pozdravil pozdviženou pravicí s prsty roztaženými do písmene V na znamení vítězství. "Vykoupíme tě vlastní krví a dušemi, Abú Ammare," skandoval dav oslovující svého vůdce bojovou přezdívkou. Arafat byl zjevně oslepen slunečním svitem, jemuž za týdny izraelské blokády odvykl. Izraelci stáhli své jednotky z Ramalláhu ve středu v noci. Krátce poté, co Arafat po dlouhém váhání předal americkým a britským emisarům šest Palestinců odpovědných za vraždu někdejšího izraelského ministra Rechavama Zeeviho a pašování zbraní. Washington vymohl od izraelského premiéra Ariela Šarona výměnou za palestinský ústupek souhlas s volným pohybem Arafata nejen po palestinských územích, ale i s jeho cestou do zahraničí. Palestinský vůdce nesměl od loňského prosince opustit Ramalláh. Šaron v noci na včerejšek v rozhovoru pro americkou televizi ABC nicméně vyloučil, že by tato benevolence obsahovala i garanci Arafatova návratu do vlasti. "Nebudeme nic zaručovat, neboť Arafatův odjezd býval většinou signálem pro vlnu teroru," uvedl premiér. Jeho slova nepřímo potvrdilo palestinské hnutí Hamas, které ohlásilo nové protiizraelské útoky "v dalších týdnech". Arafatovi kalily radost ze znovunabyté svobody pohybu i další problémy. Jeden ze stále aktivnějších palestinských vůdců Muhammad Dahlan (jenž údajně Arafatovo propuštění dojednal se Šaronovým synem Omrim) v rozhovoru pro včerejší vydání listu Al Haját oznámil, že bude trvat na zásadní reorganizaci palestinské samosprávy, především bezpečnostních složek. Zklamáním pro 72letého vůdce bylo i rozhodnutí generálního tajemníka OSN Kofi Annana rozpustit tým, který měl prošetřit činy izraelské armády v táboře Džanín. Izraelci navíc i přes odchod z většiny palestinských měst pokračovali v obléhání skupiny Palestinců skrývajících se v betlémské bazilice Zrození Páně a jednoho z extremistů zabili.
</TEXT>
</DOC>
<DOC>
<DOCID>LN-20020503026</DOCID>
<DOCNO>LN-20020503026</DOCNO>
<DATE>05/03/02</DATE>
<TEXT>
SAN DIEGO - V souvislosti se sexuálními skandály katolické církve v americkém Bostonu byl včera zatčen kněz Paul Shanley. Nyní 71letý, již nepraktikující duchovní čelí trojnásobnému obvinění z pedofilie. Jeho obětí se měl stát mladík, kterého prý v 80. letech opakovaně znásilňoval. Stávalo se tak údajně v období mezi chlapcovým šestým a třináctým rokem. Shanley se podle církevních dokumentů, uvolněných minulý měsíc na příkaz soudu, ke znásilňování a obtěžování dětí přiznal vyšším duchovním. Z materiálů též vyplývá, že kněz otevřeně hájil sex mezi dospělými muži a chlapci.
</TEXT>
</DOC>
<DOC>
<DOCID>LN-20020503027</DOCID>
<DOCNO>LN-20020503027</DOCNO>
<DATE>05/03/02</DATE>
<GEOGRAPHY>WASHINGTON</GEOGRAPHY>
<TEXT>
"Problémy" v otázce Tchaj-wanu by mohly opět zhoršit čínsko-americké vztahy. Ve Washingtonu to prohlásil čínský viceprezident Chu Ťin-tchao, který je vzhledem k očekávanému předávání moci v Pekingu považován za příštího čínského vůdce. Viceprezident Chu po setkání s americkým prezidentem Georgem W. Bushem varoval především před pokračujícími dodávkami amerických zbraní na Tchaj-wan. "Otázka Tchaj-wanu byla vždy nejdůležitější a nejcitlivější součástí čínsko-amerických vztahů," dodal. Peking považuje Tchaj-wan za svoji odpadlickou provincii a jakékoliv snahy ostrova o osamostatnění rozhodně odmítá.
</TEXT>
</DOC>
<DOC>
<DOCID>LN-20020503028</DOCID>
<DOCNO>LN-20020503028</DOCNO>
<DATE>05/03/02</DATE>
<GEOGRAPHY>WASHINGTON</GEOGRAPHY>
<TEXT>
Ve Spojených státech se stále více dostává do popředí otázka odškodnění potomků otroků. Kontroverzní právník Edward Fagan podal ve středu u federálního soudu ve státě New Jersey žalobu na tři soukromé společnosti, které měly před více než 150 lety na práci otroků vydělávat. Jde již o druhou takovou žalobu. První podala koncem března černošská aktivistka Deadria Farmerová-Paellmannová u soudu v New Yorku proti jiným třem firmám. Také Faganova žaloba byla podána jménem černošského aktivisty Richarda Barbera, bývalého představitele vlivného Národního sdružení pro pokrok barevného obyvatelstva (NAACP). Podle něj je proces dluhem potomkům otroků. "Jisté korporace vydělávaly na otrocké práci a své zisky a bohatství ,postavily na zádech' zotročených Afričanů," řekl Barber agentuře Reuters. "Nastal čas, aby konečně odčinily toto historické bezpráví a vrátily nezákonné zisky." Hromadná žaloba proti pojišťovací společnosti New York Life Insurance, investiční firmě Brown Brothers Harriman &amp; Co. a dopravní společnosti Norfolk Southern požaduje zveřejnění firemních dokumentů vztahujících se k práci otroků, vrácení peněz, které na nich firmy vydělaly, a příspěvek do humanitárního fondu pro rozvoj čtyřicetimilionové černošské komunity v USA. Žaloba byla podána ve stejný den, kdy kalifornské úřady jako první v USA zveřejnily seznam stovek otrokářů a pojišťovacích společností, které s nimi uzavíraly pojistky. Údaje by měly posloužit právě organizacím, které se snaží získat kompenzace pro potomky otroků.
</TEXT>
</DOC>
<DOC>
<DOCID>LN-20020503029</DOCID>
<DOCNO>LN-20020503029</DOCNO>
<DATE>05/03/02</DATE>
<TITLE>
Poslední velké mítinky uspořádali včera večer oba finalisté francouzských prezidentských voleb.
</TITLE>
<GEOGRAPHY>PAŘÍŽ</GEOGRAPHY>
<TEXT>
Francouzský předvolební boj vrcholí: již v neděli by měli totiž Francouzi rozhodnout, zda v čele jejich země zůstane pravicový Jacques Chirac, anebo jej vystřídá krajně pravicový Jean-Marie Le Pen, který překvapivě postoupil do druhého kola, když vyřadil kandidáta socialistů, premiéra Lionela Jospina. Chirac i Le Pen si na včerejší večer naplánovali poslední velké předvolební mítinky. Dosavadní prezident své příznivce sezval do Villepinte na severním předměstí Paříže. Mítinku Chirac využil ke svému doposud nejostřejšímu výpadu proti Le Penovi - označil jej za pokračovatele těch, kteří za války spolupracovali s nacisty. "Byli to vůdci krajní pravice, kteří v naší nejtemnější hodině zradili francouzský lid a spolčili se se silami zla a nepřáteli našeho národa," horoval dosavadní prezident před asi deseti tisíci příznivců. Le Pen si pro uspořádání předvolebního shromáždění vybral jihofrancouzské Marseille, které je vzhledem k přílivu imigrantů ze severní Afriky tradiční baštou extrémní pravice. Jejímu vůdci se ale podařilo místní osmitisícovou halu obsadit jen z půlky, a to přestože čekal se zahájením svého mítinku více než hodinu. Ve městě se konaly i pouliční protesty několika tisícovek Le Penových odpůrců. Policie ve strachu z možných srážek rozmístila v ulicích 1500 mužů a žen ve zbrani, setkání konané v deštivém počasí se ale obešlo bez incidentů. Vůdce francouzské krajní pravice pouliční protesty, které ve středu vyvrcholily demonstracemi za účasti více než milionů lidí, ignoruje. "Nikdy jsem nectil zákon ulice, ale zákon voleb. Demokratická realita se sčítá pouze ve volebních urnách," řekl v rozhovoru pro rozhlasovou stanici France-Info.
</TEXT>
<HEADING>
Opatrné předpovědi
</HEADING>
<TEXT>
Poté co se agenturám nepodařilo předpovědět Le Penův překvapivý postup do druhého kola, neodvažují se už zveřejňovat přesná čísla, ale raději oznamují širší pásmo očekávané podpory. Podle průzkumů volebních preferencí by měl nicméně v neděli přesvědčivě zvítězit Chirac: dosavadní prezident by měl podle agentury IPSOS dostat 74 až 81 procent, vůdci francouzské krajní pravice je pak předpovídáno 19 až 26 procent hlasů. Sám Le Pen by považoval méně než 30 procent hlasů za "drtivou porážku" usiluje totiž o 40 až 51 procent. V případě, že Chirac zvítězí, hodlá nicméně Le Pen zůstat v čele své strany Národní fronta. Francie by ale měla mít příští týden nejen nového prezidenta, ale také novou vládu. Vzhledem k tomu, že neúspěšný socialistický kandidát Jospin hodlá po nedělním druhém kole prezidentských voleb podat demisi, bude prvním úkolem nového (či staronového) prezidenta jmenování nového premiéra, který sestaví vládu. Ta pak dovede zemi minimálně do červnových parlamentních voleb.
Kdo bude prezidentem?
Nejnovější předpovědi pro druhé kolo voleb:
Jacques Chirac: 74 až 81 % Jean-Marie Le Pen: 19 až 26 %
Pramen: IPSOS
</TEXT>
</DOC>
<DOC>
<DOCID>LN-20020503030</DOCID>
<DOCNO>LN-20020503030</DOCNO>
<DATE>05/03/02</DATE>
<TITLE>
Sedmnáct hodin trval Eriku Lindberghovi přelet Atlantského oceánu. Jeho dědovi to zabralo dvojnásobnou dobu.
</TITLE>
<GEOGRAPHY>FARMINGDALE/PAŘÍŽ</GEOGRAPHY>
<TEXT>
Téměř přesně 75 let po prvním sólo letu bez mezipřistání přes Atlantský oceán zopakoval historickou trasu vnuk průkopníka letectví Charlese Lindbergha. Zatímco v roce 1927 trval přelet oceánu z letiště ve Farmingdale ve státě New York na pařížské letiště Le Bourget 33 hodin a 29 minut, Erik Lindbergh to zvládl za 17 hodin. Letoun Lancair Columbia 300, nazvaný New Spirit of St. Louis (původní stroj se jmenoval Spirit of St. Louis) se dotkl přistávací plochy v Le Bourget včera odpoledne. "Má cesta je více oslavou než pokořením mety, které dosáhl už můj děda," praví se v prohlášení Erika Lindbergha. Lancair Columbia stál 289 tisíc dolarů a dosahoval cestovní rychlosti přes 300 kilometrů za hodinu. Původní letoun proti tomu stál v roce 1927 10 580 dolarů a letěl necelých dvě stě kilometrů za hodinu. Na rozdíl od svého dědy, který se řídil kompasem a svoji polohu odhadoval, používal 37letý obchodní pilot Erik Lindbergh nejmodernější navigační systémy. Erik Lindbergh zopakoval celou cestu svého děda, která proběhla 20. 21. května 1927. Začal v San Diegu v Kalifornii, kde byl postavený původní Spirit of St. Louis a pokračoval přes St. Louis na letiště Farmingdale v New Yorku. Odtud se teprve vydal na cestu přes oceán. Na letišti ve Farmingdale se s Erikem Lindberghem rozloučila řada lidí, včetně jeho sestry Kristiny. "Jsem na něj velice pyšná," prohlásila. Na ploše nechyběla ani Dorothy Guelpaová, která byla přítomna památnému startu Charlese Lindbergha v roce 1927. Tehdy jí bylo šest let. "Bylo časně ráno," vzpomínala. "Byla mlha, hustá mlha. Stála jsem asi padesát metrů od letounu, když se vznesl a přeletěl pole. Téměř se dotknul vrcholků stromů." Charles Lindbergh za svůj let získal Orteigovu cenu ve výši 25 tisíc dolarů. Lindberghův vnuk nedostal ani dolar. Zato propagoval svého sponzora X Prize Foundation. Jde o neziskovou organizaci, která nabízí 10 milionů dolarů pro toho, kdo jako první vyšle raketu či raketoplán s posádkou do vesmíru a tuto cestu zopakuje během následujících dvou týdnů.
FARMINGDALE/PAŘÍŽ - Téměř přesně 75 let po prvním sólo letu bez mezipřistání přes Atlantský oceán zopakoval historickou trasu vnuk průkopníka letectví Charlese Lindbergha. Zatímco v roce 1927 trval přelet oceánu z letiště ve Farmingdale ve státě New York na pařížské letiště Le Bourget 33 hodin a 29 minut, Erik Lindbergh to zvládl za 17 hodin. Letoun Lancair Columbia 300, nazvaný New Spirit of St. Louis (původní stroj se jmenoval Spirit of St. Louis) se dotkl přistávací plochy v Le Bourget včera odpoledne. "Má cesta je více oslavou než pokořením mety, které dosáhl už můj děda," praví se v prohlášení Erika Lindbergha. Lancair Columbia stál 289 tisíc dolarů a dosahoval cestovní rychlosti přes 300 kilometrů za hodinu. Původní letoun proti tomu stál v roce 1927 10 580 dolarů a letěl necelých dvě stě kilometrů za hodinu. Na rozdíl od svého dědy, který se řídil kompasem a svoji polohu odhadoval, používal 37letý obchodní pilot Erik Lindbergh nejmodernější navigační systémy. Erik Lindbergh zopakoval celou cestu svého děda, která proběhla 20. 21. května 1927. Začal v San Diegu v Kalifornii, kde byl postavený původní Spirit of St. Louis a pokračoval přes St. Louis na letiště Farmingdale v New Yorku. Odtud se teprve vydal na cestu přes oceán. Na letišti ve Farmingdale se s Erikem Lindberghem rozloučila řada lidí, včetně jeho sestry Kristiny. "Jsem na něj velice pyšná," prohlásila. Na ploše nechyběla ani Dorothy Guelpaová, která byla přítomna památnému startu Charlese Lindbergha v roce 1927. Tehdy jí bylo šest let. "Bylo časně ráno," vzpomínala. "Byla mlha, hustá mlha. Stála jsem asi padesát metrů od letounu, když se vznesl a přeletěl pole. Téměř se dotknul vrcholků stromů." Charles Lindbergh za svůj let získal Orteigovu cenu ve výši 25 tisíc dolarů. Lindberghův vnuk nedostal ani dolar. Zato propagoval svého sponzora X Prize Foundation. Jde o neziskovou organizaci, která nabízí 10 milionů dolarů pro toho, kdo jako první vyšle raketu či raketoplán s posádkou do vesmíru a tuto cestu zopakuje během následujících dvou týdnů.
</TEXT>
</DOC>
<DOC>
<DOCID>LN-20020503031</DOCID>
<DOCNO>LN-20020503031</DOCNO>
<DATE>05/03/02</DATE>
<TITLE>
Bývalý jugoslávský vicepremiér Nikola Šainović se vzdal mezinárodnímu tribunálu
</TITLE>
<TEXT>
Pravá ruka Slobodana Miloševiče - tak znalci charakterizují dosud nejvyššího člena bývalé jugoslávské vlády, který se dobrovolně vydal haagskému tribunálu.
BĚLEHRAD/HAAG - Bývalý jugoslávský vicepremiér Nikola Šainović, muž, který osobně řídil po roce 1998 operace bezpečnostních sil v Kosovu, se včera dobrovolně vydal Mezinárodnímu trestnímu tribunálu pro bývalou Jugoslávii (ICTY) se sídlem v Haagu. "Jediným racionálním rozhodnutím bylo vést další boj za obhajobu pravdy v Haagu," vysvětlil v předvečer své cesty do Nizozemska 53letý Šainović posluchačům bělehradské rozhlasové stanice "S" Miloševičovy socialistické strany. Spolu se Šainovičem, označovaným za pravou ruku bývalého jugoslávského diktátora, stejnou linkou jugoslávských aerolinek do Nizozemska odcestoval i Momčilo Gruban. Tento bosenský Srb je tribunálem zřízeným OSN stíhán za mučení, týrání a znásilňování vězňů bosenského koncentračního tábora Omarska. Oba Srbové využili nabídky jugoslávské vlády, která 11. dubna garantovala lidem stíhaným ICTY oficiální a právní podporu, pokud se dobrovolně vydají spravedlnosti. Nabídky dosud využilo jen šest z 23 hledaných mužů. Jako první z nich do Haagu minulý týden odletěl Miloševičův náčelník generálního štábu, generál Dragoljub Ojdanić. Problematika ICTY dominuje zpravodajství srbských médií, která s obviněnými spíše sympatizují. Hojně byl citován Šainovičův "vlastenecký" výrok, že svou výpovědí před tribunálem dostojí "povinnostem a závazkům především před těmi, kteří položili životy při obraně vlasti". Hlavní žalobkyně ICTY Carla del Ponteová si v minulosti stěžovala, že pro ústřední proces se samým Miloševičem postrádá svědectví lidí z jeho nejbližšího okolí. Řada zásadních rozhodnutí, například o protialbánských operacích v Kosovu, byla přijímána bez jakéhokoliv písemného zápisu. Šainović by sice tuto mezeru mohl svým svědectvím zaplnit, ale dal najevo, že to nemá v úmyslu. "Má svou čest. Svoboda se nevykupuje zradou," řekl včera o postoji svého mandanta k případné nabídce ICTY získat mírnější trest za výpověď usvědčující Miloševiče ze zločinů v Kosovu Šainovičův advokát Toma Fila. Fila předpokládá, že po úvodních soudních formalitách, které mohou zabrat i řadu měsíců, bude Šainović díky oficiálním garancím Bělehradu vyčkávat zahájení procesu na svobodě. Spolu se Šainovičem a Ojdaničem měl být ve stejné kauze souzen i bývalý ministr vnitra Vlajko Stojiljković. Ten ale dal přednost protestní sebevraždě. Čtvrtým obžalovaným je Milan Milutinović, jehož ovšem chrání imunita - je srbským prezidentem.
</TEXT>
</DOC>
<DOC>
<DOCID>LN-20020503032</DOCID>
<DOCNO>LN-20020503032</DOCNO>
<DATE>05/03/02</DATE>
<GEOGRAPHY>ERFURT</GEOGRAPHY>
<TEXT>
"Proč" je otázka, která v současnosti trápí nejenom studenty a učitele erfurtského gymnázia. Odpověď na otázku, proč devatenáctiletý Robert Steinhäuser zastřelil minulý pátek 16 osob v budově své bývalé školy, zaměstnává i jeho nejbližší. "Od toho hrůzného dne se bez přestání ptáme sami sebe, co zapříčinilo Robertovu nenávist a pochybnosti a proč jsme si toho nevšimli dřív," píše Steinhäuserova rodina v otevřeném dopise, který byl otištěn v místních novinách. "Do tohoto brutálního činu šílenství jsme byli naprosto normální rodinou a Roberta jsme znali jako jiného člověka," stojí v dopise, v němž matka, otec a starší bratr vyjadřují zármutek, zoufalství a bezmocnost vůči Robertovu činu: "Je nám bezmezně líto, že náš syn a bratr způsobil takové utrpení obětem, příbuzným a lidem v Erfurtu a celém Německu." Na památku 13 učitelů, dvou studentů a jednoho policisty by se dnes měl německý prezident Johannes Rau zúčastnit vzpomínkového obřadu, který se uskuteční ve stejnou dobu, kdy začal Robert minulý týden střílet. V Německu se okamžitě po masakru rozhořela debata, co mohlo Steinhäusera vést k jeho činu a jak předejít podobným tragédiím v budoucnosti. Jedni volají především po zpřísnění už tak tvrdého zákona, který upravuje právo na držení zbraně, druzí spatřují cestu hlavně v omezení vysílání televizních pořadů s násilím. Kancléř Gerhard Schröder si proto na včerejšek naplánoval schůzku s představiteli televizních stanic, aby s nimi tuto otázku projednal. Na příští pondělí plánuje také setkání s 16 premiéry spolkových zemí, aby dojednal další omezení v držení zbraní. Bavorský ministr vnitra Günther Beckstein už navrhl, aby bavorské školy střežily videokamery, instalované u vchodu do budovy. Německá policie mezitím zadržela osmnáctiletého mladíka, který se v úterý v noci vkradl do své bývalé školy v Essenu a pustil v chemické laboratoři plyn a ukradl chemikálie. Jeden učitel si toho ve středu naštěstí všiml a zalarmoval policii. Ta se domnívá, že student zřejmě chtěl otrávit učitele a studenty.
</TEXT>
</DOC>
<DOC>
<DOCID>LN-20020503033</DOCID>
<DOCNO>LN-20020503033</DOCNO>
<DATE>05/03/02</DATE>
<TEXT>
Na 22 milionů Britů mělo včera možnost zvolit nové členy zastupitelstev 174 obcí a měst. Poblíž svého sídla na Downing Street v Londýně hlasoval i premiér Tony Blair s manželkou Cherie. Místní volby měly být především ukazatelem popularity jeho Labouristické strany, které veřejnost vyčítá nárůst kriminality a klesající úroveň státního zdravotnictví a dopravy. Labouristé i konzervativci se obávali případných zisků extrémně pravicové Britské národní strany, která věřila v napodobení úspěchu extremisty Jean-Marie Le Pena v prvním kole prezidentských voleb ve Francii.
</TEXT>
</DOC>
<DOC>
<DOCID>LN-20020503034</DOCID>
<DOCNO>LN-20020503034</DOCNO>
<DATE>05/03/02</DATE>
<TITLE>
Pod vedením Britů se koná pátrání v horských oblastech afghánskopákistánského pomezí. Cílem akce je najít zbylé bojovníky Al Kajdy.
</TITLE>
<TEXT>
BAGRÁM, Afghánistán - Zhruba 1000 vojáků mezinárodní koalice včera na jihovýchodě Afghánistánu zahájilo novou operaci proti organizaci Al Kajda. Cílem operace Snipe (Výstřel ze zálohy) je prohledat horskou oblast, která zřejmě byla významnou základnou bojovníků Al Kajdy, sdělil britský generál Roger Lane. "Jednotka se zhruba tisícovkou vojáků vybavených všemi bojovými prostředky, které mám k dispozici, byla rozmístěna letecky a po zemi, aby nejdříve zajistila a pak prohledala velkou a náročnou oblast, která je pro našeho nepřítele strategická a klíčová," řekl Lane novinářům na letecké základně Bagrám. Mluvčí britských vojáků v Bagrámu podplukovník Paul Harradine uvedl, že operace nebyla zahájena v oblasti měst Chóst a Gardez u pákistánské hranice, kde spojenecké jednotky v posledních dnech soustřeďovaly své úsilí. Podle Lanea je dějištěm operace Snipe "jedna z mála zbývajících oblastí, které nebyly propátrány koaličními pozemními silami". "Máme důvod se domnívat, že to je nebo byla klíčová základna pro teroristickou síť Al Kajda," podotkl. Podrobnosti o místě operace odmítl poskytnout. Podle amerického vojenského mluvčího má být mise vedená Brity podpořena americkými vzdušnými silami a americkými oddíly pro zvláštní operace. Kromě příslušníků britských a amerických ozbrojených sil se operace Snipe účastní afghánští a australští vojáci. Spojeneckým silám se doposud nepodařilo dopadnout dva nejhledanější muže: vůdce Al Kajdy Usámu bin Ládina a předáka hnutí Taliban mullu Umara. Není vyloučeno, že se některý z nich skrývá v prohledávané oblasti.
</TEXT>
</DOC>
<DOC>
<DOCID>LN-20020503035</DOCID>
<DOCNO>LN-20020503035</DOCNO>
<DATE>05/03/02</DATE>
<TITLE>
říká v rozhovoru pro LN litevský prezident Valdas Adamkus
</TITLE>
<TEXT>
Obchodní spolupráce mezi Českou republikou a Litvou je nedostatečná, tvrdí prezident Litvy Valdas Adamkus. Údajně se na tom shodl i s premiérem Zemanem.
LN: Mezi vašimi prioritami je vstup do NATO. Čím může vaše země přispět alianci? Jak byste vysvětlil Čechům, Britům či Američanům, že Litva spojence neoslabí, ale posílí?
NATO je pro mne evropská bezpečnostní struktura. A Litva se vždy cítila jako součást Evropy, včetně společného sdílení zodpovědnosti. Získáme nejenom větší bezpečnost, ale i ekonomickou stabilitu. Na druhé straně, my posilujeme evropský bezpečnostní systém, přispíváme do něj a v Evropě je stabilita jeden z důležitých faktorů.
LN: Jak můžete přispět z vojenského hlediska? Vaše síly nejsou příliš početné ani dobře vyzbrojené...
Když budeme mluvit o číslech, je pravda, že Litva nezmění rovnováhu sil. Žijeme ale v 21. století. Nejde o množství lidí, ale o jejich kvalitu, technické vybavení a schopnost jej používat. Litva má vysoce kvalifikované vojáky, kteří už trénují spolu s jednotkami NATO. Spolupracujeme v Kosovu, vysíláme náš lékařský tým do Afghánistánu, kde bude spolupracovat s českými vojenskými lékaři. Tyto faktory jsou velice důležité.
LN: Podle všeho se NATO připravuje na "velký třesk", při rozšíření. Představte si, že jste člen aliance, co byste preferoval - "velký třesk" nebo pomalé rozšíření? Existuje totiž nebezpečí, že by příliš velký počet členů mohl alianci oslabit.
Nemyslím si to. Otázka je: jsou kandidátské země připraveny, aby přijaly odpovědnost, nebo jde jenom o hru čísel? Osobně věřím, že každá kandidátská země doposud udělala všechno, co určoval Akční plán členství. To musí být měřítko.
</TEXT>
<HEADING>
LN: Které země jsou připraveny?
</HEADING>
<TEXT>
Je pro mě velice těžké o tom mluvit. Nesedím v Bruselu a nemám všechny informace. Podle toho, co vím, bych ale řekl tak 75 procent z kandidátských zemí.
</TEXT>
<HEADING>
LN: Můžete je jmenovat?
</HEADING>
<TEXT>
Je to dlouhý seznam... Asi dvě Rumunsko a Bulharsko - trochu zaostávají. Stále ale nevidím důvod, proč by neměly být přizvány.
LN: Na co se soustředí vaše jednání s českými politiky? Na NATO?
Je občas těžké nalézt témata k jednání, když jsou dvě země, které si rozumějí a mají velice dobré vztahy. Většinou analyzujeme například mezinárodní situaci a to, jaký bude mít dopad na EU či co se dá očekávat od NATO. Debatovali jsme i o ekonomické spolupráci. Premiér Zeman se mnou souhlasil, že v obchodu máme řadu možností, které nejsou využívány. Naše obchodní komunity nespolupracují tak, jak by bylo zapotřebí.
LN: O jaké oblasti jde?
Privatizace, energetický sektor, zemědělství.
LN: Uvažujete i o spolupráci v oblasti jaderné energie?
Jistě. Proč ne. To je dobrý příklad. Vy jste dokončili Temelín, vaše zkušenost poslouží Litvě. Neuzavírám se tomu, že někdy v budoucnosti bude Litva hledat jaderný zdroj energie, protože je nejčistší, a já věřím, že je i ekologičtější a nejlevnější.
LN: Máte spory s EU o datum uzavření vaší jaderné elektrárny v Ignalině. Vy nesouhlasíte s datem uzavření druhého reaktoru v roce 2009. Jak vypadají vyjednávání?
Pro západní země jde spíše o psychologickou záležitost. Elektrárna byla postavena za Sovětského svazu a jde o černobylský typ. EU chce, abychom reaktor uzavřeli. Uzavřeme jej. Ale pro nás je to finančně nedosažitelné, stálo by to více než tři miliardy eur, zničilo by to naši ekonomiku. Pokud tedy EU chce, abychom reaktor uzavřeli v roce 2009, musejí členské země EU s námi sdílet stejnou finanční zátěž.
</TEXT>
<HEADING>
LN: Myslíte půl na půl?
</HEADING>
<TEXT>
Nechci hovořit o žádných číslech. Jestli půjde o 95 procent, půjde o 95 procent. Můžeme říct, že reaktor bude v roce 2009 uzavřený, ale co se stane, když to nebudeme schopni finančně zvládnout? Budeme vypadat jako lháři? Jako ti, kteří neumějí držet slovo? Vše musí být předběžně dohodnuto - na uzavření se budeme finančně podílet.
Nechci hovořit o žádných číslech. Jestli půjde o 95 procent, půjde o 95 procent. Můžeme říct, že reaktor bude v roce 2009 uzavřený, ale co se stane, když to nebudeme schopni finančně zvládnout? Budeme vypadat jako lháři? Jako ti, kteří neumějí držet slovo? Vše musí být předběžně dohodnuto - na uzavření se budeme finančně podílet.
</TEXT>
</DOC>
<DOC>
<DOCID>LN-20020503036</DOCID>
<DOCNO>LN-20020503036</DOCNO>
<DATE>05/03/02</DATE>
<TEXT>
LOS ANGELES - Bývalý americký prezident Bill Clinton se ve středu sešel s vedením televize NBC, aby s ním prodiskutoval možnost moderování nové talk show. Včera to napsal deník The Los Angeles Times s tím, že zatím šlo o předběžné rozhovory. Podle nejmenovaných zdrojů z jedné z největších amerických televizí má 55letý exprezident o vlastní televizní pořad vážný zájem. Vysoký je jak honorář, který Clinton žádá (50 milionů dolarů, tedy asi 1,65 miliardy korun ročně), tak i jeho ambice: prý se chce stát "druhou Oprah Winfreyovou". Ta je zřejmě nejznámější moderátorkou televizní talk show v USA. Pozorovatelé ovšem tvrdí, že Clinton by nemohl přípravou talk show trávit potřebné množství času a že by se jen těžko loučil s pověstí světového státníka, kterou se stále snaží pěstovat.
</TEXT>
</DOC>
<DOC>
<DOCID>LN-20020503037</DOCID>
<DOCNO>LN-20020503037</DOCNO>
<DATE>05/03/02</DATE>
<TEXT>
NEW YORK - David L. Smith, čtyřiatřicetiletý tvůrce počítačového viru Melissa, který zahltil v roce 1999 počítačové sítě po celém světě generováním emailových vzkazů, půjde za svůj čin na dvacet měsíců do vězení. Rozhodl o tom federální soud v newjerseyském Newarku. Jde o jeden z prvních případů, kdy byl autor počítačového viru polapen a odsouzen. Smith se přiznal k autorství viru koncem roku 1999 a unikl pětiletému vězení jen díky tomu, že pomohl neutralizovat kolegy, kteří se zabývají programováním "škodlivých počítačových programů", jak znělo oficiální obvinění Smithe. Podle odborníků způsobila Melissa škodu ve výši 98 milionů dolarů. Melissa byl červ, který se maskoval jako důležitý e-mailový vzkaz od přítele. Po otevření okamžitě začal posílat poštu na e-mailové adresy v počítači. Tím došlo k zahlcení sítí. Přesto je Melissa považována za relativně neškodný vir, protože neútočí na data a systémové soubory uložené v paměti na pevném disku. Smith nyní pracuje jako asistent na katedře elektroniky v Massachusettském technologickém institutu.
</TEXT>
</DOC>
<DOC>
<DOCID>LN-20020503038</DOCID>
<DOCNO>LN-20020503038</DOCNO>
<DATE>05/03/02</DATE>
<TITLE>
Občanská demokratická strana bojuje o užší autonomii lékařské profese
</TITLE>
<TEXT>
Je všeobecně známo, že Občanská demokratická strana více méně otevřeně odmítá existenci profesních komor. Patří to k boji jejího předsedy Václava Klause proti korporativistickým tendencím v české společnosti, které podle šéfa ODS bezprostředně ohrožují fungování liberálního kapitalismu v jeho parlamentní podobě. Korporace - ať už zmiňované profesní komory, nebo odbory - podle Klause vytvářejí "nekalou konkurenci" standardním politickým mechanismům. Kromě tradičního lobbingu prostřednictvím poslanců mají totiž korporativisté ještě svou paralelní mocenskou strukturu, garantovanou zákonem, tj. státem, která jim pomáhá tlačit na vládu a parlament. Odbory využívají nestandardní instituci tripartity, profesní komory především svou reprezentativní velikost, kterou jim zabezpečuje povinná účast příslušníků "stavu" (lékařů, advokátů, podle Václava Klause dokonce i rektorů - viz Hrozba korporativismu LN 28. 7. 2001). Promítneme-li na toto známé, leč často opomíjené pozadí spor o zrušení povinné účasti v lékařské komoře, jeví se návrh poslance ODS Marka Bendy jako logický politický krok, jenž směřuje k oslabení moci jedné z privilegovaných korporací.
</TEXT>
<HEADING>
Rath - ideální terč
</HEADING>
<TEXT>
Lékařská komora nebyla vybrána náhodou. Ve zmíněném Klausově článku Hrozba korporativismu, jež se podle předsedy ODS "šíří moderní západní společností jako zhoubný nádor", se píše o "Rathově lékařské komoře" jako o "prototypu korporativismu" (patří k nim i Duškovy železničářské odbory, nicméně Rathova korporace je uvedena na prvním místě). Kde jinde začít útok na nepřítele standardního parlamentarismu než právě tady? Nutno dodat, že prezident České lékařské komory David Rath dělá vše pro to, aby Klausovu tezi o nebezpečné politické rozpínavosti korporací fakticky potvrdil. Stačí připomenout jeho minulé působení v Lékařském odborovém klubu, které bylo politikou skrz naskrz prosáklé. Aby také nebylo. David Rath je homo politicus (po ODS vyzkoušel Občanské hnutí a jeho předvolební fúzi s národními socialisty) a také se tak prezentuje. Politicus v jeho případě neznamená jen nezištnou "starost o obec", ale i posty a mechanismy prosazování zájmů (dvojí "lékařské" předsednictví za sebou dokazuje, že se Rath v tomto oboru vyzná dokonale). Demonstrovat právě na něm - i lékaři mají své mediální personifikace - politickomocenskou škodlivost profesních komor není tak obtížné. Rathovy reakce na Bendův návrh ještě dodaly této demonstraci na síle. Agresivita a politická přímočarost, s jakou prezident ČLK vyrazil do protiútoku ("Volte Václava Klause, volíte Klementa Gottwalda"), naznačuje i nepříliš citlivému pozorovateli, že s tímhle prezidentem není asi vše v pořádku. Proč tolik politického náboje? Proč ten ideologicky vyhraněný postoj, proč ten zuřivý boj proti jedné vyhraněné politické straně?
</TEXT>
<HEADING>
Kontroluj sebe sama
</HEADING>
<TEXT>
V této přepolitizované atmosféře přestřelky mezi Rathem a Klausem, kterou rámuje účelové připojení (jindy ODS kritizované) Bendova návrhu k zákonu o transplantacích, se pak snadno ztratí hlavní otázka: K čemu jsou dobré lékařské komory a proč je nutná povinná účast lékařů v profesních organizacích? Přitom i sám Rath-nepolitik na tyto otazníky odpovídá rozumně a jasně: Povolání lékaře je specifické, jde tu o zdraví a záchranu života. Proto je třeba zajistit, aby licenční označení profesionál nenesl kdejaký hochštapler, který není schopen dostát etickým normám a běžným vědeckým postupům. A o tom všem nemůže rozhodovat nějaký obecní úředník, nýbrž jen a jen autorita lékařského společenství jako celku. Princip dobrovolné účasti, který navrhoval Marek Benda, nemá v takto definovaném poli odborníků na léčení nemocí a záchranu lidského života místo. Znamenalo by to totiž, že zdroj, kontrola a opakované potvrzování profesionality by ještě výrazněji přešly na jiné než profesionální pole. Není divu, že Rath-nepolitik, Rath-profesionál, takové neautonomní ustavování své lékařské profese nemůže přijmout. Není ale tento boj za větší autonomii profesionálů nakonec opět jen bojem o moc? O moc nad věděním, legitimními metodami jeho použití a kontrolou odborníků? Mnohé tomu nasvědčuje. Marek Benda svůj návrh ale asi myslel trochu jinak.
V této přepolitizované atmosféře přestřelky mezi Rathem a Klausem, kterou rámuje účelové připojení (jindy ODS kritizované) Bendova návrhu k zákonu o transplantacích, se pak snadno ztratí hlavní otázka: K čemu jsou dobré lékařské komory a proč je nutná povinná účast lékařů v profesních organizacích? Přitom i sám Rath-nepolitik na tyto otazníky odpovídá rozumně a jasně: Povolání lékaře je specifické, jde tu o zdraví a záchranu života. Proto je třeba zajistit, aby licenční označení profesionál nenesl kdejaký hochštapler, který není schopen dostát etickým normám a běžným vědeckým postupům. A o tom všem nemůže rozhodovat nějaký obecní úředník, nýbrž jen a jen autorita lékařského společenství jako celku. Princip dobrovolné účasti, který navrhoval Marek Benda, nemá v takto definovaném poli odborníků na léčení nemocí a záchranu lidského života místo. Znamenalo by to totiž, že zdroj, kontrola a opakované potvrzování profesionality by ještě výrazněji přešly na jiné než profesionální pole. Není divu, že Rath-nepolitik, Rath-profesionál, takové neautonomní ustavování své lékařské profese nemůže přijmout. Není ale tento boj za větší autonomii profesionálů nakonec opět jen bojem o moc? O moc nad věděním, legitimními metodami jeho použití a kontrolou odborníků? Mnohé tomu nasvědčuje. Marek Benda svůj návrh ale asi myslel trochu jinak.
</TEXT>
</DOC>
<DOC>
<DOCID>LN-20020503039</DOCID>
<DOCNO>LN-20020503039</DOCNO>
<DATE>05/03/02</DATE>
<TITLE>
Miloševičovi pohůnci unikli díky OSN hanbě
</TITLE>
<TEXT>
"Je mužem cti," charakterizoval Nikolu Šainoviče, muže obviněného ze zločinů proti lidskosti, populární srbský advokát Toma Fila. "Jiné bych ostatně ani nehájil," dodal. Tento výrok se stal jedním z kaménků mediální mozaiky, která pomáhá přetvořit nevábný obraz členů kohorty exdiktátora Slobodana Miloševiče. Poté co je před dvěma roky smetl odpor většiny Srbů vyjádřený u volebních uren i na demonstracích, jim hrozilo zapomnění a hanba. Nyní jsou Osobnostmi. Mezinárodní tribunál v Haagu měl, podle poněkud naivního záměru, dovršit sestup diktátorových pohůnků na úroveň nacistických zločinců. Jugoslávská elektronická média ale, podle očekávání, vnímají Haag zcela opačně. "Válečné zločiny obviněných ustupují do pozadí. Pro média je zajímavější je prezentovat jako "junáky" a hrdiny," charakterizoval tento trend jeden z bělehradských mediálních expertů. Šainovičovi, jako mnoha dalším z jeho party, hrozilo, že skončí v srbském vězení za krádež státních prostředků a zneužití moci. Nyní patří k šesti statečným, kteří za cenu osobní oběti pomáhají očistit jméno vlasti a získat zmrazenou americkou pomoc. Jejich krok, stejně jako protestní sebevražda exministra vnitra Stojiljkoviče u brány parlamentu, se stal rukavicí hozenou do tváře vítězů nad diktátorem. Není na tom nic překvapivého. Otázkou ale zůstává, zda režiséry tohoto představení, skrývající se v kuloárech OSN, vedl záměr, či jen hloupost.
</TEXT>
</DOC>
<DOC>
<DOCID>LN-20020503040</DOCID>
<DOCNO>LN-20020503040</DOCNO>
<DATE>05/03/02</DATE>
<TITLE>
Špionážní historka ministra Grosse eroduje
</TITLE>
<TEXT>
Tento týden se k nám z USA dostávají informace zpochybňující spojení teroristy Muhammada Atty, jenž byl jedním z atentátníků 11. září, s Irákem. Nejprve zprávu zpochybnil pondělní Newsweek a včera navíc jeden z představitelů americké administrativy označil "fakta" prezentovaná Čechy za spekulaci. Americký týdeník Newsweek se přiklání k názoru, že informace o pobytu Muhammada Atty v Praze použili "jestřábi" americké administrativy k protiiráckému tažení. Ukázalo se, že spekulace Miloše Zemana o připravovaném atentátu na budovu Svobodné Evropy v Praze pro televizi CNN z listopadu 2001 byly obvyklým plácáním, jež mělo jediný účel: upozornit na referující osobu. Potvrdily to i reakce Zemanových podřízených. Ti se bezprostředně poté snažili výroky svého šéfa tlumit, seč mohli. Stanislav Gross však i dnes trvá na pravdivosti informace o tom, že Atta v Praze v dubnu 2001 byl. Budou-li ovšem chtít zaoceánští zpravodajci vyjádřit nespokojenost s prací českých kolegů explicitněji, nepochybně českému ministrovi vnitra pěkně zavaří. Pokud Američané považují informace českých zpravodajských služeb za spekulace, je to vážný problém, zejména pro českou stranu tyhle instituce u nás věrohodnost ztratily už dávno. Spíš než jako fungující agentury působí coby spolek rozhádaných politických drben, které vlastně nevědí, komu slouží.
</TEXT>
</DOC>
<DOC>
<DOCID>LN-20020503041</DOCID>
<DOCNO>LN-20020503041</DOCNO>
<DATE>05/03/02</DATE>
<TITLE>
Arafat byl propuštěn z domácího vězení
</TITLE>
<TEXT>
Když včera palestinský vůdce Jásir Arafat poprvé po více než čtyřech měsících opustil Mukatu - komplex vládních budov v Ramalláhu, v němž se nachází i jeho kancelář - churchillovským pohybem zvedl dva prsty ve tvaru "V". Tedy vítězství. Arafat se prošel ulicemi města a prohlásil, že má v úmyslu navštívit jiná města v Předjordánsku. Do jiných zemí odjede až později. Až se tak stane, vůbec není jisté, zda mu bude umožněn návrat, pospíšil si naznačit izraelský premiér Ariel Šaron. Tato hrozba však nemůže zastřít jedno: bylo-li obléhání Mukaty demonstrací síly, konec tohoto obléhání demonstruje meze použití síly. Obnovení Arafatovy (omezené) svobody pohybu je výsledkem dohody. Podle ní budou vrazi izraelského ministra Zeeviho, kteří našli útočiště v Mukatě, drženi v palestinském, a nikoli v izraelském vězení. Strážit je však budou britští a američtí, a nikoli palestinští dozorci. Toto uspořádání dokazuje, že při trošce vynalézavosti a náležitém nátlaku lze v každé situaci nalézt kompromis. V daném případě je to špatný kompromis: nic neřeší a nikoho nepřibližuje k dosažení vlastních cílů. Avšak i špatný kompromis je lepší než konfrontace.
</TEXT>
</DOC>
<DOC>
<DOCID>LN-20020503042</DOCID>
<DOCNO>LN-20020503042</DOCNO>
<DATE>05/03/02</DATE>
<TITLE>
Milan Daniel, publicista
</TITLE>
<HEADING>
1. Kdo vyhraje volby?
</HEADING>
<TEXT>
Kdo vyhraje volby reálně, je nezajímavé. Vypadá to na Modré nebo Růžové, šanci mají i Černí s Namodralými, teoreticky i Červení. Morálně by je ale měli vyhrát navzdory kampaním cestou takzvaného průzkumu Zelení - jsou totiž nejméně chtiví moci, nejméně prohnaní a zkažení.
2. Kdo bude příštím premiérem?
Vyhrají-li Zelení, premiérem se logicky stane Zelený Raoul. Bude pít výlučně zelenou, a předsedu Zemana tak nahradí důstojně.
</TEXT>
<HEADING>
3. Jaký problém by měla příští vláda vyřešit?
</HEADING>
<TEXT>
Korupci. Ta je ale daná společensko-historickou situací a také pilíři, na nichž společnost stojí. Odstranění korupce se tedy rovná zhroucení systému. Vyberme si.
Korupci. Ta je ale daná společensko-historickou situací a také pilíři, na nichž společnost stojí. Odstranění korupce se tedy rovná zhroucení systému. Vyberme si.
</TEXT>
</DOC>
<DOC>
<DOCID>LN-20020503043</DOCID>
<DOCNO>LN-20020503043</DOCNO>
<DATE>05/03/02</DATE>
<TITLE>
Lidové noviny přinášejí ukázky z nového románu spisovatele Michala Viewegha
</TITLE>
<HEADING>
Báječná léta s Klausem Čtvrtá část
</HEADING>
<TEXT>
...na scénu vstoupila nová, řekl bych trochu "přidrzlá", mladá generace s pocitem, že je jí vše dovoleno, která nemá sebemenší pocit zodpovědnosti a která není ochotna přijmout elementární kánony novinařiny.
</TEXT>
<HEADING>
Václav Klaus, Narovinu
</HEADING>
<TEXT>
"Víš, dědo, jakej je rozdíl mezi Bohem a Klausem?" popichoval dědečka Paco. "Bůh si nemyslí, že je Klaus." Podobné vtipy (byť notoricky známé) obvykle zdvihly dědečka Josefa z křesla - a ani tentokrát tomu nebylo jinak. S vážným výrazem vstal, došel si pro cigaretu, připálil si a vydal se na tradiční procházku po bytě, během níž si chystal vhodnou odpověď: po vybouleném linoleu kuchyně k oknu a nazpátek, potom oprýskanými spojovacími dveřmi na parkety v obývacím pokoji (podle jejich vrzání dokázali Kvido s Pacem přesně určit, v kterém místě obchůzky se dědeček právě nalézá) a nakonec znovu do kuchyně; popel z cigarety přitom nadále zkušeně odklepával do pootevřené dlaně. "Tak já ti něco řeknu," začal a po známém způsobu zvýšil hlas. "Ať je Klaus, jakej je, pořád je pro tuhle zemi stokrát lepší než pan socialista Zeman!" Kvido do bratra nenápadně šťouchl loktem. "Než nějakej vychlastanej socdemák s proříznutou hubou!" hulákal dědeček a mocně potáhl z cigarety. Paco si od babičky vysloužil vyčítavý pohled. "To byl jenom vtip, dědo," řekl Kvido chlácholivě. "Vtip?" vrtěl dědeček stříbrnou hlavou. "Jo tak vtip?" "Vychlastanej?" šeptal Kvidovi Paco, narážeje na dědečkovu všeobecně známou pijáckou minulost. "Od celoživotního alkoholika bych čekal trochu stavovský solidarity..." Kvido ho loktem rýpl důrazněji, ale Paco byl k nezastavení. "Hele, mně vlastně už ani nevadí ten poněkud problematickej způsob, jakým se Klaus dostal do čela týhle země," pokračoval tlumeně. "Koneckonců drzý čelo a pořádnej kus bezskrupulóznosti, to je v politice nejspíš nutný vybavení..." "Potom," žádal ho Kvido při pohledu na dědečka, který začínal kroužit po bytě stále rychleji. Parkety naříkaly a babička si přikryla oči dlaněmi. "Mně vadí něco jinýho," šeptal Paco zapáleně. "Ta bohorovná samozřejmost, s jakou se tam zabydlel a s jakou si to místo nárokuje!" "Dobře," řekl Kvido a povzbudivě mrkl na nešťastnou babičku. "Ale probereme to jindy." Při třetím kole se dědeček zastavil ve dveřích mezi obývákem a kuchyní. "Vám asi vadí, že si můžete cestovat po celym světě, co?" hřímal. "Vám asi vadí, že už nemusíte stát na žádný zboží fronty, co?" Začínal brunátnět. "Přestaň!" okřikovala ho marně babička. "Přestaň!" "To byl jenom vtip, dědo," řekl Kvido unaveně. "Prosím tě, nerozčiluj se." Ale dědeček jako by je neslyšel. "Jo vtip?! No jenom se do Klause pěkně navážejte!" usmíval se zlověstně. "Jen mu chudákovi pěkně dejte co proto..." Nyní udělal dědeček pauzu. "Dramatická pauza," zašeptal Paco. "Ale až vám budou vládnout socialisti v čele s panem ukecaným Zemanem a až budete stát fronty na hajzlpapír," zaburácel dědeček a ruku zaťatou v pěst zdvihl ke štukovému stropu, "tak si na svýho starýho dědu ještě vzpomenete!" "Nech toho!" zaječela babička pronikavě. "Dyk si to svý srdce úplně zničíš!"
Ještě v prvních porevolučních letech byl Kvido ochoten Václava Klause, jakožto prokazatelně vzdělaného a pracovitého ekonoma, vcelku respektovat (na rozdíl od Paca, jehož vztah ke Klausovi byl už od počátku pouze kritický), ale vystát jej ve všech jeho ostatních, postupem doby bohužel stále oblíbenějších rolích - ať už šlo o roli samozvaného filozofa, politologa, ekologa, psychologa, historika, literárního a filmového kritika, mediálního experta či jaderného fyzika - bylo i nad Kvidovy síly. Správnost Klausových ekonomických hypotéz nebyl samozřejmě schopen posoudit, to přenechával odborníkům - ale kdykoli slyšel premiérovy většinou zcela scestné, ale navzdory tomu neochvějně sebevědomé názory na globální oteplování, srbský nacionalismus či dílo Bohumila Hrabala, vždycky - jak říkával - doslova rostl. "Prokristapána, seberte někdo tomu narcisovi ten mikrofon!" úpěl. "Narvěte mu do krku špinavý ponožky!" křičel o poznání radikálnější Paco. Když v dubnu 1997 Klausova Občanská demokratická strana jako své hlavní finanční sponzory bezostyšně uvedla očividně smyšlené osoby - jakéhosi Radžíva M. Sinhu z tichomořského ostrova Mauricius a Lájose Bácse z Budapešti - televizní úsměv jejího předsedy se pro celou Kvidovu rodinu stal fyzicky nesnesitelným. Kvido si nedělal přílišné iluze o financování žádné ze stávajících politických stran, ale dobře cítil, že tady jde o víc. Tohle byl čirý výsměch. Čirá zpupnost. "Ti chlapi se nám smějou do očí!" vztekal se. "Radžív Sinha, tichomořský příznivec ODS..." řekl znechuceně Paco. "To je hnus. Špína a hnus." "Víte, co je na tom nejstrašnější? Že už se to ani nepokoušej zvěrohodnit," promluvila Kvidova matka. "To znamená jediný: je jim úplně jedno, co si o tom budou lidi myslet." "Chtěj nám ukázat, že si můžou dovolit úplně všechno," řekla Sára. "Už zase," poznamenal Kvido. "Už zase si můžou dovolit úplně všechno."
V té době začal znovu psát pravidelné satirické fejetony pro noviny a předseda vlády se pro něho stal nevyčerpatelným zdrojem inspirace. "Obávám se, že pro tuto zemi je Klaus spíše neštěstím," tvrdil Kvido. "Pro fejetonistu ovšem představuje hotový poklad." Premiér mu svými každodenními výroky bezděčně poskytoval tolik materiálu, že by mohl psát ne jeden, ale klidně pět sloupků týdně. "Lepší byl už jen ministr obrany Baudyš," vyprávěl Kvido později. "To byl rozený komik. To byla ryzí legrace. Ovšem psát o Klausovi bylo zároveň vždycky tak trochu deprimující." Když se však během hledání tématu pro nový fejeton prodíral jazykovými neobratnostmi bezpočetných Klausových článků, projevů a knih (onen stylisticky často až primitivní jazyk svědčil podle Kvidova názoru o překvapivých limitách premiérovy jinak nesporné inteligence), radoval se často jako houbař v mimořádně úrodné sezoně. "Tohle si poslechněte, to nemá chybu!" volával na rodiče a bratra se Sárou a potom jim pomalu, pečlivě odcitoval tu či onu Klausovu obzvlášť nepodařenou větu. "Já jsem přesvědčen, že se to nedá zvrátit k něčemu, co by bylo minulým režimem." Významně se odmlčel, aby si onen stylistický klenot mohli všichni členové rodiny v klidu vychutnat. "Jakž takž chápu, že tohle někdo řekne v rozhovoru," žasl Kvido, "ale nedokážu pochopit, že to v téhle podobě vydá knižně... Copak ten člověk už úplně ztratil soudnost?"
Klausovské náměty vystřihoval Kvidovi z tisku také Paco; oba bratři díky tomu znali spoustu Klausových výroků zpaměti - a někdy spolu v jejich znalosti dokonce soutěžili. "Džíny jsem měl a mám, ale nikdy jsem neměl džínovou bundu. To mně bylo nesmírně cizí a falešné," začal například Paco, napodobuje přitom premiérův nezaměnitelný hlas. "Myslím, že přečtu víc než kdokoli jiný," pravil Kvido. "Jörg Haider je menší zlo než pokus o intervenci ze strany EU do suverénního rozhodování jedné členské země," kontroval Paco. "Neznám nic falešnějšího než Slavnosti sněženek. To je čirá snobárna!" "Nikdy jsem nechápal, že se někomu nejlépe pracuje v noci mezi dvanáctou a pátou ráno," řekl Paco. "To jsou podle mne smyšlenky a nepravdy. Určitě nejlépe se pracuje, když je člověk vyspalý, když je svěží ráno - a do okna mu švitoří ptáci!" chechtal se Kvido.
Jednoznačně největším Kvidovým úlovkem se o pár let později stala kniha vydaná u příležitosti Klausových šedesátin - Václav Klaus, Narovinu. Na konci září roku 2001 ji dostal od Paca k svátku. "Vzpomínám si na jedno velké evropské fórum, několik set posluchačů, a Margaret Thatcherová a já jsme tam hovořili. A ona dostala otázku o Rusku, kdy tam nastane skutečná změna k lepšímu," předčítal rodině zálibně Kvido. "Ona na to odpověděla: až se tam prezidentem stane Václav Klaus, který sedí tady vedle!" "To je fakt neuvěřitelný," řekla po chvíli Kvidova matka. "Anebo tohle," řekl Kvido. "Mohli bychom spekulovat, kde se naše malá sebedůvěra bere." "Poslouchej," nařídil otci žertem Paco. "Uvedl bych jeden faktor, který považuji pro výklad tohoto jevu za důležitý," pokračoval Kvido. "Tímto fenoménem je podle mého názoru neschopnost naslouchat." "Perly ducha a rozumu!" zvolal Paco. Obrátil se znovu k otci. "Slyšels to? Musíš Klausovi mnohem víc naslouchat. Musíš mu víc věřit! Jinak se těch svejch mindráků nezbavíš..." "Srandičky, srandičky," řekl otec. "Vlastní děti si ze mě dělaj srandu." "Vždy se snažím bránit termínu ,moc'," předčítal dále Kvido, zatímco káva před ním stydla. "Je to termín, který si zřejmě kvůli hrstce disidentů již celé desetiletí udržujeme v našem slovníku, přestože patří výlučně do éry nesvobody, do totalitních režimů, nikoli do České republiky roku 2001. Já toto slovo zásadně odmítám. Prohlašuji, že jsem nikdy, byť na jedinou vteřinu, neměl moc." "Prohlašuji, že jsem nikdy, byť na jedinou vteřinu, neměl moč," řekl Paco. "Já slovo moč zásadně odmítám. To patří do éry nesvobody." Kvido mezitím listoval dál. Na jeho tváři byl široký úsměv. "U nás doma jsme třeba četli Literární noviny, kam až moje paměť sahá. Určitě jsem si je četl už jako dítě," odcitoval rodině blaženě. "Chápete to? On jako dítě nečetl Ohníček nebo Ábíčko jako my všichni - on četl Literárky..." Cítil opravdové štěstí. Tu knihu mu seslalo samo nebe. Nyní to měl černé na bílém. Tři sta padesát šest stránek přímých důkazů, že se nemýlí.
Michal Viewegh: Báječná léta s Klausem. Vydává nakladatelství Petrov, Brno 2002. 213 stran, náklad a cena neuvedeny.
Poslední ukázku z Vieweghova románu Báječná léta s Klausem najdete v zítřejším vydání Lidových novin v příloze NEDĚLE
</TEXT>
</DOC>
<DOC>
<DOCID>LN-20020503044</DOCID>
<DOCNO>LN-20020503044</DOCNO>
<DATE>05/03/02</DATE>
<TITLE>
Ad LN 27. 4.: Skončí diktatura cechů?
</TITLE>
<TEXT>
Považuji povinné členství v profesních skupinách za nedemokratické. Komory se stávají domovským přístavem pro ty, kteří posunují význam profesních organizací. Například ČLK se svými prohlášeními a činy začíná podobat odborovému hnutí, což ale neplatí o České stomatologické komoře. Stomatologická komora je pouze jednooborová, zájmy jejích všech členů jsou tudíž totožné. Za vším je pouze boj o přežití, o moc. Místo jedné lékařské komory by se jich objevilo několik. Na demokratickém základě by demokraticky vznikla smysluplná organizace, která, bude-li chtít, si své místo na slunci vybojuje. Pokládám zrušení povinného členství za předstupeň k řešení zásadních systémových změn, zvláště ve zdravotnictví. Je pochopitelné, že zdravotnická lobby usiluje o ponechání pseudovýsad. Je otázka diskuse, kdo by měl vytyčit pravidla, stát by ale měl dbát na jejich dodržování. Vyhlašováním své nepostradatelnosti komory ignorují, že žijeme v právním státě. Proto jsem všemi deseti pro zrušení povinného členství v jakékoliv komoře.
</TEXT>
</DOC>
<DOC>
<DOCID>LN-20020503045</DOCID>
<DOCNO>LN-20020503045</DOCNO>
<DATE>05/03/02</DATE>
<TITLE>
Ad LN 27. 4.: Skončí diktatura cechů?
</TITLE>
<TEXT>
Nezaměňujte prosím pojmy Česká lékařská komora a lékaři, protože u nás jde často o zcela odlišné zájmové skupiny s protichůdnými názory. To, že mne na veřejnosti jako představitel lékařského stavu zastupuje MUDr. David Rath, je pro mě nepřijatelné, ale chci-li dále léčit své pacienty, musím to se skřípáním zubů překonat. Nikdy jsem si nepředstavovala, že by mé povinné příspěvky do ČLK mohly být použity na předvolební kampaň proti některé politické straně. Místo thrilleru doporučuji čtení časopisu ČLK Tempus medicorum s arogantními Rathovými příspěvky určenými kolegům lékařům, jejichž zájmy podle svých slov zastupuje.
</TEXT>
</DOC>
<DOC>
<DOCID>LN-20020503046</DOCID>
<DOCNO>LN-20020503046</DOCNO>
<DATE>05/03/02</DATE>
<TITLE>
Ad LN 26. 4.: ODS chce zrušit lékařské komory
</TITLE>
<TEXT>
ČLK se kvůli ambicióznímu prezidentu Rathovi neomaleně fašizuje (jako bojový svazek proti jedné z politických stran). Je zneužívána jako Rathova politická tribuna, ze které politicky školí o zkázonosnosti ODS a jejího předsedy. Proč to musím jako lékař, očekávající úplně jiný druh informací, ale i jako volič ODS, snášet a ještě za to platit? Poslední Rathovo vyděračské vystoupení mě naplňuje rozhořčením, pocitem nesvobody, bezmocností. Nemohu než přát poslanci Bendovi, aby jeho návrh prošel. Rád se stanu dobrovolně členem ČLK a rád zaplatím i vyšší příspěvky, jen když doktor Rath a povinné členství zmizí v propadlišti dějin.
</TEXT>
</DOC>
<DOC>
<DOCID>LN-20020503047</DOCID>
<DOCNO>LN-20020503047</DOCNO>
<DATE>05/03/02</DATE>
<TITLE>
Elektrody implantované do mozku krysy umožnily vědcům řídit její pohyb
</TITLE>
<TEXT>
Lidmi řízení hlodavci s minikamerami připevněnými na těle by mohli být podle odborníků v budoucnosti využiti jako průzkumníci.
NEW YORK - Elektrody implantované do mozku krys umožnily vědcům řídit tato zvířata na dálku - určovat směr jejich pohybu, donutit je vylézt na strom nebo proběhnout rourou. Podle odborníků by mohli být v budoucnosti "robohlodavci" vybavení miniaturními kamerami využiti jako průzkumníci při záchranných pracích. "V současné době neexistuje žádný robot, který by byl schopen najít lidi uvězněné pod sutinami zřícené budovy. Pro takový terén žádná technika zatím není," řekl John Chapin, profesor psychologie a farmakologie na Státní newyorské univerzitě v Brooklynu. Tým odborníků pod jeho vedením implantoval elektrody do mozku pěti krys, na jejichž těla upevnil energetický zdroj. Vědci posléze vysílali z počítače signály, které byly elektrodami přijímány a ovlivňovaly tak povely vycházející z mozku zvířete. To se následně pohybovalo podle přání vědců - doleva nebo doprava. Po každém signálu určujícím směr následoval stimul navozující příjemné pocity. Šlo o jakousi odměnu, která hnala myš vpřed. Vědci do mozku každé z pěti krys implantovali celkem tři elektrody: jednu do oblasti mezimozku, jejíž dráždění vyvolává rozkoš, a dvě do oblasti, kde se zpracovávají signály přicházející z vousů hlodavce. Jedna elektroda měla na starosti signály z vousů na levé části čumáku, druhá přijímala signály z vousů na pravé části. Chapinův tým tímto způsobem dokázal vyvést krysu z bludiště, donutit ji vylézt po žebříku i skočit z různě velkých výšek. Elektrody způsobily, že se zvíře odvážilo i na osvětlené volné prostranství, kterému se normálně vyhýbá. Pohyb hlodavce lze prý řídit na vzdálenost téměř půl kilometru. I když v současné době vyvolávají experimenty profesora Chapina spíše údiv, v budoucnosti by mohly narazit na odpor. "Jedna věc je, když vidíte takhle běhat krysu, protože ta u lidí nevyvolává příliš emocí, jiná situace však nastane, když budete chtít tímto způsobem řídit také psy nebo jiná domácí zvířata. To už se budou lidé rozčilovat," řekl Howard Eichenbaum z univerzity v Bostonu. Možné využití implantátů ke kontrole lidí - o které se s nejasnými výsledky pokoušel v 60. letech vědec z Tulane University - Chapin zásadně odmítá.
</TEXT>
<HEADING>
Krysí mozek s implantovanými elektrodami
</HEADING>
<TEXT>
1. elektrody implantované za čichovým centrem krysího mozku přijímají elektrické signály přes vousy na levé nebo pravé straně čumáku kryse se tak pohybuje vlevo nebo vpravo
2. po signálech řídících pohyb vždy následuje stimul směřujících do mezimozku, který u zvířete vyvolá příjemné pocity působí jako "sýr na provázku" a žene tak krysu dál
</TEXT>
<HEADING>
slalom řízený počítačem
</HEADING>
<TEXT>
díky "odměňovacím signálům a signálům řídícím pohyby vlevo a vpravo může na dálku řízená krysa projít bludištěm nebo zdolat překážkovou dráhu
PRAMEN: NEW SCIENTIST
</TEXT>
</DOC>
<DOC>
<DOCID>LN-20020503048</DOCID>
<DOCNO>LN-20020503048</DOCNO>
<DATE>05/03/02</DATE>
<GEOGRAPHY>LONDÝN</GEOGRAPHY>
<TEXT>
Na včerejší den vyhlásil klub fanoušků příšery Loch Ness Mezinárodní den lochnesské příšery. Druhého května 1933 se totiž objevil první novinový článek o této populární skotské příšeře, kterou zatím mnoho lidí nevidělo. Předseda klubu Gary Campbell napsal OSN v New Yorku, aby tento den uznala mezinárodně. Podle jeho názoru si mezinárodně známá příšera zaslouží mezinárodní den. Campbell by se ovšem nebránil tomu, aby "Den lochnesské příšery" zahrnoval připomínku i dalších známých tajuplných stvoření. Klub fanoušků nabízí milovníkům tajuplna prostřednictvím internetu také možnost kdykoli se připojit ke sledování jezera Loch Ness (www.lochness.co.uk/livecam/).
</TEXT>
</DOC>
<DOC>
<DOCID>LN-20020503049</DOCID>
<DOCNO>LN-20020503049</DOCNO>
<DATE>05/03/02</DATE>
<TEXT>
"V Senátu jsme mluvili s výbory pro veřejnou správu," hlásil obecní rozhlas v Máteřově. Starosta Ferda se na chvíli dramaticky odmlčel. "Všichni souhlasili s tím, že rušit okresy je blbost." Napil se minerálky. "Ale pak nám řekli, že je to politická vůle. Že se jako tento... plní vládní program. Prej se s tim už nedá nic dělat." Odkašlal si a s úlevou pravil: "Konec hlášení." Randák, který u svého stolu v hospodě Kulturní dům produkci místního rozhlasu bedlivě naslouchal, si utřel pěnu. "Politická vůle, to je to základní," pronesl. "Některý lidi si myslej, že svět se bude točit podle nich. Prej - my jsme je zvolili, tak ať taky podle toho tancujou. To jsou ale na velkým omylu. K správnýmu hlasování je potřeba tahleta politická vůle." Bolševik Čapek pokýval hlavou. "Voni přece nechtěj nic jinýho, než aby úředníci byli blíž k masám..." "Blíž k masám, to jó," souhlasil Randák. "Vony to teď budou vlastně dvě masy. Masa lidu a masa úředníků. Jde o to, která z nich bude větší. A která se bude ke který přibližovat." Hostinská Vozábová před něj položila pivo. Randák se zhluboka napil. "To jsem ale zvědavej, kam je všechny posadí. Ferda nemá na úřadě k hnutí. To aby snad postavili hnedle novou radnici!" Čapek ožil. "To by nebylo špatný. Náš mladej by měl jednou doma práci." Mladý Čapek se vyučil obkladačem, na což byl jeho otec patřičně hrdý. Vomáčka usoudil, že by měl do diskuse také zasáhnout: "Třeba by se pro něj našlo něco na stavebním odboru," utrousil vážně. Randák se na něj překvapeně podíval. "Kluk je přece šikovnej... A chytrej..." Randák se musel náhle napít piva. Měl co dělat, aby do něj nevyprskl. Zato Čapek se zasnil. Že ho to samotného nenapadlo! Kluk by mohl být opravdu úředníkem! Hlavu na to má! Do lokálu vstoupil starosta Ferda a hned zamířil k Randákovu stolu. "Ať žije starosta!" zvolal sbor. "Jo, hoši. Nechtěl jsem vám to říkat, ale mám špatný zprávy. Teď už to asi bude definitivní," lezlo z něj jako z chlupaté deky. "Copak? Chcípla ti koza?" ptal se účastně Randák. "Koza mi nechcípla," pravil důstojně Ferda. "Ale v Máteřově bude malej vokres." "No to je novina! To už dávno víme! A ty seš z toho vopařenej?" "Vy budete taky vopařený, až vám řeknu, kde bude sídlit," pronesl Ferda. Znělo to jako na pohřbu. Dveře se znovu otevřely. Vstoupil Čivrný. Místní rodák, nyní úředník na okrese. "Hele, úřednickej," zaradoval se Randák z nečekaného zpestření. "Copak, copak? Stará tě k nám poslala pro pivo?" Čivrný si ale poznámek nevšímal. Mlčky si měřil lokál a maně pohlédl nahoru. V patře byl ještě taneční sál. Přestavba bude sice něco stát, ale Máteřov si důstojné sídlo zaslouží. "Je to, chlapi, politická vůle," začal.
</TEXT>
</DOC>
<DOC>
<DOCID>LN-20020503050</DOCID>
<DOCNO>LN-20020503050</DOCNO>
<DATE>05/03/02</DATE>
<TITLE>
Alexej
</TITLE>
<TEXT>
Jméno má i další podobu: Alex. Pochází z řeckého alexein, což znamená "bránit". Alexej je tedy "člověk, který něco nebo někoho brání a zachraňuje". Církevní kalendář dnes představuje dva významné světce, Filipa a Jakuba Mladšího. Oba dnešní oslavenci byli apoštoly Ježíše Krista.
</TEXT>
</DOC>
<DOC>
<DOCID>LN-20020503051</DOCID>
<DOCNO>LN-20020503051</DOCNO>
<DATE>05/03/02</DATE>
<TITLE>
Deficit státního rozpočtu se dostal za pouhé čtyři měsíce na 90 procent své plánované hodnoty za celý rok. Rozpočtový schodek se v dubnu prohloubil na 41,9 miliardy koruny, přitom na celý letošní rok je rozpočet schválen se schodkem 46,2 miliardy. Prohloubení schodku proti konci března jde podle ministerstva financí především na vrub vyšších výdajů, ale i nižšího inkasa nedaňových příjmů.
</TITLE>
<TEXT>
Precheza, která vyrábí anorganické a železité pigmenty, snížila loni čistý zisk meziročně o 29 procent na 164,99 milionu korun. Tržby Prechezy za prodej vlastních výrobků a služeb klesly na 1,613 miliardy korun z 1,868 miliardy korun v roce 2000. Vedení Prechezy pokles loňského zisku a tržeb přisoudilo nižší spotřebě pigmentů v hlavních odbytových teritoriích, Severní Americe a západní Evropě. Důvodem byly zostřený konkurenční boj a pokles cen.
Bohumír Dufek, předseda Odborového svazu pracovníků zemědělství a výživy, prohlásil, že nejnižší přijatelná hranice, na které musejí začínat přímé platby českým zemědělcům po vstupu ČR do Evropské unie, je 50 procent úrovně v nynějších členských státech. Druhým základním požadavkem odborů je od roku 2002 počítat zemědělské kvóty z referenčního období tří nebo pěti let nazpět. Pokud podmínky, které Dufek označil za nejnižší přijatelný kompromis, nebudou prosazeny, hodlá svaz vystupovat proti vstupu Česka do unie.
Skupina Unipetrol vykázala za první tři měsíce letošního roku ztrátu 196,103 milionu korun. V loňském roce měla ve stejném období zisk 693,637 milionu korun. Tržby holdingu Unipetrol za první čtvrtletí dosáhly 16,649 miliardy korun, zatímco o rok dříve činily 16,937 miliardy. Hlavními důvody zhoršení hospodářských výsledků petrochemické skupiny Unipetrol jsou podle analytiků i skupiny samotné zejména nepříznivá evropská poptávka po chemických produktech a nižší prodejní ceny.
U.S.Steel má stále zájem o privatizaci českého hutnictví a pravděpodobně do dvou až tří týdnů předloží poradenské firmě Roland Berger nezávaznou nabídku. "Myslím, že vláda České republiky nebude příliš spokojena s nabídkou společnosti LNM Holdings, a proto bude víc nakloněna naslouchat našim návrhům," prohlásil prezident společnosti U.S.Steel Košice John Harald Goodish. Podle jeho slov je však pro U.S.Steel jakýmsi "magickým datem" 31. květen, kdy vyprší exkluzivita, kterou česká vláda poskytla nizozemské firmě LNM Holdings. Podle informací tisku nabízí LNM Holdings na oživení NH 175 milionů dolarů, tedy asi šest miliard korun.
Shell oznámil snížení zisku meziročně o 48 procent na 1,99 miliardy dolarů. Ze tří největších ropných koncernů světa ale za čtvrtletí vykázala firma nejlepší výsledek. Po vyhlášení výsledků vyskočily akcie samotného Shellu o 3,2 procenta a akcie Royal Dutch stouply o 0,8 procenta. Analytici totiž očekávali výsledek horší, měl podle nich dosáhnout 1,85 miliardy dolarů. Britsko-nizozemská firma následovala své konkurenty a z horších čísel obvinila nízké ceny ropy a obtížné ekonomické podmínky jejího rafinerského zpracování. Na rozdíl od situace v sektoru ale Shell zlepšil zisk ve srovnání s posledním čtvrtletím minulého roku. Exxon-Mobil vykázal meziroční pokles čtvrtletních čísel o 58 procent, BP oznámil pokles o 57 procent. Obě firmy ale mají v porovnání se Shellem rozsáhlejší aktivity ve Spojených státech, napsala agentura.
Lafarge, největší světový výrobce stavebních materiálů, zvýšil v prvním čtvrtletí tržby o 38,6 procenta na 3,15 miliardy eur, tedy 2,85 miliardy dolarů. Vděčí za to převzetí britského rivala Blue Circle. Akcie firmy vyskočily na maximum posledních deseti měsíců a vedly si lépe než akcie jejích evropských rivalů. Nejvyšší růst tržeb vykázala cementárenská divize právě díky Blue Circle. Její tržby stouply v Evropě o 8,6 procenta, ale bez započtení slabších čísel z Německa. Průměr evropského sektoru stavebních firem Lafarge předčil od konce roku 2000 o 16 procent.
Německo se stejně jako Švédsko distancovalo od bruselského návrhu protiamerických obchodních sankcí. Německý ministr hospodářství Werner Müller řekl, že Berlín zastává vůči návrhu Evropské komise na obchodní sankce proti USA "dosti odlišnou pozici", protože německý průmysl je více závislý na americkém trhu a Němci se bojí, že by Washington mohl přikročit k odvetě. Evropská komise však existenci nesouhlasu mezi členy EU popírá a říká, že jednota je v názoru, že USA musí zvýšená hutní cla kompenzovat nižšími cly na jiné zboží. Pro sankce se však veřejně vyslovily jen Francie, Belgie a Portugalsko.
Playboy, mediální společnost, snížil v prvním čtvrtletí ztrátu s přispěním televizní a internetové divize. Čistá ztráta firmy, která vydává známý časopis pro pány, klesla na 9,4 milionu dolarů. Příjmy společnosti, která mimo jiné vlastní několik televizních kanálů, produkuje kazety pro domácí video a provozuje internetové stránky, během čtvrtletí mírně stouply na 66,1 milionu z 65,4 milionu dolarů v období leden až březen 2001. Provozní zisk se vyšplhal na 2,25 milionů USD proti loňské ztrátě 4,89 milionu USD. Nejlépe si během čtvrtletí vedla zábavní divize, která zahrnuje televizní kanály a prodej videa.
Slovensko hlásí za loňský rok zvýšení celkového dluhu veřejného sektoru na 417,61 miliardy korun ze 289,79 miliardy korun v roce 2000. To je nárůst o 44 procent. Poměr dluhu k hrubému domácímu produktu stoupl na 43,29 procenta z předloňských 32,66 procenta.
České radiokom. 389,57 0,53
Český Telecom 340,04 3,67
Česká spořitelna 374,96 0,01
</TEXT>
</DOC>
<DOC>
<DOCID>LN-20020503052</DOCID>
<DOCNO>LN-20020503052</DOCNO>
<DATE>05/03/02</DATE>
<TITLE>
Kolaps informatiky, nikoli terorismus je hlavním důvodem loňského snížení světového obchodu.
</TITLE>
<GEOGRAPHY>ŽENEVA</GEOGRAPHY>
<TEXT>
Světový obchod se zbožím a službami v loňském roce klesl po předchozích dvou dekádách růstu. V letošním roce se dá očekávat maximálně mírné oživení. Vyplývá to ze zprávy Světové obchodní organizace (WTO). Ta za výjimku z tohoto trendu označuje některé postkomunistické země včetně České republiky. Celkový objem vyvezeného zboží klesl o jedno procento. Jeho hodnota se snížila o čtyři procenta na šest bilionů dolarů.
</TEXT>
<HEADING>
Spokojenost Číny
</HEADING>
<TEXT>
Z hlavních obchodních mocností se podařilo zvýšit vývoz zboží pouze Číně. A to o solidních sedm procent. Hodnota exportu Spojených států podle WTO naopak o sedm procent klesla. Obchod službami se snížil rovněž o jedno procento kvůli poklesu vývozu služeb v oblasti dopravy a cestování po zářijovém teroristickém útoku na Spojené státy. K nárůstu naopak došlo u telekomunikačních, bankovních a pojišťovacích služeb. Přestože teroristický útok na USA sehrál při poklesu světového obchodu výraznou roli, označili ekonomové WTO za hlavní důvody kolaps v informačním sektoru a zpomalení spotřebitelské poptávky v západní Evropě a na dalších předních trzích. Situaci zkomplikoval rovněž pokles firemních investic a prudké snižování zásob.
</TEXT>
<HEADING>
Poražení asijští tygři
</HEADING>
<TEXT>
Největší pokles exportu zaznamenaly podle WTO východoasijské země, jako například Singapur, Jižní Korea, Tchaj-wan, Japonsko a Malajsie, a Spojené státy. Vývoz států Evropské unie loni zůstal beze změn, zatímco kanadský export klesl o pět procent. Výjimkou se staly některé postkomunistické země. Česká republika zvýšila export o 15 procent, Polsko o 12 procent a Maďarsko o deset procent.
</TEXT>
<HEADING>
Východoevropské země zaznamenaly úspěch
</HEADING>
<TEXT>
Podle ekonomů WTO byl úspěch takzvaných tranzitivních ekonomik umožněn vysokým vzájemným obchodem a vysokým přílivem přímých investic ze zahraničí. V Latinské Americe se podařilo Brazílii zvýšit export o šest procent přes pokles poptávky ze strany sousední Argentiny. Vývoz Mexika, které je vysoce závislé na poptávce Spojených států, však klesl o pět procent a vývoz Venezuely o deset procent. Odhady pro Afriku, které jsou založeny na předběžných údajích, naznačují, že v tomto regionu nedošlo k žádným větším změnám u exportu ani u importu. Podle WTO se v letošním roce očekává od konce března oživení světového obchodu v souvislosti s obnovováním zásob. Je však nepravděpodobné, že by růst dosáhl více než jednoho procenta, napsala agentura Reuters.
Podle ekonomů WTO byl úspěch takzvaných tranzitivních ekonomik umožněn vysokým vzájemným obchodem a vysokým přílivem přímých investic ze zahraničí. V Latinské Americe se podařilo Brazílii zvýšit export o šest procent přes pokles poptávky ze strany sousední Argentiny. Vývoz Mexika, které je vysoce závislé na poptávce Spojených států, však klesl o pět procent a vývoz Venezuely o deset procent. Odhady pro Afriku, které jsou založeny na předběžných údajích, naznačují, že v tomto regionu nedošlo k žádným větším změnám u exportu ani u importu. Podle WTO se v letošním roce očekává od konce března oživení světového obchodu v souvislosti s obnovováním zásob. Je však nepravděpodobné, že by růst dosáhl více než jednoho procenta, napsala agentura Reuters.
</TEXT>
</DOC>
<DOC>
<DOCID>LN-20020503053</DOCID>
<DOCNO>LN-20020503053</DOCNO>
<DATE>05/03/02</DATE>
<TITLE>
Nasycenost trhu životního pojištění se blíží. Loňský obrovský nárůst se letos pravděpodobně nebude opakovat.
</TITLE>
<GEOGRAPHY>PRAHA</GEOGRAPHY>
<TEXT>
Nastartovaný boom životního pojištění z minulého roku letos poněkud ochabl. Společnosti sdružené v České asociaci pojišťoven vybraly za první čtvrtletí 2002 v této oblasti osm miliard korun. To představuje meziroční nárůst o 18,5 procenta. Ve stejném období loňského roku ale dynamika činila 26,9 procenta. Údaje nasvědčují tomu, že obrovský nárůst životního pojištění, který byl způsoben jeho daňovým zvýhodněním na začátku minulého roku, se letos nebude v takové míře opakovat. "Životní pojištění sice rostlo pomaleji než v předchozím roce, ale tempo růstu je stále dost slušné. Je jasné, že vysoké nárůsty nelze u tohoto produktu udržet dlouhodobě, protože je přece jenom celkem definovaná skupina potenciálních klientů. Ta je konečná a v určitém horizontu dojde k saturaci trhu," řekl analytik Pavel Capouch ze společnosti Venture Investors. Pomalejší rozjezd životního pojištění letos zaznamenaly velké pojišťovny. Růst České pojišťovny v této oblasti činil za letošní první tři měsíce 3,7 procenta (celková částka dosáhla 3,1 miliardy korun), zatímco u neživotního pojištění to bylo 14 procent. Ve stejném období loni přitom společnost v životním pojištění vykázala meziroční zvýšení o 45 procent. Podobně je na tom i hráč číslo dvě na trhu - Kooperativa. Ta vykázala zvýšení o šest procent, a to z 503 milionů korun na 534 milionů. V prvním čtvrtletí minulého roku činilo meziroční zvýšení 120 procent. "Příčinou nižšího růstu je zejména vysoká srovnávací základna. Jinými slovy velký zájem o životní pojištění v loňském roce, kdy klienti měli poprvé možnost využít odpočet pojistného od daňového základu," uvedl ředitel firemní komunikace Kooperativy Martin Diviš. Dodal, že údaje jsou navíc podle staré metodiky. "S novým výpočtem by byl předpis v životním pojištění vyšší, protože se do něj započítává také úrazové připojištění, které je součástí některých smluv o životním pojištění," řekl Diviš. IPB Pojišťovna uvedla meziroční nárůst životního pojištění za letošní první tři měsíce o 9,3 procenta. UNIQA pojišťovna v prvním čtvrtletí zaznamenala nárůst v této oblasti o 38 procent, což je o deset procent více než ve stejném období loni.
</TEXT>
<HEADING>
Nákladná propagace
</HEADING>
<TEXT>
Výjimku z dosavadního letošního vývoje životního pojištění tvoří podle dostupných výsledků Pojišťovna České spořitelny. Ta vykázala meziroční nárůst o 320 procent na téměř 564 milionů korun. "Rozdíly mezi jednotlivými pojišťovnami dokazují, že nabídka na trhu je dnes již dost široká a klient si může vybrat vhodný produkt. Významnou roli hraje také marketing a reklamní kampaně jednotlivých společností," poznamenal Capouch. Právě propagace životního pojištění tvoří v současné době jednu z největších položek nákladů pojišťoven na reklamu. "Je to jedna z klíčových částí našeho marketingového rozpočtu," uvedl Diviš. Produkty životního pojištění jsou podle něj v poslední době nejvíce předmětem reklamy. "Je to dáno jednak vysokým potenciálem tohoto trhu a také ostrou konkurencí mezi pojišťovnami," dodal.
Životní pojištění v České republice
Dynamika vybraného životního pojištění
Růst objemu vybraného životního pojištění
1992 5,2 mld Kč
1993 5,9 mld Kč
1994 7,4 mld Kč
1995 9,2 mld Kč
1996 11,0 mld Kč
1997 12,7 mld Kč
1998 15,0 mld Kč
1999 19,9 mld Kč
2000 22,8 mld Kč
2001 28,4 mld Kč
</TEXT>
</DOC>
<DOC>
<DOCID>LN-20020503054</DOCID>
<DOCNO>LN-20020503054</DOCNO>
<DATE>05/03/02</DATE>
<GEOGRAPHY>PRAHA</GEOGRAPHY>
<TEXT>
Úřad pro ochranu hospodářské soutěže dal včera podle zpravodajského serveru Euro On Line souhlas se spojením RWE Gas s českým Transgasem a tuzemskými distributory plynu. Antimonopolní úřad navrhl nicméně německé firmě několik omezujících podmínek. Ty jsou podle zdrojů blízkých RWE pro německého investora přijatelné. Jedna z podmínek se údajně týká budoucího majetkového podílu RWE Gas ve společnosti Moravské naftové doly. Transgas drží v dolech více než 20 procent akcií. Úřad na ochranu hospodářské soutěže se podle dřívějších informací Eura obával, že vstup RWE do tuzemského přepravce plynu může zabránit dodávkám konkurenčního plynu z těžby na území České republiky. Souhlasy ÚOHS a německého antimonopolního úřadu byly odkládacími podmínkami smlouvy o prodeji českého plynárenství firmě RWE Gas AG. Ta zvítězila v tendru na privatizaci Transgasu a osmi distributorů loni v prosinci, když nabídla nejvyšší cenu 4,1 miliardy eur.
</TEXT>
</DOC>
<DOC>
<DOCID>LN-20020503055</DOCID>
<DOCNO>LN-20020503055</DOCNO>
<DATE>05/03/02</DATE>
<TITLE>
LONDÝN - Škodu Superb včera představilo svým klíčovým zákazníkům a novinářům britské zastoupení mladoboleslavské automobilky. Do prodeje půjde superb 27. května. Stejně jako jinde v Evropě chce britská Škoda podle své mluvčí Catherine Bellové zaútočit na segment vyšší střední třídy: tedy na vozy, jako jsou Ford Mondeo, Citroën C5 nebo Vauxhall Vectra, což je britská značka pro Opel Vectra. V tomto segmentu se ročně v Británii prodává 380 tisíc aut. Britská Škoda jich hodlá do konce tohoto roku prodat tisíc a od příštího roku 3000 ročně.
</TITLE>
<HEADING>
Superb u policie
</HEADING>
<TEXT>
Pro britskou Škodu je superb možností, jak se prosadit na trhu automobilů pro větší firmy, které pořizují větší počty vozů. Superb rovněž prochází zkouškami u londýnské Metropolitní policie. Pokud by prošla, otevřelo by jí to dveře i u dalších britských policejních sborů, kde už jezdí několik fabií. Britská policie není organizována centrálně, ale regionálně a každý region rozhoduje samostatně. Britská Škoda bude nabízet tři základní řady - Classic, Comfort a Elegance. Jak uvedla Bellová, od nabídky na kontinentu se bude Škoda Superb odlišovat vedle volantu na druhé straně zřejmě hlavně tím, že bude nabízet náročnější výbavu v základních modelech. Škoda bude soutěžit jako na všech trzích i cenou. Základní model bude v Británii stát 14 200 liber ( 710 000 korun). Nejdražší Elegance 2.5 V6 TDI s automatickou převodovkou Tiptronic bude k mání za 24 500 liber ( 1 225 000 korun). Podle Bellové firma očekává, že nejvíce se budou prodávat modely Classic a Comfort, takže většina prodejů bude pod 18 000 liber ( 900 000 korun). Podle názoru několika britských novinářů, kteří se akcí kolem Škody Superb zúčastnili, jde o kvalitní vůz, který u odborníků zřejmě vzbudí respekt. Tito novináři upozornili na to, že Škoda se nyní vydala na trh, kde bude muset velmi bojovat proti své dřívější pověsti levného nekvalitního vozu.
Pro britskou Škodu je superb možností, jak se prosadit na trhu automobilů pro větší firmy, které pořizují větší počty vozů. Superb rovněž prochází zkouškami u londýnské Metropolitní policie. Pokud by prošla, otevřelo by jí to dveře i u dalších britských policejních sborů, kde už jezdí několik fabií. Britská policie není organizována centrálně, ale regionálně a každý region rozhoduje samostatně. Britská Škoda bude nabízet tři základní řady - Classic, Comfort a Elegance. Jak uvedla Bellová, od nabídky na kontinentu se bude Škoda Superb odlišovat vedle volantu na druhé straně zřejmě hlavně tím, že bude nabízet náročnější výbavu v základních modelech. Škoda bude soutěžit jako na všech trzích i cenou. Základní model bude v Británii stát 14 200 liber ( 710 000 korun). Nejdražší Elegance 2.5 V6 TDI s automatickou převodovkou Tiptronic bude k mání za 24 500 liber ( 1 225 000 korun). Podle Bellové firma očekává, že nejvíce se budou prodávat modely Classic a Comfort, takže většina prodejů bude pod 18 000 liber ( 900 000 korun). Podle názoru několika britských novinářů, kteří se akcí kolem Škody Superb zúčastnili, jde o kvalitní vůz, který u odborníků zřejmě vzbudí respekt. Tito novináři upozornili na to, že Škoda se nyní vydala na trh, kde bude muset velmi bojovat proti své dřívější pověsti levného nekvalitního vozu.
</TEXT>
</DOC>
<DOC>
<DOCID>LN-20020503056</DOCID>
<DOCNO>LN-20020503056</DOCNO>
<DATE>05/03/02</DATE>
<GEOGRAPHY>PRAHA</GEOGRAPHY>
<TEXT>
Sdružení stavebních firem IPS Skanska, Dopravní stavby, Stavby silnic a železnic a Geosan Group včera zahájilo terénní práce v průmyslové zóně Kolín-Ovčárny. Úpravy terénu, které mají být hotovy do 31. srpna, financuje město Kolín, ČR a automobilky PSA a Toyota. "Stanovili jsme extrémně tvrdé podmínky za nedodržení termínu. Sankce by denně byly víc než 1,5 milionu korun," řekl člen rady města Kolín Vít Kosina. Práce, které mají připravit terén pro stavbu automobilky, přijdou na zhruba 1,2 miliardy korun. PSA a Toyota se rozhodly investovat v Kolíně přes 1,5 miliardy eur do výroby minivozů značek Peugeot, Citroën a Toyota. V továrně najde práci asi 3000 zaměstnanců, v návaznosti na zahájení výstavby a provoz továrny vznikne dalších zhruba deset až 11 tisíc nových pracovních míst. První vozidlo má opustit továrnu 1. ledna 2005.
</TEXT>
</DOC>
<DOC>
<DOCID>LN-20020503057</DOCID>
<DOCNO>LN-20020503057</DOCNO>
<DATE>05/03/02</DATE>
<GEOGRAPHY>PRAHA</GEOGRAPHY>
<TEXT>
Objem tuzemského leasingu movitých věcí klesl v prvním čtvrtletí meziročně zhruba o 11 procent. Členské společnosti Asociace leasingových společností (ALS) předaly do užívání movité věci v pořizovací hodnotě přibližně 21,3 miliardy Kč. Ve stejnou dobu loni to bylo 24 miliard korun. V průběhu prvního čtvrtletí byly do leasingového užívání předány nemovitosti pouze za 101 milionů Kč, což představovalo meziroční pokles o 86 procent. Členské společnosti asociace poskytly do dubna spotřebitelské úvěry za 2,88 miliardy Kč, tedy o 128 procent více než o rok dříve. Prodeje na splátky dosáhly 309 milionů Kč, což znamenalo pokles o 76 procent.
</TEXT>
</DOC>
<DOC>
<DOCID>LN-20020503058</DOCID>
<DOCNO>LN-20020503058</DOCNO>
<DATE>05/03/02</DATE>
<GEOGRAPHY>BRATISLAVA</GEOGRAPHY>
<TEXT>
Finanční skupina Československé obchodní banky (ČSOB) na Slovensku by se letos měla rozrůst o pojišťovnu. Společnost KBC Insurance z okruhu majoritního vlastníka ČSOB by měla do poloviny června dokončit hloubkovou kontrolu v pojišťovně Ergo, jejichž 49 procent akcií již vlastní dceřiná IPB Pojišťovna. Informoval o tom vrchní ředitel slovenské pobočky ČSOB Ladislav Unčovský. "Pokud se tam nenajdou kostlivci ve skříni, Ergo se bude jmenovat ČSOB Pojisťovňa," prohlásil. Dodal, že KBC je jediným zájemcem o Ergo.
</TEXT>
</DOC>
<DOC>
<DOCID>LN-20020503059</DOCID>
<DOCNO>LN-20020503059</DOCNO>
<DATE>05/03/02</DATE>
<TITLE>
Ani jeden investor neprojevil zájem o dluhy hutní skupiny Z-group. Možným důvodem jsou nadměrné požadavky konsolidační agentury.
</TITLE>
<GEOGRAPHY>PRAHA</GEOGRAPHY>
<TEXT>
Ani druhý pokus o prodej dluhů hutní skupiny podnikatele Zdeňka Zemka se státní České konsolidační agentuře (ČKA) nezdařil. "Žádný zájemce se nepřihlásil," řekl mluvčí agentury Jiří Pekárek. Česká konsolidační agentura nabízela k prodeji dluhy ve výši 4,3 až 5 miliard korun. Za ně požadovala nejméně 750 milionů korun. Minimální cena ale nebyla jedinou podmínkou. Zájemce měl rovněž udržet výrobu v železárnách v Hrádku a Veselí a ve Válcovnách trub Chomutov, kde měl zvýšit jednak zaměstnanost, jednak investice.
</TEXT>
<HEADING>
Experti: cena je příliš vysoká
</HEADING>
<TEXT>
Už sama cena je přitom podle odborníků vysoká. "Je pravděpodobné, že by to někdo koupil, kdyby se dluhy prodávaly za sedm až deset procent nominální hodnoty," říká analytik Baader Securities Lukáš Dufek. Konsolidační agentura přitom chtěla z dluhů získat nejméně patnáct procent jejich hodnoty. K nezájmu investorů mohly současně přispět podmínky týkající se udržení výroby ve zmíněných hutních firmách. "Je otázkou, jestli všechny přežijí. Zvláště vzhledem k tomu, jaká je situace v hutnictví," dodává Dufek. Na celém světě jsou totiž v hutnictví problémy. Dokonce ohrožují světový obchod. Kvůli potížím amerických hutních firem zavedly Spojené státy cla na dovoz oceli. To se nelíbí Evropské unii, která zvažuje uvalení sankcí na americké zboží. Podle Dufka vedlo omezení dovozů do USA ke zvýšení konkurence na trzích. "Projevuje se to zhoršenými výsledky firem," dodal analytik. Druhé výběrové řízení tak skončilo nezdarem stejně jako předešlé. První pokus o prodej zahájila konsolidační agentura na konci loňského roku. Letos v únoru bylo však výběrové řízení zrušeno, protože zájemce o dluhy společnost Investiční klub - si podle agentury kladl nesplnitelné podmínky.
</TEXT>
<HEADING>
Hledá se nové řešení
</HEADING>
<TEXT>
ČKA po nezdaru s výběrovými řízeními bude proto muset najít jiné řešení dluhů Z-group. Nakonec se může zvolit varianta, kdy by se dluhy Zemkových firem neprodávaly samostatně. "Pokud se pohledávky za požadovanou cenu nepodaří prodat, zřejmě se stanou součástí většího balíku," uvedl šéf dozorčí rady ČKA Vlastimil Tlustý. Tuto možnost nevyloučil ani mluvčí Pekárek. Podle něj není struktura balíku ještě odsouhlasená. Konsolidační agentura hodlá prodej balíků špatných úvěrů spustit během letošního roku. První z nich v objemu okolo dvaceti miliard korun se nyní připravuje. Není však vyloučen ani konkurs. "Ty varianty, které byly ve hře před výběrovým řízením, jsou tam stále," uvedl Pekárek.
ČKA po nezdaru s výběrovými řízeními bude proto muset najít jiné řešení dluhů Z-group. Nakonec se může zvolit varianta, kdy by se dluhy Zemkových firem neprodávaly samostatně. "Pokud se pohledávky za požadovanou cenu nepodaří prodat, zřejmě se stanou součástí většího balíku," uvedl šéf dozorčí rady ČKA Vlastimil Tlustý. Tuto možnost nevyloučil ani mluvčí Pekárek. Podle něj není struktura balíku ještě odsouhlasená. Konsolidační agentura hodlá prodej balíků špatných úvěrů spustit během letošního roku. První z nich v objemu okolo dvaceti miliard korun se nyní připravuje. Není však vyloučen ani konkurs. "Ty varianty, které byly ve hře před výběrovým řízením, jsou tam stále," uvedl Pekárek.
</TEXT>
</DOC>
<DOC>
<DOCID>LN-20020503060</DOCID>
<DOCNO>LN-20020503060</DOCNO>
<DATE>05/03/02</DATE>
<TITLE>
V roce 2006 by měla skončit kontroverzní stavba 20kilometrového plzeňského obchvatu. Financovat ji má Evropská investiční banka.
</TITLE>
<GEOGRAPHY>PRAHA</GEOGRAPHY>
<TEXT>
Přijetí úvěru 210 milionů eur, to je zhruba 6,4 miliardy korun, na výstavbu dálničního obchvatu Plzně, silničních přivaděčů a dalších souvisejících staveb včera podpořila Poslanecká sněmovna. Podle zákona, který přijala, si Česko bude moci vzít úvěr od Evropské investiční banky (EIB). Stát by úvěr splácel 25 let. Zákon, který sněmovna přijala, musí ještě posoudit Senát a podepsat prezident Václav Havel.
</TEXT>
<HEADING>
Úleva pro fond dopravy
</HEADING>
<TEXT>
Vláda tvrdí, že půjčka od EIB je výhodná. Úvěrové financování umožní využít prostředky fondu dopravy na jiné akce, zejména na údržbu a opravy komunikací druhé a třetí třídy. Výhoda zdrojů získávaných od EIB spočívá mimo jiné v tom, že banka na rozdíl od komerčních finančních institucí nepožaduje kromě úroku žádné další poplatky. Má vysoké ratingové hodnocení a nulovou rizikovou váhu. To například znamená, že získává zdroje za podmínek srovnatelných se suverénními státy s nejvyšší bonitou. Stavba celého dvacetikilometrového plzeňského obchvatu by měla skončit nejpozději v roce 2006. Proti stavbě již několik let protestují ekologické iniciativy a občanská sdružení. Projekt je rozdělen do šesti částí, z nichž tři představují stavby mostů. Ze zbývajících tří začala například letos v únoru výstavba západního úseku Útušice-Sulkov, dlouhého 8,5 kilometru.
Vláda tvrdí, že půjčka od EIB je výhodná. Úvěrové financování umožní využít prostředky fondu dopravy na jiné akce, zejména na údržbu a opravy komunikací druhé a třetí třídy. Výhoda zdrojů získávaných od EIB spočívá mimo jiné v tom, že banka na rozdíl od komerčních finančních institucí nepožaduje kromě úroku žádné další poplatky. Má vysoké ratingové hodnocení a nulovou rizikovou váhu. To například znamená, že získává zdroje za podmínek srovnatelných se suverénními státy s nejvyšší bonitou. Stavba celého dvacetikilometrového plzeňského obchvatu by měla skončit nejpozději v roce 2006. Proti stavbě již několik let protestují ekologické iniciativy a občanská sdružení. Projekt je rozdělen do šesti částí, z nichž tři představují stavby mostů. Ze zbývajících tří začala například letos v únoru výstavba západního úseku Útušice-Sulkov, dlouhého 8,5 kilometru.
</TEXT>
</DOC>
<DOC>
<DOCID>LN-20020503061</DOCID>
<DOCNO>LN-20020503061</DOCNO>
<DATE>05/03/02</DATE>
<GEOGRAPHY>PRAHA</GEOGRAPHY>
<TEXT>
Stát bude moci za určitých okolností svěřit výstavbu, financování a provozování dálnic soukromému investorovi. Umožní to novela zákona o pozemních komunikacích, kterou včera schválila Poslanecká sněmovna. Pokud ji podpoří i Senát a podepíše prezident, usnadní to podle ministra dopravy Jaromíra Schlinga (ČSSD) i stavbu dálnice D 47 do Ostravy. Stavba dálnice D 47 má sloužit jako pilotní projekt soukromého financování výstavby dálnic v České republice. Zakázku získala bez výběrového řízení izraelská firma Housing &amp;Construction, která má dálnici postavit na své náklady a pak ji 25 let provozovat. Za to by jí měl stát po uvedení do provozu každoročně odvádět mýto podle intenzity provozu. Pravice vládě vyčítá, že podobné obrovské investice zadává bez výběrového řízení. Vláda zatím návrh smlouvy o výstavbě dálnice do Ostravy neschválila. Ministerstvo dopravy a izraelský investor mají na smlouvě dále pracovat.
</TEXT>
</DOC>
<DOC>
<DOCID>LN-20020503062</DOCID>
<DOCNO>LN-20020503062</DOCNO>
<DATE>05/03/02</DATE>
<TITLE>
Nezávislý inspektor potvrdil, že akcionáři Hewlett-Packard schválili fúzi s firmou Compaq
</TITLE>
<TEXT>
Osmnáct miliard dolarů. Takovou hodnotu má spojení dvou počítačových firem Hewlett-Packard a Compaq Computer. Roční tržby nového kolosu se budou pohybovat kolem 87 miliard dolarů. Potomci zakladatelů firem fúzi nezabránili.
SAN FRANCISCO - Největší dodavatel osobních počítačů na světě. To je předběžná vizitka nového počítačového obra, který vzniká megafúzí za 18 miliard dolarů mezi společnostmi Hewlett-Packard a Compaq Computer. Šéfové obou firem plánují spojení již delší dobu, ale až nyní nezávislý inspektor potvrdil výsledky hlasování akcionářů Hewlett-Packard z 19. března. Tehdy byla fúze s konkurenční společností Compaq Computer schválena, ale hlasy akcionářů byly několikrát soudně zpochybňovány.
</TEXT>
<HEADING>
Potomci zakladatelů se bouří
</HEADING>
<TEXT>
Pro spojení obou firem podle oficiálních výsledků hlasovali akcionáři s celkovým podílem kolem 51 procent. Společnost Hewlett-Packard očekává, že fúze bude oficiálně dokončena dnes. Nově vzniklá firma by pak měla zahájit provoz 7. května. Hodnota fúze obou firem je podle současných cen akcií asi 18 miliard dolarů. Nyní začne proces integrace obou společností, z něhož vznikne největší dodavatel osobních počítačů na světě a druhá největší světová počítačová skupina za IBM s tržbami přes 87 miliard dolarů. Hewlett-Packard bude v novém podniku se 145 000 zaměstnanci vlastnit asi 64 procent akcií a na Compaq připadne zbývajících 36 procent. Fúze obou počítačových společností měla od začátku mnoho odpůrců. V jejich čele stáli především potomci zakladatelů firmy Hewlett-Packard. Ti nesouhlasili s názorem šéfky firmy Carly Fiorinové, že fúze s Compaqem je jedinou cestou, jak uspět v konkurenčním souboji s dalším počítačovým kolosem IBM. Walter Hewlett tvrdí, že společnost nebude mít z fúze žádný prospěch, protože firma Compaq podniká v odvětví, v němž zuří cenová válka. Soud státu Delaware nicméně tento týden zamítl žalobu Waltera Hewletta, která měla fúzi zablokovat, a uvolnil tak cestu k největšímu sloučení v počítačovém průmyslu. Soudce delawarského soudu William Chandler došel k závěru, že hlasování akcionářů Hewlett-Packard z 19. března bylo v souladu se zákony. Odmítl obvinění Hewletta, podle něhož si vedení firmy hlasy kupovalo a klamalo akcionáře neodpovídajícími finančními prognózami. Walter Hewlett nakonec za svůj odpor k fúzi zaplatil tím, že byl vyloučen ze správní rady společnosti. V třiašedesátileté historii firmy je to vůbec poprvé, co nebude mít na řízení vliv žádný z potomků zakladatelů. Rodiny Hewlettů a Packardů vlastní zhruba 18 procent firmy.
Pro spojení obou firem podle oficiálních výsledků hlasovali akcionáři s celkovým podílem kolem 51 procent. Společnost Hewlett-Packard očekává, že fúze bude oficiálně dokončena dnes. Nově vzniklá firma by pak měla zahájit provoz 7. května. Hodnota fúze obou firem je podle současných cen akcií asi 18 miliard dolarů. Nyní začne proces integrace obou společností, z něhož vznikne největší dodavatel osobních počítačů na světě a druhá největší světová počítačová skupina za IBM s tržbami přes 87 miliard dolarů. Hewlett-Packard bude v novém podniku se 145 000 zaměstnanci vlastnit asi 64 procent akcií a na Compaq připadne zbývajících 36 procent. Fúze obou počítačových společností měla od začátku mnoho odpůrců. V jejich čele stáli především potomci zakladatelů firmy Hewlett-Packard. Ti nesouhlasili s názorem šéfky firmy Carly Fiorinové, že fúze s Compaqem je jedinou cestou, jak uspět v konkurenčním souboji s dalším počítačovým kolosem IBM. Walter Hewlett tvrdí, že společnost nebude mít z fúze žádný prospěch, protože firma Compaq podniká v odvětví, v němž zuří cenová válka. Soud státu Delaware nicméně tento týden zamítl žalobu Waltera Hewletta, která měla fúzi zablokovat, a uvolnil tak cestu k největšímu sloučení v počítačovém průmyslu. Soudce delawarského soudu William Chandler došel k závěru, že hlasování akcionářů Hewlett-Packard z 19. března bylo v souladu se zákony. Odmítl obvinění Hewletta, podle něhož si vedení firmy hlasy kupovalo a klamalo akcionáře neodpovídajícími finančními prognózami. Walter Hewlett nakonec za svůj odpor k fúzi zaplatil tím, že byl vyloučen ze správní rady společnosti. V třiašedesátileté historii firmy je to vůbec poprvé, co nebude mít na řízení vliv žádný z potomků zakladatelů. Rodiny Hewlettů a Packardů vlastní zhruba 18 procent firmy.
</TEXT>
</DOC>
<DOC>
<DOCID>LN-20020503063</DOCID>
<DOCNO>LN-20020503063</DOCNO>
<DATE>05/03/02</DATE>
<TITLE>
Dva roky se jihokorejská automobilka potýká s bankrotem. Američané zaplatí 251 milionů dolarů.
</TITLE>
<GEOGRAPHY>SOUL</GEOGRAPHY>
<TEXT>
Americká firma General Motors podepsala konečnou dohodu o převzetí klíčových aktiv jihokorejské automobilky Daewoo za 251 milionů dolarů v hotovosti. Americká firma k tomu dodala, že převezme 42,1procentní podíl ve společném podniku s věřiteli Daewoo. Společnost Daewoo, která je třetím největším výrobcem automobilů v Jižní Koreji, vyhlásila v roce 2000 bankrot a loni v září podepsali její hlavní věřitelé s GM předběžnou smlouvu o prodeji čtyř ze 16 továren automobilky. Daewoo Motor má kromě Jižní Koreje také deset závodů v devíti zemích světa včetně Polska, Česka, Ukrajiny, Indie a Číny. V ČR kontroluje Daewoo Motor letňanského výrobce lehkých nákladních automobilů Daewoo Avia. Podíl věřitelů jihokorejské automobilky bude činit 33 procent a podíl partnerských společností GM 24,9 procenta. Společný podnik bude provozovat dvě továrny v Jižní Koreji a jednu ve Vietnamu. Jeho součástí bude rovněž sedm zahraničních prodejních divizí v Evropě a jedna v Portoriku a divize pro výrobu součástek v Nizozemsku. Výrobní kapacita dvou jihokorejských továren činí 520 000 osobních a 40 000 užitkových vozů ročně. Vietnamská továrna je schopna za rok vyrobit 20 000 automobilů. Dohoda ponechává v rukou věřitelů 16 továren Daewoo, včetně největší a nejstarší továrny v Pupjongu. Podle GM zůstane tato továrna v příštích šesti letech v provozu a v případě příznivých podmínek by mohla být během této doby převzata.
SOUL - Americká firma General Motors podepsala konečnou dohodu o převzetí klíčových aktiv jihokorejské automobilky Daewoo za 251 milionů dolarů v hotovosti. Americká firma k tomu dodala, že převezme 42,1procentní podíl ve společném podniku s věřiteli Daewoo. Společnost Daewoo, která je třetím největším výrobcem automobilů v Jižní Koreji, vyhlásila v roce 2000 bankrot a loni v září podepsali její hlavní věřitelé s GM předběžnou smlouvu o prodeji čtyř ze 16 továren automobilky. Daewoo Motor má kromě Jižní Koreje také deset závodů v devíti zemích světa včetně Polska, Česka, Ukrajiny, Indie a Číny. V ČR kontroluje Daewoo Motor letňanského výrobce lehkých nákladních automobilů Daewoo Avia. Podíl věřitelů jihokorejské automobilky bude činit 33 procent a podíl partnerských společností GM 24,9 procenta. Společný podnik bude provozovat dvě továrny v Jižní Koreji a jednu ve Vietnamu. Jeho součástí bude rovněž sedm zahraničních prodejních divizí v Evropě a jedna v Portoriku a divize pro výrobu součástek v Nizozemsku. Výrobní kapacita dvou jihokorejských továren činí 520 000 osobních a 40 000 užitkových vozů ročně. Vietnamská továrna je schopna za rok vyrobit 20 000 automobilů. Dohoda ponechává v rukou věřitelů 16 továren Daewoo, včetně největší a nejstarší továrny v Pupjongu. Podle GM zůstane tato továrna v příštích šesti letech v provozu a v případě příznivých podmínek by mohla být během této doby převzata.
</TEXT>
</DOC>
<DOC>
<DOCID>LN-20020503064</DOCID>
<DOCNO>LN-20020503064</DOCNO>
<DATE>05/03/02</DATE>
<TITLE>
Jsme silné, zajímavé a díky internetu to o nás každý ví! Do světa internetu se vyrojily feministky, aktivistky a exhibicionistky. Některé z nich mluví i česky.
</TITLE>
<TEXT>
Vytrčená pěst a opičí hlava. Ženské gorily vytáhly do boje proti dokonalými tvary odlidštěnému světu. Feministky, bouřící se proti mužské nadvládě, uzavřely spojenectví s počítačem, novými médii a technologiemi. A v případě jedné ze skupin - Guerrillagirls (http://www.guerrillagirls.com, česky holky partyzánky) také přibraly humor. Světový kyberfeminismus začal vznikat začátkem devadesátých let, mimo jiné inspirovaný filozofií britské mediální akademičky Sadie Plant a přiživovaný dodnes aktivní mezinárodní skupinou Parta starých hochů (Old Boys Network www.obn.org). Kyberfeministky nemají potřebu vracet se ke kořenům a obrodit svět svou něhou a mírumilovností, ale naopak dokázat, že agresivita, znalost technologií a smysl pro ironii nejsou pouze mužskou doménou. V poslední době nicméně stránek s vyhraněným feministickým zaměřením, kromě projektů s konkrétním manifestem, spíše ubývá. "Ženy hledají nové formy provokace a vyjádření," říká Denisa Kera, teoretička zabývající se novými médii a spoluautorka parodického projektu femtext.cz, který překládá Odysea Jamese Joyce do ženského jazyka. "Spojení žena a počítač přestává vyvolávat překvapení. Ve chvíli, kdy ženy technologie plně ovládají, začínají brojit proti dalším předsudkům než jen těm zaměřeným na jejich ženství." Cesta z radikálního kyberfeminismu pak vede k profesionálnímu web designu, programování nebo třeba k biotechnologickým experimentům, jako je například manipulace s živými tkáněmi či deformací lidského těla.
</TEXT>
<HEADING>
Čechy umírněné
</HEADING>
<TEXT>
V našich luzích a hájích se kyberfemismus zatím plně nerozvinul, natož aby odtud vyprchal. Odkazují na něj stránky Feminismus.cz. Objevil se jako téma festivalu kyberkultury Datatransfer (www.datatransfer.cz). Rodí se z politické Hlídací feny (www.hlidacifena.cz) i lesbického Apriles (www.apriles.cz). Mezi aktivní kyberfeministky patří také Petra Jedličková, jedna ze zakladatelek virtuálního časopisu Ikaros (ikaros.cz). Petra Jedličková píše o ženských tělech na internetu, o šovinistické reklamě, politice. "U nás je jak feminismus, tak kyberfeminismus málo radikální. Samá věda a žádná akce," hodnotí. Ve virtuálním prostoru se nevyskytují ale pouze jen kyberfeministky. Denisa Kera ve své studii Zlý, zkažený a radikální holky na internetu, otištěné vloni v časopise Internet, poukazuje na "děvky" (jak se sami nazývají), které se vyrovnávají s internetovou erotikou tím, že jí uznávají a propagují a na "gerls" nebo "grrls" (dívky), které programově exhibují prostřednictvím psaných či vizuálních deníčků (www.gerl.org). Mezi nimi se míhají ekoaktivistky, antiglobalistky, propagátorky menšin a umělkyně, které ale tvoří a protestují i mimo média (internet). V Čechách se v této oblasti ženské osobnosti profilují méně vyhroceně. Deník strašlivé Mikvy v téměř nekonečném projektu Město (www.bankova.cz) výtvarnice Markéty Baňkové a její následující navigátor New Yorkem se pohybuje mezi uměním a manifestem. Stejně tak zkušená grafička Lenka Blažejová (www.wesmir.cz/len) vytváří, kromě stránek pro umělce a hudebníky, také více méně osobní vizuální kreace na CD-ROM spojující přírodní a etnické prvky s hightech, jež sama nazývá "digitálními mantrami".
V našich luzích a hájích se kyberfemismus zatím plně nerozvinul, natož aby odtud vyprchal. Odkazují na něj stránky Feminismus.cz. Objevil se jako téma festivalu kyberkultury Datatransfer (www.datatransfer.cz). Rodí se z politické Hlídací feny (www.hlidacifena.cz) i lesbického Apriles (www.apriles.cz). Mezi aktivní kyberfeministky patří také Petra Jedličková, jedna ze zakladatelek virtuálního časopisu Ikaros (ikaros.cz). Petra Jedličková píše o ženských tělech na internetu, o šovinistické reklamě, politice. "U nás je jak feminismus, tak kyberfeminismus málo radikální. Samá věda a žádná akce," hodnotí. Ve virtuálním prostoru se nevyskytují ale pouze jen kyberfeministky. Denisa Kera ve své studii Zlý, zkažený a radikální holky na internetu, otištěné vloni v časopise Internet, poukazuje na "děvky" (jak se sami nazývají), které se vyrovnávají s internetovou erotikou tím, že jí uznávají a propagují a na "gerls" nebo "grrls" (dívky), které programově exhibují prostřednictvím psaných či vizuálních deníčků (www.gerl.org). Mezi nimi se míhají ekoaktivistky, antiglobalistky, propagátorky menšin a umělkyně, které ale tvoří a protestují i mimo média (internet). V Čechách se v této oblasti ženské osobnosti profilují méně vyhroceně. Deník strašlivé Mikvy v téměř nekonečném projektu Město (www.bankova.cz) výtvarnice Markéty Baňkové a její následující navigátor New Yorkem se pohybuje mezi uměním a manifestem. Stejně tak zkušená grafička Lenka Blažejová (www.wesmir.cz/len) vytváří, kromě stránek pro umělce a hudebníky, také více méně osobní vizuální kreace na CD-ROM spojující přírodní a etnické prvky s hightech, jež sama nazývá "digitálními mantrami".
</TEXT>
</DOC>
<DOC>
<DOCID>LN-20020503065</DOCID>
<DOCNO>LN-20020503065</DOCNO>
<DATE>05/03/02</DATE>
<TEXT>
Ať už počítač zapínáte pouze v práci a jen v nejnutnějších případech, době informační se nevyhnete. Najde si vás přes telefon, přes televizi a teď i přes Lidové noviny. I my jsme šli do sebe a uvědomili si, že někde mimo tiskárnu a novinový papír se dějí věci, ke kterým se chceme vyjádřit. Nejen přes www.lidovky.cz, ale i těmito stránkami - Generace On-line. Chtěli bychom jako v zrcadle odrážet nové trendy, zajímavosti, společenské proměny, které s sebou nová média a technologie přinášejí. Jistotou ve světě plném studených logických operací jsou pak stálé rubriky. Oko SÍŤnice zaostřuje na aktuální dění okolo internetu, elektronického obchodu, telekomunikací a počítačů. Vývar obsahuje odkazy, které stojí za to si ze sítě vylovit. In &amp; Out jsou tipy na to, co má šťávu a co naopak otráví. Čím se musejí každodenně zabývat lidé kolem toho všeho řeší Brouk v hlavě. A jako bonbonek, jako zasmání při zavírání Windows, je tu Soutěž. Stačí si trochu zabrouzdat ve vyhledávačích a - hodnotný notebook může být zrovna váš.
</TEXT>
</DOC>
<DOC>
<DOCID>LN-20020503066</DOCID>
<DOCNO>LN-20020503066</DOCNO>
<DATE>05/03/02</DATE>
<TITLE>
Vyhledávejte správné odpovědi na otázky pomocí internetu a VYHRAJTE NOVÝ POČÍTAČ!
</TITLE>
<HEADING>
1. díl
</HEADING>
<TEXT>
PRAVIDLA HRY: Osmkrát za sebou se na tomto místě objeví soutěžní otázka. Odpověď naleznete na internetu. Řešení musí být správné a obsahovat postup, jakým jste k odpovědi dospěli. Nezapomeňte uvést své jméno, adresu a věk. Hlavní výhru, notebook s dotekovým ovládáním, získá ten, kdo od druhého do osmého kola správně zodpoví všechny otázky a zároveň od něj, jako od prvního v daném časovém limitu obdržíme správnou odpověď na osmou otázku. V každém kole vylosujeme také další mimořádnou cenu!
Podrobná pravidla najdete na www.lidovky.cz
HLAVNÍ CENY:
1. cena: NOTEBOOK Fujitsu Siemens s dotykovým displejem
2. cena: MOBILNÍ TELEFON Nokia
3. cena: BEZDRÁTOVÁ MYŠ
Dnešní mimořádná cena: Český film Ene Bene na DVD
</TEXT>
<HEADING>
DNEŠNÍ SOUTĚŽNÍ OTÁZKA
</HEADING>
<TEXT>
Rozhodli jste se zajet si na výlet do Blanska. Pojedete z Aše, ve středu 8.5. a rádi byste se do Blanska dostali tak brzo, abyste stihli film od osmi večer v místním kině. Nemáte auto a cestujete tedy vlakem nebo autobusem. V kolik hodin a jak do Blanska z Aše pojedete? Co hrají v Blansku ten den od osmi v kině?
Odpovědi posílejte na adresu soutez.online@lidovky.cz do úterý 7. 5. 2002 do 12.00 (poledne) www.lidovky.cz
</TEXT>
</DOC>
<DOC>
<DOCID>LN-20020503067</DOCID>
<DOCNO>LN-20020503067</DOCNO>
<DATE>05/03/02</DATE>
<TEXT>
Díky tomu, že na našem sídlišti nabízí kabelová televize připojení k internetu, mohu být na síti nepřetržitě. Když se ráno vzbudím, s přibývajícími lety je to stále častěji až nepříjemně brzy, stačí jen si v posteli sednout, sundat ze stolu po mé pravici notebook, položit ho na klín a zapnout. Nejdříve stáhnu poštu, pak si přečtu nejoblíbenější weby a pustím se do práce. Jenže ouha, ne všechno potřebné najdu na internetu nebo ve svém notebooku. A tak mi vrtá hlavou, že bych si měl zařídit ještě vzdálený přístup do počítače v kanceláři. Pak už to nebude mít chybu.
</TEXT>
</DOC>
<DOC>
<DOCID>LN-20020503068</DOCID>
<DOCNO>LN-20020503068</DOCNO>
<DATE>05/03/02</DATE>
<TEXT>
Stránky ve veselých barvičkách, s přehlednou navigací a možností upravit si je podle svého. Tak jako u www.genius.cz, služby GE Capital
</TEXT>
</DOC>
<DOC>
<DOCID>LN-20020503069</DOCID>
<DOCNO>LN-20020503069</DOCNO>
<DATE>05/03/02</DATE>
<TEXT>
Bank. Když se vám po přihlášení do systému objeví suchá nenápaditá stránka, umístěná skromně jen do jednoho rohu - tak jako u www.genius.cz po kliknutí na kasičku.
</TEXT>
</DOC>
<DOC>
<DOCID>LN-20020503070</DOCID>
<DOCNO>LN-20020503070</DOCNO>
<DATE>05/03/02</DATE>
<TITLE>
starwars.sector31.cz
</TITLE>
<TEXT>
Vložená jména upraví tak, aby se podobala těm z filmu Star Wars. Z Martina Michka se tak jednoduše stane Micma Nebra. Stránky obsahují tisíce jmenných mutací. V některých případech i s emaily.
</TEXT>
<HEADING>
www.elsewhere.org/
</HEADING>
<TEXT>
cgi-bin/postmodern Generátor postmoderních textů. Čistě intelektuální vývar. Přestože výsledný text vypadá důvěryhodně, podle odborníků žádný význam nedává (aktualizuje se jednoduchým obnovením stránek).
</TEXT>
<HEADING>
coolarchive.com
</HEADING>
<TEXT>
Jednoduchý generátor bannerů a tlačítek. Zdarma. Plus stohy animací, ikonek a zvuků. A navíc prográmek, který vám umožní zastřelit si vlastní počítač.
Jednoduchý generátor bannerů a tlačítek. Zdarma. Plus stohy animací, ikonek a zvuků. A navíc prográmek, který vám umožní zastřelit si vlastní počítač.
</TEXT>
</DOC>
<DOC>
<DOCID>LN-20020503071</DOCID>
<DOCNO>LN-20020503071</DOCNO>
<DATE>05/03/02</DATE>
<TITLE>
Fotografka a výtvarnice Markéta Baňková (32) tvoří jedny z nejvýraznějších emocionálních obrazových a textových projektů v oblasti českého net-artu (umění na internetu). Na Město (www.bankova.cz), tento několik let starý počin, navazuje NY City Map, který byl letos v březnu vystaven na prestižní přehlídce Fotofest v americkém Houstonu.
</TITLE>
<HEADING>
LN: Co pro vás představuje internet?
</HEADING>
<TEXT>
Lehkou anarchii. Něco živého, co se stále nedá dobře kontrolovat, určovat, spoutat, popsat, vést a tím ani vlastnit, i když se o to lidé pořád snaží. Pro mě to byla skvělá možnost svobodně a okamžitě vystavovat pro jakékoliv publikum.
</TEXT>
<HEADING>
LN: Ztotožňujete se s nějakým programem, manifestem, osobnostmi?
</HEADING>
<TEXT>
Občas se skoro ztotožňuji s programem, podle toho, který právě používám:-) Ale své oblíbence mám také! Ze světa nových médií je to například Oliy Lialiny (http://www.teleportacia.org/war) nebo Young Hae-Chang, (http://yhchang.com).
LN: Je podle vás rozdíl mezi mužským a ženským internetem?
V oblasti web art rozdíl trochu pociťuji. Nikoli početně. Byla jsem překvapena, jak mnoho žen je autorkami skvělých projektů. Některé z nich jsem dokonce považovala za muže, protože neměly ve jméně koncovku - ová a mne až časem napadlo zjišťovat o nich více informací. Rozdíl se objevuje v jejich práci. Muži asi častěji vytvářejí věci technicky orientované, takové pozoruhodné programátorské hračičky. Ženy zajímá více komunikace mezi lidmi. Tak jako v životě.
LN: Kdybyste se měla ztotožnit s nějakou virtuální postavou, jaká by to byla?
Druuna (www.druuna.net). Chtěla bych si vyzkoušet její tělo! Ale jen na chvíli, žít v takovém těle v dnešní době asi snadné nebude.
</TEXT>
</DOC>
<DOC>
<DOCID>LN-20020503072</DOCID>
<DOCNO>LN-20020503072</DOCNO>
<DATE>05/03/02</DATE>
<TITLE>
Stránku pro Vás připravuje Jasna Sýkorová
</TITLE>
<TEXT>
Racionální a feministicky naladěná Petra Jedličková (29), interní doktorandka Ústavu informačních studií a knihovnictví, spoluzakladatelka a autorka elektronického časopisu o informační společnosti Ikaros (http://ikaros.cz), se kromě web designerských aktivit zabývá výzkumem vztahů v informační společnosti.
LN: Jak sama sebe vnímáte ve spojení s kyberprostorem?
Jsem kyberfeministka. Co dodat?
LN: U nás se na internetu vyskytuje velmi málo výrazných ženských projektů, graficky i obsahově. Proč?
V oborech spojovaných s realizací internetu nejsou ženy rovnocenně zastoupeny. Příčiny této nerovnosti vycházejí z výchovy doma, ve škole a vnímání významu ženské práce ve společnosti. Dalším důvodem je tradiční předsudek, že pro práci s informačními technologiemi potřebujete "technické geny", které ženy postrádají. Domnívám se ale, že absence ženského aktivismu na internetu v Čechách v porovnání se Slovinskem, Německem či USA je způsobena nedostatkem aktivismu v Čechách obecně.
LN: Co podle vás ovlivňuje trendy ve virtuálním prostoru?
Hovoříme-li o designu stránek a o možnostech prezentace obsahu na internetu, jde především o vliv několika silných firem (skupin). Jejich vývojáři je produkují a manažeři pak prosazují prostřednictvím různých kanálů. Existují nezávislá fóra, kde se o trendech diskutuje, ale i ty vycházejí již ze široce zavedených představ.
LN: Kdybyste se měla ztotožnit s nějakou virtuální postavou, jaká by to byla?
Jedině taková postava, kterou bych si sama vytvořila a naprogramovala k obrazu svému.:-) (no ne, snad si nemyslíte, že řeknu Lara Croft!)
</TEXT>
</DOC>
<DOC>
<DOCID>LN-20020503073</DOCID>
<DOCNO>LN-20020503073</DOCNO>
<DATE>05/03/02</DATE>
<TITLE>
Čestná expozice na veletrhu Svět knihy 2002 je vyhrazena literatuře zemí Visegrádu. Návštěvníci Výstaviště se tak seznámí s nejzajímavějšími tituly, jež v poslední době vyšly na Slovensku, v Polsku a Maďarsku. Čeští spisovatelé zde budou prezentováni knihami vydávanými v jiných jazycích - s tím souvisí i ocenění Premia Bohemica, jež za překlady do finštiny převezme bohemista Eero Balk.
</TITLE>
<TEXT>
Mezi těmi, kdo do Prahy zavítají osobně se svými knihami, se objeví i trojice polských spisovatelek. Natasza Goerke, jež od poloviny osmdesátých let žije v Hamburku, představí titul Farewells to plasma (Loučení s plasmou). Magdaleně Tulli vychází v češtině román Stehy a Olga Tokarczuk uvede román z konce devadesátých let Denní dům, noční dům. Jejich tvorba je typická pro změny, jimiž prošla polská literatura po rozpadu socialistického tábora. Jak upozorňuje Albrecht Lempp, šéf literární skupiny Institutu Adama Mickiewicze, těžila za jeho existence polská literatura z výlučného postavení, neboť nabízela určitou zvláštnost, kterou nebylo možno jinde najít. "Polští spisovatelé a spisovatelky píší dnes stejně jako jejich kolegové v zahraničí o třech věcech, které hýbou světem: moc, láska a smrt. Po častokrát proklínané uzavřenosti této literatury nenacházíme již stopy," míní Lempp. "V popředí už nestojí romantické ozáření národa, o němž především západní čtenáři na začátku vědí velmi málo nebo nic, ale osudy v každé konkrétní situaci, které se bez námahy přenášejí na životní zážitky každého čtenáře v (téměř) každé zemi."
</TEXT>
<HEADING>
Polský náskok
</HEADING>
<TEXT>
Polsko se věnuje cílevědomě podpoře své literatury. Na frankfurtském knižním veletrhu se tak v roce 2000 blýsklo více než 100 překlady do němčiny! "Tento úspěch byl zajištěn díky Polskému fondu literatury," upozorňuje Albrecht Lempp. "Ten umožnil mnohým nakladatelům, kteří věnují pozornost polské literatuře, vydat řadu knih, aniž by museli investovat do jejich překladů." Zdaleka však nešlo o jednorázový atak zacílený pouze na Frankfurt. Na všech důležitých knižních veletrzích se objevují aktuální katalogy s informacemi o nově vycházejících dílech a dění v oblasti literatury vůbec. "Velkým marketingovým úspěchem bylo i samo zavedení všeobecně platné známky (c) POLSKO pro polské knihy v zahraničí," tvrdí Lempp. "A neméně důležité bylo vybudování stránky pro literaturu na internetu na adrese www.polska2000.pl."
</TEXT>
<HEADING>
Maďarská historie i multimédia
</HEADING>
<TEXT>
Podpoře překladů se ovšem věnují i v dalších zemích visegrádské čtyřky. Kupříkladu Translation Fund of the Hungarian Book Foundation působí v rámci Maďarské knižní nadace a byl založen v roce 1997. Za pět let své existence poskytl finanční podporu ve výši 400 000 euro celkem 240 žadatelům z 35 zemí pro překlady do 30 jazyků. "Jsme velmi rádi, že se čeští nakladatelé zajímají o současnou maďarskou literaturu a publikují díla našich nejlepších spisovatelů Pétera Nádase, Sándora Máraie, Pétera Esterházyho, Imre Kertézse, Anny Jókai a Pála Závady," říká Dóra Károlyi z fondu na překlady z maďarské literatury. "Například kniha Sándora Máraie Svíce dohořívají, kterou u vás vydalo loni nakladatelství Academia, byla prodána do 27 zemí!" Fond působí podle Dóry Károlyi rovněž jako literární informační centrum, jež pomáhá vyhledávat kontakty na spisovatele, informace o jejich díle, o vlastnictví autorských práv, nakladatelích apod. Fond navíc i vydává katalogy spisovatelů, informační bulletiny a ukázky z nejnovějších knih. Na Svět knihy 2002 zavítají mj. dva z maďarských literátů generace třicátníků. László Darvasi zde představí svoji Legendu o kejklířích se slzami, která se odehrává v 16. a 17. století. Podle kritiky jde o jeden z nejvýznamnějších maďarských románů devadesátých let. Péter Zilahy pak uvede "slovníkový román" Poslední abeceda, který popisuje dětství a dospívání v Maďarsku a východní Evropě sedmdesátých a osmdesátých let. Kniha byla přeložena do jedenácti jazyků a do Prahy její autor přijede i s verzí ve formě čtyřjazyčného CD-ROMu.
</TEXT>
<HEADING>
Slováky překládá Suchý i Číňané
</HEADING>
<TEXT>
Na přípravě slovenské části expozice věnované zemím Visegrádu se vedle Slovenského kulturního institutu v Praze podílelo Sdružení nezávislých vydavatelů na Slovensku INDEX. To vzniklo před třemi lety a zaměřuje se především na podporu a rozvoj alternativní knižní kultury a časopisů. V rámci prezentace literárního dění na Slovensku se na veletrhu představí například Jana Juranová, Vladimír Balla, Michal Hvorecký či Pavel Rankov a vystoupí zde i zástupci časopisů zaměřených na umění. Šíření slovenské literatury v zahraničí pak má v popisu práce Literárne informačné centrum v Bratislavě, respektive jeho oddělení SLOLIA, jež vydává časopis Slovak Literary Review/Revue der slowakischen Literatur a Album slovenských spisovateľov. Podobně jako v jiných zemích funguje i na Slovensku dotační systém pro překlady v zahraniční. Komise SLOLIA podpořila od svého vzniku na jaře 1996 vydání téměř 120 slovenských knih. Mezi slovenskými tituly vydávanými v zahraničí byly i antologie prózy, poezie a tvorba pro děti a mládež - v Německu, Francii, Itálii, Švédsku, Bulharsku, Rumunsku a na Ukrajině - a slovenské lidové pohádky - v Číně, Indii, Francii a Bulharsku. Finanční podpora ovšem směřuje i k publikování v literárních časopisech. Současná slovenská literatura, včetně části moderní klasiky, se tak dostala ke čtenářům v překladech do 19 jazyků, včetně čínštiny, arabštiny, turečtiny a jazyků hindi a urdu. V češtině vyšly v poslední době například knihy od B. Hečka, A. Baláže, G. Murína a J. Leikerta. A pod názvem Člověčiny Stanislava Štepky i čtyři divadelní hry z dílny tvůrce populárního Radošinského naivního divadla, které přeložil a vydal Jiří Suchý.
</TEXT>
<HEADING>
CO NABÍDNE SVĚT KNIHY:
</HEADING>
<TEXT>
* 143 pořady * 209 stánků * 230 spisovatelů a osobností z 25 zemí * 481 vystavovatelů z 28 zemí
* 143 pořady * 209 stánků * 230 spisovatelů a osobností z 25 zemí * 481 vystavovatelů z 28 zemí
</TEXT>
</DOC>
<DOC>
<DOCID>LN-20020503074</DOCID>
<DOCNO>LN-20020503074</DOCNO>
<DATE>05/03/02</DATE>
<TEXT>
Tradičně silné postavení bude mít na veletrhu Svět knihy frankofonní literatura. Mezi autory, kteří v Praze představí svá díla, nebude chybět ani Camille Laurens - držitelka literární ceny Femina. Prestižní ocenění získala na podzim roku 2000 za milostný román V náruči mužů, jenž se stal ve Francii událostí sezony a v krátké době byl přeložen do více než dvaceti jazyků. Za návštěvníky pražského veletrhu se Camille Laurens, jež během uplynulých deseti let napsala sedm knih, vypraví u příležitosti českého vydání svého úspěšného románu v ODEONU. Setkání se spisovatelkou začne 10. května ve 13 hodin ve velkém sále Průmyslového paláce a na 14. hodinu pak bude připravena autogramiáda.
</TEXT>
</DOC>
<DOC>
<DOCID>LN-20020503075</DOCID>
<DOCNO>LN-20020503075</DOCNO>
<DATE>05/03/02</DATE>
<TEXT>
letošní ročník mezinárodního knižního veletrhu Svět knihy pro vás, milovníky knih a četby, připravil nejen nabídku nakladatelství z 28 zemí světa, ale v Průmyslovém paláci Výstaviště Praha na vás čeká opět i mnoho pořadů, setkání se spisovateli a zajímavými osobnostmi z domova i ze zahraničí, knižní výstavy a prezentace. Ve spolupráci s našimi polskými, maďarskými a slovenskými partnery jsme připravili společnou literární expozici zemí Visegrádu, jež vám poskytne příležitost blíže se seznámit s literaturou devadesátých let v zemích našich sousedů, s tvorbou mladých a velmi zajímavých autorů, ale i s překlady české literatury do dalších jazyků. Na veletrhu se vám letos představí také ve větším rozsahu literatura Francie, Španělska i zemí Latinské Ameriky - Mexika, Venezuely, Kolumbie a Peru. A poprvé se ho zúčastní nakladatelé z Lotyšska. Téma veletrhu Čtenář 3. tisíciletí provokuje k zamyšlení nad perspektivou četby knih, vývojem formy knihy a zamotalo jistě hlavu všem, kdo se přihlásili do spisovatelské soutěže vyhlášené pořadatelem a Literární akademií. Svět knihy ve filmu je novým projektem doprovázejícím veletrh a upozorňujícím na skutečnost, že kniha stála, skromně a pozapomenuta, u zrodu mnoha dobrých filmů. Veletrh Svět knihy je komerční akcí, dostal se již dávno do povědomí mezinárodní odborné veřejnosti, nicméně představuje zároveň významnou kulturní událost přitahující pozornost na literární tvorbu i četbu jako na samozřejmou součást našeho života. Svět knihy je místem čtenářských objevů, místem zhodnocení náročné práce spisovatelů, nakladatelů, redaktorů, tiskařů, grafiků a ilustrátorů, překladatelů a všech těch vzácně nadaných lidí, kteří přispívají k obohacení naší fantazie a vědomostí. Jste ve světě knih vždy srdečně vítáni!
</TEXT>
</DOC>
<DOC>
<DOCID>LN-20020503076</DOCID>
<DOCNO>LN-20020503076</DOCNO>
<DATE>05/03/02</DATE>
<TITLE>
Onehdy při tiskové konferenci po uvedení televizního filmu Uniforma natočeného Hynkem Bočanem podle mého scénáře mé povídky se mě jeden novinář zeptal, jestli jsem jako scenárista neměl s vlastní literaturou potíže. Řekl jsem že ano, a to veliké, a že nebýt režiséra a dramaturga, kteří mě naučili (či lépe donutili - jinak to asi nejde), že nejdřív musím z té své předlohy vystoupit a teprve pak se na ni dívat očima tvůrce jiné kategorie, býval bych toho nebyl schopen.
</TITLE>
<HEADING>
Čtenářova představivost a otisky prstů
</HEADING>
<TEXT>
Alespoň v míře nároku, jaký mám na své psaní. Slovo "jiné (kategorie)" nesmí totiž ani v nejmenším znamenat "druhé". Jak jsem zjistil, není to zase tak častý úkaz, aby sám spisovatel převáděl dílko přes hranice území své tvorby do země médií - to je také důvod, že jsem mnohdy radši, když se mnou píše scénář podle mé literatury režisér. Rovná se Hynek Bočan. Má obdivuhodnou schopnost to, co přepisujeme do scénáře, natolik znectít, že jsem vlastně v tu chvíli radši scenáristou než autorem předlohy. Film se od literatury (naštěstí) tolik liší, jeho výrazové prostředky jsou tak rozdílné, že - dokonce - přečasto ani ty nejsilnější zbraně předlohy (například dialog) před touto rozdílností neobstojí. Literární příběh má moc probudit čtenářovu představivost, která je jedinečná stejně jako jeho otisky prstů. Film - zaujme-li ho síla příběhu natolik, že mu chce svými prostředky dát svou podobu, tuto představivost naopak stanoví, zato však prostřednictvím své obrazové a zvukové magie a především herců má téměř neomezené prostředky, jak diváka do sdělovaného příběhu vtáhnout - ať už tím, že se ztotožní s hrdiny, nebo tím, že jsou (prostřednictvím dalších schopností fantasie) mnohdy přímo "vcucnuti" do děje.
</TEXT>
<HEADING>
I filmař je vypravěč
</HEADING>
<TEXT>
Jako má literatura své nepsané zákony (a mýlí se ten, kdo má pocit, že postmodernismus našel recept, jak se z nich vymanit), které - jakkoliv porušeny - způsobí, že literatura přestává "fungovat", má své specifické zákony i film. A v nich je samostatný oddíl přepisů literatury, který - jakkoliv nepsaný - filmař v sobě buď má nebo nemá. A podle toho přepis pak vypadá. Výmluvy, že to není přepis, že to je jen jakási filmová variace "na motivy z", nepomáhají. Nepomáhá ani zaříkávadlo, že literární předloha je tak dokonalá, že se vlastně ani nedá zkazit. Klasický příklad tohoto "nepomáhání" je třeba Hemingwayův Stařec a moře. Spisovatel je vypravěč příběhů. I filmař - včetně dokumentaristy - je vypravěč. A vlastně jde jen o to, jestli filmař nabude dojmu a posléze jistoty, že jeho verze představivosti při čtení spisovatelova příběhu je silnější, než představivost nabuzená jeho vlastními vymyšlenými příběhy či příběhy scénářů, které dostává do rukou. Pak už vlastně záleží na souhlasu autora s onou verzí představivosti filmaře. V té souvislosti se mi líbí výrok Jiřího Hubače: že vždycky dramatizuje pro film (nebo divadlo) díla jen mrtvých autorů. Zmiňoval jsem se o představivosti čtenáře, buzené a gradované příběhem, který čte. Tato představivost zvlášť u mimořádně povedených knih - se většinou, pod vlivem sugestivního vyprávění, bez čtenářovy vůle zakóduje v paměti. Někdy se povynoří, když čtenář potká někoho, kdo knihu taky četl, či když se kniha znovu objeví na pultech a podobně. Nejvíc se však probudí už při oznámení úmyslu, že se chystá filmový přepis. Mnohdy si čtenář dílko znovu přečte. Pak, samozřejmě, se NA TO jde podívat. A srovnává. Byť třeba ani nechce. Teď bych mohl rozdělit tyto diváky na filmové kritiky a na ty ostatní, ale to se zase nechce mně. Srovnávání se - dokonce někdy u obou kategorií diváků - nekoná jen v jediném případě: když filmový příběh silou svého umění, svých schopností a možností uchvátí natolik, že divák na srovnávání nemá ani čas, ani chuť. Dodatečně se to v takovém případě málokdy dostavuje. Nevím, jestli pro tento případ je Jih proti Severu tím nejpřesnějším příkladem, ale není mi známo, že by tento film vyprovokoval mnohatisícovou reedici onoho slavného bestselleru, který natočení (a znovuoživení) filmu způsobil. Což znamená, že nenutil ke srovnání ani dodatečnému. A těch, co knihu četli, je ve srovnání s počtem diváků filmu pramálo.
Jinak je většinou pro autora povzbuzující, že se jeho dílko dožije takového "zmnožení". A nakonec, když se to nepovede, autor se vždycky může utěšovat, že "to jeho" je lepší. Jsou i výjimky, například Edgar Laurence Doctorow, autor předlohy Formanova filmu Ragtime. Když byl před několika lety v Praze a my si spolu před obecenstvem povídali o způsobech a cestách tvorby, přiznal se, že nemá rád film především proto, že mu scenáristé a režiséři jeho knížky zkazili. Prostě nepovažoval scenáristy za umělce sobě rovné. Jistěže měl právo tohle říkat, i my - po shlédnutí něčeho - si někdy myslíme, že by autoři filmu nadělali míň škody, kdyby třeba dělali kastelány na hradě, ale to vůbec neznamená, že ty desítky a stovky skvělých filmů nenapsali a pak nenatočili velcí umělci. Ať už podle vlastních témat či podle vyprávění nějakého spisovatele. Když si tak po sobě čtu, co jsem napsal, uvědomuji si, že to málem vypadá jako základ eseje o vztahu mezi literaturou a filmem. Omlouvám se, vůbec jsem to tak nemyslel. Jen jsem přes písmenka "nahlas" uvažoval. Neboť ten vztah se mě osobně týká tolik, až se mi z toho tají dech. Proto čtenáře těchto řádek prosím, aby zůstal pánem svých rozhodnutí, svých vztahů jak k literatuře, tak filmu, taky ale svých představivostí, a vždycky se řídil jen a jen tím, co jemu se libí. Co jeho chytlo za srdce. A když ho chytla knížka, ať ho chytí i její přepis. Nebo opačně. Pokaždé to bude nějaké obohacení. I to by mělo být jednou z pohnutek tvorby.
</TEXT>
</DOC>
<DOC>
<DOCID>LN-20020503077</DOCID>
<DOCNO>LN-20020503077</DOCNO>
<DATE>05/03/02</DATE>
<TITLE>
9. KVĚTNA
</TITLE>
<TEXT>
10.00 OFICIÁLNÍ ZAHÁJENÍ VELETRHU (Velký sál - střední hala)
ZAMYŠLENÍ NAD AKTUÁLNÍM STAVEM A PERSPEKTIVAMI ČTENÁŘSKÉ GRAMOTNOSTI ČESKÝCH DĚTÍ S příspěvky vystoupí prof. Jan Sokol, RNDr. Jana Straková, PhDr. Michaela Freiová a PhDr. Václav Mertin. (Přednáškový sál - balkon; vchod z foyer)
11.00 SLAVNOSTNÍ OTEVŘENÍ EXPOZICE VISEGRÁDU (Stánek S 201 - střední hala)
HENRY KISSINGER: POTŘEBUJE AMERIKA ZAHRANIČNÍ POLITIKU? Beseda k vydání českého překladu knihy (BB Art) za účasti Alexandra Vondry a Michaela Žantovského, který knihu také přeložil. (Velký sál - střední hala)
12.00 VÝROČNÍ CENY NAKLADATELSTVÍ VYŠEHRAD (Stánek L 806 - levé křídlo)
AUTORSKÉ PRÁVO V KONTEXTU ČESKO-FRANCOUZSKÝCH LITERÁRNÍCH VZTAHŮ Seminář, na kterém vystoupí Jean-Guy Boin (generální ředitel France Edition), Martine Bertea (nakladatelství Fayard) a Alain Berenboom (belgický odborník na autorská práva). (Přednáškový sál - balkon; vchod z foyer)
DUNAJSKÁ DELTA Miroslav Šebela, zoolog, cestovatel a fotograf představí knihu Dunajská delta - barvy, vůně a hlasy přírodního ráje. (Malý sál - pravé křídlo)
PREZENTACE SLOVENSKÝCH ČASOPISŮ ZAMĚŘENÝCH NA UMĚNÍ Představí se časopisy Knižná revue, RAK, Kino-ikon, Film.sk, Divadlo v medzičase, Tanec, Hudobný život a Profil. (Tiskové středisko - foyer)
</TEXT>
<HEADING>
15.00 SANTIAGO GAMBOA (stánek S 103)
</HEADING>
<TEXT>
SLOVA Z KATEDRÁLY Nejen o knize Rozmluv kardinála Vlka pro Svobodnou Evropu bude hovořit prezidentka Rádia Svobodná Evropa Olga Kopecká s kardinálem Miloslavem Vlkem. (Přednáškový sál - balkon; vchod z foyer)
RUKOVĚŤ NAKLADATELE Premiérová prezentace knihy amerického autora Thomase Wolla Rukověť nakladatele (Publishing for Profit, Fisher Books 1998). (Malý sál - pravé křídlo)
KODEX LITERÁRNÍHO PŘEKLADU Setkání představitelů Obce překladatelů s nakladateli na téma uzavírání překladatelských smluv, předpokládaných trendů vývoje autorskoprávních vztahů a podmínek licenčního užití literárního překladu v ČR. (Obchodní centrum - střední hala)
10. KVĚTNA
10.00 ZAČÁTEK ANKETY PÁN PRSTENŮ (Stánek L 206 - levé křídlo)
MALUJEME S POČÍTAČEM Beseda pro děti se spisovatelem Peterem Stoličným a ilustrátorem Martinem Raudenským, autory knížky Hloupý Honza v síti. Vyhlášení vítězů soutěže pro děti základních škol, které ilustrovaly pomocí počítače pohádky z této knížky. (Velký sál - střední hala)
CENA PREMIA BOHEMICA Cena, jíž Obec spisovatelů odměňuje některého ze zahraničních bohemistů za zásluhy o šíření české literatury, bude předána finskému překladateli Eeru Balkovi. (Velký sál - střední hala)
10 LET VYDAVATELSKÉ ČINNOSTI GEODÉZIE ČS A.S. Prezentace výsledků kartografické tvorby a vydavatelské činnosti. (Přednáškový sál - balkon; vchod z foyer)
STŘET KŘEŤANSTVÍ A ISLÁMU V NOVÉM DÍLE MIKY WALTARIHO Tisková beseda o románech Miky Waltariho Krvavá lázeň a Šťastná hvězda, které právě přicházejí na český knižní trh. (Tiskové středisko - foyer)
CAMILLE LAURENS: V NÁRUČÍ MUŽŮ Francouzská spisovatelka představí svůj milostný román, přeložený dosud do více než dvaceti jazyků, za který obdržela literární cenu Femina. (Velký sál - střední hala)
SOUTĚŽ MAPA ROKU 2001 Čtvrtý ročník soutěže českých mapových produktů, kterou vyhlašuje Kartografická společnost ČR. (Přednáškový sál - balkon; vchod z foyer)
14.00 AUTOGRAMIÁDA Ludvík Vaculík (Stánek L 505 - levé křídlo)
14.00 AUTOGRAMIÁDA Camille Laurens (Stánek L 101 - levé křídlo)
14.00 AUTOGRAMIÁDA Pavel Šrut a Galina Miklínová ke knize Pavouček Pája. (Stánek L 411 - levé křídlo)
14.00 AUTOGRAMIÁDA Ivan Wernisch podepisuje svou sbírku veršů Půjdeme do Mů. (Stánek L 206 - levé křídlo)
SLOVENŠTÍ SPISOVATELÉ Jana Juranová, Pavel Rankov, Michal Hvorecký a Vladimír Balla hovoří s ředitelem Knižného klubu INDEX Danielem Rybou a Jozefem Dado Nagyem o literatuře. (Velký sál - střední hala)
VE STÍNU EUKALYPTŮ A ČESKÝCH LESŮ Básnířka Hana Gerzanicová, žijící 45 let v Austrálii, se vrátila do rodné české země. Vydala zatím čtyři knížky básní a překládá australské básníky. (Přednáškový sál - balkon; vchod z foyer)
ŽIVOT JAKO ZÁZRAK CESTOPIS DUŠE Hledání životních jistot prostřednictvím východní a evropské filosofie. Účinkuje Jaromír Skřivánek, předseda Česko - indické společnosti a autor knihy. (Malý sál - pravé křídlo)
BESEDA S JAROSLAVEM VOSTRÝM A VLADIMÍREM MIKEŠEM O knihách Režie je umění a Divadlo francouzského baroka, o připravovaném časopise "disk" a o literatuře věnované studiu divadla a dramatického umění vůbec. (Stánek P 202 - pravé křídlo)
14.30 AUTOGRAMIÁDA Dagmar Kludská ke knihám Velký snář (doplněné vydání) a Magie snů. (Stánek L 103 - levé křídlo)
15.00 KARINA HAVLŮ VAŘÍ V REMOSCE Oblíbená autorka kuchařek při příležitosti prezentace a autogramiády dalšího vydání kuchařky Vaříme v remosce připraví malé občerstvení. (Stánek L 806 - levé křídlo)
15.00 AUTOGRAMIÁDA Ivanka Devátá a Miroslav Plzák (Stánek L 406 - levé křídlo)
15.00 AUTOGRAMIÁDA Jan Tomšíček podepisuje svůj třetí cestopis z pobytu na africkém kontinentu. Všechny své cesty po Africe včetně návratu domů absolvoval na jízdním kole. (Stánek L 604 - levé křídlo)
15.00 AUTOGRAMIÁDA David Vlček podepisuje svou básnickou prvotinu Předtuchy. (Stánek L 206 - levé křídlo)
15.00 SETKÁNÍ S DAVIDEM TORKINGTONEM, Autor trilogie Poustevník, Prorok a Mystik představí svou novinku O modlitbě s Davidem Torkingtonem. (Stánek L 1016 - levé křídlo)
15.00 AUTOGRAMIÁDA Ivan Klíma podepisuje svou poslední knihu Velký věk chce mít též velké mordy - Život a dílo Karla Čapka i ostatní své knihy. (Stánek P 402 - pravé křídlo)
BESEDA A AUTOGRAMIÁDA S HISTORIKEM TOMANEM BRODEM, autorem knihy Osudný omyl Edvarda Beneše, publikace o dějinách hitlerovské okupace českých zemí, domácím i zahraničním odboji a politických důsledcích válečných událostí. (Obchodní centrum - střední hala)
MÁRA ZÁLÍTE A LÁSZLÓ DARVASI: CO VYPOVÍDÁ HISTORICKÉ DRAMA A ROMÁN O PŘÍTOMNOSTI? Spisovatele z Lotyšska a Maďarska představují čeští překladatelé Pavel Štoll a Pavel Novotný. (Přednáškový sál - balkon; vchod z foyer)
16.00 AUTOGRAMIÁDA Petr Novotný (Stánek L 101 - levé křídlo)
16.00 AUTOGRAMIÁDA Ivony Březinové k volné trilogii Holky na vodítku. (Stánek L 411 - levé křídlo)
16.00 VYHLÁŠENÍ VÝSLEDKŮ LITERÁRNÍ SOUTĚŽE Vyhlášení výsledků literární soutěže autorů původní české detektivky O poklad byzantského kupce, za účasti spisovatele Václava Erbena. (Stánek L 404 - levé křídlo)
MEZI DVĚMA SVĚTY: POLSKÉ A AUSTRALSKÉ POVÍDKY Spisovatelky Gail Jones a Natasza Goerke čtou a hovoří o svém díle, které se kromě jiného zabývá vztahem mezi Západem a mimoevropskými kulturami. Polka Natasza Goerke čte z knížky Farewells to plasma (Loučení s plasmou), Australanka Gail Jones ze sbírky Převtělení Madame Tussaudové a z nové antologie australské povídky Vánoce v buši. Uvádí australský básník Louis Armand s účastí překladatelky Alexandry Büchlerové. (Přednáškový sál - balkon; vchod z foyer)
FRANCOUZŠTINA V LEDĚ Setkání s autory slovníků a učebnic, které LEDA vydává pro výuku francouzského jazyka. (Malý sál - pravé křídlo)
DOPROVODNÝ PROGRAM NÁRODNÍ EXPOZICE SLOVENSKÉ REPUBLIKY V autorských blocích vystoupí Jozef Leikert, Jana Štroblová, Josef Kocourek, Milan Richter, Jaroslav Rezník a autoři Slovníku slovenských spisovatelů. Vydavateľstvo Dajama uvádí prezentaci knihy Ladislava Janiga Návrat do hôr. (Velký sál - střední hala)
NACISTÉ POD OCHRANOU ANEB 10 LET PÁTRÁNÍ PO NEPOTRESTANÝCH ZLOČINCÍCH ... Videoprojekce dokumentu spojeného s představením knihy Stanislava Motla (za účasti autora) o dramatickém pátrání po některých válečných zločincích, kteří své zločiny páchali na našem území. (Obchodní centrum - střední hala)
16.30 KŘEST KNIHY Autogramiáda a křest knih Jana Bauera Záhady českých dějin IV a Miloše Smetany Vrah má čisté ruce. (Stánek L 404 - levé křídlo)
16.30 AUTOGRAMIÁDA Halina Pawlowská (Stánek L 406 - levé křídlo)
16.30 AUTOGRAMIÁDA Slavnostní křest knihy Čtvrté patro za účasti belgického autora Nicolase Anciona. (Stánek L 206 - levé křídlo)
17.00 17.00 OBČANSKÉ MINIMUM Představení nového učebního textu pro moderní výuku občanské výchovy, který na našem trhu dosud chyběl. První vydání, které vydal Ústav pro informace ve vzdělávání, divize nakladatelství Tauris, představí autoři: Prof. Jan Sokol, CSc, Mgr. Marek Mičienka a PhDr. Věra Jirásková. (Stánek P 606 - pravé křídlo)
17.00 AUTOGRAMIÁDA Gail Jones (Austrálie) a Natasza Goerke (Polsko) (Stánek L 409 - levé křídlo)
17.30 AUTOGRAMIÁDA Drago Jančar (Slovinsko) (Stánek L 409 - levé křídlo)
PRAHA SERGIO PITOLA Beseda s mexickým spisovatelem, který v letech 1982 - 1987 působil v Československu jako velvyslanec Mexika. (Přednáškový sál - balkon; vchod z foyer)
SOCHAŘ FRANTIŠEK BÍLEK DNEŠNÍMU ČLOVĚKU Na témata Řeč symbolů v liturgickém umění F. Bílka, Duchovní a kulturní pozadí Bílkova vývoje, Fr. Bílek a jeho dílo a Bílek a jeho přátelé ze světa kultury a umění přednášejí PhDr. Marie Halířová a ThDr. Lubomír Miřejovský. (Malý sál - pravé křídlo)
VZPOURA ČTENÁŘŮ Známý slovinský prozaik a esejista Drago Jančar hovoří o svém díle a o čtení v naší době. Pořad uvádí jeho český překladatel František Benhart. (Velký sál - střední hala)
PÍSEŇ PÍSNÍ, KNIHA KNIH, TRADICE A BUDOUCNOST Čtení z nového překladu Písně Šalamounovy s doprovodnou projekcí obrazů Marca Chagala a hudbou Kateřiny Šarközi. Ve druhé části programu promluví o své práci na Nové Bibli kralické překladatelé Alexandr Flek a Jiří Hedánek. K dispozici budou již publikované části NBK, software pro studium biblických textů a další zajímavosti. (Malý sál - pravé křídlo)
SANTIAGO GAMBOA Beseda s kolumbijským spisovatelem, autorem knihy Prohra je věcí metody, kterou v českém překladu připravuje nakladatelství Mladá fronta. (Přednáškový sál - balkon; vchod z foyer)
</TEXT>
<HEADING>
11. KVĚTNA
</HEADING>
<TEXT>
VÁCLAV CHALOUPEK: JIŽNÍ AFRIKA MÝMA OČIMA Vyprávění, promítání diapozitivů a videoprojekce ze tří expedic do Jižní Afriky. Na závěr autogramiáda. (Přednáškový sál - balkon; vchod z foyer)
MIROSLAV ZIKMUND, PETR HORKÝ A MIROSLAV NÁPLAVA: SLONI ŽIJÍ DO STA LET Legendární cestovatel, režisér dokumentů a publicista budou vyprávět o proměnách exotického ostrova Srí Lanka. (Velký sál - střední hala)
SUBSAHARSKÁ PRÓZA Africké literární velmoci Nigérie, JAR, Keňa, evropské jazyky v původní africké tvorbě, s ukázkami. Přednáší PhDr. Vladimír Klíma, předseda Česko-africké společnosti a překladatel. (Malý sál - pravé křídlo)
10.30 AUTOGRAMIÁDA Štefan Margita a jeho autobiografická kniha Bez omezení - doprovází autorka Michaela Zindelová; Zdeněk Šmíd: Lesk a bída čekání, Bubny Berberů aneb Proč bychom se nesušili, Strašidla a krásné panny; Eva Pilarová: Potkala jsem léčitele. (Stánek L 504 - levé křídlo)
11.00 AUTOGRAMIÁDA Zdeněk Miler ke knize Krtek a maminka. (Stánek L 411 - levé křídlo)
11.00 VELKÁ DOMÁCÍ KUCHAŘKA Ladislav Nodl osobně dává ochutnat ze své kuchyně. (Stánek L 005 - levé křídlo)
11.00 AUTOGRAMIÁDA Josef Rodr a Jiří Škopek podepisují svoji novou knihu Zrcadlení aneb Co nás napadá nad řekami, potoky, studnami a struhami krkonošskými. (Stánek L 604 - levé křídlo)
SLÁVA I PROKLETÍ - LÍDA BAAROVÁ VYPOVÍDÁ Videoprojekce 40 minutového dokumentu spojená s představením knihy Stanislava Motla o životě slavné české filmové hvězdy Lídy Baarové. (Obchodní centrum - střední hala)
LEDA - SLOVNÍKOVÁ REVOLUCE NA CD Seznámení s novinkami - prvními dokončenými elektronickými slovníky, které LEDA vydává ve zcela nové podobě. (Malý sál - pravé křídlo)
EMILA CHAROUSE A DAGMAR GREGOROVOU-PRÁŠILOVOU Literární kritik Dr. Vladimír Petrík uvádí slovenské spisovatele (Přednáškový sál - balkon; vchod z foyer)
ČARODĚJNICKÁ SOBOTA Vykládání z karet, léčitelé, autogramiáda a jiná překvapení. Marcela Košanová: Čarodějnický slabikář; Helena Vrábková: Co věděly naše babičky a co jsme my zapomněli. (Stánek L 406 - levé křídlo)
13.00 AUTOGRAMIÁDA Miloš Urban - u příležitosti vydání jeho nového románu Paměti poslance parlamentu. (Stánek L 505A - levé křídlo)
POSLEDNÍ ABECEDA Mladý maďarský autor Péter Zilahy představuje svůj román na CD-ROM, líčící humornou a hravou formou jeho dětství a mládí v komunistickém Maďarsku. (Malý sál - pravé křídlo)
14.00 AUTOGRAMIÁDA Autoři knih z nejrůznějších esoterických oborů: Dagmar Kludská, Zdeněk Krušina, Pavel Váňa, Jaromír Kozák, Bohumil Vurm a Josef A. Zentrich. (Stánek L 306 - levé křídlo)
14.00 AUTOGRAMIÁDA Zdeněk Hajný (Stánek L 601 - levé křídlo)
14.00 AUTOGRAMIÁDA Eva Hudečková (Stánek L 101 - levé křídlo)
14.00 AUTOGRAMIÁDA Eva Brabcová podepisuje svoji novou knížku Papoušek na smetaně. (Stánek L 604 - levé křídlo)
14.00 AUTOGRAMIÁDA Autoři a výtvarníci podepisují pohádky edice Jednorožec - David J. Novotný a Roman Tabura: Pohádky z Ementálu, Kateřina Sidonová a Petr Nikl: Syn stromu a jiné pohádky a Lilly Eisenschimlová a Jiří J. Janeček: Co svět neviděl. (Stánek L 206 - levé křídlo)
14.00 AUTOGRAMIÁDA Jiří Peňás podepisuje svoji knihu Deset procent naděje - Výbor z publicistiky 1995 - 2001. (Stánek L 204 - levé křídlo)
SETKÁNÍ S VIKTOREM FISCHLEM Beseda profesora Pokorného se spisovatelem Viktorem Fischlem o překládání biblické poezie. Koná se u příležitosti vydání knihy Poezie Starého zákona a oslavy autorových devadesátých narozenin. (Přednáškový sál - balkon; vchod z foyer)
MAGDALENA TULLI Polskou autorku, jejíž román vychází česky v nakladatelství One Woman Press, představuje její překladatelka Jolanta Kami[324]ska. (Malý sál - pravé křídlo)
VIKTOR PELEVIN - ŽIVÉ SLOVO Psychodelická próza světoznámého moderního ruského básníka V. Pelevina bude přednesena za hudebního doprovodu mezinárodní jazzové skupiny Hroši. Úryvky z románu Čapajev a Prázdnota čte překladatel Ondřej Mrázek, úryvky z románu Generation P překladatel Libor Dvořák. (Obchodní centrum - střední hala)
2. VELKÁ KNIŽNÍ REVUE Zábavná revue o knížkách a se spisovateli. Soutěže o ceny a dárek pro každého, kdo se přijde podívat. Zajímaví hosté! Znáte je nejen z knížek, ale i filmu, divadla a televize. (Velký sál - střední hala)
15.00 AUTOGRAMIÁDA Polská autorka Magdalena Tulli podepisuje své knihy. (Stánek S 201 - střední hala)
15.00 AUTOGRAMIÁDA Tomáš Habrcetl podepisuje svou knihu Fotbalové stadiony v České republice. (Stánek L 305 - levé křídlo)
15.00 AUTOGRAMIÁDA Karel Hvížďala podepisuje svoji knihu Rozhovory na přelomu tisíciletí. O české přítomnosti a budoucnosti s ním rozmlouvali J. Rupnik, K. Sidon, K. Schwarzenberg, J. Štětina, J. Gruša ad. (Stánek L 204 - levé křídlo)
15.00 AUTOGRAMIÁDA Lenka Reinerová, poslední německy píšící autorka z Prahy (Stánek L 202 - levé křídlo)
15.00 VYHLÁŠENÍ VÝSLEDKŮ SOUTĚŽE O NEJKRÁSNĚJŠÍHO JEDNOROŽCE, uspořádané ve spolupráci s Českým rozhlasem a Mladou frontou, a.s. u příležitosti uvedení edice pohádek Jednorožec. Předání cen výhercům tří věkových kategorií. (Stánek L 206 - levé křídlo)
15.00 AUTOGRAMIÁDA Emila Hakla, autora úspěšné knihy povídek Konec světa u příležitosti vydání románu Intimní schránka Sabriny Black. (Stánek L 505A - levé křídlo)
15.00 AUTOGRAMIÁDA František R. Čech (Stánek L 101 - levé křídlo)
15.00 AUTOGRAMIÁDA Viktor Fischl podepisuje knihu Poezie Starého zákona. (Stánek L 304 - levé křídlo)
O ČÍNSKÉM STŘEDOVĚKU Prezentace stejnojmenné odborné historické knihy. Přednáší Doc. PhDr. Augustin Palát, čestný předseda Kontinentů a Česko-čínské společnosti. (Malý sál - pravé křídlo)
STŘEDNÍ EVROPA NA PRAHU 3. TISÍCILETÍ Debata s Drago Jančarem (Slovinsko), Alešem Debeljakem (Slovinsko), Richardem Swartzem (Švédsko) a Krzysztofem Czyzewskim (Polsko), o tom, kam směřuje Střední Evropa. Pořad uvádí politolog a překladatel Pavel Šaradín. (Přednáškový sál - balkon; vchod z foyer)
DĚDEČKOVO ODPOLEDNÍ BLUES PRO SLUŠNÝ LIDI Písničkář Jiří Dědeček představí souborné vydání svých básnických sbírek a písňových textů s názvem Blues pro slušný lidi - autorské čtení, beseda a autogramiáda. (Obchodní centrum - střední hala)
15.30 AUTOGRAMIÁDA Ludvík Vaculík podepisuje román Cesta na Praděd a další své knihy. (Stánek L 602 - levé křídlo)
VYHLAŠOVÁNÍ CEN AKADEMIE SF, FANTASY A HORORU Udílení cen nejlepším SF románům, sbírkám povídek, antologiím, autorům, překladatelům a dalším moderuje Roman Lipčík. Součástí programu je i udělení anticeny Koniáš za nejhorší překlad. (Velký sál - střední hala)
16.00 AUTOGRAMIÁDA Aleš Debeljak a Andrej Blatnik (Slovinsko) (Stánek L 409 - levé křídlo)
IRÁNSKÉ LITERATURY V ČECHÁCH Prezentace překladů poezie a prózy z iránské, tádžické a afgánské literatury do češtiny, s ukázkami. Přednáší PhDr. Jiří Bečka, předseda Česko - iránské společnosti a překladatel. (Malý sál - pravé křídlo)
OLGA TOKARCZUK Beseda s polskou spisovatelkou při příležitosti vydání knihy Denní dům, noční dům. (Přednáškový sál - balkon; vchod z foyer)
ANTICENY SKŘIPEC A SKŘIPEČEK Již poosmé udělí porota vedená Liborem Dvořákem anticeny překladatelům, kteří hrubě porušili požadavky kladené na překlad z cizího jazyka do češtiny či se jiným závažným způsobem zpronevěřili překladatelské etice. (Velký sál - střední hala)
VŠE POMÍJIVÉ JE POUHÝ OBRAZ Švédský romanopisec a novinář Steve Sem-Sandberg čte ze svého románu o R. M. Rilkem a E. Tollerovi odehrávajícím se v Mnichově roku 1919 a hovoří s překladatelkou a spisovatelkou Annou Paterson za účastí jeho české překladatelky Dagmar Hartlové. (Přednáškový sál - balkon; vchod z foyer)
BESEDA O TÝRANÝCH DĚTECH nad knihou Děti na zabití s autorkou M. Golobovou a předsedkyní Fondu ohrožených dětí JUDr. M. Vodičkovou. (Malý sál - pravé křídlo)
SPISOVATELKA HANA MARIE KÖRNEROVÁ A JEJÍ KNIHA ANDĚLSKÁ TVÁŘ Beseda s autorkou a s tvůrci stejnojmenného filmu natočeného podle romanticko-dobrodružného románu. (Velký sál - střední hala)
POD ŽABÍ PRDELÍ V UHELNÉM DOLE Tibor Fischer, britsko-maďarský autor úspěšného tragikomického románu odehrávajícího se v poválečném Maďarsku, který byl navržen na Bookerovu cenu, hovoří o svém díle s redaktorem MF Dnes Ladislavem Vereckým. (Přednáškový sál - balkon; vchod z foyer)
</TEXT>
<HEADING>
12. KVĚTNA
</HEADING>
<TEXT>
10.00 AUTOGRAMIÁDA Viktor Fischl a Milada Kaďůrková podepisují první titul edice Osudy: monografii Setkání. (Stánek L 206 - levé křídlo)
DOBRÁ A JEŠTĚ LEPŠÍ JITRA FRANTIŠKA NEPILA Komponovaný pořad o Františku Nepilovi u příležitosti vydání CD/MC Dobrá a ještě lepší jitra. Hostem bude Zdeňka Nepilová, moderuje Robert Tamchyna. (Velký sál - střední hala)
ČTENÁŘ V OBJEKTIVU Vyhlášení výsledků druhého ročníku amatérské soutěže na téma Momentka s knihou. Soutěžní snímky budou vystaveny v Přednáškovém sále - balkon. (Přednáškový sál - balkon; vchod z foyer)
DOBRÉ DÍLO ČESKÝCH RUKOU Prezentace publikace o působení českých vědců, odborníků a humanistů v zemích Afriky, Asie a Latinské Ameriky ve 20. století, ale i dříve, pro inspiraci a poučení nás všech. Přednáší PhDr. Zdeňka Marečková, předsedkyně Kontinentů a Lumír Kolíbal, nakladatel. (Malý sál - pravé křídlo)
11.00 AUTOGRAMIÁDA Barbara Nesvadbová (Stánek L 504 - levé křídlo)
PROFESIONÁLNÍ VÁLEČNÍK Legenda profesionálních zásahových jednotek při obraně státu Richard Marcinko v akci. Tři náhodně vybraní diváci pořadu získají zdarma knihu Profesionální válečníci. (Přednáškový sál - balkon; vchod z foyer)
BESEDA S RUTH BONDY Izraelská spisovatelka, novinářka a překladatelka českého původu Ruth Bondyová společně s Jiřím Daníčkem představí knihu Jakob Endelstein, v níž na pozadí příběhu"židovského staršího" terezínského ghetta zachycuje tragický osud českého židovského společenství za druhé světové války. (Malý sál - pravé křídlo)
MÁRA ZÁLÍTE Setkání s lotyšskou básnířkou a dramatičkou a s překladatelem lotyšské literatury Radegastem Parolkem. (Přednáškový sál - balkon; vchod z foyer)
PETR SALAVA A JAROMÍR TŮMA: AMFORA NA CESTÁCH Setkání s populárními osobnostmi členy fotbalového klubu Amfora: Helenou Vondráčkovou, Karlem Vágnerem, Martinem Tankweyem, Leškem Semelkou, Františkem Veselým a dalšími. (Velký sál - střední hala)
14.00 AUTOGRAMIÁDA Petr Salava, Helena Vondráčková, Karel Vágner, Martin Tankwey, Lešek Semelka, František Veselý ad. (Stánek L 101 - levé křídlo)
14.00 AUTOGRAMIÁDA Iva Hercíková a Barbara Nesvadbová (Stánek L 406 - levé křídlo)
STO LET ZÁZNAMU ZVUKU Gabriel Gössel autor knihy Fonogram - Praktický průvodce historií záznamu zvuku donese fonograf, na kterém budou demonstrovány fonoválečky. (Případní zájemci si budou moci na místě nechat pořídit záznam hlasu na nahrávací váleček.) Na přineseném gramofonu s troubou předvede první gramodesku a zahraje několik skladeb typických pro repertoár 30. let minulého století. (Velký sál - střední hala)
15.00 VYLOSOVÁNÍ VÝHERCŮ ANKETY PÁN PRSTENŮ A PŘEDÁNÍ CEN (Stánek L 206 - levé křídlo)
HERMANN HESSE (1877 - 1962), NOSITEL NOBELOVY CENY Prezentace nejčtenějšího německého autora 20. století a svrchovaného mistra jazyka spojená se čtením z jeho textů. Pořad k 125. výročí narození a ke 40 letům od úmrtí autora. Tvorba H. Hesseho bude rovněž představena výstavkou na stánku L 406 nakl. Argo, které v jubilejním roce dokončí vydání desetisvazkového souborného díla. Účinkují: germanista doc. dr. Jiří Stromšík a překladatelé Vratislav Slezák a Vladimír Tomeš. (Přednáškový sál - balkon; vchod z foyer)
</TEXT>
<HEADING>
OTEVÍRACÍ DOBA
</HEADING>
<GEOGRAPHY>čt</GEOGRAPHY>
<TEXT>
so 10.00 - 19.00 ne - 10.00 - 18.00 (9. 5. je otevřeno pouze pro odbornou veřejnost a tisk)
</TEXT>
<HEADING>
VSTUPNÉ
</HEADING>
<TEXT>
Kdo nechodí do knihovny, páchá informační sebevraždu - program Městské knihovny v Praze k 111. výročí vzniku - informace, služby, prezentace. (Prostor před Průmyslovým palácem)
Body trainer: Cvičme, cvičme, cvičme 11. května 11.00 - 13.00
Zábavné přespoledne se sportem, knížkami o cvičení a dietách a životním stylu. Bodytrainer v praxi. Soutěže o skvělé ceny. (Prostor před Průmyslovým palácem)
Výstavy 9. - 12. května
Nejkrásnější české knihy roku 2001 Výstava knih oceněných v soutěži vyhlašované ministerstvem kultury a Památníkem národního písemnictví. (Střední hala)
Výstava soutěžních prací LIBER 2002 Soutěžní přehlídka knižní grafiky a ilustrace studentů výtvarných škol. Vyhlášení výsledků: 12. 5. ve 14.00 v expozici výstavy. (Levé křídlo Průmyslového paláce)
Výstava Obce překladatelů Obec překladatelů vystavuje kolekci překladů oceněných v r. 2001. Vystaveny jsou rovněž překladové tituly navrhované na překladatelskou cenu v r. 2002. (Střední hala)
Fotografická publikace roku Výstava vítězných publikací 5. ročníku soutěže časopisu Fotografie - Magazín (Velký sál - střední hala)
Místa astronomické vzdělanosti 1918 Š. I. Kovář - Místa astronomické vzdělanosti 1918. Unikátní dokument o hvězdárnách a pozorovatelnách, které vznikly nebo existovaly v období 1918 - 1945. (Pravé křídlo Průmyslového paláce)
Witkacy: Metafyzické portréty Výstava fotografií u příležitosti vydání knihy S. I. Witkiewicze Hry / 2 (Votobia 2002) (Velký sál - střední hala a Malý sál pravé křídlo Průmyslového paláce)
Sochař Martin Patřičný Prodejní výstava (Levé křídlo Průmyslového paláce)
</TEXT>
</DOC>
<DOC>
<DOCID>LN-20020503078</DOCID>
<DOCNO>LN-20020503078</DOCNO>
<DATE>05/03/02</DATE>
<TITLE>
Mezi těmi, kdo spolupracovali na přípravě osmého ročníku veletrhu Svět knihy, sehrál důležitou roli i Mezinárodní visegrádský fond (IVF). "Kromě kultury se fond zabývá i projekty v oblasti vzdělávání, vědy a výzkumu, mezinárodní a mládežnické spolupráce," upozorňuje jeho výkonný ředitel Urban Rusnák.
</TITLE>
<TEXT>
Jak velkými prostředky fond disponuje a kolik žadatelů jste schopni uspokojit?
Zakládající listinu před necelými dvěma lety podepsali ve Štiříně předsedové vlád visegrádské čtyřky. Fond tvoří pravidelné roční příspěvky jeho členských států. Při vzniku fondu bylo stanovené, že roční příspěvek nesmí klesnout pod 250 000 euro - dohromady tedy 1 milion euro. Pro velký zájem veřejnosti o visegrádské projekty byl roční příspěvek od 1. ledna 2002 zdvojnásobený na 500 tisíc euro. Uvedený balík financí umožňuje nyní podpořit asi 25% žádostí, které sekretariát fondu eviduje v rámci grantových uzávěrek. Tento poměr nám umožňuje efektivně vybírat nejlépe připravené projekty a pokud nedojde k dramatickému nárůstu žádostí o granty, tak v blízké budoucnosti nepředpokládám další navyšování příspěvků. Opačná situace by však nastala, kdyby se nám podařilo dotáhnout do úspěšného konce jednání o vytvoření Visegrádskeho stipendijního programu.
</TEXT>
<HEADING>
Kolikrát do roka fond o přidělování grantů rozhoduje?
</HEADING>
<TEXT>
Od letoška má fond uzávěrky čtyřikrát do roka: 15. 3., 15. 6., 15. 9. a 15. 12. Dvakrát ročně - v březnu a září - mají uzávěrky projekty žádající podporu nad 4000 euro a čtyřikrát do roka rozdělujeme malé projekty do 4000 euro. Dosud jsme uzavřeli 128 kontraktů na celkovou sumu 1,97 milionu euro, ale k ní se brzy připojí dalších skoro 900 000, o kterých Rada velvyslanců IVF rozhodla na svém zasedání 29 dubna v Praze.
Podle jakých kritérií se žádosti o granty posuzují a jak celý proces funguje?
Základní parametry optimálního grantu jsou následující: žadatel ze země Visegrádu, který má tři další partnery v ostatních zemích, projekt z oblasti vymezené statutem oslovující cílovou skupinu ve všech čtyřech zemích, jasný a přehledný rozpočet, na jehož naplnění může fond přispět až do výšky 50% z celkových nákladů. Formální limit na jeden projekt neexistuje, ale projekty s podporu nad 40 000 euro jsou už výjimečné. Rozhodování o udělení grantů je dvojstupňové: nejdřív sekretariát zkontroluje projekty po formální stránce a výkonný ředitel doporučí Radě velvyslanců IVF seznam projektů i s konkrétními navrhovanými částkami. Rozhodnutí přijímá konsensem Rada, v které jsou zastoupené všechny čtyři země. Podrobné informace a formuláře žádostí jsou dostupné na internetové adrese: www.visegradfund.org.
Které z kulturních projektů, jež fond dosud podpořil, pokládáte za nejvýznamnější?
Kulturních projektů bylo hodně, těžko lze mezi nimi vybírat nejvýznamnější. Pro mě je významný každý, který osloví jak umělce, tak publikum v našich zemích. Jako ilustraci mohu uvést určité obsahové antipódy - Koncert Košickej štátnej filharmónie pro Evropu - L.Beethowen a alternativní hudba v rámci českého projektu Eurotrialog 2001, nebo putovní výstavu hraček zorganizovanou regionálním kulturním centrem Bialsko-Biala a mezinárodní konferenci v Budapešti nazvanou Bigger..Better..Beautiful? o možnostech kulturní spolupráce zemí V-4 před a po vstupu do EU. Případně i Varhanní dny Visegrád 2002, během kterých zněla ve čtyřech hlavních městech současně Bachova díla.
Z které země je o grantovou podporu z fondu zatím největší zájem?
Asi 40% všech žádostí přichází ze Slovenska a cca po 20% ze zbylých třech zemí. Tato nevyrovnanost je podle mého názoru daná vícero faktory. Asi nejvýznamnějším bude fakt, že na Slovensku je největší povědomí o visegrádské skupině jako takové. Sekretariát fondu je navíc v Bratislavě, což je určitá psychologická výhoda pro žadatele ze Slovenska. A pak hraje roli i pravděpodobně nejlépe zorganizovaný třetí sektor mezi zeměmi V4, který je zvyklý fungovat v grantovém režimu. Vzhledem k tomu, že se žádosti a veškerá oficiální korespondence Fondu vyřizují v angličtině, je jazyková bariéra pro všechny země na stejné úrovni. Uvedenou disproporci mezi zájemci pokládám osobně za největší rezervu nových myšlenek a projektů - když se ostatní tři visegrádské země přiblíží množstvím žádostí k té nejmenší, tak se počet projektů skoro zdvojnásobí.
</TEXT>
</DOC>
<DOC>
<DOCID>LN-20020503079</DOCID>
<DOCNO>LN-20020503079</DOCNO>
<DATE>05/03/02</DATE>
<TEXT>
Osmý ročník mezinárodního knižního veletrhu má sice své epicentrum na pražském Výstavišti, ale připravena je i řada doprovodných akcí, které se odehrají na nejrůznějších místech hlavního města. S literaturou se tak lidé budou setkávat nejen v knihkupectvích, kulturních institutech či Národní knihovně, ale i v kavárnách, kině či dokonce na letišti. Cyklus pořadů, ve kterých se dostane na čtení z knih, prezentaci italské poezie, internetových novin nebo Skupiny XXVI včera zahájila Poetická kavárna Obratník (Jindřicha Plachty 28, Praha 5, www.obratnik.cz). Během veletrhu poskytne zázemí literátům i Kavárna Montmartre (Řetězová 7, Praha 1) a setkání s řadou autorů nabízejí i programy zahraničních kulturních institutů. Kupříkladu Francouzský institut se připravil na dvousté výročí narození Viktora Huga. Další z osobností francouzské literatury připomíná výstava Apollinaire kniha otevřená (v Národní knihovně do 11. května), kterou doprovodí i sympozium za účasti evropských znalců básníkova díla. Kino Evald hostí přehlídku věnovanou adaptacím literárních děl, jež nabídne dvaadvacet snímků. Vybraná kolekce sahá od děl klasických, jako je Wajdův film Popel a démant, až po současné hity Harry Potter a kámen mudrců nebo tolkienovské Společenstvo prstenu. Diváci se budou moci po projekcích setkat i s mnoha tvůrci uvedených filmů či literárních předloh. Školní výpravy si pak mohou domluvit prohlídku historických prostor Klementina a na 11. května připravila Národní knihovna den otevřených dveří v depozitáři Hostivař. Ten, kdo zatouží po návštěvách desítek literárních pořadů po čerstvém povětří, může zavítat 10. května na letiště Kbely. Zde se odehraje u příležitosti francouzského vydání knihy Jana Saudka: Svobodný, ženatý, rozvedený, vdovec - křest letadla Nakladatelství Slovart se Saudkovým originálním designem. (Kompletní program veletrhu včetně doprovodných akcí najdete na internetových stránkách Světa knihy: www.svetknihy.cz).
</TEXT>
</DOC>
<DOC>
<DOCID>LN-20020503080</DOCID>
<DOCNO>LN-20020503080</DOCNO>
<DATE>05/03/02</DATE>
<TITLE>
2. května
</TITLE>
<TEXT>
17.00 SPALOVAČ MRTVOL Hrůzná tragikomedie - podle stejnojmenné novely Ladislava Fukse. Literární předloha - Ladislav Fuks: Spalovač mrtvol Režie: Juraj Herz, 1968, ČR Slavnostní zahájení přehlídky česky
20.00 KYTICE Filmová báseň z hororových květů K. J. Erbena. Literární předloha - Karel Jaromír Erben: Kytice z pověstí národních Beseda s tvůrci filmu (po promítání) Režie: F. A. Brabec, 2000, ČR česky
</TEXT>
<HEADING>
3. května
</HEADING>
<TEXT>
17.00 MARKÉTA LAZAROVÁ Filmový epos podle literární předlohy Vladislava Vančury. Literární předloha - Vladislav Vančura: Markéta Lazarová Režie: František Vláčil, 1965, ČR česky
20.00 ANDĚL EXIT Každý vede válku s každým i láska je jen jiným slovem pro zápas. Literární předloha - Jáchym Topol: Anděl Beseda s tvůrci filmu (po promítání) Režie: Vladimír Michálek, 2000, ČR česky
</TEXT>
<HEADING>
4. května
</HEADING>
<TEXT>
17.00 PERLIČKY NA DNĚ Filmový přepis povídek Bohumila Hrabala. Literární předloha - Bohumil Hrabal: Perličky na dně Beseda s tvůrci filmu (po promítání) Režie: Jiří Menzel, Jiří Němec, Evald Schorm, Věra Chytilová, Jaromil Jireš, 1965, ČR česky
20.00 BÁJEČNÁ LÉTA POD PSA Malá rodinná sága o excentrickém otci, svérázné matce, bystrém synovi a "báječných" letech československého socialismu. Literární předloha - Michal Viewegh: Báječná léta pod psa Beseda s tvůrci filmu, M. Viewegh čte z 2.dílu knihy (po promítání) Režie: Petr Nikolajev, 1997, ČR česky
</TEXT>
<HEADING>
5. května
</HEADING>
<TEXT>
17.00 KOČÁR DO VÍDNĚ Film o věčné pravdě a lidském citu. Literární předloha - Jan Procházka: Kočár do Vídně Beseda (po promítání) Režie: Karel Kachyňa, 1966, ČR česky
20.00 DÍKY ZA KAŽDÉ NOVÉ RÁNO Film o tom, že láska je jediná dřina, která stojí za to. Literární předloha - Halina Pawlowská: Díky za každé nové ráno Beseda s autorkou (po promítání) Režie: Milan Šteindler, 1994, ČR česky
</TEXT>
<HEADING>
6. května
</HEADING>
<TEXT>
17.00 HARRY POTTER A KÁMEN MUDRCŮ/HARRY POTTER AND THE SORCERER'S STONE Připravte se na kouzla. Literární předloha - Joan K. Rowlingová: Harry Potter a Kámen mudrců Beseda (po promítání) Režie: Chris Columbus, 2001, USA dabing
20.00 PÁN PRSTENŮ: SPOLEČENSTVO PRSTENU/ THE LORD OF THE RINGS: THE FELLOWSHIP OF THE RING Sága začíná. Literární předloha - J.R.R.Tolkien: Pán prstenů Beseda (před promítáním) Režie: Peter Jackson, 2001, USA dabing
</TEXT>
<HEADING>
7. května
</HEADING>
<TEXT>
17.00 KARU SÜDA - MEDVĚDÍ SRDCE Romantiké drama z mystické tajgy. Literární předloha - Nikolaj Baturin: Srdce medvědice Beseda s tvůrci filmu (po promítání) Režie: Arvo Iha, 2001, Estonsko titulky
20.00 NEVINNÉ KRUTOSTI/RIDICULE Historický film z doby Ludvíka XVI, kdy v dekadentním prostředí královského dvora o kariéře často rozhodovalo třeba jen pouhé klopýtnutí při plese či naopak jediný trefný bonmot. Literární předloha - filmová povídka beseda o dabingu - "Klub kultury překladu" (po promítání) Režie: Patrice Leconte, 1996, Francie dabing
</TEXT>
<HEADING>
8. května
</HEADING>
<TEXT>
17.00 ZA ÚPLŇKU/UN NOS OLA LEUAD Návraty do krajiny dětství, vzpomínky na traumatizující setkání s bohem a nepříčetnou matkou. Jeden z nejzajímavějším počinů britské kinematografie v posledním desetiletí. Literární předloha - Caradog Prichard: Za úplňku Beseda (po promítání) Režie: Endaf Emlyn, 1991, Wales tlumočeno
20.00 HOLOZÄN/ HOLOZÄN Film zabývající se posledními událostmi v životě člověka, který ví, že se ztratil a brzy bude vstřebán do nevědomí přírody. Literární předloha - Max Frisch: Holozän Režie: Heinz Büller a Manfred Eichler,1992, Švýcarsko tlumočeno
</TEXT>
<HEADING>
9. května
</HEADING>
<TEXT>
17.00 POPEL A DÉMANT/POPEL A DEMANT Jedno z největších děl "polské školy" je velkým obrazem konfliktů roku 1945, v němž se děj soustřeďuje na morální dilema mladého příslušníka polské odbojové armády Armia Krajova, který má provést rozkaz, který odporuje jeho svědomí. Literární předloha - Jerzy Andrzejewski: Popel a démant Režie: Andrzej Wajda, 1958, Polsko tlumočeno
20.00 MLÝNY OSUDU/ THE MILLS OF FATE Milostný psychologický příběh, který se odehrává v čase změn v Lotyšsku. Literární předloha - Jánis Klídzéjs: Sněhy Režie: Jánis Streičs, 1996, Lotyšsko tlumočeno
</TEXT>
<HEADING>
10. května
</HEADING>
<TEXT>
17.00 ANNIN FILM/ANNA FILMJE Na osudech jedné rodiny zachycuje film dějiny Maďarska posledních desetiletí. Literární předloha - Péter Esterhazy: Hrabalova kniha a Pomocná slovesa srdce Režie: György Molnár, 1992, Maďarsko tlumočeno
20.00 JUŽNÁ POŠTA Psychologicko - společenský film Literární předloha - Ladislav Ballek: Južná pošta beseda s autorem (po promítání) Režie: Stanislav Párnický, 1987, Slovensko slovensky
</TEXT>
<HEADING>
11. května
</HEADING>
<TEXT>
17.00 ZVONĚNÍ V HLAVĚ/ZVENENJE V GLAVI Film o vzpouře, jež kvůli malichernosti vypukne v jedné káznici, a o člověku, který ji vyvolal a vytrval v ní až do konce. Literární předloha - Drago Jančar: Zvonění v hlavě Beseda: Drago Jančar (po promítání) Režie: Andrej Košak, 2002, Slovinsko tlumočeno
20.00 TISÍCROČNÁ VČELA Psychologicko - společenský, historický film. Literární předloha - Peter Jaroš: Tisícročná včela Režie: Juraj Jakubisko, 1983, Československo slovensky
</TEXT>
<HEADING>
12. května
</HEADING>
<TEXT>
17.00 PROKLETÍ/KÁRHOZAT Impresivní černobílý film ověnčený mnoha festivalovými cenami sestupuje do nitra "prokletého" hrdiny z rodu charakterů Dostojevského Zápisků z mrtvého domu. Literární předloha - László Krasznahorkai, filmová povídka Režie: Béla Tarr, 1987, Maďarsko tlumočeno
20.00 FERDYDURKE/FERDYDURKE Předválečné Polsko v postřehu mladého debutujícího spisovatele Jozia, které mu objevuje bývalý učitel a vrací ho zpět do dob studií. Jozio tak má možnost znovu pozorovat spolužáky, moderní měšťanstvo a společnost na polské vesnici. Literární předloha - Witold Gombrowicz: Ferdydurke Režie: Jerzy Skolimowski, 1991, Polsko titulky
Přehlídku filmových adaptací literárních děl uvádí Kino Evald, Národní třída 28, Praha 1. Jednotné vstupné: 60 korun. Návštěvníci přehlídky obdrží kupon na 50 % slevu ze vstupného na veletrh Svět knihy 2002.
</TEXT>
</DOC>
<DOC>
<DOCID>LN-20020503081</DOCID>
<DOCNO>LN-20020503081</DOCNO>
<DATE>05/03/02</DATE>
<TITLE>
Veronika ŽILKOVÁ, herečka (5 dětí)
</TITLE>
<TEXT>
Výchova dětí je to nejtěžší, s čím jsem se v životě setkala. Kdyby existoval jednoznačný recept, tak by ho dávali v porodnici rovnou s očkovacím průkazem. Ale neexistuje.
</TEXT>
<HEADING>
Tereza BOUČKOVÁ, spisovatelka (3 děti, 2 starší adoptované)
</HEADING>
<TEXT>
Já vůbec nevím, jestli se můžu k takové věci, jako je liberální nebo neliberální výchova, vyjadřovat. My jsme doma v situaci, že musíme nutit zejména nejstaršího syna alespoň k dodržování určitých pravidel. Děláme to, jak nejlépe umíme, přesto si mohou například učitelé myslet, že se o to nesnažíme. Snažíme.
</TEXT>
<HEADING>
Ondřej NEFF, spisovatel (2 děti)
</HEADING>
<TEXT>
Věc se mi jeví býti jasnou. Moje liberální výchova mých dětí z nich udělala svobodné bytosti. Liberální výchova cizích dětí dělá z cizích dětí nesnesitelné fracky. Ale třeba se z nich ještě vyvrbí svobodné bytosti.
Marek BENDA, poslanec ODS (2 děti)
Pokud jde o mne, jsem rozhodně zastánce tradičních výchovných postupů
Pavel DOSTÁL ministr kultury (4 děti)
Já věřím na liberální výchovu, ale obávám se, že se vždycky nevyplácí.
</TEXT>
<HEADING>
Vladimír MLYNÁŘ, poslanec US-DEU (2 děti)
</HEADING>
<TEXT>
Já se cítím být liberálním rodičem, i když nevím, jestli totéž cítí moje děti. Nemyslím si že liberální výchova musí plodit spratky.
Já se cítím být liberálním rodičem, i když nevím, jestli totéž cítí moje děti. Nemyslím si že liberální výchova musí plodit spratky.
</TEXT>
</DOC>
<DOC>
<DOCID>LN-20020503082</DOCID>
<DOCNO>LN-20020503082</DOCNO>
<DATE>05/03/02</DATE>
<TITLE>
Je nejvyšší čas mluvit o tom, co je liberální výchova, co do ní patří a co ne, míní mnozí učitelé, ale i rodiče
</TITLE>
<TEXT>
V moderní výchově nejde o přísnost, nebo naopak benevolenci, ale o to, aby děti mohly spoluvytvářet pravidla, podle nichž se pak mají řídit.
Co pro mě znamená liberální výchova? "Hajzlíka, který vám šlápne na nohu a pak se na vás dívá, jako že byste se mu měli omluvit," napsal nedávno na stránkách jednoho časopisu fejetonista. Jiná autorka se svěřila: "Český model liberální výchovy ve mně vzbuzuje rozpaky. Obávám se, že se jím zaklínají líní nebo lhostejní rodiče produkující často nevychované a necitelné spratky." Něco podobného si myslí víc lidí. Dnešní žáci vědí, co všechno si mohou dovolit, ale jako by nevěděli, co si dovolit nesmějí - stěžují si často učitelé a mnozí přitom s nostalgií vzpomínají na doby, kdy škola budila téměř bázeň nejen u dětí, ale i u jejich rodičů. Změna přišla s novým politickým režimem začátkem devadesátých let a neškodí říct, že ne všichni porevoluční ministři školství byli právě liberalizaci jednoznačně nakloněni. Někteří dokonce před přílišným uvolněním v této oblasti varovali. Například ministr Petr Piťha souhlasil, že se komunistická škola musí změnit, představoval si však spíše novou morálku než výraznější volnost. Na druhé straně vznikaly iniciativy, které si více osobní svobody v procesu výchovy a vzdělávání vytkly přímo za cíl. Šlo jim zejména o respektování osobností a různosti dětí. Musí to však znamenat konec pořádku? Podle některých názorů je nejvyšší čas, aby se začalo mluvit o tom, co vlastně znamená liberální výchova, co do ní patří a co ne.
</TEXT>
<HEADING>
Neznám příliš liberální školu
</HEADING>
<TEXT>
Ředitel základní školy v Praze 6 Jindřich Kitzberger říká: "Uvítal bych podrobnější diskusi o tom, co si kdo představuje pod pojmem liberální výchova, o tom, co už je příliš liberální." Zároveň ale připouští, že prošel několika školami a v žádné neměl pocit, že by to s liberálností nějak přeháněli. Podle jeho názoru nemají ani negativní jevy, které se ve společnosti vyskytují, ve většině nic společného s liberální výchovou. "Liberalizace ve školách spočívá v hledání způsobů, jak poskytnout dětem jejich práva, jak jim zajistit bezpečné a zdravé prostředí. To však nevylučuje respekt k autoritě, klid a řád, úctu k druhým," zdůrazňuje ředitel Kitzberger. Dodává, že u nás je zakotvena určitá tradice v míře přísnosti ve výchově, a tu není nutné bořit. "Protože i relativně přísná výchova se dá dobře uskutečňovat v prostředí pro dítě vlídném a přátelském, které je pro ně čitelné a bezpečné, kde platí určitá pravidla." Psycholožka Jana Nováčková, která byla v devadesátých letech mezi prvními, kdo se snažili o změnu přístupu k výchově a vzdělávání, říká: "Učitelé a rodiče, a i veřejnost občas diskutují o tom, zda je lepší uplatňovat vůči dětem více nebo méně autority a přísnosti, větší či menší míru restrikce. O to přitom vůbec nejde. Celý vtip je v tom, dovolit dětem, aby spoluvytvářely pravidla, podle nichž se budou řídit, aby za ně potom dobrovolně přebíraly spoluzodpovědnost."
</TEXT>
<HEADING>
Kdo nechá dítě mlaskat, nic nepochopil
</HEADING>
<TEXT>
Také učitelka občanské nauky Jana Němcová varuje před nesprávným výkladem: "Liberální přístup k dětem neznamená a nikdy neznamenal rušení pravidel slušnosti a základních pravidel společenského soužití. Pokud si někdo myslí, že liberální je nechat děti skákat dospělým do řeči nebo třeba jen mlaskat při obědě, vůbec nic nepochopil. Ve skutečnosti jde o něco úplně jiného, totiž o akceptování práva na odlišnost, domnívá se. "Já mívala problémy už ve školce," vypráví. "Špatně jsem trávila mléko, a když jsem viděla na hladině škraloup, vysloveně se mi zvedal žaludek. Přesto jsem musela denně při dopolední svačině dosti velký hrnek teplého mléka vypít. Nekompromisní argument zněl - když mohou ostatní, proč bys nemohla ty? Později jsem něco podobného slýchala pořád. Proč bys měla psát jinou rukou než ostatní, proč ležíš v knížkách, když ostatní sportují..." Učitelka občanské výchovy se však domnívá, že v současné výchově opravdu cosi podstatného chybí. "Naše babička tomu říkala kinderstube," usmívá se ne právě českému slovu. Znamená cosi jako "dobrá výchova", ještě lepší by možná byl výraz "vycepovanost". Ta přitom v žádném případě nevylučuje liberální přístup k dětem. Právě tak jako jej nevylučuje například zeměpis nebo výtvarná výchova. Dobré chování není totiž ve skutečnosti nic jiného než dovednost.
</TEXT>
<HEADING>
Dobrou výchovu nemají ani učitelé
</HEADING>
<TEXT>
Problém je v tom, že nebylo nikdy jasně stanoveno, jestli za její zvládnutí ručí rodina, nebo škola. Výsledkem této nejasnosti je nemalé množství neomalených výrostků, kteří nevědí, co se patří a často nedovedou ani slušně stolovat. Přikázat dobrou výchovu rodičům dost dobře nelze už proto, že mnozí z nich její pravidla prostě sami ani neovládají (často ne svojí vinou). Zbývá tedy škola. Ale ani v ní není záruka. Nejen proto, že pro samá data a úsudkové příklady nezbývá ve vyučování na důležité věci prostor, ale někdy i kvůli pedagogům. Jedna matka se nedávno LN svěřila, jak se byla podívat ve škole, kam chtěla přihlásit svého syna. "Byla tam přátelská atmosféra. Trochu mě ale zarazilo, když děti po příchodu do školy běžely každé zvlášť potřást panu učiteli rukou. Mladý pedagog byl na tento rituál, který zavedl, pyšný. Učím je slušnému chování, říkal. Zřejmě totiž netuší, že je neslušné, když mladší podávají staršímu ruku jako první."
</TEXT>
<HEADING>
CO JE LIBERÁLNÍ VÝCHOVA
</HEADING>
<TEXT>
* Když se děti mohou podílet na vytváření pravidel, podle nichž se budou řídit * Když dospělí akceptují odlišnosti jednotlivců * Když mají žáci možnost vybírat si z více vzdělávacích cest a způsobů učení podle svých možností, ambicí
</TEXT>
<HEADING>
CO NENÍ LIBERÁLNÍ VÝCHOVA
</HEADING>
<TEXT>
* Když dospělí dopustí, aby děti nebraly ohled na jiné a prosazovaly se na jejich úkor * Když tolerují provinění proti dobrým mravům * Když se nezdvořilost považuje za osobitost
* Když dospělí dopustí, aby děti nebraly ohled na jiné a prosazovaly se na jejich úkor * Když tolerují provinění proti dobrým mravům * Když se nezdvořilost považuje za osobitost
</TEXT>
</DOC>
<DOC>
<DOCID>LN-20020503083</DOCID>
<DOCNO>LN-20020503083</DOCNO>
<DATE>05/03/02</DATE>
<TITLE>
Zhruba dvě třetiny žáků devátých tříd už vědí, na kterou školu budou od září chodit
</TITLE>
<TEXT>
Většina žáků devátých tříd uspěla už v prvním kole přijímacích zkoušek. Ti, kteří se nedostanou ani napodruhé, budou muset volit mezi méně atraktivními obory, případně na přijatelnou školu dojíždět.
PRAHA - První kolo přijímacích zkoušek na střední školy je za námi. Žáci už vědí, zda v prvním kole uspěli, či nikoliv. Zájemci o víceleté gymnázium, tedy o to, do kterého se nastupuje většinou už po páté třídě, mají situaci zjednodušenou. Pokud u přijímaček neuspěli, mohou prostě pokračovat v docházce na svou základní školu, případně se přihlásit na některou ze škol s rozšířenou výukou některých předmětů, nejčastěji jazyků. Právě takovým školám totiž odchází nejvíce žáků na osmiletá gymnázia a budou potřebovat doplnit své prořídlé třídy. Pod větším tlakem jsou ti, kteří základní školu končí, tedy deváťáci. Problémy mohou mít paradoxně i dobří žáci. Pokud si vybrali na první i druhé kolo přijímaček školy, o které je výrazně vyšší zájem, než činí jejich kapacita, nemusejí se nakonec dostat ani na jednu z nich. Zdá se však, že většina deváťáků uspěla už v tomto kole. Například z brněnské Základní školy Blažkova dostalo oznámení o přijetí třicet ze šestatřiceti deváťáků. Ze zbývajících šesti se čtyři nedostali v prvním kole na gymnázium a dva na učňovské obory. V Základní škole Lupáčova z třetího pražského obvodu dostalo kladné rozhodnutí o přijetí dokonce 96 procent žáků devátých tříd. Kromě jedné přihlášky na obchodní akademii a tří na průmyslovky byli žáci vesměs přijati na gymnázia. Avšak i v běžné základní škole v Soběslavi uspěly prozatím dvě třetiny žáků devátých ročníků. Ten, kdo se nedostal nyní, má stále ještě šanci uspět ve druhém kole. I v případě opakovaného neúspěchu ale stále existuje možnost uspět při odvolání škola zpravidla rezervuje ještě několik míst právě pro tyto případy.
</TEXT>
<HEADING>
Co mají dělat
</HEADING>
<TEXT>
žáci, které vybraná škola nepřijme ani na odvolání? Seznam zařízení, kde zbudou volná studijní místa, jim poskytnou magistráty nebo krajské úřady. "Chceme jej zveřejnit i na internetu, a pokud nás o něj požádá úřad práce, poskytneme mu ho rovněž," sdělila LN Danuše Grézlová z Krajského úřadu Olomouc. Pracovníci Magistrátu hlavního města Prahy připustili, že najít vhodné studijní místo může být především pro neúspěšné adepty gymnázií problém. Volná místa totiž zbývají s jistotou každoročně pouze na učilištích. Místa na studijních oborech lze po druhém kole přijímaček najít ve větší míře jen na středních integrovaných školách.
</TEXT>
<HEADING>
Některé školy ještě čekají na dobré žáky
</HEADING>
<TEXT>
Tato zařízení nabízejí jak maturitní, tak učební obory. Pro toho, kdo chtěl studovat na gymnáziu, podobná perspektiva nezní příliš lákavě. Několik dětí mohlo vloni i po druhém kole přijmout ale například gymnázium v Dobříši. Přímo v Praze se žáci mohli obrátit pouze na několik průmyslových škol, jednu obchodní akademii a jednu školu zdravotní. Podobnou situaci lze očekávat i letos. Například Střední smíchovská průmyslová škola v tomto roce vyčlenila dvě třídy pro uchazeče ve druhém kole. "Předpokládáme, že se v druhém kole přihlásí dobří žáci, kteří nebyli přijati na gymnázia," vysvětluje strategii školy zástupce ředitele Zbyšek Nechanický. Nevylučuje ani, že několik míst škola ušetří pro ty, kteří neuspěli ani v druhém kole na jiné školy. Potřetí se sice už přijímací testy nepíší, škola si ale může vybírat uchazeče podle přijímaček na předchozí školy. Rovněž Střední odborná škola služeb v Třebíči po prvním kole přijímaček nenaplnila celou kapacitu. Na obor hotelnictví a turismus zatím přijala 21 žáků, kapacita však činí třicet. Na maturitní obor obchodník jen devět. Potřebuje jich dvacet pět.
Tato zařízení nabízejí jak maturitní, tak učební obory. Pro toho, kdo chtěl studovat na gymnáziu, podobná perspektiva nezní příliš lákavě. Několik dětí mohlo vloni i po druhém kole přijmout ale například gymnázium v Dobříši. Přímo v Praze se žáci mohli obrátit pouze na několik průmyslových škol, jednu obchodní akademii a jednu školu zdravotní. Podobnou situaci lze očekávat i letos. Například Střední smíchovská průmyslová škola v tomto roce vyčlenila dvě třídy pro uchazeče ve druhém kole. "Předpokládáme, že se v druhém kole přihlásí dobří žáci, kteří nebyli přijati na gymnázia," vysvětluje strategii školy zástupce ředitele Zbyšek Nechanický. Nevylučuje ani, že několik míst škola ušetří pro ty, kteří neuspěli ani v druhém kole na jiné školy. Potřetí se sice už přijímací testy nepíší, škola si ale může vybírat uchazeče podle přijímaček na předchozí školy. Rovněž Střední odborná škola služeb v Třebíči po prvním kole přijímaček nenaplnila celou kapacitu. Na obor hotelnictví a turismus zatím přijala 21 žáků, kapacita však činí třicet. Na maturitní obor obchodník jen devět. Potřebuje jich dvacet pět.
</TEXT>
</DOC>
<DOC>
<DOCID>LN-20020503084</DOCID>
<DOCNO>LN-20020503084</DOCNO>
<DATE>05/03/02</DATE>
<TITLE>
PRAHA - Od půlky května do konce června se budou konat přijímací zkoušky na vysoké školy. Problémy mohou mít lidé, kteří si podají několik přihlášek na různé školy a dostanou pozvánky na více škol na stejný den. Sladit termíny zkoušek není totiž většinou možné ani v rámci jedné školy. "Na Univerzitu Karlovu (UK) přišlo letos pětačtyřicet tisíc přihlášek. Rektor samozřejmě apeluje na děkany, aby se termíny přijímaček na jednotlivé fakulty nekryly, ale úplná koordinace prostě není možná," tvrdí mluvčí univerzity Jan Hájek. Podle jeho slov si však alespoň lékařské fakulty termíny přijímacího řízení rozložily. Situace se ale liší i podle jednotlivých fakult. Například Pedagogická fakulta UK pořádá dvoukolové přijímací zkoušky, přičemž pro písemný test jsou vyhrazeny termíny od 3. do 7. června, ústní pohovory se budou konat od 17. do 21. června. "Zájemci o několik oborů naší fakulty se nemusejí obávat, přijímací řízení se koná na každý obor v jiný den," vzkazuje adeptům Jana Hradilíková ze studijního oddělení. Ani v případě překrývání se zkouškou na jinou fakultu či dokonce školu ale není na Pedagogické fakultě UK vše ztraceno. Pokud se kryje ústní pohovor, je domluva podle jejích slov možná. Do takové situace se mohou dostat například ti, kteří si podali přihlášku zároveň na Filozofickou fakultu UK. Přijímací zkoušky jsou rovněž dvoukolové, písemný test je naplánován na 1. až 8. 6., ústní pohovor na 17. až 27. 6.
</TITLE>
<HEADING>
Práva a ekonomie: změny nelze dělat
</HEADING>
<TEXT>
V těžší pozici se octnou adepti Právnické fakulty UK. Přijímací zkoušky budou probíhat od 10. června, určený termín je pro uchazeče závazný a měnit jej nelze. Podobné problémy mohou potkat i zájemce o studium na Právnické fakultě Masarykovy univerzity (MU) v Brně. Tam platí datum 12. a 13. 6., a dokonce není vypsán ani náhradní termín. "V minulých letech jsme jej vyhlašovali pro ty adepty, kteří byli v době přijímaček nemocní, sešlo se nám ale vždy 300 - 400 neschopenek", vysvětluje Marcela Kubínská ze studijního oddělení, proč děkan v tomto roce náhradní termín nenabízí.
</TEXT>
<HEADING>
V září jen nejzávažnější důvody
</HEADING>
<TEXT>
"Fakulta ale pořádá v září mimořádný termín pro studenty zahraničních středních škol. Ve zvlášť závažných případech může děkan umožnit vykonat zkoušku s nimi," připustila Kubínská. Rovněž Vysoká škola ekonomická (VŠE) v Praze nenabízí žádné možnosti, jak vykonat zkoušku v jiný než určený den. Přijímací řízení se koná od 3. do 22. června, a to včetně sobot, ale datum, které uchazeč dostane na pozvánce, je závazné. To znamená, že zájemce, který si podal přihlášku na VŠE a zároveň na obor ekonomie na Fakultě sociálních věd UK, může být postaven před rozhodnutí, kam přijímačky doopravdy zkusit. Na ekonomii na Fakultě sociálních věd se totiž zkoušky dělají v jediném dni - 3. 6. Ani na VŠE není vypsán náhradní termín. "Ještě v loňském roce byl, ale neschopenku si nyní dokáže sehnat každý," poznamenala k tomu vedoucí studijního oddělení Alena Jiříková. Nevyloučila ale, že rektor může povolit ze závažných důvodů vykonat zkoušku spolu se studenty zahraničních středních škol v září. Vstřícnější postoj zaujímá Fakulta humanitních studií Západočeské univerzity v Plzni. Přijímací zkoušky na jednotlivé obory v rámci fakulty se nekryjí a náhradní termín přijímacího řízení se vztahuje i na případ souběhu termínů se zkouškami na jinou vysokou školu. Jiný postup zvolila Pedagogická fakulta Jihočeské univerzity: náhradní termín přijímacích zkoušek sice nenabízí, v řádném termínu (mezi 3. až 19. 6.) ale student dostane dvě možnosti. Může si vybrat kteroukoliv z nich a fakultě nemusí předem hlásit, kterou skutečně využije.
"Fakulta ale pořádá v září mimořádný termín pro studenty zahraničních středních škol. Ve zvlášť závažných případech může děkan umožnit vykonat zkoušku s nimi," připustila Kubínská. Rovněž Vysoká škola ekonomická (VŠE) v Praze nenabízí žádné možnosti, jak vykonat zkoušku v jiný než určený den. Přijímací řízení se koná od 3. do 22. června, a to včetně sobot, ale datum, které uchazeč dostane na pozvánce, je závazné. To znamená, že zájemce, který si podal přihlášku na VŠE a zároveň na obor ekonomie na Fakultě sociálních věd UK, může být postaven před rozhodnutí, kam přijímačky doopravdy zkusit. Na ekonomii na Fakultě sociálních věd se totiž zkoušky dělají v jediném dni - 3. 6. Ani na VŠE není vypsán náhradní termín. "Ještě v loňském roce byl, ale neschopenku si nyní dokáže sehnat každý," poznamenala k tomu vedoucí studijního oddělení Alena Jiříková. Nevyloučila ale, že rektor může povolit ze závažných důvodů vykonat zkoušku spolu se studenty zahraničních středních škol v září. Vstřícnější postoj zaujímá Fakulta humanitních studií Západočeské univerzity v Plzni. Přijímací zkoušky na jednotlivé obory v rámci fakulty se nekryjí a náhradní termín přijímacího řízení se vztahuje i na případ souběhu termínů se zkouškami na jinou vysokou školu. Jiný postup zvolila Pedagogická fakulta Jihočeské univerzity: náhradní termín přijímacích zkoušek sice nenabízí, v řádném termínu (mezi 3. až 19. 6.) ale student dostane dvě možnosti. Může si vybrat kteroukoliv z nich a fakultě nemusí předem hlásit, kterou skutečně využije.
</TEXT>
</DOC>
<DOC>
<DOCID>LN-20020503085</DOCID>
<DOCNO>LN-20020503085</DOCNO>
<DATE>05/03/02</DATE>
<TITLE>
Zájem mužů o politiku začíná zřejmě už ve škole. Naznačilo to šetření, které provedlo s podporou nadace Open Society Fund Centrum pro reformu maturitní zkoušky (CERMAT).
</TITLE>
<GEOGRAPHY>PRAHA</GEOGRAPHY>
<TEXT>
Toto centrum uskutečnilo na reprezentativním souboru 5200 žáků maturitních ročníků různých typů škol mikrosondu, která měla zmapovat úroveň znalostí a dovedností žáků v předmětech občanská nauka a základy společenských věd. Doplňující šetření se pak soustředilo na rozdíly ve výsledcích chlapců a dívek. Úlohy, které ověřovaly, jak dobře jsou žáci seznámeni s principy politického rozhodování a jak se orientují v politickém dění, řešili úspěšněji chlapci než dívky. Naopak v úlohách, které se týkaly lidské psychiky, sociálních vztahů a rodinného života, byly úspěšnější dívky než chlapci. K vysvětlení přispěly údaje ze žákovských dotazníků, které zjišťovaly, jaké jsou mimoškolní aktivity žáků a žákyň, z jakých zdrojů přijímají informace o společenském dění, zda mají zájem pokračovat po maturitě ve studiu atd. Ukázalo se například, že denní tisk čtou chlapci podstatně častěji než dívky. Více než 70 % chlapců uvedlo, že čte denní tisk každý den nebo několikrát týdně, mezi dívkami to bylo jen málo přes 40 %. Chlapci se soustřeďují zejména na sportovní a politické rubriky, dívky upřednostňují kulturní a společenské zprávy. Chlapci a dívky se rovněž liší ve sledování televizního vysílání. Chlapci častěji uváděli, že sledují veřejnoprávní televizi, zatímco dívky komerční televizní stanici. Zpravodajské pořady a dokumentární filmy si vybírají častěji chlapci než dívky. Dalším zajímavým údajem z dotazníků je aspirace žáků na aktivní účast v politickém životě. Chlapci více než dívky připouštějí variantu, že v dospělosti vstoupí do politiky. Podle odborníků je zájem chlapců o politiku společensky podporován, neboť média toto téma prezentují především ve spojení s muži. Chlapci mají možnost identifikovat se s politiky, což podporuje jejich aktivní zájem o politické dění. Přitom právě aplikace znalostí na problémové situace je principem většiny úloh, které CERMAT zařazuje do testů. Pracovníci Centra pro reformu maturitní zkoušky chtějí tyto poznatky zahrnout do přípravy budoucí podoby společné části maturitní zkoušky. Autoři úloh jsou podle nich vedeni k tvorbě zadání s takovým kontextem, který jednostranně nezvýhodňuje chlapce nebo dívky. Současně chce CERMAT podobnými šetřeními upozornit na některé skryté důvody snížené úspěšnosti dívek či chlapců.
Ukázka testové úlohy
</TEXT>
<HEADING>
Výchozí text: Zneužili 28. října
</HEADING>
<TEXT>
Sobota 28.října, státní svátek ČSSR. Připomínáme si výročí vzniku republiky. V patnáct hodin se před sochou sv. Václava shromažďuje několik set osob. Dva příslušníci VB zde kontrolují občanský průkaz asi osmnáctileté dívky. Západní televizní štáby a fotoreportéři se perou o místo na ochozu sochy. Během několika minut se dav rozrostl asi na tři tisíce osob. Pracovníci národního výboru pomocí megafonů vyzývají, aby účastníci shromáždění vyklidili v zájmu zachování veřejného pořádku Václavské náměstí. Hlavními iniciátory demonstrace na Václavském náměstí v Praze byly vedle některých organizátorů několika nezákonných skupin především americké vysílačky Svobodná Evropa a Hlas Ameriky.
Jaké z důležitých základních lidských práv bylo v tomto případě potlačeno?
A. právo pokojně se shromažďovat
B. právo svobodně projevovat své náboženské vyznání
C. právo se sdružovat ve spolcích a jiných sdruženích
</TEXT>
<HEADING>
D. právo na zachování lidské důstojnosti
</HEADING>
<TEXT>
(Správnou odpověď na tuto testovou úlohu uvedlo významně více chlapců než dívek. Rozdíl v úspěšnosti chlapců a dívek byl poměrně malý ve skupině gymnázií, naopak velký ve skupině středních odborných škol a středních odborných učilišť.) (správná odpověď A)
(Správnou odpověď na tuto testovou úlohu uvedlo významně více chlapců než dívek. Rozdíl v úspěšnosti chlapců a dívek byl poměrně malý ve skupině gymnázií, naopak velký ve skupině středních odborných škol a středních odborných učilišť.) (správná odpověď A)
</TEXT>
</DOC>
<DOC>
<DOCID>LN-20020503086</DOCID>
<DOCNO>LN-20020503086</DOCNO>
<DATE>05/03/02</DATE>
<GEOGRAPHY>PRAHA</GEOGRAPHY>
<TEXT>
Třicetiletý absolvent Filozofické fakulty Univerzity Karlovy v Praze Aleš Vlk pracuje od března v Bruselu pro Asociaci evropských univerzit. Součástí procedury k získání pracovního povolení byla mimo jiné nutnost předložit přeložený diplom o dosaženém vzdělání do některého z oficiálních jazyků Belgie. "Měl bych asi říct, že se mi to díky nadstandardní pomoci pracovnic organizačního oddělení rektorátu univerzity podařilo včas vyřešit, přesto jsem byl překvapen některými průvodními problémy," upozorňuje. Potíže vyplývají z faktu, že Univerzita Karlova vydává diplom psaný v latinském jazyce. To by mělo teoreticky znamenat snazší prokazování v cizině, kupodivu však neznamená. Oficiální překladatelé totiž nepřekládají z latiny, ale z češtiny. "Musel jsem si tedy zaplatit napřed překlad z latiny do češtiny a teprve potom překlad z češtiny do francouzštiny. Paradoxní bylo, že mi diplom z latiny do češtiny nakonec přeložil člověk, který ho fakultám překládá z češtiny do latiny. Až tento překlad jsem nakonec dal přeložit do jazyka požadovaného třetí stranou. Protože šlo o spěšnou záležitost a taky vzhledem k tomu, že latina se nepovažuje za standardní jazyk, přišlo mne to na tři a půl tisíce korun," konstatuje Vlk. Podle něj bude s narůstající mobilitou studentů a absolventů školy problémů vyplývajících z latinského diplomu přibývat. "Překvapilo mě, že není centrálně k dispozici český text diplomu. Fakulta mi ho taktéž nebyla schopna poskytnout. Někteří soudní tlumočníci a překladatelé na tento problém už několik let neúspěšně upozorňují, řekl LN Aleš Vlk s tím, že to zvyšuje finanční náklady absolventa. Absolvent sociologie by považoval za dobré vydávání dvou diplomů v ozdobné formě v jazyce latinském a ve standardní formě v jazyce českém. "Možná by diplom mohl být v jazyce českém a na požádání za příplatek pak v jazyce latinském," míní. "Předešlo by se tak i možným sporům o to, zda česká veřejnoprávní instituce, vyučující převážně v jazyce českém, by neměla vydávat svým absolventům osvědčení o nabytém vzdělání v úředním jazyce." Svůj návrh poslal Vlk na rektorát Univerzity Karlovy, odpověď však podle svých slov zatím nedostal. Mluvčí rektorátu Václav Hájek LN řekl, že jde více o právnickou záležitost než o věc školy. Latinsky psané diplomy dnes v České republice dává jen Univerzita Karlova. Její představitelé se pro ně rozhodli poté, co jim samostatné rozhodování v tomto směru před čtyřmi lety umožnil vysokoškolský zákon. Latinsky jsou psané proto, že nejstarší univerzita v Čechách chce tímto způsobem zdůraznit svou tradici sahající až do středověku. Všechny ostatní vysoké školy vydávají diplomy psané v úředním jazyce, tedy česky. Dokonce i lékařské fakulty, jejichž absolventi latinu ovládají. Potíže s luštěním latinských diplomů přiznávají i někteří vedoucí pracovníci firem. Když uchazeč o práci takový diplom předloží, nezbývá jim často nic jiného, než věřit jeho překladu nebo žádat ještě vysvědčení ze státní zkoušky. To je psané česky.
</TEXT>
</DOC>
<DOC>
<DOCID>LN-20020503087</DOCID>
<DOCNO>LN-20020503087</DOCNO>
<DATE>05/03/02</DATE>
<TITLE>
Peníze za dobré diplomky. Studenti a doktorandi technických oborů plzeňské Západočeské univerzity se mohou od letošního roku se svými závěrečnými pracemi zapojit do nové soutěže o Cenu Emila Škody. Zúčastnit se mohou studenti fakulty strojní, elektrotechnické, fakulty aplikovaných věd a studenti doktorských programů. Přihlášky je třeba podat do 15. května. V kategorii doktorské práce obdrží vítěz 100 000 korun. Pro autory diplomových prací jsou připraveny tři ceny od sta tisíc do šedesáti tisíc korun.
</TITLE>
<TEXT>
Další soukromá škola. Ministerstvo školství vydalo souhlas s otevřením soukromého Středočeského vysokoškolského institutu v Kladně. Akreditaci získala škola po třech letech od podání projektu. Akademický rok tříletého studia oboru podnikový a obchodní management začne 9. září. Roční školné má činit 30 000 korun. Vysokoškolský institut bude sídlit v Domě techniky v Sítné.
Maturita na zkoušku. Studenti maturitních ročníků mohou nyní zjistit, zda by zvládli testy nové státní maturity. Zadání, která by mohla v budoucnu obsahovat připravovaná společná část zkoušky z dospělosti, zveřejnilo na svých internetových stránkách Centrum pro reformu maturitní zkoušky (CERMAT). Adresa je www.cermat.cz. Novou maturitu se státní a školní částí měli studenti poprvé skládat v roce 2004, vzhledem k tomu, že nebyl schválen školský zákon, není vyloučeno, že se reforma oddálí.
Staví se nové kampusy. Největší investiční akcí v novodobé historii Vysokého učení technického v Brně se stane výstavba Integrovaného objektu pod Palackého vrchem. Má v něm sídlit fakulta podnikatelská a fakulta elektrotechniky a komunikačních technologií. Stavba si vyžádá 425 milionů korun. Další velkou stavbou v Brně má být nový areál Masarykovy univerzity v Bohunicích.
</TEXT>
</DOC>
<DOC>
<DOCID>LN-20020503088</DOCID>
<DOCNO>LN-20020503088</DOCNO>
<DATE>05/03/02</DATE>
<TEXT>
NEW YORK - Psychologové z washingtonské organizace Child Trends chtěli nedávno doporučit zahájení programu prevence předčasné sexuální aktivity v sedmé třídě, ale po předběžném průzkumu se rozhodli, že zaměří pozornost už na pátou třídu. V sedmém ročníku už nebylo čemu předcházet. Podle posledních výzkumů mají první zkušenosti se sexuálním stykem už dvanáctiletí školáci. Mnohé školy, které se dosud obešly bez nařízení proti nevhodnému oblékání, vyvěšují na nástěnky upozornění, v čem nesmějí žáci přijít do školy. Na školách se také šíří programy proti oplzlému vyjadřování a sexuálnímu obtěžování. Učitelé jsou přesvědčeni, že děti negativně ovlivňují hlavně média.
</TEXT>
</DOC>
<DOC>
<DOCID>LN-20020503089</DOCID>
<DOCNO>LN-20020503089</DOCNO>
<DATE>05/03/02</DATE>
<TEXT>
im Umlauf v oběhu r Konsumentenschützer (s, - ) ochránce spotřebitele warnen h. varovat s Lockangebot (es, e) lákavá nabídka ködern h. lákat reizvoll vzrušující r Nährboden (s, ö) živná půda r Betreiber (s, - ) provozovatel entdecken h. objevit r Teilnehmer (s, - ) účastník veröffentlicht zveřejněný r User (s, s) uživatel e Miete (-, n) nájem e Räumlichkeit (-, en) prostora, místnost tatsächlich skutečný ausfindig machen najít gewieft chytrácký leistbar dostupný locker lehce, lehkomyslně s Taschengeld (es, er) kapesné
</TEXT>
</DOC>
<DOC>
<DOCID>LN-20020503090</DOCID>
<DOCNO>LN-20020503090</DOCNO>
<DATE>05/03/02</DATE>
<TEXT>
e Einreise (-, n) příjezd es ist geschafft je to za námi strömen h. proudit ersehnt vytoužený zerschlagen zničený r Trost (es, 0) útěcha wenn es hoch kommt když moc, tak ... tippen h. odhadovat e Zwei-Klassengesellschaft (-, en) "dvojtřídní" společnost sich schieben (o, h. o) posunovat se entlang podél e Absperrung (-, en) bariéra, zátarasa neidvoll závistivě rasch rychle ab/fertigen h. odbavit r Nichteinheimische (n, n) cizinec e Landung (-, en) přistání sich häufen h. hromadit se an/schwellen (o, i. o) bobtnat, zvětšovat se peitschend bičující e Stimme (-, n) hlas an etw. erinnern h. připomínat něco umfangreich obsáhlý auf/stocken h. rozšířit, zvětšit angesichts z hlediska e Belastung (-, en) zatížení zu kurz kommen přijít zkrátka e Verschärfung (-, en) zostření, zpřísnění r Arm (es, e) paže aus/breiten h. rozpřáhnout plausibel rozumně, smysluplně e Besuchsspanne (-, n) doba pobytu benötigen h. potřebovat jeweilig konkrétní ein/stufen h. posoudit, zhodnotit angemessen přiměřený e Aufenthaltsdauer (-, 0) doba pobytu etw. Böses im Schilde führen h. mít zlé úmysly bangen h. obávat se e Schwerfälligkeit (-, 0) těžkopádnost, nerozhodnost e Auflösung (-, en) rozpuštění, zrušení peinlich trapný bestätigen h. potvrdit r Flugzeugentführer (s, - ) únosce letadla
</TEXT>
</DOC>
<DOC>
<DOCID>LN-20020503091</DOCID>
<DOCNO>LN-20020503091</DOCNO>
<DATE>05/03/02</DATE>
<TITLE>
Pražské Divadlo v Dlouhé uvedlo Camusovu slavnou dramatizaci Dostojevského Běsů
</TITLE>
<TEXT>
F. M. Dostojevskij byl největším ruským dramatikem, ačkoli nenapsal žádnou divadelní hru. Mezi jeho romány neztrácejí pro divadelníky přitažlivost třídílní Běsi, zároveň bizarní obraz mravů, napínavá krimi, pronikavé existenciální drama a navíc prorocká mapa rozkladných společenských idejí.
Dramaturgie Divadla v Dlouhé (Štěpán Otčenášek) zvolila klasickou dramatizaci Alberta Camuse a naložila s ní pietně, i po svém. Režisérka Hana Burešová se nespokojila pouhým krácením rozlehlé kompozice a při jejím zhušťování vynalézavě mobilizovala všechny výrazové a obrazivé prostředky, jež má jeviště k dispozici. Začíná se v salonu, kde vzalo všechno počátek. Zde se teoretický liberál Verchovenskij v komicky patetickém podání Miloše Kopečného oddává svým líným iluzím a jako poslušné i vzpurné dítě snáší rozmary své velitelky. Marii Málkové se v roli Varvary Petrovny Stavroginové podařilo povýšeným postojem a vladařským slovem vyjádřit nejen tragický paradox v sebe uzavřené pýchy (ve snaze vše ovládnout vše ztrácí), ale v přeneseném smyslu i paradox hroutícího se světa. Půdorys salonu (výtvarník Milan David) zůstává zachován, postavy proudí i slídivě setrvávají, jiná místa jsou značena světly, zvuky, projekcemi. Zprvu postačí jako spojující článek epizodní postava Grigorejeva, v pojetí Miroslava Táborského nikoli distancovaný vypravěč, ale všudypřítomný, střídavě lichotný, tápavý a posléze bezradný svědek.
</TEXT>
<HEADING>
Trojice kontrastních postav
</HEADING>
<TEXT>
K orientaci ve složité situaci přispívají zvýrazněné nástupy protagonistů, kteří si jaksi naráz přinášejí své základní charakteristiky. Nejnápadněji mladý Verchovenskij (Jan Vondráček) s ledabylou kšticí, oč prázdnější, o to hlučnější demagog revolučních idejí a bezohledný strůjce rodinných trapností i politických zločinů. V kontrastu k němu účinkuje nervně plachá přítomnost chlapecky čistého Šatova (Pavel Tesař) a ovšem ztišeně sugestivní zjevení Stavroginovo. David Prachař ve své dekadentní oduševnělosti, se svými překvapivými přechody od unavené melancholie k výstředním výstřelkům působí jako tajemný a nebezpečný pavouk. Nenápadně rozestírá své sítě, jež záměrně i bezděčně zasahují všechno a všechny, aby se jejich obětí nakonec stal on sám. Scény s jeho dobrovolnými oběťmi, se zarputilým bohohledačem Šatovem a s ideovým sebevrahem Kirillovem (Tomáš Turek), patří k vrcholným zážitkům večera. S rozvinutím politických a milostných intrik se souvislý fabulační řád zamlžuje a dramatické dění se prolíná v nepřehledném, leč strhujícím víru. Salon se stává širším světem, kudy vedou bludné cesty donkichotského poutníka, starého Verchovenského, kde se odehrávají milostné exhibice Lizavety Nikolajevny (klaunská křiklavost Kláry Sedláčkové postrádá bohužel přesvědčivou vnitřní motivaci), blouznivě dojemná konfrontace postižené Marji (Michaela Doležalová), nesmyslný souboj, Kirillovova sebevražda i halucinace Stavroginova vnitřního světa. To vše za stálé výhružné přítomnosti Verchovenského bandy.
</TEXT>
<HEADING>
Moderní interpretace
</HEADING>
<TEXT>
Provázela-li hudba Vladimíra Franze (střídající vřeštivou kutálku, temné tóny smyčců, chorálovou povznesenost) věrně příběh jako další vypravěč, v závěru vstupuje přímo do děje a skandovanými davovými pokřiky spoluvytváří atmosféru neblahého konce. Smršť bludných idejí a scestných vášní s neúprosnou logikou vyústila do společenského rozvratu. Starý příběh ve strhující moderní interpretaci nic neztratil na palčivě aktuální naléhavosti.
F. M. Dostojevskij: Běsi Dramatizace: Albert Camus
Režie: Hana Burešová
Scéna: Milan David
Kostýmy: Zuzana Krejzková
Hudba: Vladimír Franz
Divadlo v Dlouhé, premiéra 20. 4. 2002
</TEXT>
</DOC>
<DOC>
<DOCID>LN-20020503092</DOCID>
<DOCNO>LN-20020503092</DOCNO>
<DATE>05/03/02</DATE>
<GEOGRAPHY>PRAHA</GEOGRAPHY>
<TEXT>
V úterý 30. dubna zemřel v Praze ve věku nedožitých 65 let básník, prozaik a překladatel z ruštiny Karel Milota. Jeho prózy - povídky Noc zrcadel (1981) a Ďáblův dům (1994) či román Sud (1993) - jsou inspirovány poetikou francouzského "nového románu", vyznačují se neobvyklými formami vyprávění, které vede autorovo úsilí vystihnout mnohoznačnost lidského života. Příběhy se rozvětvují a hrdinové bloudí po nejasné hranici mezi přítomností a minulostí, skutečností a snem a ze zdánlivě chaotické změti děje vystupuje posléze jako jediná jistota smrt. Rovněž v básnické tvorbě (sbírky Antilogie aneb Protisloví a Gregor), která náleží k linii experimentální poezie, se autor snažil narušit ustálenou představu o básni jako o významově sjednoceném celku a změnami vybízel čtenáře k utváření nové významové jednoty textu. Za básnickou sbírku Antilogie aneb Protisloví a soubor próz Ďáblův dům dostal Milota v roce 1997 významnou literární Cenu Jaroslava Seiferta. Ti, kdo na počátku 90. let poznali Karla Milotu jako kolegu v redakci Literárních novin, budou vzpomínat na hodného člověka, vtipného a roztomilého společníka.
</TEXT>
</DOC>
<DOC>
<DOCID>LN-20020503093</DOCID>
<DOCNO>LN-20020503093</DOCNO>
<DATE>05/03/02</DATE>
<TITLE>
Hollywood chce z wrestlingového šampiona s přezdívkou The Rock udělat hvězdu
</TITLE>
<TEXT>
Stephen Sommers, scenárista a režisér komediálních hororů Mumie a Mumie se vrací, rozhodně nezahálí. Z druhého dílu Mumie si vypůjčil vedlejší postavu a učinil z ní hvězdu nového trháku.
Po snímku Mumie (1999) a ještě úspěšnějším pokračování Mumie se vrací - dohromady utržily přes 830 milionů dolarů - se hollywoodské studio Universal rozhodlo natočit obdobné dílko Král Škorpion. Z válečníka Mathayuse, jenž se mihl v druhém dílu filmu o mstivém duchu egyptského kněze, učinil tvůrce obou Mumií Stephen Sommers hlavní postavu dalšího dobrodružství. Děj zasadil do období před pěti tisíci lety a režii nabídl zkušenému Chucku Russellovi, který natočil Masku nebo Likvidátora.
</TEXT>
<HEADING>
Škoda zabíjet pěkné děvče
</HEADING>
<TEXT>
Kromě časového posunu přináší Král Škorpion i změnu žánrovou - od vtipem kořeněného hororu Mumie se posunul k mytické nadsázce ve stylu Barbara Conana. Zmiňovaný akkádský bojovník Mathayus, kterého "hraje" wrestlingový šampion Dwayne Johnson, se utkává s ctižádostivým vládcem barbarských hord Memnonem (neznámý Steven Brand). Středobodem jejich soupeření se stává Memnonova věštkyně Cassandra v podání televizní hvězdičky Kelly Huové. Právě ona ohlásí příchod nového krále. Pro Mathayuse představuje tento vnadný nepřítelův talisman pouhou strategickou překážku. Ale jen do chvíle, než Cassandru poprvé spatří... Film se obešel bez hereckých hvězd a skromnost osvědčil i v dalších složkách rozpočtu. Ve srovnání se stem milionů, které spolykal druhý díl Mumie, vystačil Russellův opus s 60 miliony dolarů. To je ale bohužel znát. Ani vtipné momenty (například Mathayus stavící mezi sebe a kopí slepici) nezbaví diváka pocitu jisté lacinosti. Nebo také podobnosti: vždyť třeba záběry na šiky červených mravenců evokují záplavu skarabeů z první Mumie, hrdinovo ukrývání před střelami za gongem jsme viděli už ve filmu Indiana Jones a Chrám zkázy. A podivná muskulatura pečlivě depilovaného Johnsona připomíná spíš panáčka pneumatikářské firmy Michelin než Arnolda Schwarzeneggera blahé paměti. V Americe utržil Král Škorpion za první týden obstojných 43 milionů dolarů (hrál se v téměř 3,5 tisíce kin). Hrubé síle a marketingovým kouzlům se vzdoruje těžko. I v tomto případě platí, že byly silnější než dílo samo.
Král Škorpion (The Scorpion King)
USA 2002
Režie: Chuck Russell
Scénář: Stephen Sommers a další
Hrají: Dwayne Johnson, Steven Brand, Kelly Huová a další
Distribuce v ČR: Bontonfilm
Premiéra: 25. dubna 2002
</TEXT>
</DOC>
<DOC>
<DOCID>LN-20020503094</DOCID>
<DOCNO>LN-20020503094</DOCNO>
<DATE>05/03/02</DATE>
<TITLE>
Jan Burian (1952) si dal k narozeninám pár hezkých dárků, které mohou udělat radost spoustě dalších lidí čtenářů, posluchačů, diváků.
</TITLE>
<TEXT>
Současně s novým CD Zrcadlo vydal Burian knihu, s péčí vypravenou nakladatelstvím Primus: Ostrovy, majáky a mosty aneb Podivuhodná dobrodružství suchozemce v Baltském moři. "... a časem jsem s překvapením zpozoroval, že můj zrak neustále sklouzává z hranic Norska na jih někam doprostřed moře k neznámým ostrovům." Tak nějak to začínalo a výsledek držíme v ruce po čtyřech letech autorovy práce. (Jestli to ovšem nezačalo už tenkrát, když si Janova maminka, herečka Zuzana Kočová, ve středním věku sbalila batoh, obula pevné boty a vyrazila na Island; taky o tom napsala knížku.) Burianovy Ostrovy lákají už na pohled: půvabná malovaná obálka a mapky Marty Čubové, černobílé fotografie a obrazový materiál z autorova archivu, příjemná grafická i typografická úprava, zejména v záhlaví jednotlivých kapitol. A dále, čtenáři, těš se: žádné chyby, redaktorka Milena Tučná byla opravdu zodpovědná. Jsou zde dokonce tři rejstříky - ostrovů, majáků a mostů. Deset kapitol knihy, jež nemá ambice cestopisu (přesto však líčí pětitýdenní putování po méně známých baltských ostrovech Německa, Dánska, Finska, Švédska a Estonska), je chválou setkávání. Autorovy zájmy jsou široké, zvídavost sympatická, připravenost před vyplutím imponující. "Cestopisný" vstup do každé kapitoly naznačí, co se tentokrát suchozemci přihodí, jaká nebezpečí či tajemství pozná, které kameny promluví. Poté suchozemec čtenáři připraví v přehledném rámečku stručné dějiny (vesměs dramatické) příslušného ostrova, ostrůvku, souostroví: poučení i zábava zároveň.
</TEXT>
<HEADING>
Ostrůvek s vlastním jazykem a literaturou
</HEADING>
<TEXT>
A pak už krátké podkapitoly vtipných názvů a ještě lepších příběhů seznamují čtenáře s pozoruhodnými lidmi, s nimiž se Jan Burian seznámil a spřátelil. Jsou to učitelky, historici, pošťáci, novinářky, sklářky, faráři, farmáři, malíři, rybáři... Povídají mu o své práci, o životě, proč se vrátili či nevrátili na ostrovy, že "místními" se stávají až ve třetí generaci, že ostrov Kökar s třemi sty obyvateli má vlastní jazyk, literaturu, kulturu a hodlá si tuto identitu podržet... Jan Burian má vypravěčský dar, dar komunikace a jazyka. Je-li třeba, i mlčení (píseň Přestávka). Své talenty po léta tříbí jako písničkář, básník, muzikant, publicista, spisovatel a konečně i Samozvaný primář Burianovy kulturní ozdravovny. Jeho nejnovější knížka je originální syntézou solidní erudice a lehké ruky, intelektu a citu, hravosti a zralosti.
Jan Burian: Ostrovy, majáky a mosty aneb Podivuhodná dobrodružství suchozemce v Baltském moři
Primus, Praha 2002, 290 stran
</TEXT>
</DOC>
<DOC>
<DOCID>LN-20020503095</DOCID>
<DOCNO>LN-20020503095</DOCNO>
<DATE>05/03/02</DATE>
<TITLE>
Šest výrazných individualit ze šedesátých let vystavuje v pražském Mánesu
</TITLE>
<TEXT>
Pět ze šesti nyní v Mánesu uváděných umělců se sešlo už začátkem 60. let na neveřejných bratislavských Konfrontacích.
Mloš Urbásek, Eduard Ovčáček a Jozef Jankovič ještě studovali na Vysoké škole výtvarných umění, Rudolf Fila už učil na bratislavské střední výtvarné škole a Marianu Čunderlíkovi zakázali o dva roky dříve první samostatnou výstavu v Galerii Cypriána Majerníka. Všichni se dlouhodoběji zabývali zákonitostmi výstavby výtvarného díla. Čunderlík v návaznosti na obrazy Ĺudovíta Fully. Fila analyzoval kubistické období Jaroslava Krále a Bohumila Kubišty. Ovčáčka s Urbáskem zajímala stavba Kubištových obrazů a principy zlatého řezu. Jankovič zkoumal kubistické období Otty Gutfreunda. Ovčáček si v té době dopisoval s malířem Marianem Boguszem (v roce 1960 zorganizoval ve varšavské galerii Krziwe Kolo první polskou Konfrontaci), společně s Urbáskem přijel do Prahy na zahájení druhé Konfrontace v ateliéru Aleše Veselého. Informel byla celoevropská záležitost a cíle účastníků bratislavských Konfrontací byly v podstatě stejné - zbavovat nová díla přímé vazby na skutečnost, pronikat ale pod hladinu reality, objevovat nové polohy a podoby citlivosti, využívat méně obvyklé výrazové možnosti. Marian Čunderlík (1926 - 1983) byl průkopníkem slovenské nefigurální a abstraktní malby, nedožil se však uznání, v 70. roce byl zcela vyloučen z výtvarného dění. Od figurální malby logicky došel až k nezobrazujícím kompozicím, k výrazně členěným skladbám barevných ploch. Zbytky a torza postav se v jeho dílech roztékají v zárodečnou hmotu symbolicky užitých barev. Jozef Jankovič (1937) se od začátku věnuje objektu a asambláži, zajímá se sice také o výrazové možnosti hmoty, ale i v nejradikálnějších dílech zůstává jediné sochařovo téma - člověk. Základní tvar plastik je vždy pevný, jejich povrch členěný otisky nalezených předmětů, neidentifikovatelných drobností, součástek a nástrojů. Zlomky rozbitých či zavržených věcí skládá do nízkých rámů jako reliéfní podobenství. V Jankovičově tvorbě se nejvíce projevuje absurdita doby, její naděje i prohry, politická situace, pocity existenciální marnosti a odcizení. Vášnivý zájem o člověka míchá s humorem, i nejvážnější náměty odlehčuje výtvarným nápadem nebo vtipem... Eduard Ovčáček (1933) zprostředkoval slovenským přátelům kontakt na Vladimíra Boudníka a na polské umělce. Od 60. let pracoval s písmem, jeho strukturální grafiky, koláže, asambláže a objekty se blíží lettrismu. Písmena vytržená ze slov a souvislostí ale mají vlastní charakter, znaky a symboly se stávají živým tělem i stigmatem, skládají se v bohaté struktury. Řazení, vrstvení, strhávání a překrývání materiálů, písmen, slovních a obrazových fragmentů znesnadňuje jednoduché chápání. První abstraktní obraz namaloval Miloš Urbásek (1932 - 1988) už v roce 1959. V té době se zabýval působením jednoduchých tvarů, ploch a struktur. V polovině 60. let také objevuje písmo. Vyzdvihuje pokleslé materiály a nekrásné postupy, velkoryse lepené koláže z použitých papírů a plakátů dotváří litím a popalováním nitrolaků, zdůrazňuje nebo neguje malířskými gesty. V literách objevuje geometrické zákonitosti, části písmen později skládá v geometricky působící kompozice. Rudolf Fila (1932) se soustřeďuje na proces malby, malování chápe jako nikdy nekončící dialog. K abstrakci dospěl jakoby z druhé strany, ze surrealismu, přes jeho magické a vyprávěcí schopnosti. Ve Filových obrazech jsou dvě roviny, klasická podmalba a dramatické (vždy ale promyšlené) malířské gesto. Jeden plán popírá a ozřejmuje druhý, základní vrstvy se místy prostupují, propadají a opět vynořují, prohazují a zaměňují. Filovo malování působí lehce, ale především to je intelektuální činnost. Vzácný je odstup od díla, přítomnost ironie a sebeironie. Miroslav Šnajdr (1938) je profesionálním hudebníkem, žije a pracuje v Olomouci. Malovat začal v 60. letech pod vlivem svého otce, krajináře Františka Šnajdra. Podobně jako Fila užívá cizí náměty a motivy, rozvíjí je, domýšlí jejich skladbu a barevnost. Zajímá se o strukturu hmoty, ale nevidí v ní jenom materiál vhodný pro vyjádření existenciálních pocitů. V polovině 60. let začal díky malému synovi objevovat svět dětské fantazie a tvořivosti. Motivy dětských kreseb přenášel na plátno, malířskými prostředky je dále komentoval. Úžas každodennosti, přecitlivělost a hudebnost jsou základní charakteristiky Šnajdrových prací. Sochy a obrazy ze sbírky Jana Kukala vznikaly souběžně, ale jsou jiné než český informel. Většinou se sice neodpoutaly od reality a nepopřely tradiční malířské a sochařské formy, ale nejsou tak beznadějně existenciálně vypjaté. Informel je uzavřenou kapitolou českého umění. Hlavní představitelé informelní tendence většinou brzy opustili, umělci, pro které se stal životním programem - Vladimír Boudník a Antonín Tomalík - , skončili sebevraždou. Pro všech šest ze šedesátých byl informel jedním z mnoha podnětů na cestě k originálnímu dílu. Katarína Bajcurová v katalogu píše, jak se nejrůznější dobová omezení mohla paradoxně stát i "výhodou". Bratislavští umělci se k informacím o západoevropském a světovém umění dostávali ještě obtížněji než pražští, znali ho pouze z legend a kusých ukázek. Bylo pro ně sice jistým ukazatelem směru a potřebnou oporou, ale pochopili ho po svém. Místo napodobení tak mohli vytvořit novou kvalitu, dokonce s nádechem "místní" původnosti.
Šest ze šedesátých
Výstavní síň Mánes, Praha
</TEXT>
</DOC>
<DOC>
<DOCID>LN-20020503096</DOCID>
<DOCNO>LN-20020503096</DOCNO>
<DATE>05/03/02</DATE>
<TEXT>
BEČOV NAD TEPLOU (okres Karlovy Vary) - Jednu z nejvzácnějších českých památek, románský relikviář svatého Maura, si bude moci veřejnost vůbec poprvé prohlédnout v neděli 5. května na zámku v Bečově nad Teplou. Restaurování relikviáře stálo přes deset milionů korun. Další bezmála tři miliony korun tvořily náklady na bezpečnostní opatření a instalaci expozice. Památka, jejíž hodnotu předčí snad jen korunovační klenoty, bude vystavena za skleněnou vitrínou ve speciální trezorové místnosti s vlastní klimatizací. V doprovodné expozici bude mít veřejnost možnost ozřejmit si historické a typové souvislosti vzniku relikviáře, seznámit se s jeho obsahem, detaily výzdoby a s průběhem restaurátorských prací. Relikviář sv. Maura byl nalezen 5. listopadu 1985 pod podlahou bečovské hradní kaple. Tam ho zřejmě na konci druhé světové války ukryl šlechtický rod Beaufortů, než musel opustit republiku kvůli spolupráci s fašisty.
</TEXT>
</DOC>
<DOC>
<DOCID>LN-20020503097</DOCID>
<DOCNO>LN-20020503097</DOCNO>
<DATE>05/03/02</DATE>
<GEOGRAPHY>PRAHA</GEOGRAPHY>
<TEXT>
Mezinárodní divadelní festival Na hranici se uskuteční ve dnech 9. - 11. května v Českém Těšíně a polském Cieszyně. Během tří dnů se tu představí řada českých, polských i slovenských souborů, například brněnská Husa na provázku (Taneční hodiny pro starší a pokročilé), bratislavská Astorka (Narozeniny) či Divadlo Petra Bezruče z Ostravy (Skleněný zvěřinec). Z polských scén přijede například divadlo z Vratislavi s Veselkou a Burzou či Teatr Witkiewicza ze Zakopaného s inscenací C'est la vie. Festival uzavře koncertní recitál Richarda Müllera.
</TEXT>
</DOC>
<DOC>
<DOCID>LN-20020503098</DOCID>
<DOCNO>LN-20020503098</DOCNO>
<DATE>05/03/02</DATE>
<TITLE>
Vizitka reprezentace: matný výkon, ale body se počítají * Pobaltský soupeř mistry světa potrápil
</TITLE>
<TEXT>
Další komplikovaný zápas sehrál český hokejový tým na mistrovství světa v ledním hokeji. V úvodním utkání čtvrtfinálové skupiny s Lotyšskem sice chabého soupeře udolal a postoupil do čtvrtfinále, nicméně svým mdlým výkonem nepřesvědčil o tom, že by mohl sáhnout po medailových stupíncích.
</TEXT>
<HEADING>
Česko - Lotyšsko 3:1
</HEADING>
<GEOGRAPHY>JÖNKÖPING</GEOGRAPHY>
<TEXT>
Ničivá úvodní smršť českého týmu, během níž v průběhu pouhých osmi minut obhájci mistrovského týmu vedli o dvě branky, neznamenala zhola nic. Od těchto chvil český tým kočírovaný nečitelným trenérem Augustou propadal do spodních pater a chabou hrou nabízel čím dál častěji svému soupeři gólové šance.
</TEXT>
<HEADING>
Jágr střílel břichem
</HEADING>
<TEXT>
Vstup do utkání vyšel českému týmu výtečně, Kapitán mužstva Jágr uvolnil zpětnou přihrávkou Špačka a střelu obránce Columbusu ještě břichem tečoval do lotyšské branky. Utkání, které patřilo do sféry nezajímavých, na světovém šampionátu nakonec mistři světa uhájili po dosti ubohém výkonu trapně s vyceněnými zuby, a mohou se modlit, aby se před první závažnou zkouškou na mistrovství světa, v níž čeká Kanada a USA konečně probrali. Nervní zápas Lotyši v druhé třetině náležitě zdramatizovali. V závěrečné třetině při hře čtyř proti čtyř využili brejk dvou na jednoho a Hnilička inkasoval na turnaji poprvé po 106 minutách z Ciprussovy hole. V těch chvílích ale už nehráli v českém týmu Hrdina, Sedlák a Výborný. Za dvě minuty poté mohl ozdobit brankou svůj stý zápas v národním týmu Moravec, ale Kubinovu střelu tečoval vedle. Nabídnutou ostudu škrtl až dvě minuty před koncem utkání obránce Kubina, když poslal puk potřetí do opuštěné lotyšské branky.
Vstup do utkání vyšel českému týmu výtečně, Kapitán mužstva Jágr uvolnil zpětnou přihrávkou Špačka a střelu obránce Columbusu ještě břichem tečoval do lotyšské branky. Utkání, které patřilo do sféry nezajímavých, na světovém šampionátu nakonec mistři světa uhájili po dosti ubohém výkonu trapně s vyceněnými zuby, a mohou se modlit, aby se před první závažnou zkouškou na mistrovství světa, v níž čeká Kanada a USA konečně probrali. Nervní zápas Lotyši v druhé třetině náležitě zdramatizovali. V závěrečné třetině při hře čtyř proti čtyř využili brejk dvou na jednoho a Hnilička inkasoval na turnaji poprvé po 106 minutách z Ciprussovy hole. V těch chvílích ale už nehráli v českém týmu Hrdina, Sedlák a Výborný. Za dvě minuty poté mohl ozdobit brankou svůj stý zápas v národním týmu Moravec, ale Kubinovu střelu tečoval vedle. Nabídnutou ostudu škrtl až dvě minuty před koncem utkání obránce Kubina, když poslal puk potřetí do opuštěné lotyšské branky.
</TEXT>
</DOC>
<DOC>
<DOCID>LN-20020503099</DOCID>
<DOCNO>LN-20020503099</DOCNO>
<DATE>05/03/02</DATE>
<TITLE>
Knížky, playstation, procházka po městě, vyjížďka na lodi, ale často především polehávání na hotelovém pokoji a čekání na zápas nebo trénink. Tak vypadají dny českých hokejistů na mistrovství světa.
</TITLE>
<TEXT>
JÖNKÖPING (od zvláštního zpravodaje LN ve Švédsku) - Lidé je vidí vždy jen ve chvíli, kdy v barevných dresech vyjedou na led hučící arény a v zápase plném emocí se perou o vítězství a slávu. Život hokejových reprezentantů na turnaji, jako je mistrovství světa, ale není zdaleka tak vzrušující, jak by se mohlo na první pohled zdát. Z hotelu na stadion a zase zpátky vede každý den cesta hokejových hrdinů. Ale jak zabít volný čas? Jak se mezi zápasy a tréninky neunudit k smrti? Každý má na to jiný návod.
</TEXT>
<HEADING>
Hráčskému doupěti šéfuje Hnilička
</HEADING>
<TEXT>
Čtyři členové národního týmu mají o zábavu postaráno. Brankář Milan Hnilička a útočníci Tomáš Vlasák, David Výborný a Jaroslav Hlinka se den co den scházejí na hotelovém pokoji a svádějí nelítostné souboje na playstationu. "Hrajeme ve dvojicích fotbal. Já s Tomášem proti Davidovi s Jardou. Asi vám ani nemusím říkat, kdo z nás je lepší. Jednoduše na nás nemají, a to mám ještě ukazováček v dlaze," chlubí se Hnilička a Vlasák souhlasně přikyvuje: "Navíc si ještě vybírají ty nejsilnější, pořád hrají s Francií. To my si bereme třeba Koreu, aby to bylo aspoň trochu vyrovnaný." Výborný ale zásadně nesouhlasí. "Cože? To fakt říkali? Tak se zeptejte Milana, kdo včera naštvaně praštil ovladačem o zem a ani nám neřekl ,dobrou noc'," usmívá se a poodhaluje rivalitu, která souboje provází. V poslední době mají Hnilička a spol. při svých zápasech i kibice. Jedním z těch nejvěrnějších je kapitán týmu Jaromír Jágr. "Zkoušel si s námi i zahrát, ale zatím je v úplně jiné lize než my," směje se Hnilička. Další centrum zábavy v hotelu Scandic je pro hokejisty místnost stále dobře naladěných masérů. "Udělali jsme novinku a vzali video s kazetami s českými komediemi," prozrazuje masér Pavel Vlašic. "Když se nehraje, je každý večer představení. Co jsem viděl naposledy? Chalupáře, to se mi moc líbilo. Ale Homolky jsem další den propásl," říká obránce Špaček, který navíc patří mezi vášnivé golfisty. "Poněkud zkaženou procházku", jak golfovému zápasu říkali angličtí gentlemani, absolvoval i v Jönköpingu. "Je tady krásné hřiště. Jenomže v posledních dnech se zkazilo počasí," mračí se.
</TEXT>
<HEADING>
Trvaj si myslel, že chytil "Lochnesku"
</HEADING>
<TEXT>
Ani májové počasí naopak neodradilo od výletu na rybářské lodi lékaře Zdeňka Ziegelbauera, obránce Pavla Kubinu s Filipem Kubou a brankáře Jiřího Trvaje. "Jeli jsme za město na jezero, nahodili na dvou loďkách pruty a třpytky, ale ani ne za půl hodiny nás vyhnala průtrž mračen," lituje Pavel Kubina, nejvášnivější rybář v mužstvu. Na Floridě, kde přes sezonu bydlí, chytil už i žraloka, ve středu ale zůstal bez úlovku. To brankář Trvaj, úplný začátečník v cechu Petrově, chytil dvě malé štiky. "Když jsem tahal druhou, vypadalo to na menší ,Lochnesku'. Jenomže nakonec se ukázalo, že spolu s rybou mám na vlasci i kus kmene," směje se.
</TEXT>
<HEADING>
Mužstvo se už těší do Göteborgu
</HEADING>
<TEXT>
Většina reprezentantů se shoduje, že Jönköping, asi 150tisícové městečko na břehu obrovského jezera Vättern, je pořádný zapadákov. "Příroda je tady krásná jako v celém Švédsku, ale jinak nic moc. Možná je to úplně nejmrtvější město, ve kterém jsem kdy během mistrovství byl," říká František Kaberle, jenž absolvuje už osmý šampionát. S bývalými spoluhráči z Kladna, Paterou a Procházkou, tak nejčastěji vyráží do hospůdky na suši, nebo surfuje po internetu na počítači, který si s sebou přivezl. Výjimkou mezi hráči je ve Švédsku útočník Michal Broš. Volný čas totiž využívá ke studiu. "Čtu právě knížku o tom, jak vydělat a pak investovat peníze. Docela zajímavé," pokyvuje hlavou. Ale jinak se už celé mužstvo těší na stěhování do Göteborgu. "Je to větší město, ale hlavně se tam už bude hrát o medaile. A my při tom nechceme chybět," dodává Vlasák.
Většina reprezentantů se shoduje, že Jönköping, asi 150tisícové městečko na břehu obrovského jezera Vättern, je pořádný zapadákov. "Příroda je tady krásná jako v celém Švédsku, ale jinak nic moc. Možná je to úplně nejmrtvější město, ve kterém jsem kdy během mistrovství byl," říká František Kaberle, jenž absolvuje už osmý šampionát. S bývalými spoluhráči z Kladna, Paterou a Procházkou, tak nejčastěji vyráží do hospůdky na suši, nebo surfuje po internetu na počítači, který si s sebou přivezl. Výjimkou mezi hráči je ve Švédsku útočník Michal Broš. Volný čas totiž využívá ke studiu. "Čtu právě knížku o tom, jak vydělat a pak investovat peníze. Docela zajímavé," pokyvuje hlavou. Ale jinak se už celé mužstvo těší na stěhování do Göteborgu. "Je to větší město, ale hlavně se tam už bude hrát o medaile. A my při tom nechceme chybět," dodává Vlasák.
</TEXT>
</DOC>
<DOC>
<DOCID>LN-20020503100</DOCID>
<DOCNO>LN-20020503100</DOCNO>
<DATE>05/03/02</DATE>
<TITLE>
JÖNKÖPING - Radost z vítězství, ale na druhé straně i trochu rozčarování z toho, že si opět proti relativně slabšímu soupeři zkomplikovali dobře rozehraný zápas. Tyto pocity se mísily ve slovech českých hokejistů.
</TITLE>
<TEXT>
MARTIN PROCHÁZKA: "Zápas jsme začali výborně, ale pak jsme se znovu nechali zbytečně ukolébat. Lotyši totiž hlavně v první třetině vypadali dost neškodně. Pak z toho ale znovu bylo drama. Stalo se nám to tady už potřetí v řadě, snad nás těžší soupeři proberou. Musíme si k tomu něco říct, sám nevím, proč si to pokaždé tak zkomplikujeme. V závěru nás hodně podržel Milan Hnilička."
MILAN HNILIČKA: Celý tým hrál výborně dozadu, to byl úkol, který jsme si před zápasem dali. Možná jsme ale kvůli důrazu na defenzivu za stavu 2:0 přestali mít hlad po třetím gólu, a proto pak měli problémy. Je mi líto, že jsme přišel o nulu, ale puk mi proklouzl pod rukou. Rozhodčí nás dneska trochu sráželi, už od loňska na nás mají přísnější metr. Nejdůležitější je ale fakt, že už máme jistý postup do čtvrtfinále. To tým uklidní, to jsme potřebovali."
JAN HRDINA: Vedle toho, že jsme si zápas zkomplikovali zase trochu sami, nám moc nepomohl ani rozhodčí. Já jsem dostal desítku, ale brutální faul to rozhodně nebyl. S vylučováním to trochu přeháněl."
</TEXT>
</DOC>
<DOC>
<DOCID>LN-20020503101</DOCID>
<DOCNO>LN-20020503101</DOCNO>
<DATE>05/03/02</DATE>
<TITLE>
JÖNKÖPING (od zvláštního zpravodaje LN ve Švédsku) - Stále dobře naladěný je na mistrovství světa útočník Jaromír Jágr. Častým terčem jeho vtípků je jeho spolunocležník a bývalý spoluhráč z Pittsburghu Jan Hrdina. Včera si ale oba hokejisté role vyměnili. Ráno totiž zazvonil Hrdinovi na pokoji telefon a moderátorka jisté rozhlasové stanice se ho zeptala, jak je na šampionátu spokojený se svojí hrou. "Zatím mi to moc nejde, ale Jarda Jágr tady taky nic nehraje," odpověděl pohotově. "Nevěřil jsem svým uším, co si ten bažant dovolil. Já si v první chvíli myslel, že se mi to ještě zdá," smál se Jágr.
</TITLE>
<TEXT>
Je to tady jako lágr, všechny zdraví Jarda Jágr
"On si ze mě dělá srandičky pořád, tak jsem mu to jednou vrátil," kontroval Hrdina: "Když mi telefon zazvonil, začal mít Džegr hned nějaké narážky. Převaloval se v posteli a bručel na mě, ať si to vezmu ven a nechám ho aspoň ráno vyspat. Přitom už bylo půl desátý. Tak jsem si do něj rýpnul." Jágr na oplátku o Hrdinovi tvrdí, že má jako bažant v národním týmu na starosti přepínání programů v televizi. "A taky o mně po posledním utkání, kdy jsem mu párkrát vjel do ofsajdu, složil rýmovačku: Přihrávku jsem dostal dobrou, jenže Honza přejel modrou," říká. Jágra prý skládat rýmovačky naučil jeho kamarád Luboš Rys zvaný Čužák. "Každý den nějakou složí," pokračuje Hrdina a přidává zatím tu poslední v pořadí: "Je to tady jako lágr, všechny zdraví Jarda Jágr." Jinak si ale Hrdina svého spolunocležníka pochvaluje. "On si dělá legraci úplně ze všeho. Člověk se s ním rozhodně nenudí." Jednu výtku ale přece jenom má: "Jarda je šílený bordelář, já mám naopak rád pořádek. Ale už i to jsme vyřešili. Rozdělili jsme si pokoj na dvě půlky. Já mám v té své uklizeno a on tam mezi těmi haldami věcí už není skoro vidět," dodává s úsměvem.
</TEXT>
</DOC>
<DOC>
<DOCID>LN-20020503102</DOCID>
<DOCNO>LN-20020503102</DOCNO>
<DATE>05/03/02</DATE>
<TITLE>
Jako pravý muž řekl sbohem. Rok a půl poté, co hokejistu Petra Svobodu (36) zanechala srážka s křídlem Phoenixu Shanem Doanem ve stavu těžkého otřesu mozku, ukončil zlatý střelec z Nagana kariéru. Další náraz mohl odnést trvalými následky. Budoucnost proto nasměroval jinam, stane se hokejovým agentem.
</TITLE>
<GEOGRAPHY>PRAHA/TAMPA</GEOGRAPHY>
<TEXT>
"Nechtělo se mi věřit, že jednou přijde tento den." Po měsících byl Petr Svoboda znovu ve světle reflektorů, naposledy jako hráč. V aréně svého posledního klubu Tampy Bay ohlašoval rozhodnutí, s nímž si prý pohrával již od ledna. "Končím kariéru", pravil ve věku 36 let, jenž pro obránce nic neznamená. O čtyři roky starší kamarád Chris Chelios, s nímž prožil v Montrealu šťastná léta završená Stanley Cupem a jemuž šel dokonce na svatbě za svědka, dnes kandiduje na Norris Trophy pro nejlepšího obránce NHL letošní sezony. Svobodovo dojemné loučení proběhlo bez slz, ostatně na ty jeden z posledních mohykánů staré hokejové školy nikdy nebyl stavěný. Dodnes nemůže naplno trénovat, točí se mu pak hlava a zamlženě vidí. Následky těžkého otřesu mozku ze 14. prosince 2000 jsou nemilosrdné. "My sportovci často věříme, že dokážeme překonat mnoho věcí. Pokaždé, když jsem snažil udělat dva kroky vpřed k návratu, musel jsem vzápětí o dva kroky ustoupit. Naslouchal jsem doktorům a zjistil, že můj život je důležitější než hra. Jsem zdráv, vedu normální život, ale s hokejem se musím rozloučit," zakončil Svoboda zpověď. Budoucí úsilí nasměruje nedaleko dunících mantinelů. Po skončení sportovní kariéry chce podnikat a už si založil malou sportovní agenturu. Rád by si vytvořil klientelu hokejistů v České republice a zastupoval je. Jeho prvním chráněncem je Pavel Kubina z Tampy, dále zastupuje mimo jiné Roberta Langa z Pittsburghu. "Nechci se nazývat agentem, protože když jsem hrál, měl jsem takových několik. Rád bych tuto práci dělal trochu jinak," řekl Svoboda. "Chci mít jen malou skupinku hráčů, kteří budou mými dobrými přáteli. Své klienty si budu sám vybírat. Pak jim pomohu zlepšovat se v hokeji, zařídím jim dobrou práci a budu doufat, že se mnou budou spokojeni."
</TEXT>
<HEADING>
Od skrývání před StB ke zlatému gólu
</HEADING>
<TEXT>
Příběh hokejového drsňáka a samorosta Svobody je natolik poutavý, že dokonce Hollywood přemýšlel o jeho zfilmování. "Měl jsem čas zamířit a do té rány dal všechno. Díky bohu to šlo do brány." Tak popisoval vrcholný moment své kariéry, střelu, jíž rozhodl finále hokejového turnaje v Naganu. Nahraný na videu prý zlatý gól nemá, medaile však spočívá v trezoru jeho floridské rezidence. V ní coby hokejový marod tráví svůj čas, s dcerami chodí na tenis, jenž kdysi aktivně hrával a prý byl velký talent. V Litvínově, kde hokejově vyrostl, však nakonec dostal přednost hokej. Toužil hrát NHL, a udělal pro to vše. "Jel jsem tehdy s reprezentační osmnáctkou do Německa a po jednom zápase prostě odešel," popisoval svůj útěk ze začátku roku 1984, při kterém se v Německu skrýval před StB a jinými rozvědkami, než odjel tajně do Švýcarska. O obrovském talentu zpoza železné opony měl zprávy slavný Montreal, jenž dokonce lobboval ve vládě a Svobodovi zajistil vízum a potají ho odvezl za Atlantik. Na čas se stal nejlépe chráněným tajemstvím klubu, jenž ho ukrýval až do draftu, aby mu ho někdo nevyfoukl. Canadiens si Svobodu ještě v témže roce vybrali jako pátého v pořadí. První byl tehdy Mario Lemieux. Mladíček z komunistické země způsobil velkou senzaci, když se po celý akt draftu skrýval v šatně a až když vyslovili jeho jméno, zjevil se na pódiu. Byl to poprask, jako první hokejista z východní Evropy se výběru nováčků zúčastnil osobně. Jestliže se mu za mořem předvídala velká budoucnost, komunistický režim jeho jméno zapověděl. O Svobodovi se nemluvilo, nepsalo. Byl nebezpečným příkladem, když jako mladík utekl a ukázal, že nejen on má v tak mladém věku na to být hráčem NHL. Do té doby totiž emigrovali hokejisté výhradně ve středním hráčském věku. O čtrnáct let později se stal paradoxně právě Svoboda symbolem národní pýchy a úspěchu, když v Naganu přesně zacílil...
Kdo je Petr Svoboda
* na OH v Naganu dal ve finále zlatý gól Rusům
* v roce 1984 utekl z komunistického Československa do Kanady, má i kanadské občanství
* v roce 1986 vyhrál s Montrealem Stanley Cup, dvakrát byl ještě ve finále
* za 18 let odehrál v NHL 1028 zápasů (58 gólů + 341 asistencí), prošel čtyřmi kluby (Montreal, Buffalo, Philadelphia, Tampa)
* je ženatý, s francouzskou manželkou mají dvě dcery Jessicu a Sarah
</TEXT>
</DOC>
<DOC>
<DOCID>LN-20020503103</DOCID>
<DOCNO>LN-20020503103</DOCNO>
<DATE>05/03/02</DATE>
<GEOGRAPHY>PRAHA</GEOGRAPHY>
<TEXT>
Vznešená první dáma gymnastiky na olympijských hrách v Tokiu v roce 1964 a zbožňovaná královna celých her v Mexiku 1968. Komunisty pronásledovaná signatářka manifestu Dva tisíce slov, poradkyně prezidenta Václava Havla a předsedkyně Českého olympijského výboru. Ale také matka, která dodnes hledá sílu, aby zvládla rodinnou tragédii. Taková je nejúspěšnější česká sportovkyně všech dob Věra Čáslavská, jež se dnes dožívá 60 let. Držitelka sedmi zlatých olympijských medailí vybojovala ve své jedenáctileté sportovní kariéře na světových soutěžích celkem 140 medailí, z toho 97 zlatých. V roce 1968 se stala nejlepší sportovkyní světa, čtyřikrát nejlepší sportovkyní roku v Československu a loni byla zařazena k Emilu Zátopkovi mezi Sportovní legendy. Za mimořádné sportovní a lidské kvality obdržela v roce 1990 Mezinárodní trofej fair play Pierra de Coubertina, o rok později Stříbrný olympijský řád a roku 1995 i státní medaili Za zásluhy.
</TEXT>
</DOC>
<DOC>
<DOCID>LN-20020503104</DOCID>
<DOCNO>LN-20020503104</DOCNO>
<DATE>05/03/02</DATE>
<TITLE>
Liga mistrů zná své finalisty: 15. května nastoupí v Glasgow madridský Real proti Bayeru Leverkusen.
</TITLE>
<GEOGRAPHY>PRAHA</GEOGRAPHY>
<TEXT>
Ani bomby zabedněných teroristů z ETA nezastavily madridský Real na cestě do finále fotbalové Ligy mistrů. Dostal se tam, kde chtěl být. Za dva týdny si v glasgowském Hampden Parku zahraje finále proti Bayeru Leverkusen. Bude jednoznačným favoritem. Pokaždé, když se se skromným německým klubem střetl, dokázal zvítězit. Ve chvíli, kdy dvacetikilová nálož umístěná v zaparkovaném renaultu nedaleko od stadionu Santiago Bernabeu detonovala, byl osud středeční semifinálové odvety na vážkách. Nastoupí vůbec Real proti Barceloně? A nezpanikaří? Zvítězil fotbal a utkání se i navzdory atentátu uskutečnilo. "Nebyl důvod zápas odkládat," uvedl mluvčí Realu Joaquin Maroto. Real do finále neprotančil, spíš prošel ladným neochvějným krokem. Jen v krátkých chvilkách panovaly pochybnosti, zda svou roli zvládne. Dokázal to. "Nebylo to lehké, ale teď cítím, že devátý titul je blíž než kdykoli předtím," řekl útočník Raúl. Real vyhrál Pohár nebo Ligu mistrů dosud osmkrát, naposledy před dvěma lety. Hostům chyběl brazilský kouzelník Rivaldo, laborující s kolenem. V součtu obou zápasů nebyli výrazně horší, přesto si finále nezasloužili. "To si nemyslím," namítl barcelonský trenér Carles Rexach. "Ale absence Rivalda byla možná klíčovým momentem," přiznal. Stal se nejsmutnějším mužem na stadionu. Vyřazení mu zkříží plány v jeho snu. S katalánským klubem se nejspíš v létě rozloučí. "Když za sezonu nezískáte jedinou trofej, je to fiasko," hlesl v hluboké depresi.
</TEXT>
<HEADING>
Co by mohlo zastavit Real
</HEADING>
<TEXT>
* Mimořádný výkon Leverkusenu? Může se stát. Zvláště v tom případě, že Bayer nevyhraje bundesligu. Motivace jeho hráčů by byla obrovská.
* Podcenění soupeře? Na to se nedá sázet. V čerstvé paměti jsou zápasy se Spartou, kdy si Real mohl dovolit určitý profesorský přístup. Přesto obě utkání vyhrál.
* Výpadek hvězd? Těžko. Zidane, Figo i Raúl časují formu tak, aby gradovala právě v následujícím období. Čeká je světový šampionát.
* Nepředvídatelné okolnosti? To je tajenka. Finále Ligy mistrů má zvláštní specifika, role favorita se smazává a hrozba prodloužení či penaltového rozstřelu vyvolává respekt. Zde je ukryta asi největší šance Bayeru.
</TEXT>
</DOC>
<DOC>
<DOCID>LN-20020503105</DOCID>
<DOCNO>LN-20020503105</DOCNO>
<DATE>05/03/02</DATE>
<TITLE>
DENVER - Poněkud rozpačitě si počínali v prvním semifinále Západní konference NHL hokejisté Colorada Avalanche. Obhájci Stanley Cupu totiž na domácím ledě podlehli San Jose nečekaně 3:6. Na hráčích Colorada, kteří měli jen jeden den odpočinku po náročném sedmém utkání proti Los Angeles, byla znát únava a po polovině zápasu prohrávali již 0:3.
</TITLE>
<TEXT>
Podruhé během necelého roku český hokejista Milan Hejduk (26) z Colorada porušil v USA silniční předpisy a hrozí mu vysoká pokuta. Vítěze Stanley Cupu z loňského roku zastavil podle tiskové agentury AP policista poté, co jel 2. února se svým vozem rychlostí 164 kilometrů za hodinu v úseku, kde je povoleno jen 105 kilometrů v hodině.
Semifinálové dvojice
VÝCHODNÍ KONFERENCE
Carolina - Montreal
Toronto - Ottawa
ZÁPADNÍ KONFERENCE
Detroit - St. Louis
Colorado - San Jose 0:1
</TEXT>
</DOC>
<DOC>
<DOCID>LN-20020503106</DOCID>
<DOCNO>LN-20020503106</DOCNO>
<DATE>05/03/02</DATE>
<GEOGRAPHY>JÖNKÖPING</GEOGRAPHY>
<TEXT>
Trojnásobný mistr světa, kouč olympijských vítězů z Nagana, světových šampionů z Lillehammeru a generální manažer české olympijské reprezentace Ivan Hlinka bude dnes uveden do Síně slávy Mezinárodní hokejové federace (IIHF). Slavnostní akt se uskuteční odpoledne v Göteborgu v rámci světového šampionátu.
</TEXT>
</DOC>
<DOC>
<DOCID>LN-20020503107</DOCID>
<DOCNO>LN-20020503107</DOCNO>
<DATE>05/03/02</DATE>
<TITLE>
Dnes může být znám nový prvoligový mistr, ke konci se chýlí i boj o vstupenku do pohárové Evropy
</TITLE>
<TEXT>
Tajenka se blíží rozluštění. Do konce nejvyšší fotbalové soutěže sice zbývají dvě kola, ale už v tom dnešním může být rozhodnuto, zda zvítězí Liberec a kdo půjde z druhého místa do předkola Ligy mistrů.
PRAHA/LIBEREC - Už sahají po titulu, ale nesmějí na něj myslet. Jasný a zároveň přetěžko splnitelný úkol dostali od svých trenérů fotbalisté Liberce. "Zdůrazňovali nám to," říká útočník Jiří Štajner. "Je to to nejdůležitější," říká jeden z koučů Josef Csaplár. Až spadne opona devětadvacátého prvoligového dějství, které se celé odehraje dnes, mohou hráči ze severu Čech vyjít na vlastním stadionu po duelu s Brnem k děkovačce. A sbírat aplaus za to, že získali historicky první mistrovský titul. Na svého pronásledovatele ze Žižkova nyní mají náskok tři body. "Teď musíme získat o jeden víc než Žižkov, abychom zvítězili," uvědomuje si kapitán Tomáš Janů. Jenže jako mistři se Liberečtí cítili už jednou a dopadli z výšin tvrdě na zem. Minulý pátek narazili na tuhý odpor a ztroskotali v Teplicích. Prohra 0:2 jim sebrala vítr z plachet. "Už před tímhle zápasem jsme měli k dobru šest bodů. Naši hráči ale nejsou tak protřelí, aby si s tím poradili," vysvětluje Csaplár. V zápase obstál jedině brankář Kinský, ostatní zklamali. "Všem nám to utkání nevyšlo," přiznává Štajner. Nemůže se ale něco podobného stát i proti Brnu? Csaplár se domnívá, že ne. "V Teplicích hráči poznali, o co jde. Díky tomu jsem přesvědčen, že se to nebude opakovat," říká. "Byl to jednorázový výpadek," ubezpečuje Štajner. Živou vodou, která svlaží povadlé síly, má být návrat špílmachra Václava Kolouška, který si odseděl dva zápasy kvůli kartám. Obránce Miroslav Holeňák by zase rád naskočil po zranění. "Jeho absence byla znát i v ofenzivě, při rozehrávce dopředu," říká kouč Ladislav Škorpil. "Jeho přítomnost na trávníku by nám hodně pomohla," míní Štajner. Rival ze Žižkova bojuje na dvou frontách, i když se tváří, že tu jednu nechal napospas nepříteli. "Liberec si už titul pohlídá," míní trenér Zdeněk Ščasný. Druhou příčku spojenou s místem v předkole Ligy mistrů si ovšem nechce nechat ujít. Zvlášť když by ji mohl sebrat Spartě, kde dřív působil. Rozdíl mezi oběma mužstvy činí také tři body, takže platí stejná pravidla jako pro soupeření Žižkova s Libercem. Zatímco Žižkov hostí Jablonec, Sparta přivítá Bohemians. "Bohemka je venku nepříjemný soupeř," přiznává kouč Vítězslav Lavička. Povzbuzením však může být přítomnost zkušeného Jiřího Novoítného, který musel vynechat poslední čtyři zápasy.
</TEXT>
<HEADING>
Oslavy? Ty neplánujeme
</HEADING>
<TEXT>
Mimořádná situace na vrcholu ligové tabulky přiměla k výjimečným opatřením i TV Nova. Ta přenáší právě duel Liberec - Brno a chystá vstupy i z utkání Žižkova a Sparty. Úvod všech zápasů je v 16.30 hodin. Severočeši by titul rádi oslavili doma, v posledním kole totiž hrají právě na Bohemians. Před porážkou v Teplicích plánovali triumfální jízdu městem v cabrioletu, ale museli ji odložit. Nyní, věrni zásadám vyhlášeným trenéry, přípravy mistrovského veselí tlumí. "Nejlepší je nic neplánovat. Nic tedy nepřipravujeme. Když padne nějaký nápad, chytneme se ho," tvrdí Štajner. "Počkáme na to, jak dopadne zápas," ujišťuje. V sobotu dopoledne bude ovšem tak jako tak v Liberci živo. Hrací plochu čeká rekonstrukce, a tak se na stadionu koná rozprodej trávníku. Trávníku, na němž se den předtím proháněli mistři?
Program 29. kola
Dnes - 16.30
Liberec - Brno
Sparta - Bohemians Žižkov - Jablonec
Olomouc - Slavia
Příbram - Ostrava
Opava - Teplice
Blšany - Synot
Drnovice - Hradec
</TEXT>
</DOC>
<DOC>
<DOCID>LN-20020503108</DOCID>
<DOCNO>LN-20020503108</DOCNO>
<DATE>05/03/02</DATE>
<TITLE>
Bayern rozpoutal psychologickou válku, terčem je vedoucí Dortmund
</TITLE>
<TEXT>
Skončí sezona ve fotbalové bundeslize happyendem pro Dortmund, nebo některého z jeho pronásledovatelů? Do vyřešení rébusu zbývá jediný den.
PRAHA - Žádný režisér by to takhle nevymyslel: fotbalovou bundesligu může vyhrát Dortmund, Leverkusen a dokonce i Bayern. Infarktovou zápletku rozuzlí poslední instance: zítřejší závěrečné kolo. Začíná se v půl čtvrté a kolem čtvrt na šest se bude radovat jen jeden. Kdo to bude? To si málokdo troufne tipovat. "Favorizuji Dortmund. Ale v bundeslize nikdy nevíte, co se může stát," odhadl brněnský obránce Miroslav Kadlec, jenž má na kontě titul s Kaiserslauternem. "Na takových 70 procent mi tip vyjde," doplnil svou sázku. Všichni tři adepti na titul hrají doma. Dortmund s drzými Brémami, Leverkusen vyzkouší zlepšující se Hertha, jen Bayern má zdánlivě lehkou úlohu proti průměrnému Rostocku. Jestliže vyhraje Dortmund, majestátní Vestfálský stadion asi exploduje. Kotel pro 70 tisíc lidí vře při každém zápase a v sobotním odpoledni stoupne teplota k absolutní hodnotě. "Nedokážu si představit, co se tam bude dít," prohlásil v nábožné předtuše Tomáš Rosický, hvězda Borussie. Po osmnácti měsících může společně s krajanem Janem Kollerem slavit první velký triumf v novém dresu. Český fotbal by se zase proslavil. Jenže je tady leverkusenský Bayer, čerstvý finalista Ligy mistrů. Na své straně má sympatie kritiky, proti sobě historická fakta. V posledních pěti letech byl třikrát druhý, jednou dokonce přišel o prvenství v cílové rovince, když podlehl slabému Unterhachingu.
</TEXT>
<HEADING>
Bayern si věří
</HEADING>
<TEXT>
A co když zaváhají oba lídři? Pak by došlo na mnichovský Bayern, obhájce primátu. Naplnila by se zase stará německá pravda - 33 kol může hrát Bayern špatně, ale nakonec stejně zvítězí. "Pozor na ně. Mají nejlehčího soupeře," varoval Kadlec před tradičním favoritem. Letos k tomu jsou obzvlášť nepříznivé podmínky. Bayern klopýtá, je sužován spoustou zranění. Přesto má sílu a hlavně vítězné zkušenosti. "Titul obhájíme. Myslím, že Dortmund oslavuje příliš brzy," vsadil se trenér Ottmar Hitzfeld.
</TEXT>
<HEADING>
Válka už začala
</HEADING>
<TEXT>
Viceprezident Bayernu Karl-Heinz Rummenigge rovnou vyhlásil Dortmundu psychologickou válku. "Rozhodčí jim pískají penalty, které nebyly. Získali navíc pět nezasloužených bodů," rozpoutal přestřelku. "Měli by teď do Dortmundu poslat rozhodčího, který nenaletí na jejich teatrální pády," dodal nasupeně. "To je normální. Každý rok se někdo snaží toho druhého rozhodit, vyvést z míry. Noviny kolikrát napíšou i to, co neřekl," popsal Kadlec německé škorpení na dálku. Zpětné reakce na Rummeniggeho prohlášení se okamžitě dostavily. "Proč nemluví o svém mužstvu?" vztekal se manažer Borussie Michael Zorc a zmínil se o několika neuznaných gólech z domnělých ofsajdů, po nichž Dortmund přišel o body. "To už je trochu příliš," neskrýval rozčarování trenér Matthias Sammer, když se doslechl o Rummeniggeho výroku. "Nepřekvapuje mě to. Bayern vždy sahá k takové taktice," odtušil už klidnější prezident Borussie Gerd Niebaum. Nikdo mu nemusí připomínat, co je v sázce. Do posil investoval za uplynulý rok přes dvě miliardy korun. Vklad se musí vrátit. "Jsme pod nelidským tlakem," utrousil Sammer. Sobotní večer by mu mohl ulevit.
Viceprezident Bayernu Karl-Heinz Rummenigge rovnou vyhlásil Dortmundu psychologickou válku. "Rozhodčí jim pískají penalty, které nebyly. Získali navíc pět nezasloužených bodů," rozpoutal přestřelku. "Měli by teď do Dortmundu poslat rozhodčího, který nenaletí na jejich teatrální pády," dodal nasupeně. "To je normální. Každý rok se někdo snaží toho druhého rozhodit, vyvést z míry. Noviny kolikrát napíšou i to, co neřekl," popsal Kadlec německé škorpení na dálku. Zpětné reakce na Rummeniggeho prohlášení se okamžitě dostavily. "Proč nemluví o svém mužstvu?" vztekal se manažer Borussie Michael Zorc a zmínil se o několika neuznaných gólech z domnělých ofsajdů, po nichž Dortmund přišel o body. "To už je trochu příliš," neskrýval rozčarování trenér Matthias Sammer, když se doslechl o Rummeniggeho výroku. "Nepřekvapuje mě to. Bayern vždy sahá k takové taktice," odtušil už klidnější prezident Borussie Gerd Niebaum. Nikdo mu nemusí připomínat, co je v sázce. Do posil investoval za uplynulý rok přes dvě miliardy korun. Vklad se musí vrátit. "Jsme pod nelidským tlakem," utrousil Sammer. Sobotní večer by mu mohl ulevit.
</TEXT>
</DOC>
<DOC>
<DOCID>LN-20020503109</DOCID>
<DOCNO>LN-20020503109</DOCNO>
<DATE>05/03/02</DATE>
<TITLE>
Hvězda si neodpočine. Záložník Dortmundu Tomáš Rosický asi bude mít krajně nabitý konec sezony.
</TITLE>
<GEOGRAPHY>PRAHA</GEOGRAPHY>
<TEXT>
V sobotu napínavý epilog bundesligy, o čtyři dny později finále Poháru UEFA, pak přátelské utkání reprezentace s Itálií a po něm bleskový přesun do Švýcarska na evropský šampionát hráčů do jedenadvaceti let. Takový zápřah zřejmě čeká šikovného fotbalistu Tomáše Rosického. "O jeho startu na mistrovství Evropy jsme mluvili a Tomáš by rád s námi do Švýcarska jel," řekl Miroslav Beránek, trenér mladé zálohy národního týmu. "Věřím, že teď vyhraje obě důležitá utkání, která má před sebou, a pak se definitivně domluvíme." Pokud by se tak stalo, české mužstvo by se ve Švýcarsku mohlo pochlubit vůbec největším esem celého turnaje. Nominaci užšího dvaadvacetičlenného výběru, který v základní skupině narazí na Francii, Řecko, vedení týmu nejspíš oznámí v pátek 10. května. Definitivní soupisku musí fotbalový svaz nahlásit až 15. května, den před začátkem turnaje. Kouč a jeho spolupracovníci věří, že na ni nebude chybět jméno Tomáš Rosický. "Jedná se o tom, ale s Tomášem si zavoláme až po finále Poháru UEFA," zdůraznil Beránek. Rosický by však neměl scházet ani v přípravě seniorské reprezentace, kterou 18. května v Praze prověří Itálie. "Protože Nedvěd nestihne kvůli kartám úvod kvalifikace, chce Tomáše s Itálií v záloze prověřit Karel Brückner," upozornil Beránek. Jedenadvacítka absolvuje vstup do šampionátu už 16. května, kdy změří síly s Francií. Rosický by tak mohl naskočil do sestavy až ve druhém utkání s Belgií. Sám Rosický se nebrání tomu, že by po náročné sezóně oblékl dres "lvíčat", byť v týmu dosud nenastoupil. Věkově do něho sice patří, ale už dva roky je stálým členem reprezentačního áčka. Kvůli účasti v Chovancově týmu na ME dospělých přišel i o účast na mistrovství jednadvacítek před dvěma roky na Slovensku, kde český tým získal stříbrné medaile. Rosický tvrdí, že ho zájem těší, ale nechce prý porušit dohodu s Beránkem a rozhodnutí oznámí až za týden. V nominaci se objeví podle všeho i další hráči z Brücknerova výběru: brankář Petr Čech, obránci Zdeněk Grygera a Tomáš Hübschman a útočníci Milan Baroš se Štěpánem Vachouškem.
</TEXT>
<HEADING>
Češi v zahraničí hrají o titul
</HEADING>
<TEXT>
* Pavel Nedvěd z Juventusu musí čekat na zaváhání vedoucího Interu. Lídr hraje v posledním kole Serie A na Laziu, Juventus jede do Udine. Na titul může zaútočit i obhájce AS Řím. Ten hraje v Turíně.
* Tomáš Galásek z Ajaxu Amsterdam sahá po nizozemském primátu. Kolo před koncem Ajax vede, Eindhoven ztrácí tři body a hraje na hřišti čtrnáctého Doetinchemu. Ajax jede do Nijmegenu, který je devátý.
* Patrik Ježek z Innsbrucku už může slavit. Tirol získal v čele rakouské ligy dvě kola před koncem desetibodový náskok a už dávno je jisté, že bude mistrem.
* Radek Bejbl z Racingu Lens může vybojovat francouzskou korunu. Druhý Lyon má o bod méně, ale v závěrečném dějství hostí právě první Lens v rozhodující bitvě. rdr
</TEXT>
</DOC>
<DOC>
<DOCID>LN-20020503110</DOCID>
<DOCNO>LN-20020503110</DOCNO>
<DATE>05/03/02</DATE>
<TITLE>
usmíval se po návratu z přípravy v Jižní Africe nejlepší světový oštěpař Jan Železný, který se chystá na ME v Mnichově
</TITLE>
<TEXT>
Minimum závodů hodlá absolvovat oštěpař Jan Železný v nadcházející sezoně, která vyvrcholí srpnovým mistrovstvím Evropy v Mnichově. Na šampionát, z něhož mu stále chybí zlatá medaile, se chystá podle osvědčeného receptu.
PRAHA - Jako vždy dobře naložený a s myšlenkami na úspěchy se vrátil Jan Železný z téměř čtyřměsíčního přípravného pobytu v jihoafrickém Potchefstroomu, kde sbíral sílu na letošní sezonu. A na první pohled jako by potvrzoval nedávná slova desetibojaře Romana Šebrleho, jenž se ze stejného prostředí vrátil o deset dní dříve - že totiž konečně připomíná vrhače. Nebo že by širší ramena byla jenom zdání? "Roman to přehání, myslím, že jsem nepřibral víc než dvě kila," bránil se pětatřicetiletý oštěpař. "Ale je pravda, že jsme s vrhačským trenérem Jaroslavem Brabcem hodně popracovali na fyzičce a síle, uvidíme, jaké to bude ve spojení s oštěpem. Jisté je, že když se přes zimu udělá dobrá fyzická příprava, je později z čeho vycházet, a já se v tomto směru cítím lépe nachystaný než v předchozích letech," pochvaloval si a dodal, že na sezonu se v každém případě těší.
Sezona vyvrcholí evropským šampionátem v Mnichově. Může mít oštěpař vašeho renomé jiný cíl než zlatou medaili?
Nemůže a ani nemá (usměv). Je to cíl, který jsem ještě nikdy nedotáhl do konce z mistrovství Evropy mám zatím "jenom" bronz z Helsinek v roce 1994. Tohle je jediná zlatá, která mi chybí, a Mnichov bude moje poslední šance. Nepředpokládám totiž, že bych za čtyři roky házel tak daleko, abych další evropský šampionát vyhrál. Pokud ještě budu házet.
Na jihu Afriky jste se připravoval ještě o dva týdny déle než v minulosti, téměř čtyři měsíce. Nebylo to příliš dlouhé?
Možná bylo, ale atletika je moje práce, jsem profesionál, a pokud chci uspět, musím jí dát všechno. Navíc jsem tam sám téměř nebyl - v únoru mi pobyt zpříjemnila desetidenní návštěvou rodina, později se přidali další čeští atleti, kteří odletěli teprve nedávno. A po celou dobu tam se mnou byl můj oštěpařský kolega Miroslav Guzdek.
Právě Guzdek v Africe překvapil, když tam nedávno výkonem 85,74 metru splnil limit pro účast na ME v Mnichově. Překvapilo vás to?
Já na těch závodech v Germisteru nebyl, ale volal mi jeden z trenérů. Myslel jsem, že si dělá legraci, jenže na záznamu jsem pak viděl, že to ,Guzda' provedl velice dobře, přes záda, jak říkáme my oštěpaři. Je to typ člověka, kterému to přeju, protože si na své atletické cestě dost vytrpěl, ale je vytrvalý. Teď ještě potřebuju "maličkost" - splnit limit taky, abychom do Mnichova mohli oba.
Při dalších dvou startech však Guzdek házel o dost méně...
To je normální, že po osobním rekordu přijde určitý šok, to bych nikterak dramaticky neviděl.
</TEXT>
<HEADING>
Vy jste se v Africe žádných závodů nezúčastnil?
</HEADING>
<TEXT>
Původně jsem chtěl startovat v Pretorii, ale ozvaly se bolesti žeber. Ne že by mě to nějak výrazně omezovalo, ale na tréninku jsem nemohl házet na devadesát procent, jako obvykle. To však není nejdůležitější, ve fyzické přípravě mě žebra nesvazovala. Teď jsem už čtyři dny doma, mám za sebou návštěvu u fyzioterapeuta Pavla Koláře a věřím, že na sezonu budu připraven velmi dobře.
V oštěpařské přípravě jste spolupracoval i se světovým rekordmanem Šebrlem, který se o vaší výkonnosti v blížící se sezoně vyjadřoval s velkým optimismem. Co můžete říci o jeho hodu oštěpem?
Není kopytem na oštěp, jak o sobě rád říká, ovšem taky tuto disciplínu neovládá ideálně. Ale odstranili jsme chyby a chybičky a zlepšuje se, stejně jako i v jiných technických disciplínách, což je nejdůležitější. K čemu by mu bylo výrazné zlepšení v jediné z disciplín?
V posledních sezonách jste to se starty před vrcholnými podniky sezony zrovna nepřeháněl. Jak tomu bude tentokrát?
Podobně, před Mnichovem budu závodit buď v Oslo, anebo v Sheffieldu, a potom ještě ve Stockholmu. Doma se představím jednou, 12. června na mítinku Zlatá tretra v Ostravě-Vítkovicích. To bude můj vstupní závod sezony.
Sázíte tedy na osvědčený recept? Zlato ze Sydney, zlato z Edmontonu...
Tak nějak. S tím, že tři nebo čtyři týdny před šampionátem nechci plýtvat energií, kterou budu potřebovat právě v Mnichově. Mám rád osvědčené recepty, tohle je moje cesta.
Pět dní po Zlaté tretře se v Praze na Julisce uskuteční další mítink, Memoriál Josefa Odložila. Nevadilo atletům Dukly, jejímž jste členem a na jejímž stadionu se bude závodit, že se nezúčastníte?
Ptali se, ale odpověď byla záporná. Nemohl bych si to dovolit, protože oba mítinky jsou velmi blízko sebe a oba bych nezvládl, myslím s maximálním zaujetím, jinak to přece nemá cenu. Oni to ale pochopili - všichni jsme jenom lidi a všichni víme, co chceme.
Ještě k pobytu v Africe - jak jste tam nakládal s volným časem?
Byla to klasika, chodil jsem na ryby, když tam byl Roman Šebrle, chodil taky, třeba i na pivo. A musím prozradit, že on se tak trochu zbláznil do golfu. Což je fajn sport, ale nesmí se to s ním přehánět. Jo, tak jsem mu poslal "esemesku", že jsem mu přivezl golfové hole.
</TEXT>
<HEADING>
Myslíte, že byl rád?
</HEADING>
<TEXT>
Určitě, golf je prima, dá se u něho procvičit rotace. Mám dva "bagy" s holemi, jeden Romanovi dám. Stejně na něm byly pavučiny.
Určitě, golf je prima, dá se u něho procvičit rotace. Mám dva "bagy" s holemi, jeden Romanovi dám. Stejně na něm byly pavučiny.
</TEXT>
</DOC>
<DOC>
<DOCID>LN-20020503111</DOCID>
<DOCNO>LN-20020503111</DOCNO>
<DATE>05/03/02</DATE>
<TITLE>
Francie počítá hodiny do voleb
</TITLE>
<TEXT>
Oba kandidáti pro druhé kolo prezidentských voleb ve Francii na včerejšek naplánovali poslední velké předvolební mítinky. Zatímco pravicový extremista Jean-Marie Le Pen dal přednost své tradiční baště, jihofrancouzské Marseille, dosavadní prezident Jacques Chirac své příznivce svolal na okraj Paříže. Nejnovější předvolební průzkumy předpovídají Chirakovi drtivé vítězství.
</TEXT>
</DOC>
<DOC>
<DOCID>LN-20020503112</DOCID>
<DOCNO>LN-20020503112</DOCNO>
<DATE>05/03/02</DATE>
<GEOGRAPHY>PRAHA</GEOGRAPHY>
<TEXT>
O nákupu stíhaček Jas Gripen pro vojenské letectvo včera jednal premiér Miloš Zeman s předsedou KSČM Miroslavem Grebeníčkem, místopředsedou Miloslavem Ransdorfem a šéfem klubu komunistických poslanců Vojtěchem Filipem. Poslanci KSČM minulý týden hlasovali spolu s ODS a US proti zákonu o nákupu stíhaček. Včera Ransdorf řekl, že komunisté nákup gripenů "ve světle nových skutečností znovu projednají". "My jsme diskutovali a vzájemně si vyjasňovali stanoviska, argumenty. Žádný závazek podpory samozřejmě nepadl," řekl premiér Zeman. Sněmovna bude o osudu zákona opět rozhodovat 7. května.
</TEXT>
</DOC>
<DOC>
<DOCID>LN-20020503113</DOCID>
<DOCNO>LN-20020503113</DOCNO>
<DATE>05/03/02</DATE>
<TITLE>
Přechod Cínovec byl evakuován. Česko-německý hraniční přechod Cínovec na Teplicku byl včera evakuován. Důvodem bylo nebezpečná chemická látka, která unikala z kamionu na německém parkovišti v areálu hraničního přechodu. Převážený cyklohexylamin vyrábí firma Borsodchem, Moravské chemické závody, Ostrava. Cisterna směřovala do Belgie. Látka je podle chemiků z firmy Borsodchem nebezpečná, protože je to hořlavina a žíravina.Sanaci kamionu zajišťovali němečtí hasiči a záchranáři. Dopravu z české strany odkláněli policisté přes hraniční přechody Moldava na Teplicku a Petrovice na Ústecku.
</TITLE>
<TEXT>
Lékař zbil pacientku. Poraněním hlavy osmapadesátileté pacientky skončila její návštěva obvodního lékaře v Kraslicích na Sokolovsku. Třiapadesátiletý lékař ženu zbil v pondělí v čekárně své ordinace, když si přišla pro dokumentaci, aby se mohla přeregistrovat k jinému lékaři. Zdravotník ženě hrubě nadával a tloukl ji pěstí do hlavy. "Pak ji uchopil za vlasy a hlavou jí udeřil o zeď. Nakonec ji strčil ze schodiště," uvedla mluvčí sokolovské policie Blažena Kašparová. Žena byla ošetřena na pohotovosti. Policie lékaře obvinila z výtržnictví a pokusu z ublížení na zdraví.
Obchodník s drogami dostal pětiletý trest. Plzeňský krajský soud odsoudil včera za obchodování s drogami Zdeňka Willitzera k pěti letům vězení. Podle rozsudku prodal dvaatřicetiletý muž pervitin a hašiš v desítce případů v Kraslicích na Sokolovsku. Drogy prodával v letech 1999 až 2001 a získal tak téměř půl milionu korun. Společně s ním se na jednom z obchodů podíleli podle včerejšího výroku soudu i o osm let mladší Tomáš Jindřich a Martin Vostatek. Vostatek dostal jeden rok vězení, Jindřich vyvázl s dvouletým podmíněným trestem. Státní zástupce i dva obžalovaní si ponechali lhůtu na rozmyšlenou, Vostatek se odvolal.
Zkrácené trestní řízení. S jedním anarchistou a jedním skinem, které policisté v Praze zadrželi ve středu při prvomájové demonstraci, zahájila policie zkrácené trestní řízení. Znamená to, že nejpozději do 14 dnů předá jejich případ státnímu zástupci, který podá soudu návrh na jejich potrestání. Eva Miklíková z pražské policejní správy uvedla, že počínání dalšího zadrženého anarchisty policie vyhodnotila jako přestupek, který bude ve správním řízení řešit úřad městské části Praha 1.
</TEXT>
</DOC>
<DOC>
<DOCID>LN-20020503114</DOCID>
<DOCNO>LN-20020503114</DOCNO>
<DATE>05/03/02</DATE>
<GEOGRAPHY>PRAHA</GEOGRAPHY>
<TEXT>
Scény jako z Jamese Bonda slibují organizátoři protidrogové akce, která se od dnešního odpoledne do příštího pátku uskuteční v Praze. Místo agenta 007 své kousky předvedou policisté ze zásahové jednotky. Novinářům to včera řekl starosta Prahy 6 Pavel Bém, který společně s resortem vnitra akci pořádá. Bohatý sportovní a kulturní program je připraven na oba následující víkendy. Na přírodním koupališti Džbán v Praze 6 se pod názvem Plný džbán chystají závody na in-line bruslích, paintballová utkání a jízda na motokárách. K dispozici bude též zdarma letní kino a skateboardový areál. Podporu boje proti drogám přijdou bez nároku na honorář vyjádřit mimo jiné kapela Maxim Turbulenc, režisér Milan Šteindler nebo kanoista Lukáš Pollert. "Pokud bude akce úspěšná, bylo by hloupé v ní nepokračovat," poznamenal včera ministr vnitra Stanislav Gross ke svému případnému nástupci.
</TEXT>
</DOC>
<DOC>
<DOCID>LN-20020503115</DOCID>
<DOCNO>LN-20020503115</DOCNO>
<DATE>05/03/02</DATE>
<TEXT>
MANILA Stíhačka F-5 filipínské armády, která se účastnila společného cvičení s americkou armádou, se včera zřítila na vesnici severně od filipínské metropole Manily. Podle filipínské policie posádka letadla neštěstí nepřežila. "Slyšeli jsme, že byly poničeny domy a mnoho lidí bylo zraněno," uvedl mluvčí policie v rozhovoru pro rozhlas. Mluvčí upřesnil, že letadlo narazilo do jedné z budov ve školním komplexu, která však byla prázdná. Americká vojska jsou na souostroví, aby pomohla filipínské armádě v boji proti muslimským povstalcům, které viní z terorismu.
</TEXT>
</DOC>
<DOC>
<DOCID>LN-20020503116</DOCID>
<DOCNO>LN-20020503116</DOCNO>
<DATE>05/03/02</DATE>
<GEOGRAPHY>ISLÁMÁBÁD</GEOGRAPHY>
<TEXT>
Až čtyři rakety byly včera vypáleny na letiště ve východním Afghánistánu, kde mají základnu američtí vojáci. Rakety minuly cíl a nikoho nezranily, sdělili činitelé a svědkové. Podle tiskové agentury AIP, která se odvolala na nejmenované činitele v Chóstu, dvě rakety vypálené z jihu dopadly nedaleko letiště kolem poledne místního času. Svědkové ale uvedli, že viděli čtyři rakety. Po útoku na letišti přistály dva americké vrtulníky, později ale opět vzlétly, dodali. Jde o již druhý útok na letiště v Chóstu za méně než dva týdny. Rakety vypálené na letiště 14. dubna také minuly svůj cíl.
</TEXT>
</DOC>
<DOC>
<DOCID>LN-20020503117</DOCID>
<DOCNO>LN-20020503117</DOCNO>
<DATE>05/03/02</DATE>
<TITLE>
Čím se máme živit? ptají se afghánští pěstitelé opia, kterým se jedna vláda za druhou pokouší jejich způsob obživy zakázat.
</TITLE>
<GEOGRAPHY>KÁBUL</GEOGRAPHY>
<TEXT>
Na největší trh s drogami v Afghánistánu vtrhly stovky vojáků, kteří při razii v chatrných obchůdcích zabavili více než šest tun opia. Tento zásah byl dosud nejzřetelnější ukázkou rozhodnutí prozatímní vlády zlikvidovat výnosný obchod s opiem, který byl v zemi obnoven po pádu Talibanu. Vojáci, kteří prováděli zásah, však vypadali spíše jako loupeživá banda. Majitelům obchodů prý strhávali hodinky ze zápěstí, z kapes jim vytahovali peníze a odnášeli si všechno, co jim přišlo pod ruku, včetně opia. "Nešlo jim o likvidaci našeho opia. Vzali ho, aby ho mohli prodat. Byli to obyčejní zloději," rozhořčuje se obchodník Džávid Chán. Obyvatelé obce Ghani Chil, asi 60 kilometrů východně od hlavního města provincie Dželálábád, se nyní chtějí proti takovému postupu bránit se zbraní v ruce. "Jsme připraveni prolít za to i krev," potvrzuje Chán.
</TEXT>
<HEADING>
Konec prosperity
</HEADING>
<TEXT>
U vstupu do vesnice byl umístěn raketomet. Obyvatelé varovali, že jsou připraveni bojovat s vládou, pokud se jejich starším nepodaří záležitost urovnat. Jednání nebudou snadná, padesát obyvatel je ve vězení a celá vesnice je ve zbrani. Když trh s opiem prosperoval, žili obchodníci v Ghani Chilu v zaběhnutých kolejích. Posedávali na prašných dvorcích, upíjeli čaj a čekali na zákazníky. Nedávno se shromáždili jako obvykle, avšak jejich obchody byly zavřeny, což je rozzuřilo. Obvinili guvernéra, že vyslal do vesnice svoje muže, protože většina místních usedlíků jsou stoupenci jiného velitele. Před vstupem do vesnice Ghani Chil dosud stojí tabule, kterou tam nechal umístit Taliban, s nápisem: "Zneužívání drog je největším zlem naší společnosti. Chceme zachránit životy vaše i vašich dětí." Tamní obchodníci ale nejsou ochotni změnit svoji způsob obživy. "Když nám dají silnice, školy, nemocnice a něco, co nám umožní si vydělat, zastavíme prodávání opia," tvrdí Gul Ahmad Šáh. Ostatní s ním souhlasí a stěžují si na špatný stav hospodářství.
</TEXT>
<HEADING>
Zpátky k makovým polím
</HEADING>
<TEXT>
Obchodníci prodávají svoje zboží do Turecka, Íránu a Pákistánu. Ještě před dvěma lety vypěstovali afghánští rolníci 4000 tun opia, což byla největší úroda na světě, a za kilogram dostávali kolem 25 dolarů. Taliban loni pěstování máku zakázal a jeho cena se pak vyšplhala na 800 dolarů za kilogram. Po odchodu Talibanu však někteří rolníci přeměnili svá obilná pole zpět na pole s mákem, z něhož se získává opium, základní surovina pro výrobu heroinu. Dnes se kilogram opia prodává za 120 dolarů. Prozatímní premiér Hamíd Karzáí sice pěstování máku zakázal také, ale většina zemědělců dosud jeho nařízení ignorovala. Vláda nabídla dokonce rolníkům za zničení úrody peníze. Je to však málo, vláda nabízí 350 dolarů za akr, zatímco rolníci si mákem vydělají přes 2000 dolarů na akr. Podle Chána si navíc vláda musí nejdříve poradit s problémem důvěryhodnosti. Málokdo totiž věří, že zabavené opium bude zlikvidováno. "Pokud chtějí to opium zničit, pak ať ho přivezou sem a spálí ho přímo před našima očima," dodává obchodník.
Obchodníci prodávají svoje zboží do Turecka, Íránu a Pákistánu. Ještě před dvěma lety vypěstovali afghánští rolníci 4000 tun opia, což byla největší úroda na světě, a za kilogram dostávali kolem 25 dolarů. Taliban loni pěstování máku zakázal a jeho cena se pak vyšplhala na 800 dolarů za kilogram. Po odchodu Talibanu však někteří rolníci přeměnili svá obilná pole zpět na pole s mákem, z něhož se získává opium, základní surovina pro výrobu heroinu. Dnes se kilogram opia prodává za 120 dolarů. Prozatímní premiér Hamíd Karzáí sice pěstování máku zakázal také, ale většina zemědělců dosud jeho nařízení ignorovala. Vláda nabídla dokonce rolníkům za zničení úrody peníze. Je to však málo, vláda nabízí 350 dolarů za akr, zatímco rolníci si mákem vydělají přes 2000 dolarů na akr. Podle Chána si navíc vláda musí nejdříve poradit s problémem důvěryhodnosti. Málokdo totiž věří, že zabavené opium bude zlikvidováno. "Pokud chtějí to opium zničit, pak ať ho přivezou sem a spálí ho přímo před našima očima," dodává obchodník.
</TEXT>
</DOC>
<DOC>
<DOCID>LN-20020503118</DOCID>
<DOCNO>LN-20020503118</DOCNO>
<DATE>05/03/02</DATE>
<TEXT>
IMI Norgren, nadnárodní společnost, plánuje přesunutí části strojírenské výroby do průmyslového parku v Modřicích u Brna. Společnost chce do pronajatých hal společnosti CTP převést produkci strojírenských komponentů a výrobků pro vzduchotechniku v objemu 42 milionů liber (asi dvě miliardy korun) ročně. Výrobu by měl IMI Norgren spustit v Modřicích letos v říjnu.
</TEXT>
</DOC>
<DOC>
<DOCID>LN-20020503119</DOCID>
<DOCNO>LN-20020503119</DOCNO>
<DATE>05/03/02</DATE>
<GEOGRAPHY>PRAHA</GEOGRAPHY>
<TEXT>
Pouhé čtyři měsíce stačily k tomu, aby se deficit státního rozpočtu dostal na 90 procent své plánované hodnoty za celý rok. Rozpočtový schodek se v dubnu prohloubil na 41,9 koruny, přitom na celý letošní rok je rozpočet schválen se schodkem 46,2 miliardy. Prohloubení schodku proti konci března jde podle informací ministerstva financí především na vrub vyšších výdajů, ale i nižšího inkasa nedaňových příjmů. Na straně výdajů prohloubení deficitu ovlivnil zejména příspěvek státu stavebním spořitelnám za rok 2001 ve výši 10,6 miliardy korun a převod peněz územním samosprávným celkům na reformu veřejné správy ve výši 10,7 miliardy korun. Také na sociální dávky a dluhovou službu stát vydal více peněz, než plánoval utratit za čtyři měsíce. Za nižšími příjmy je podle MF to, že stát dosud neuplatnil částku 536 milionů dolarů (necelých 17 miliard korun) z deblokace ruského dluhu, ani 20,6 miliardy korun z privatizace. Tyto peníze do rozpočtu poplynou z Fondu národního majetku.
</TEXT>
</DOC>
<DOC>
<DOCID>LN-20020503120</DOCID>
<DOCNO>LN-20020503120</DOCNO>
<DATE>05/03/02</DATE>
<TEXT>
GLENWOOD SPRINGS - Podruhé během necelého roku český hokejista Milan Hejduk z Colorada porušil v USA silniční předpisy a hrozí mu postih. Vítěze Stanley Cupu z loňského roku zastavil podle tiskové agentury AP policista poté, co jel 2. února se svým vozem rychlostí 164 kilometrů za hodinu v úseku, kde je povoleno jen 105 kilometrů v hodině. Dvojnásobný účastník Utkání hvězd se k případu, stejně jako jeho právník Thomas Mulvahill, odmítl vyjádřit. Šestadvacetiletého Hejduka zastavil na cestě domů z Aspenu do Highlands Ranch v jižní části Denveru šerif Matt Gronbeck. Podle jeho slov se Hejdukův zástupce a vyšetřovatel dohodli, že hokejista bude obviněn z rychlé jízdy, zatímco obvinění z bezohledného řízení bude staženo. Hejdukovi tudíž nehrozí vězení, ale pouze vysoká pokuta. Gronbeck nejprve neměl ponětí, koho zastavil. "Až do té doby, než jsem se ho zeptal, jaké je jeho zaměstnání," popsal policista. "Řekl mi: Pracuji pro Colorado Avalanche, jsem hokejista," uvedl Gronbeck. Vzadu v Hejdukově vozu seděla jeho matka a na předním sedadle další žena. Olympijský vítěz z Nagana měl podobné problémy již loni v květnu, kdy překročil povolenou rychlost na předměstí Denveru a navíc řídil pod vlivem alkoholu. Tehdy na úseku s maximální povolenou rychlostí 72 kilometrů v hodině jel 113 kilometrů v hodině a v krvi měl 0,5 promile. Hejduk tehdy dostal podmínku, že se v příštích dvou letech nesmí dostat do konfliktu se zákonem, jinak soud jeho případ znovu otevře.
</TEXT>
</DOC>
<DOC>
<DOCID>LN-20020503121</DOCID>
<DOCNO>LN-20020503121</DOCNO>
<DATE>05/03/02</DATE>
<TEXT>
V Orlové byl odstartován závod Světového poháru silničních cyklistek Gracia Tour. Uprostřed jede jedna z favoritek, německá závodnice Hanka Kupfernagelová.
</TEXT>
</DOC>
</CZE>