<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020507001</DOCID>
<DOCNO>LN-20020507001</DOCNO>
<DATE>05/07/02</DATE>
<TITLE>
Útočník zastřelil Pima Fortuyna 9 dní před volbami
</TITLE>
<GEOGRAPHY>AMSTERDAM</GEOGRAPHY>
<TEXT>
Na vůdce nizozemské krajní pravice Pima Fortuyna byl včera spáchán atentát. Přestože byl okamžitě převezen do nemocnice, lékaři jeho život již nezachránili. Fortuynovu smrt večer oficiálně oznámil nizozemský premiér Wim Kok. Nizozemská televize oznámila, že čtyřiapadesátiletého Fortuyna zasáhl neznámý střelec šesti ranami do hlavy, krku a prsou ve městě Hilversum. K atentátu došlo ve chvíli, kdy Fortuyn kolem šesté večer odcházel po rozhovoru z místní rozhlasové stanice. Podle televize CNN zadržela policie poblíž místa atentátu muže s pistolí. Fortuyn měl se svou novou pravicovou stranou "Seznam Pima Fortuyna" velkou šanci na úspěch v parlamentních volbách, k nimž Nizozemci půjdou za pouhých osm dní. Poslední průzkumy mu přiznávaly až patnáctiprocentní podporu voličů. Velkou popularitu si Fortuyn, který se netajil svou homosexualitou, získal především svými vyjádřeními na adresu přistěhovalců. Otevřeně prohlašoval, že je třeba zastavit příliv imigrantů do Nizozemska. Často ostře napadal muslimy, jejichž náboženství označil za "zpátečnické". Fortuyn byl srovnáván s jinými krajně pravicovými politiky, například s Rakušanem Jörgem Haiderem a Francouzem Jean-Mariem Le Penem. "Enfant terrible" nizozemské politiky to však odmítal. Tvrdil, že na evropské politické scéně má spíš blíže k bavorskému premiérovi Edmundu Stoiberovi a italskému premiérovi Silviu Berlusconimu. Atentát šokoval celé Nizozemsko. "Každý si myslel, že něco takového prostě u nás není možné," prohlásil Ad Melkert, vůdce Strany práce, která je členem vládní koalice. Nizozemští politici se krátce po atentátu dohodli, že zastaví volební kampaň. Podle historiků šlo o atentát na nejvýznamnějšího evropského politika od vraždy švédského premiéra Olofa Palmeho v roce 1986. V dějinách Nizozemska došlo k atentátu na představitele státu naposledy v 16. století.
Fortuyn původně působil v akademické sféře: na univerzitě v Groeningenu byl profesorem sociologie. Kromě toho pracoval i jako novinář a vydal několik knih. Před několika lety ze školství odešel a spoluzaložil pravicovou stranu Leefbar Nederland, která výrazně uspěla například v místních volbách v Rotterdamu, kde pro ni hlasovalo přes 30 procent voličů. Strana ho ovšem vyobcovala poté, co zaútočil na nizozemskou muslimskou komunitu. Prohlásil například, že islám je "zastaralé a zpátečnické náboženství". Fortuyn tedy před třemi měsíci založil vlastní stranu "Seznam Pima Fortuyna" a přetáhl k ní značnou část pravicových voličů. Kromě tažení proti přistěhovalcům sliboval, že napraví "nepořádek", do něhož Nizozemsko dostaly léta pravolevých koaličních vlád. Prohlašoval, že uzavře hranice země a tvrdil také, že narkomani by měli dostávat od státu zdarma tvrdé drogy, aby se sami sprovodili ze světa. Podle průzkumů by při volbách, které se konají již 15. května, býval mohl získat až 24 křesel v 150členném parlamentu. Fortuyn několikrát sebevědomě prohlásil, že je po volbách ochoten jít do koalice s ostatními pravicovými stranami. Jedinou podmínkou mělo být, že se stane nizozemským premiérem. Podle představitelů Fortuynovy strany, kteří byli většinou zároveň jeho přáteli, se politik v poslední době obával o vlastní život. Několikrát mu prý kdosi anonymně vyhrožoval smrtí. Před několika týdny ho jeho odpůrci zasáhli dvěma šlehačkovými dorty, které polili močí. Jeho příznivci včera označili za skandál, že po tomto incidentu neučinilo nizozemské ministerstvo vnitra nic pro Fortuynovu ochranu.
</TEXT>
</DOC>
<DOC>
<DOCID>LN-20020507002</DOCID>
<DOCNO>LN-20020507002</DOCNO>
<DATE>05/07/02</DATE>
<TITLE>
PRAHA - Klienti hypotečních bank si v těchto dnech mohou sjednat úvěr s nejnižším úrokem, který kdy na trhu byl. Banky totiž nyní po poklesu mezibankovních úrokových sazeb nabízejí hypotéky s úrokem pod šest procent - například největší tuzemská hypoteční banka ČMHB včera snížila jednoletou sazbu na 5,2 procenta, méně než šestiprocentní úrok poskytuje i Živnostenská banka. Úroky u hypoték ostatních bank se pohybují kolem šesti procent. Stát navíc ještě letos poskytuje dotaci úroků na výstavbu či koupi nového bytu ve výši 1 procenta. "V praxi to znamená, že klient při uzavření smlouvy s úrokem 5,2 procenta, který má na podporu nárok, platí faktický úrok 4,2 procenta," říká mluvčí ČMHB Jan Sadil. Podle ředitele tiskového odboru ministerstva pro místní rozvoj Josefa Petrů se bude o případné změně dotace jednat až za rok v lednu. Státní podpora se totiž určuje podle průměrné roční komerční úrokové sazby za předchozí rok. Pokud tato sazba klesne pod sedm procent, úroková dotace se ruší. Odborníci se shodují na tom, že pokud se bude ekonomická situace vyvíjet podle nynějších předpokladů, je pravděpodobné, že příští rok již stát dotaci poskytovat nebude.
</TITLE>
<TEXT>
Státní podporu k hypotékám úředníci zavedli v době, kdy se tržní úroková sazba pohybovala kolem 14 procent, což výrazně zdražovalo splátky z úvěrů. Nízké úrokové sazby na trhu zapříčinily, že například splátky hypotéky na dvacet let na milionový byt jsou měsíčně nyní zhruba o 4 tisíce nižší než před čtyřmi lety. Jan Sadil z Českomoravské hypoteční banky je přesvědčen, že o mnoho níže již sazby z hypoték klesat nebudou. "Maximálně tak o desetiny procenta. Spíše bych očekával vývoj opačným směrem," uvedl. Centrální banka totiž v dubnu snížila repo sazbu na historicky nejnižší úroveň - nyní je 3,75 procenta. Na tento krok zareagovaly banky nejnižší úroky z úvěrů se pohybují mezi 5,2 až 7 procenty ročně. Úroky již snížily ČMHB, Česká spořitelna, Komerční banka a Živnobanka, tento týden snížení úroků chystá Raiffeisenbank. Zástupci bank se shodli na tom, že vzhledem k tomu, že pro snížení úroků již nezbývá velký prostor, si budou muset konkurovat nabídkou zvýhodňujících doprovodných programů pro klienty.
NEJNIŽŠÍ ÚROKY U HYPOTÉK
</TEXT>
</DOC>
<DOC>
<DOCID>LN-20020507003</DOCID>
<DOCNO>LN-20020507003</DOCNO>
<DATE>05/07/02</DATE>
<TITLE>
Neúspěšný člen Zemanovy vlády vymění politiku za byznys
</TITLE>
<GEOGRAPHY>PRAHA</GEOGRAPHY>
<TEXT>
Český Telecom, počítačová firma Dell, reklamní agentura Young &amp; Rubicam. O významné pozice v těchto společnostech se uchází ministr bez portfeje Karel Březina. Nejmladší ministr současné socialistické vlády patří dlouhodobě k jejím nejkritizovanějším členům. V politice Březina po volbách končí. Nedostal šanci kandidovat do sněmovny. LN se pokusily zjistit, kam má kontroverzní ministr namířeno. Lidé z Březinova okolí mluví o třech možnostech. První a asi nejvážnější z nich je významná pozice v Českém Telecomu. Píše o ní i prestižní ekonomický deník The Financial Times. "Detaily hlasování vlády (minulý týden, kdy kabinet Miloše Zemana neschválil prodej státního podílu v Českém Telecomu - pozn. red.) ukazují, že pro bylo pět ministrů a jeden proti. Tím byl Karel Březina, ministr-playboy bez portfeje, který by rád zasedl ve správní radě Českého Telecomu," píší The Financial Times.
O tom, že ministr Březina usiluje o funkci v Českém Telecomu, se mluví už delší dobu. Před dvěma týdny to deníku MfD potvrdily tři nejmenované zdroje, které se pohybují na klíčových místech v souvislosti s privatizací tohoto telekomunikačního monopolu. Ministr Březina totiž zvedl ruku proti prodeji Českého Telecomu už při prvním hlasování vlády. Nabízí se tedy otázka, jaká je vazba Březiny na Český Telecom, a proč má zájem na tom, aby se privatizace této firmy zpomalila. Karel Březina už v minulosti krátce seděl v dozorčí radě Českého Telecomu. Tato společnost také získala bez výběrového řízení miliardovou zakázku na vybudování státního informačního systému. Současné vedení Českého Telecomu, se kterým má Březina podle dostupných informací blízké vztahy, se také brání privatizaci. Lze totiž očekávat, že by nový vlastník většinového podílu dosadil do vedení své vlastní nové manažery. Šance na to, že by se v něm našlo místo i pro Březinu, by se potom výrazně snížila. Sám Karel Březina před časem po své mluvčí vzkázal, že neví o žádném slíbeném místě v Českém Telecomu.
</TEXT>
<HEADING>
Dell údajně o ničem neví
</HEADING>
<TEXT>
Z blízkého okolí ministra Březiny přišla v těchto dnech další informace o budoucnosti tohoto kdysi vlivného politika. "Pokud vím, tak ministr Březina se uchází o místo ve vedení české pobočky společnosti Dell," řekl LN jeden z vysoce postavených zaměstnanců Úřadu vlády ČR. Společnost Dell je jedna z největších počítačových firem na světě. Její ředitel pro Českou republiku Gabriel Berdár ale odmítá, že by ministr Březina usiloval o funkci v této firmě. "Ne, pan ministr Březina se neucházel o funkci ve vedení společnosti Dell v České republice. O tom bych musel něco vědět," řekl Berdár. Březina na otázky týkající se firmy Dell minulý týden neodpověděl. V současnosti je v zahraničí - ve Spojených státech. Jeho manželka Barbora Nesvadbová pouze uvedla, že firma Dell je jednou ze tří možností. Další je podle jejích slov funkce v reklamní agentuře Young &amp; Rubicam. Zbývající možnost Nesvadbová neprozradila.
Z blízkého okolí ministra Březiny přišla v těchto dnech další informace o budoucnosti tohoto kdysi vlivného politika. "Pokud vím, tak ministr Březina se uchází o místo ve vedení české pobočky společnosti Dell," řekl LN jeden z vysoce postavených zaměstnanců Úřadu vlády ČR. Společnost Dell je jedna z největších počítačových firem na světě. Její ředitel pro Českou republiku Gabriel Berdár ale odmítá, že by ministr Březina usiloval o funkci v této firmě. "Ne, pan ministr Březina se neucházel o funkci ve vedení společnosti Dell v České republice. O tom bych musel něco vědět," řekl Berdár. Březina na otázky týkající se firmy Dell minulý týden neodpověděl. V současnosti je v zahraničí - ve Spojených státech. Jeho manželka Barbora Nesvadbová pouze uvedla, že firma Dell je jednou ze tří možností. Další je podle jejích slov funkce v reklamní agentuře Young &amp; Rubicam. Zbývající možnost Nesvadbová neprozradila.
</TEXT>
</DOC>
<DOC>
<DOCID>LN-20020507004</DOCID>
<DOCNO>LN-20020507004</DOCNO>
<DATE>05/07/02</DATE>
<TITLE>
V prezidentských volbách ve Francii drtivě zvítězila národnost jako občanství nad snahou vrátit národnost ke starému pokrevenství. Zvítězil "širší" Francouz jako občan Francouzské republiky nad Francouzem "užším", který je jím díky francouzské krvi v žilách a rodné francouzštině. Je to vítězství politické konstrukce občanství nad konstrukcí kmenovou, jazykovou, zkrátka přírodní. S přistěhovalci budou ještě těžkosti, velké těžkosti, ale většina zemí, ze kterých lidé utíkají, měla a má mnohem větší těžkosti. Měla a dosud má těžkosti s kolonialismem (byť už bývalým), který z těchto zemí odčerpal nejen mnoho bohatství, ale nadlouho, možná navždy, je navedl na dráhu zaostalosti. Vnutil jim totiž schopnost produkovat pro nás, tedy po našem způsobu, za cenu toho, že jim vzal možnost po jejich způsobu žít.
</TITLE>
<TEXT>
Britové, Holanďané a mnozí další, a od této neděle s jistotou i Francouzi, se relativně velkorysou politikou vůči přistěhovalcům o toto své bohatství hodlají s nimi (vedeni nejspíše také špatným svědomím) dělit. Podle některých v míře stále nedostatečné, podle jiných v míře sebezáhubné (Le Pen). Dělí se s nimi především právě tím, že jim dávají šanci stát se Francouzi, i když oni opravdu nevypadají jako měšťané lyonští či sedláci z Ouvergne. Le Pen by přistěhovalce zahnal zpátky. Podle něj především nejsou Francouzi, a nikdy z nich Francouzi být nemohou. Být skutečným Francouzem (stejně jako být správným Němcem, roduverným Slovákom či Čechem z české mámy) znamená pro něj stav, do kterého se lze narodit, který lze opustit (zradit!), ale který nelze získat volbou, rozhodnutím.
</TEXT>
<HEADING>
Jednoduchá odpověď neexistuje
</HEADING>
<TEXT>
Přistěhovalců nebude ubývat: rozdíly mezi bohatou a chudou částí světa se poslední dobou mění na rozdíly mezi stále více bohatnoucí a stále více chudnoucí částí světa. Rádi si přisuzujeme zásluhy na tom, že bohatneme. Máme však, nebo nemáme odpovědnost také za to, že ostatní chudnou? To je otázka všech otázek minulého i příštího století. Odpověď není a ani nemůže být jednoznačná, ale na ní bude napříště záležet síla přílivových vln přistěhovalců. Hlasy proti Le Penovi (z těch 82 % část jistě patří i Chirakovi) na tuto otázku odpovídají: nějakou odpovědnost určitě máme, proto bychom měli dát šanci stát se Francouzi i těm, kteří přicházejí z našich bývalých kolonií a nikdy se možná řeči Racina a Baudelaira nenaučí. Budou s nimi ještě těžkosti, velké potíže, ale protože máme za jejich bídu spíše větší než menší díl odpovědnosti, musíme vzít ty potíže na sebe, musíme je zvládnout. Naučit se příliv přistěhovalců kontrolovat, ale nikoli jej zastavit, nalézat přijatelný kompromis mezi uchováním si jejich vlastní identity a respektováním našich kulturních vzorců. Zásadně zmenšit všechny tyto potíže by nejspíše předpokládalo oslabit příliv uprchlíků před bídou, jeho motivaci, čili zmenšit rozdíly mezi stále bohatšími a stále chudšími. I to by ale bylo spojeno s oběťmi nás bohatých. Přestaňme si namlouvat, že nelze žít bez toho, že by naše životní úroveň stále rostla, přesněji řečeno předefinujme, co všechno patří k životní úrovni. Je to přece také bezpečnost na ulicích: můžeme platit třikrát tolik policajtů, ale můžeme také dát naději lidem v Maroku či na Ukrajině, že nemusejí odcházet, že i jim se může dařit lépe doma. Ta jejich naděje nás ale bude něco stát: ne cenu za potravinové dary, ale za skutečnou, nezištnou pomoc k jejich rozvoji podle jejich, marockých a ukrajinských, možností. Možná, že pustit si dnes chudé přímo na tělo a mít s nimi těžkosti a potíže je docela účinný způsob, jak sami sebe k takové skutečné pomoci jednou konečně přimět. A co my? My jsme žádné kolonie neměli, proč my máme mít potíže s přistěhovalci, proč máme trpět za nespravedlivě nahromaděné bohatství Britů, Holanďanů a Francouzů? Evropa není zeměpisný pojem, je to společný osud: slavný i bídný. Pravda, můžeme jej odmítnout. Jenže zralá lidská odpovědnost je zralou i proto, že se vztahuje i na to, co jsem osobně nezpůsobil. Jednou nás takové volby, jako byly ty v neděli ve Francii, čekají také. Jednou, možná už zítra.
Přistěhovalců nebude ubývat: rozdíly mezi bohatou a chudou částí světa se poslední dobou mění na rozdíly mezi stále více bohatnoucí a stále více chudnoucí částí světa. Rádi si přisuzujeme zásluhy na tom, že bohatneme. Máme však, nebo nemáme odpovědnost také za to, že ostatní chudnou? To je otázka všech otázek minulého i příštího století. Odpověď není a ani nemůže být jednoznačná, ale na ní bude napříště záležet síla přílivových vln přistěhovalců. Hlasy proti Le Penovi (z těch 82 % část jistě patří i Chirakovi) na tuto otázku odpovídají: nějakou odpovědnost určitě máme, proto bychom měli dát šanci stát se Francouzi i těm, kteří přicházejí z našich bývalých kolonií a nikdy se možná řeči Racina a Baudelaira nenaučí. Budou s nimi ještě těžkosti, velké potíže, ale protože máme za jejich bídu spíše větší než menší díl odpovědnosti, musíme vzít ty potíže na sebe, musíme je zvládnout. Naučit se příliv přistěhovalců kontrolovat, ale nikoli jej zastavit, nalézat přijatelný kompromis mezi uchováním si jejich vlastní identity a respektováním našich kulturních vzorců. Zásadně zmenšit všechny tyto potíže by nejspíše předpokládalo oslabit příliv uprchlíků před bídou, jeho motivaci, čili zmenšit rozdíly mezi stále bohatšími a stále chudšími. I to by ale bylo spojeno s oběťmi nás bohatých. Přestaňme si namlouvat, že nelze žít bez toho, že by naše životní úroveň stále rostla, přesněji řečeno předefinujme, co všechno patří k životní úrovni. Je to přece také bezpečnost na ulicích: můžeme platit třikrát tolik policajtů, ale můžeme také dát naději lidem v Maroku či na Ukrajině, že nemusejí odcházet, že i jim se může dařit lépe doma. Ta jejich naděje nás ale bude něco stát: ne cenu za potravinové dary, ale za skutečnou, nezištnou pomoc k jejich rozvoji podle jejich, marockých a ukrajinských, možností. Možná, že pustit si dnes chudé přímo na tělo a mít s nimi těžkosti a potíže je docela účinný způsob, jak sami sebe k takové skutečné pomoci jednou konečně přimět. A co my? My jsme žádné kolonie neměli, proč my máme mít potíže s přistěhovalci, proč máme trpět za nespravedlivě nahromaděné bohatství Britů, Holanďanů a Francouzů? Evropa není zeměpisný pojem, je to společný osud: slavný i bídný. Pravda, můžeme jej odmítnout. Jenže zralá lidská odpovědnost je zralou i proto, že se vztahuje i na to, co jsem osobně nezpůsobil. Jednou nás takové volby, jako byly ty v neděli ve Francii, čekají také. Jednou, možná už zítra.
</TEXT>
</DOC>
<DOC>
<DOCID>LN-20020507005</DOCID>
<DOCNO>LN-20020507005</DOCNO>
<DATE>05/07/02</DATE>
<TEXT>
Poválečné vyhnání Němců bylo v Německu samém dlouho tabu. Němci velmi silně cítili svou osudovou vinu na rozpoutání války, než aby byli schopni brát sami sebe i jako oběť (až na pár odsunutých, kteří na "zbožštění" vlastního utrpení vystavěli celý kult). Považovali by to za zvrácené a nevkusné. V posledních letech se ale situace mění. Německá společnost udělala pro vyrovnání s vlastními vinami už tolik, že je schopna bez předsudků reflektovat i pohnuté poválečné osudy svých krajanů. Němci už dokážou bez iracionálních výbuchů pochopit, že v dějinách jsou situace, kdy se z viníka stává oběť, zatímco mučená oběť se lehce mění ve viníka. Česká společnost, a především naše politická reprezentace, se tomuto pochopení zuřivě brání. Proto také každé připomenutí historické viny bere jako vážný útok na státní integritu. Zveřejnění programu německé CDU/CSU, který odsuzuje poválečné dekrety jako bezpráví, pro něž není v nové Evropě místo, bude jistě dalším přilitím oleje do ohně. Kdo si ale s odstupem přečte ony dva odstavce o dekretech a vyhnaných Němcích, pochopí, že nejde o výzvu k boji. Naopak: je to pro nás výzva k hledání sebe samých.
</TEXT>
</DOC>
<DOC>
<DOCID>LN-20020507006</DOCID>
<DOCNO>LN-20020507006</DOCNO>
<DATE>05/07/02</DATE>
<TITLE>
BERLÍN/PRAHA - Otázka vysídlenců a sudetských Němců se letos poprvé stává jedním z témat předvolebního boje v Německu. Edmund Stoiber, předseda bavorské vlády a favorit zářijových německých voleb, zveřejnil program koalice CDU/CSU, který se dotýká i této otázky. V jedné části 84stránkového dokumentu se mimo jiné píše: "Vyháněcí dekrety a zákony jsou bezprávím. Jsou v rozporu s duchem a hodnotami Evropské unie. Vyhnání a etnické čistky se nikde nesmějí stát částí platného právního řádu." Program ani jednou jmenovitě nezmiňuje ČR nebo prezidenta Beneše. Čeští politici na něj ale okamžitě zareagovali s rozhořčením. "Evropa se má dívat do budoucnosti, a ne do minulosti. CDU/CSU tímto požadavkem opouští ideály evropské integrace," řekl předseda sněmovního zahraničního výboru Lubomír Zaorálek (ČSSD). Program s názvem Čas k činu má CDU/CSU dovést k vítězství nad vládními sociálními demokraty (SPD) kancléře Schrödera. CDU/CSU vévodí volebním průzkumům v Německu od ledna.
</TITLE>
<TEXT>
Bavorská vláda tradičně podporuje sudetské Němce, výjimkou není ani kabinet pod vedením Edmunda Stoibera. Nyní Stoiber požadavky vyhnanců přivádí i na spolkovou scénu. Na rozdíl od Schröderovy SPD a koaličních Zelených, kteří podle opozice opomíjejí zájmy vysídlenců, se CDU/CSU "hlásí k dějinám všech Němců". Konzervativci se zasazují o vytvoření Centra proti vyhánění v Berlíně. Nynější Schröderova vláda se staví proti centru v obavách, že vůdčí ideou by se staly nároky vysídlenců na bývalou vlast a majetek a nikoli deklarovaný odpor proti jakémukoli vyhánění, k němuž v Evropě docházelo ve 20. století. "Právo na vlast platí," konstatuje program CDU/CSU. Se zřetelem na rozšíření EU hodlá opozice "předkládat oprávněné zájmy vyhnanců z vlasti". Čeští politici tvrdí, že Stoiberovy teze nebudou mít vliv na současné právní uspořádání. "Je to spíše jenom předvolební lákadlo. Rušení dekretů je výlučně v pravomoci České republiky a my jsme jasně řekli, že dekrety se měnit nebudou," řekl předseda lidovců Cyril Svoboda. Vláda zase připomíná parlamentní prohlášení. "Pokud jde o naši stranu: znáte prohlášení parlamentu, že žádné takzvané Benešovy dekrety rušit nebudeme a přes to nejede vlak," řekl vládní mluvčí Libor Rouček.
</TEXT>
<HEADING>
Z volebního programu CDU/CSU
</HEADING>
<TEXT>
* Rozšíření EU nesmí přeceňovat výkonnostní schopnosti kandidátů ani integrační sílu EU a jejich členských států. Pružná a dostatečně dlouhá přechodná období, časově rozlišena podle oborů a regionů jsou nutná až do doby, než v plné míře začne platit mobilita pracovních sil a svoboda vlastnictví majetku a podnikání.
* Němečtí vyhnanci a německé národnostní skupiny ve střední a východní Evropě dnes představují důležitý most ve spolupráci Německa s východními sousedy.
* S ohledem na rozšíření EU začne unie diskutovat o oprávněných nárocích vyhnanců... v Evropě, chápané jako společenství práva a hodnot, v němž harmonicky vedle sebe žijí národy a národnostní skupiny bez právní diskriminace pocházející z minulosti. Právo na vlast platí.
* Vyháněcí dekrety a zákony jsou bezprávím. Jsou v rozporu s duchem a hodnotami EU. Vyhnání a etnické čistky se nikde nesmí stát částí platného právního řádu. Na rozdíl od SPD a Zelených, kteří vysídlence neustále svévolně obcházejí, se my hlásíme k historii všech Němců. Založením "Centra proti vyhánění" v Berlíně chceme dát znamení, že je třeba připomínat si bezpráví spojené s vyhnáním a mít se před ním stále na pozoru.
Pramen: Výkon a jistota - čas k činu, volební program CDU/CSU
</TEXT>
</DOC>
<DOC>
<DOCID>LN-20020507007</DOCID>
<DOCNO>LN-20020507007</DOCNO>
<DATE>05/07/02</DATE>
<TEXT>
Krajně pravicový nizozemský politik a bývalý profesor sociologie Pim Fortuyn (na archivním snímku) podlehl atentátu, který na něj neznámý střelec spáchal pouhých devět dní před parlamentními volbami. V nich měla Fortuynova strana šanci získat značnou podporu voličů díky populistickým tvrzením svého vůdce. Ten mimo jiné označoval islám za "zpátečnické náboženství" a prohlašoval, že by narkomané měli zdarma dostávat tvrdé drogy, aby se sami sprovodili ze světa.
</TEXT>
</DOC>
<DOC>
<DOCID>LN-20020507008</DOCID>
<DOCNO>LN-20020507008</DOCNO>
<DATE>05/07/02</DATE>
<TITLE>
OSTRAVA - "Pan Rath vám lže, my nechceme likvidovat lékařské komory, debata je pouze o tom, zdali mají být komory povinné, či nikoli," odpovídal včera předseda ODS Václav Klaus na otázky Ostravanů na Masarykově náměstí, kde se na mítinku ODS sešla asi tisícovka lidí. Několik ekologických aktivistů třímalo u hlavní tribuny nápisy typu "ODS volí mrtvou krajinu". "Za našich vlád se životní prostředí zlepšilo nejvíce. Myslím, že tihle hoši ještě nebyli na světě, když mrtvou krajinu dělal z této země komunismus," řekl Klaus. Zaútočil i proti ČSSD, když kritizoval vládní způsob zvýhodňování zahraničních investorů: "Pokud by nějaký český podnikatel dostal deset let daňových prázdnin, jako ti, kteří stavějí obří automobilku u Kolína, jistě by prosperoval také," uvedl. Neopomenul ani francouzské volby: "Francouzské volby skončily porážkou francouzských socialistů a my doufáme, že i naše volby skončí porážkou našich socialistů." Pořadatelé mítinku museli během Klausova vystoupení řešit několik výstupů s podroušenými lidmi, na úplný závěr Klausova vystoupení se na druhém konci náměstí strhla rvačka mezi Romy, kterou zažehnal zásah strážníků.
</TITLE>
<HEADING>
Langer: postoj prezidenta Havla je výsměch
</HEADING>
<TEXT>
Špičky ODS se včera také vyjádřily k pátečním slovům prezidenta Václava Havla, že nemusí po volbách pověřit sestavováním vlády předsedu nejsilnější strany. "Nebudu se pouštět do bonmotů a špičkování s panem prezidentem. Nás to jedině může motivovat k tomu, abychom mu tuto situaci neumožnili a získali 51 procent hlasů. To je úsměvný pokus o odpověď," řekl Klaus. "To není nic nového v postojích prezidenta Václava Havla. Myslím, že postoj prezidenta se nedá hodnotit jinak než jako výsměch a popření smyslu voleb. Je to vzkaz občanům - zvolte si, koho chcete, ale já budu ten, kdo rozhodne, kdo bude vaším předsedou vlády a kdo bude ve vládě sedět," prohlásil místopředseda ODS Ivan Langer. Prezidentův mluvčí Ladislav Špaček včera ČTK řekl, že Havel při jmenování vlády postupuje podle ústavy. "Vždy se mu podařilo jmenovat vládu, která získala na první pokus důvěru v parlamentu," uvedl. Jako první bude Havel po volbách jednat s vítěznou stranou. Pokud ho tato strana přesvědčí, že je schopna sestavit vládu, která získá důvěru poslanců, není důvod, proč by na její návrh vládu nejmenoval.
Špičky ODS se včera také vyjádřily k pátečním slovům prezidenta Václava Havla, že nemusí po volbách pověřit sestavováním vlády předsedu nejsilnější strany. "Nebudu se pouštět do bonmotů a špičkování s panem prezidentem. Nás to jedině může motivovat k tomu, abychom mu tuto situaci neumožnili a získali 51 procent hlasů. To je úsměvný pokus o odpověď," řekl Klaus. "To není nic nového v postojích prezidenta Václava Havla. Myslím, že postoj prezidenta se nedá hodnotit jinak než jako výsměch a popření smyslu voleb. Je to vzkaz občanům - zvolte si, koho chcete, ale já budu ten, kdo rozhodne, kdo bude vaším předsedou vlády a kdo bude ve vládě sedět," prohlásil místopředseda ODS Ivan Langer. Prezidentův mluvčí Ladislav Špaček včera ČTK řekl, že Havel při jmenování vlády postupuje podle ústavy. "Vždy se mu podařilo jmenovat vládu, která získala na první pokus důvěru v parlamentu," uvedl. Jako první bude Havel po volbách jednat s vítěznou stranou. Pokud ho tato strana přesvědčí, že je schopna sestavit vládu, která získá důvěru poslanců, není důvod, proč by na její návrh vládu nejmenoval.
</TEXT>
</DOC>
<DOC>
<DOCID>LN-20020507009</DOCID>
<DOCNO>LN-20020507009</DOCNO>
<DATE>05/07/02</DATE>
<TITLE>
Projekt posunutí brněnského nádraží vzbuzuje rozpaky mezi odborníky, nelíbí se ani železničářům
</TITLE>
<TEXT>
Brněnské nádraží se bude nejspíš stěhovat. Projekt za 28 miliard včera schválil kabinet.
BRNO - Jako při každém dosavadním výjezdním zasedání věnovali i včera ministři Zemanova kabinetu hostitelskému regionu několik dárků. Jedním z nich je schválení projektu přesunu hlavního brněnského železničního nádraží. Stěhování, které podporuje město Brno i Jihomoravský kraj, má stát celkem až 28 miliard korun. "Podle materiálů by cena měla být 18,5 miliardy korun, podle jiných studií až 28 miliard," uvedl po zasedání ministr dopravy Jaromír Schling. Podle něj přispěje stát 6,6 miliardami ze Státního fondu dopravní infrastruktury, zhruba 6 miliard poplyne z fondů Evropské unie a další financování zajistí město Brno, kraj a soukromá sféra. Grandiózní plán, podle nějž se má brněnský železniční uzel přesunout zhruba sedm set metrů směrem k autobusovému nádraží Zvonařka, však vzbuzuje rozpaky mezi částí veřejnosti i odborníky. Nelíbí se ani zástupcům železnice. Podle mluvčího Českých drah Petra Šťáhlavského je to proti současnému trendu, který je obvyklý v moderních velkoměstech, kde jsou uzly soustředěny do center. Šťáhlavský doplnil, že plán v té podobě, v jaké ji schválila vláda, dosud nikdo s pracovníky železnice nekonzultoval. "Naši lidé nedostali možnost se s projektem seznámit," řekl. Projekt kritizují i členové sdružení Brněnský dopravní kruh. Jeho zástupci poslali začátkem měsíce premiérovi protestní dopis. V něm Zemana upozorňují, že navrhované řešení kritizuje mnoho dopravních odborníků a urbanistů. "Podstatná část odborné a laické veřejnosti není přesvědčena o účelnosti odsunutí nádraží v Brně. Máme obavy, aby se rozhodnutím vlády veřejnosti nevnutil nedomyšlený projekt," shrnul argumenty sdružení jeden z jeho členů Martin Robeš. Ministr Schling včera námitky smetl ze stolu s tím, že na takový složitý projekt budou vždy rozdílné odborné názory. Podle něj proto musejí rozhodnout politici. Brněnská radnice se pro přestavbu nádraží rozhodla na základě studie vypracované společností společnosti Dress and Zommer. Dokument přiznává i určité slabiny, například fakt, že nové místo je hůře dostupné městskou hromadnou dopravou. Studie proto počítá i s plánem na přizpůsobení veřejné dopravy. To přiznal i ministr Schling. "Brno si bude muset vyřešit návaznost na tramvajovou dopravu," řekl.
Pět vládních dárků jižní Moravě
1. vláda podpořila přesun a přestavbu železničního nádraží
2. schválila začlenění okresu Hodonín mezi okresy postižené nezaměstnaností, okres získá nárok na vyšší státní podporu
3. slíbila dotace (cca 3,5 miliardy Kč) pro Novomlýnské nádrže, na výstavbu čističek odpadních vod v obcích, které je dosud nemají a neúměrně znečišťují vodu přitékající do nádrží
4. schválila žádost Brna o vydání komunálních obligací
5. po dodání chybějícího vyjádření z ministerstva financí schválí převedení budovy současného krajského úřadu do majetku kraje
</TEXT>
</DOC>
<DOC>
<DOCID>LN-20020507010</DOCID>
<DOCNO>LN-20020507010</DOCNO>
<DATE>05/07/02</DATE>
<TITLE>
PRAHA - Na Václavské náměstí na bílém koni vjíždí jezdec v kovbojském. Práskne několik výstřelů. "S námi přijde zákon," ozve se hlasitě z reproduktorů. Náhodného diváka by ta scéna musela včera poněkud zaskočit. Ten zkušenější se vyvést z rovnováhy nenechá: mírně upravená replika ze stále populárního českého filmu Limonádový Joe startuje tažení Koalice proti korupci. Do parlamentních voleb zbývá jen něco přes měsíc. Předvolební mítink Koalice lidovců a unionistů se na centrálním pražském náměstí začíná zvolna rozjíždět před čtvrtou hodinou odpoledne. Zatím přihlíží jen několik desítek lidí, ale zájemců pomalu přibývá. Improvizované pódium stojí pod sochou svatého Václava. Hudební produkci střídají proslovy koaličních politiků - vyzývají k boji s korupcí. "Změnu máme ve svých rukou," říká herečka Táňa Fischerová, také však kandidátka na poslanecké křeslo. Po ní k mikrofonu přistupuje předseda Senátu, lidovec Petr Pithart: "Korupce je rakovinou demokracie."
</TITLE>
<HEADING>
Bedna s Kalouskem
</HEADING>
<TEXT>
Mezitím členové studentského divadla snášejí papírové bedny, které mají ilustrovat, kde všude se daří korupci okresní a obecní úřady, katastrální úřad, ministerstva... "Támhle leží bedna s Kalouskem," uklouzne jednomu z koaličních politiků. Řeč je o někdejším náměstkovi ministra obrany Miroslavu Kalouskovi. Jeho bývalé angažmá dodnes vyvolává spekulace o korupci, které se však nikdy neprokázaly. Boj proti korupci byl před čtyřmi lety jedním z hlavních slibů vládních sociálních demokratů. Akce Čisté ruce však podle Koalice selhala. V brožurce Opoziční audit, kterou Koalice včera představila, na šestnácti případech (o všech dříve psala i média) dokládá, že sama vláda přispěla v Česku ke korupčnímu bujení. "Srovnáváme výsledky akce Čisté ruce s údaji uznávaných agentur. Ukazuje se, že se naopak korupční prostředí prohloubilo," tvrdí předsedkyně US-DEU Hana Marvanová. Koalice původně slibovala mnohem podrobnější knihu o korupčním jednání ministrů. Ale z toho sešlo, proti se postavili lidovci. Sociální demokraty totiž považují za možného partnera v příští vládě. S korupcí však chce Koalice podle předsedy lidovců Cyrila Svobody definitivně skoncovat. "A myslíte, že se vám to podaří?" táže se jeden z přihlížejících. Svoboda odtuší, že určitě, ale že ze dne na den to nebude.
Mezitím členové studentského divadla snášejí papírové bedny, které mají ilustrovat, kde všude se daří korupci okresní a obecní úřady, katastrální úřad, ministerstva... "Támhle leží bedna s Kalouskem," uklouzne jednomu z koaličních politiků. Řeč je o někdejším náměstkovi ministra obrany Miroslavu Kalouskovi. Jeho bývalé angažmá dodnes vyvolává spekulace o korupci, které se však nikdy neprokázaly. Boj proti korupci byl před čtyřmi lety jedním z hlavních slibů vládních sociálních demokratů. Akce Čisté ruce však podle Koalice selhala. V brožurce Opoziční audit, kterou Koalice včera představila, na šestnácti případech (o všech dříve psala i média) dokládá, že sama vláda přispěla v Česku ke korupčnímu bujení. "Srovnáváme výsledky akce Čisté ruce s údaji uznávaných agentur. Ukazuje se, že se naopak korupční prostředí prohloubilo," tvrdí předsedkyně US-DEU Hana Marvanová. Koalice původně slibovala mnohem podrobnější knihu o korupčním jednání ministrů. Ale z toho sešlo, proti se postavili lidovci. Sociální demokraty totiž považují za možného partnera v příští vládě. S korupcí však chce Koalice podle předsedy lidovců Cyrila Svobody definitivně skoncovat. "A myslíte, že se vám to podaří?" táže se jeden z přihlížejících. Svoboda odtuší, že určitě, ale že ze dne na den to nebude.
</TEXT>
</DOC>
<DOC>
<DOCID>LN-20020507011</DOCID>
<DOCNO>LN-20020507011</DOCNO>
<DATE>05/07/02</DATE>
<GEOGRAPHY>PRAHA</GEOGRAPHY>
<TEXT>
Pro vstup ČR do EU by se v březnu vyslovilo 46 procent občanů, o tři procenta více než loni v září. Proti vstupu by hlasovalo 19 procent lidí. Z průzkumu společností TNS Factum a STEM dále vyplývá, že třetina z asi dvou tisíc oslovených nevěděla, zda hlasovat pro, nebo proti vstupu do EU. "Po propadu na jaře 2001 se podíl respondentů vyjadřujících podporu začlenění do EU postupně zvyšuje. Zároveň se mírně oslabuje dlouhodobě stabilní podíl lidí, kteří dosud nejsou v otázce vstupu do EU rozhodnuti," uvádí se v průzkumu. Podíl nerozhodnutých se od října 2000 pohybuje okolo 37 procent. Jitka Uhrová ze STEM uvedla, že nelze říci, zda se váhaví občané začínají přidávat mezi příznivce vstupu, nebo jde o přechodný jev.
</TEXT>
</DOC>
<DOC>
<DOCID>LN-20020507012</DOCID>
<DOCNO>LN-20020507012</DOCNO>
<DATE>05/07/02</DATE>
<GEOGRAPHY>PRAHA</GEOGRAPHY>
<TEXT>
Z trezoru poslance ODS Milana Cabrnocha v budově Poslanecké sněmovny se ztratilo 470 000 korun. Uvedla to včera TV Nova. Podle ní jde o dosud největší loupež v budově českého parlamentu. Krádež se stala koncem minulého týdne v jedné z kanceláří ODS. Policie nemá dosud žádné stopy. Trezor v jedné z kanceláří ODS byl podle televize údajně řádně uzavřen a nikdo kromě Cabrnocha neznal heslo. "Byly to moje osobní úspory a neumím si vysvětlit, jak se tam mohl někdo dostat," řekl televizi Nova Cabrnoch. Policisté zatím vyhodnocují záznamy z bezpečnostních kamer.
</TEXT>
</DOC>
<DOC>
<DOCID>LN-20020507013</DOCID>
<DOCNO>LN-20020507013</DOCNO>
<DATE>05/07/02</DATE>
<GEOGRAPHY>PRAHA</GEOGRAPHY>
<TEXT>
Labouristický předseda britské Dolní sněmovny a šéf Evropské sociálnědemokratické strany (PES), Robin Cook přislíbil účast na volebním mítinku pražské ČSSD 17. května v kině Evropa. Někdejší britský ministr zahraničí navštíví Prahu při příležitosti zasedání předsednictva PES v Lidovém domě. Místopředsedkyně ČSSD Marie Součková uvedla, že vedení PES bude v Praze jednat o evropské zahraniční, bezpečnostní a zemědělské politice.
</TEXT>
</DOC>
<DOC>
<DOCID>LN-20020507014</DOCID>
<DOCNO>LN-20020507014</DOCNO>
<DATE>05/07/02</DATE>
<GEOGRAPHY>PRAHA</GEOGRAPHY>
<TEXT>
Ministr školství Eduard Zeman loni nepředložil přiznání o vedlejších příjmech a darech za rok 2000, ačkoli mu to ukládá zákon o střetu zájmů. Zákon nestanoví za nesplnění této povinnosti sankce, a tak ministrovi žádný postih nehrozí. Zeman opomenutí zdůvodnil tím, že předloni žádný mimořádný vedlejší příjem neměl. Stejná situace se podle něj opakovala i loni. Uvedl to ve společném přiznání za dva roky, které si včera mohli spolu s přiznáními ministrů a zákonodárců prohlédnout zájemci ve sněmovně a v Senátu.
</TEXT>
</DOC>
<DOC>
<DOCID>LN-20020507015</DOCID>
<DOCNO>LN-20020507015</DOCNO>
<DATE>05/07/02</DATE>
<GEOGRAPHY>PRAHA</GEOGRAPHY>
<TEXT>
Ministr kultury Pavel Dostál se v Ústřední vojenské nemocnici v Praze-Střešovicích podrobil operaci kýly. Hospitalizován byl v neděli. Ministrova mluvčí Dita Fuchsová uvedla, že za týden by měl devětapadesátiletý Dostál opět pracovat. V pondělí 13. května se má zúčastnit pražské tiskové konference k české kulturní sezoně ve Francii. "Do konce tohoto týdne jeho program závisí na rozhodnutí lékařů," dodala mluvčí.
</TEXT>
</DOC>
<DOC>
<DOCID>LN-20020507016</DOCID>
<DOCNO>LN-20020507016</DOCNO>
<DATE>05/07/02</DATE>
<GEOGRAPHY>PRAHA</GEOGRAPHY>
<TEXT>
Od podání přihlášky do ČSSD před maturitou v roce 1991 stoupal Karel Březina stranickou hierarchií. Přes buňku Mladých sociálních demokratů, pozici místopředsedy pražské ČSSD, komunální politiku na Praze 10, až do předvolebního autobusu Zemák. Tam všude byl v blízkosti svého politického patrona - Miloše Zemana. Nehnul se od něj ani po volbách v roce 1996 - vede jeho předsednickou kancelář ve sněmovně. Po vítězství ČSSD v předčasných volbách (1998) se Březina se Zemanem stěhuje do Strakovy akademie. Pětadvacetiletý Březina se netají tím, že by se v budoucnu rád stal premiérem. Nejprve působí jako vedoucí úřadu vlády. V polovině volebního období ale ve vládním křesle vystřídal ministra bez portfeje Jaroslava Baštu. V té době přichází vrchol jeho kariéry a začíná pozvolný sestup. Nejmladší ministr často čelí zájmu novinářů kvůli špatným výsledkům, nedostatku praktických zkušeností a nízkému věku. Zároveň s avizovaným odchodem Miloše Zemana z politiky začal hledat zadní vrátka z politiky do byznysu. Nejprve koketuje s neoficiální nabídkou na post šéfa Českomoravského fotbalového svazu. Šéfem svazu se nakonec nestal. V dalších měsících se jeho soukromí stává námětem pro titulky společenských rubrik. Sám ale říká, že by raději mluvil o své práci v sociálnědemokratickém kabinetu. S vysokou politikou se loučí vyhraným soudem proti týdeníku Reflex za zveřejnění jeho nahé karikatury v komiksu Zelený Raoul. Úplnou tečkou za působením ve vládě jsou Březinovy měsíční "poznávací" cesty po světě (USA, Slovinsko a mistrovství světa ve fotbale v Jižní Koreji a Japonsku).
</TEXT>
</DOC>
<DOC>
<DOCID>LN-20020507017</DOCID>
<DOCNO>LN-20020507017</DOCNO>
<DATE>05/07/02</DATE>
<TITLE>
Za evidentní omyl lze označit dobrou třetinu z 27 ministrů, kteří se vystřídali v Zemanově vládě. Někteří z nich z vlády odešli, jiní dál zůstávají.
</TITLE>
<GEOGRAPHY>PRAHA</GEOGRAPHY>
<TEXT>
Karel Březina není z ministrů zdaleka jediný, kdo obrazu levicového kabinetu příliš neprospěl. Zhruba totéž lze říci nejméně o třetině ze všech ministrů, kteří Zemanovou vládou za čtyři roky prošli. Sám premiér se ani netajil tím, že zejména první sled jeho "ministrů-sebevrahů" byl dílem značné improvizace. Ani největší optimista totiž nečekal, že vládu bude po volbách v roce 1998 sestavovat pouze ze svých lidí ČSSD. Ministry se tak stali i ti, kdo by se do očekávané koaliční vlády téměř jistě "nevešli": Ivan David (zdravotnictví), Jaromír Císař (místní rozvoj), Antonín Peltrám (doprava), Vladimír Vetchý (obrana), Eduard Zeman (školství) či Jaroslav Bašta (bez portfeje). Ministry, kteří na své resorty evidentně nestačili, pak doplnili ještě "průšviháři". O angažmá Iva Svobody v kauze vytunelované Liberty se hovořilo už před jeho nástupem do funkce ministra financí a nakonec musel být těsně před začátkem vyšetřování odvolán, vicepremiér pro oblast zahraničí a bezpečnosti Egon Lánský zase odešel po táhnoucí se aféře se záhadnými ciframi na jeho zahraničním kontě. Z prvního sledu, který Zeman "pročistil" v polovině vládního mandátu, zbylo dodnes jen devět lidí. K nim přibylo osm nováčků, ani ti ale zdaleka nejsou bez problémů. Mezi nepříliš povedené ministry "druhého sledu" patří právě Karel Březina s minimálními výsledky a maximem skandálků v bulvárním tisku, Jaromír Schling jako snad nejproblémovější ministr posledních let či Petr Lachnit, muž, kterého pro jeho aféry zavrhla už i vlastní strana. Odcházející ministři ze Zemanova týmu se ale o další uplatnění bát nemuseli. Ivo Svoboda má dnes poradenskou firmu a podniká, podobné plány má po červnovém odchodu ze sněmovny Ivan David, Jaromír Císař je generálním ředitelem Stálého sekretariátu celní unie, Jaroslav Bašta velvyslancem v Rusku, Pavel Mertlík je hlavním ekonomem Raiffeisenbank, Otakar Motejl ombudsmanem, Antonín Peltrám přednáší o dopravě na univerzitě v Pardubicích, Vladimír Vetchý na Vojenské akademii v Brně, Egon Lánský je až do konce tohoto roku senátorem a Eduard Zeman je zase na bezpečném místě jihočeské kandidátky. Snad jediný Václav Grulich se už těší, jak ze sněmovny přejde rovnou do penze.
Nepříliš úspěšní ministři ČSSD
Ivo Svoboda, bývalý ministr financí
První porevoluční ministr, který skončil ve vězení
Egon Lánský, bývalý vicepremiér
Neudělal skoro nic a ještě ignoroval aféru s kontem v cizině
Ivan David, bývalý ministr zdravotnictví
Nekomunikoval s nikým, jen se svou tajemnicí
Petr Lachnit, ministr pro místní rozvoj
Skandály se pro něho staly běžnou součástí politiky
Jaromír Schling, ministr dopravy
Kariéru druhého šéfa dopravy lemují chyby, omyly i stávka
Eduard Zeman, ministr školství
Je odpovědný za neplnění vládních slibů na poli školství
</TEXT>
</DOC>
<DOC>
<DOCID>LN-20020507018</DOCID>
<DOCNO>LN-20020507018</DOCNO>
<DATE>05/07/02</DATE>
<TITLE>
Národní bezpečnostní úřad komplikuje stíhání pracovníků BIS a policie
</TITLE>
<TEXT>
Utajované kauzy policistů a příslušníků BIS mají vyšetřovat specializovaní státní zástupci. Jak ale, když nemají bezpečnostní prověrky?
PRAHA - Měsíce i roky nevyřízené žádosti o bezpečnostní prověrky komplikují trestní stíhání policistů a příslušníků Bezpečnostní informační služby (BIS). Ty provádí Národní bezpečnostní úřad (NBÚ). Nový trestní řád platný od letošního ledna stanovuje, že vyšetřování trestních kauz pracovníků BIS a policie povede specializované státní zastupitelství. Nikdo z tohoto úřadu však nemá potřebnou bezpečnostní prověrku, která by umožňovala pracovat s utajovanými skutečnostmi. LN to potvrdil šéf specializovaného státního zastupitelství Michal Zachystal, který o prověrku žádal před řadou měsíců ještě v době, kdy pracoval jako náměstek na Obvodním státním zastupitelství pro Prahu 8. Kvůli NBÚ Zachystal musel případy, v nichž jsou mezi důkazy utajované skutečnosti, předat obvodnímu státnímu zástupci pro Prahu 1 Jiřímu Károvi. Ten prověrku má, a patří tak mezi několik státních zástupců, na něž si NBÚ již našel čas. "Není to příjemné, že máme další práci," poznamenala Károva náměstkyně Zdeňka Galková, která je osobou určenou seznamovat se s důvěrnými, tajnými a přísně tajnými materiály. To znamená, že zatím není prověřena, ale má od NBÚ časově omezené pověření, na základě něhož může s utajovanými materiály pracovat. Obvodní státní zastupitelství pro Prahu 1 převzalo mimo jiné kauzu negativních lustračních osvědčení vydaných ministerstvem vnitra a případ vysoce postaveného policisty Ladislava Kadeřábka. Jemu hrozí trestní stíhání za to, že nic neučinil pro rychlé dopadení uprchlého vraha Jiřího Kajínka, i když údajně pět dní po jeho útěku věděl, kde se vězeň skrývá. "Pokud by takových případů výrazně přibylo, tak by nám to komplikovalo práci," uvedla Galková. Poukázala na to, že novela trestního řádu jim na bedra naložila další úkoly. Převzali pravomoci od vyšetřovatelů, například rozhodování o zastavení trestních věcí. Dále musejí řešit prodlužování vazeb, což dříve dělal pouze soud. "Přitom státních zástupců nepřibylo, právě naopak, dva odešli," sdělila náměstkyně. Problémy by podle slov tiskového mluvčího Městského státního zastupitelství v Praze Martina Omelky nastaly ve chvíli, kdy by pro podezření z trestných činů bylo vyšetřováno hned několik příslušníků BIS. Jako utajované jsou totiž v jejich případě vedeny i banální delikty, třeba dopravní nehody.
</TEXT>
<HEADING>
Bureš v NBÚ neuspěl
</HEADING>
<TEXT>
Marná byla snaha ministra spravedlnosti Jaroslava Bureše, který se sešel s vedením NBÚ a pokoušel se bezpečnostní prověřování popohnat. "Dozvěděl se, že kapacity úřadu neumožňují urychlení prověrek," podotkl Omelka. Navíc NBÚ nyní přednostně pracuje na prověřování osob kvůli podzimnímu zasedání NATO. Takže není vyloučeno, že se pracovníci justice dočkají prověrek nejdříve koncem roku. Nyní jim tedy nezbývá než doufat, že kauz s utajovanými skutečnostmi nijak závratně nepřibude.
Marná byla snaha ministra spravedlnosti Jaroslava Bureše, který se sešel s vedením NBÚ a pokoušel se bezpečnostní prověřování popohnat. "Dozvěděl se, že kapacity úřadu neumožňují urychlení prověrek," podotkl Omelka. Navíc NBÚ nyní přednostně pracuje na prověřování osob kvůli podzimnímu zasedání NATO. Takže není vyloučeno, že se pracovníci justice dočkají prověrek nejdříve koncem roku. Nyní jim tedy nezbývá než doufat, že kauz s utajovanými skutečnostmi nijak závratně nepřibude.
</TEXT>
</DOC>
<DOC>
<DOCID>LN-20020507019</DOCID>
<DOCNO>LN-20020507019</DOCNO>
<DATE>05/07/02</DATE>
<TITLE>
Zda rtuť neohrožuje Labe, chtějí Greenpeace zjistit ze vzorků půdy, které včera odebrali v areálu neratovické chemičky.
</TITLE>
<GEOGRAPHY>NERATOVICE</GEOGRAPHY>
<TEXT>
Více než deset vzorků půdy se podařilo odebrat při včerejší akci Greenpeace v okolí objektů zamořených rtutí v chemickém závodě Spolana v Neratovicích na Mělnicku. Vzorky vyhodnotí do měsíce odborná laboratoř. Ekologičtí aktivisté chtějí zjistit, zda jedovatá rtuť pronikla i mimo zamořené objekty a zda není ohrožena řeka Labe. Oznámil to toxický konzultant Greenpeace Miroslav Šuta. Greenpeace nesouhlasí se způsobem sanace objektů, kterou připravuje Fond národního majetku ve spolupráci se Spolanou a ministerstvem životního prostředí. Podle této varianty by byla odebrána jen vrchní část zeminy a zbytek kontaminované půdy bude uzavřen ze tří stran do betonové schránky. Greenpeace se obávají, že rtuť bude časem unikat do podzemních vod a může se dostat až do nedalekého Labe. Skupina zhruba třiceti aktivistů a novinářů se ráno na nafukovacích člunech přeplavila z Mlékojed přes řeku Labe do areálu firmy. Většinu vzorků se aktivistům podařilo odebrat a přepravit na druhou stranu řeky ještě před příjezdem policie. Policisté sice aktivistům zkontrolovali doklady a přinutili je část vzorků vysypat na zem, ale k žádné potyčce nedošlo. Podle Šuty je počet zachráněných vzorků dostatečný k potřebné analýze.
</TEXT>
<HEADING>
Později přibyl transparent
</HEADING>
<TEXT>
Greenpeace potom ještě v jedenáct dopoledne vyvěsili na jednu z administrativních budov ve Spolaně Neratovice obří transparent s nápisem "Spolana - dioxin ve vzduchu - rtuť do Labe". Desítka aktivistů přelezla plot Spolany a osm z nich vyšplhalo po požárním žebříku na střechu pětipatrové budovy. Akci zpovzdálí sledovali policisté i zaměstnanci podniku, ale nikdo proti aktivitě ekologů nezasáhl. Teprve po skončení akce policisté zkontrolovali doklady českých i zahraničních účastníků. V půl dvanácté přijeli hasiči s výškovou plošinou a začali se chystat na odstranění transparentu z budovy. Několik aktivistů mezitím opět proniklo na pozemek firmy, ochranná služba závodu a policisté je pak nenásilně vyvedli z areálu.
Greenpeace potom ještě v jedenáct dopoledne vyvěsili na jednu z administrativních budov ve Spolaně Neratovice obří transparent s nápisem "Spolana - dioxin ve vzduchu - rtuť do Labe". Desítka aktivistů přelezla plot Spolany a osm z nich vyšplhalo po požárním žebříku na střechu pětipatrové budovy. Akci zpovzdálí sledovali policisté i zaměstnanci podniku, ale nikdo proti aktivitě ekologů nezasáhl. Teprve po skončení akce policisté zkontrolovali doklady českých i zahraničních účastníků. V půl dvanácté přijeli hasiči s výškovou plošinou a začali se chystat na odstranění transparentu z budovy. Několik aktivistů mezitím opět proniklo na pozemek firmy, ochranná služba závodu a policisté je pak nenásilně vyvedli z areálu.
</TEXT>
</DOC>
<DOC>
<DOCID>LN-20020507020</DOCID>
<DOCNO>LN-20020507020</DOCNO>
<DATE>05/07/02</DATE>
<TITLE>
Ani vláda ČSSD nedotáhne do úspěšného konce zprovoznění celého Temelína. Zemanův kabinet se bude moci pochlubit maximálně tím, že za jeho vlády uvedla společnost ČEZ do chodu alespoň polovinu elektrárny.
</TITLE>
<TEXT>
ČESKÉ BUDĚJOVICE - Vstoupí ministr průmyslu a obchodu Miroslav Grégr do historie tím, že se mu jako prvnímu polistopadovému politikovi podařilo zprovoznit alespoň část jaderné elektrárny Temelín? Možná ano. Vedení elektrárny totiž plánuje, že první blok uvede do plného zkušebního provozu pouhý týden před červnovými parlamentními volbami. Zprovoznění elektrárny by se tak mohlo stát výrazným volebním trumfem ČSSD. Naopak další neúspěch zkoušek by zařadil sociálnědemokratickou vládu mezi ty polistopadové kabinety, které nedokázaly přes veškeré sliby zajistit dokončení alespoň jedné ze dvou částí elektrárny. "V sobotu jsme zahájili v prvním bloku Temelína závěrečnou sérii takzvaných dynamických zkoušek, které budou trvat tři týdny. Pokud budou testy úspěšné, požádáme o povolení k zahájení plného zkušebního provozu," řekl LN mluvčí elektrárny Milan Nebesář. Vedení Státního úřadu pro jadernou bezpečnost přitom počítá s tím, že si na vyřízení žádosti ČEZ o souhlas se zkušebním provozem ponechá asi týden. Pokud tedy první část Temelína vyhoví závěrečným testům, začne první ze dvou temelínských reaktorů pracovat na stálý stoprocentní výkon pouhých deset dní před volbami, stanovenými na 14. a 15. června.
</TEXT>
<HEADING>
Bude se šturmovat, tvrdí Jihočeské matky
</HEADING>
<TEXT>
Ekologičtí aktivisté se domnívají, že ministr Grégr a vláda ČSSD udělají všechno pro to, aby do voleb zprovoznili Temelín doslova za každou cenu. "Na elektrárně se bude šturmovat jako nikdy předtím," tvrdí Eva Hlasová z ekologického hnutí Jihočeské matky. Předsedkyně SÚJB Dana Drábová však odmítá jakékoliv spekulace o tom, že by byl harmonogram spouštěcích prací načasován tak, aby se zahájení zkušebního provozu mohlo stát předvolebním trumfem ČSSD. "Fakt, že první blok elektrárny má reálnou šanci zahájit zkušební provoz krátce před volbami, je věcí náhody," řekla LN Drábová. Grégr totiž podle ní předpokládal zprovoznění prvního bloku Temelína už před rokem. Ikdyby se však vláda ČSSD jako první z polistopadových kabinetů mohla nakonec pochlubit dokončením alespoň jedné ze dvou částí Temelína, zahájení zkušebního provozu celé elektrárny se opět odsouvá na další volební období. ČEZ předpokládá, že oba bloky začnou pracovat na stálý stoprocentní výkon na podzim, maximálně v závěru letošního roku. Úspěšné dokončení jihočeské jaderné elektrárny, jejíž stavba začala v roce 1986, přitom voličům opakovaně slibovaly už všechny předchozí pravicové vlády.
Ekologičtí aktivisté se domnívají, že ministr Grégr a vláda ČSSD udělají všechno pro to, aby do voleb zprovoznili Temelín doslova za každou cenu. "Na elektrárně se bude šturmovat jako nikdy předtím," tvrdí Eva Hlasová z ekologického hnutí Jihočeské matky. Předsedkyně SÚJB Dana Drábová však odmítá jakékoliv spekulace o tom, že by byl harmonogram spouštěcích prací načasován tak, aby se zahájení zkušebního provozu mohlo stát předvolebním trumfem ČSSD. "Fakt, že první blok elektrárny má reálnou šanci zahájit zkušební provoz krátce před volbami, je věcí náhody," řekla LN Drábová. Grégr totiž podle ní předpokládal zprovoznění prvního bloku Temelína už před rokem. Ikdyby se však vláda ČSSD jako první z polistopadových kabinetů mohla nakonec pochlubit dokončením alespoň jedné ze dvou částí Temelína, zahájení zkušebního provozu celé elektrárny se opět odsouvá na další volební období. ČEZ předpokládá, že oba bloky začnou pracovat na stálý stoprocentní výkon na podzim, maximálně v závěru letošního roku. Úspěšné dokončení jihočeské jaderné elektrárny, jejíž stavba začala v roce 1986, přitom voličům opakovaně slibovaly už všechny předchozí pravicové vlády.
</TEXT>
</DOC>
<DOC>
<DOCID>LN-20020507021</DOCID>
<DOCNO>LN-20020507021</DOCNO>
<DATE>05/07/02</DATE>
<TITLE>
Lékařka před soudem. Z ublížení na zdraví z nedbalosti se včera před okresním soudem v Liberci zpovídala devětačtyřicetiletá lékařka. Podle obžaloby byla odpovědná za to, že sedmdesátiletý pacient dostal při operaci krev jiné skupiny. Pochybení zavinilo jeho smrt. "Doktorce hrozí šest měsíců až pět let vězení," uvedl předseda senátu František Jahůdka.
</TITLE>
<TEXT>
Sebevražda zastavila metro. Sebevražda starší ženy včera téměř na hodinu zastavila provoz metra na trase C. Žena vnikla na stanici Roztyly ve směru do centra do kolejiště, lehla si, hlavu položila na koleje a očekávala příjezd vlaku. "Střet s vlakovou soupravou nepřežila," řekl Jan Holub z pražské policejní správy. Vyšetřování podle něj nasvědčuje, že šlo skutečně o sebevraždu. Ženinu totožnost se podle Holuba dosud nepodařilo zjistit, policie po ní stále pátrá. Žena vnikla do kolejiště ráno v 8.30. Provoz byl obnoven necelou hodinu poté.
Územní rozhodnutí pro halu Sazky. Výstavba víceúčelové haly Sazka, kde se má v roce 2004 uskutečnit mistrovství světa v ledním hokeji, se opět o krok přiblížila. Pražský magistrát totiž vydal územní rozhodnutí pro víceúčelový areál Zelený ostrov v Praze 9, jehož součástí hala je. "Pokud se nikdo neodvolá, nabude právní moci zhruba za měsíc," řekla včera Radmila Lhotáková z odboru územního rozhodování. Na parcele nyní dělníci likvidují současné stavby. Ředitel společnosti Sazka Aleš Hušák již dříve oznámil, že základní kámen haly by měl být položen v červnu. V pátek vydané rozhodnutí bude vyvěšeno zhruba do 20. května na úředních deskách. Odvolání je možné podat ještě dalších 15 dnů. Jestliže se tak stane, schvalování stavby by se zdrželo řádově o měsíce.
</TEXT>
</DOC>
<DOC>
<DOCID>LN-20020507022</DOCID>
<DOCNO>LN-20020507022</DOCNO>
<DATE>05/07/02</DATE>
<TEXT>
Výbor dobré vůle včera udělil Cenu Olgy Havlové zdravotně postiženému Jiřímu Šedému (na horním snímku vpravo). Nadace každoročně oceňuje práci člověka, který navzdory svému postižení pomáhá handicapovaným lidem. Slavnostnímu předání ceny byl přítomen i prezident Václav Havel. Na dolním snímku přebírají cenu rodiče Jiřího Šedého.
</TEXT>
</DOC>
<DOC>
<DOCID>LN-20020507023</DOCID>
<DOCNO>LN-20020507023</DOCNO>
<DATE>05/07/02</DATE>
<GEOGRAPHY>PRAHA</GEOGRAPHY>
<TEXT>
Pracovníci Inspekce ministra vnitra včera ve valdické věznici přes tři hodiny vyslýchali dvojnásobného vraha Jiřího Kajínka. Výslech se týkal aféry náměstka ředitele kriminálního úřadu Ladislava Kadeřábka. Ten údajně zatajil místo Kajínkova úkrytu, ačkoli prý o něm věděl pět dní po jeho útěku z vězení od spoluvězně Martina Vlasáka. Kajínkův právní zástupce Jaroslav Janeček uvedl, že se ukazují souvislosti mezi dvojnásobnou vraždou v roce 1993, za kterou byl Kajínek odsouzen, a selháním policie po jeho útěku v roce 2000. Obsah výslechu nechtěl upřesnit s tím, že spis podléhá utajení. Jeho odtajnění již Inspekce ministra vnitra navrhla. Martin Omelka z městského státního zastupitelství sdělil, že obvodní státní zástupce Prahy 1 Jiří Kára hodlá iniciovat jednání o odtajnění spisu.
</TEXT>
</DOC>
<DOC>
<DOCID>LN-20020507024</DOCID>
<DOCNO>LN-20020507024</DOCNO>
<DATE>05/07/02</DATE>
<GEOGRAPHY>PRAHA</GEOGRAPHY>
<TEXT>
Dvaadvacetiletý zaměstnanec Všeobecné fakultní nemocnice v Praze 2 se policii přiznal, že od března založil tři požáry na interní klinice. Žhář, kterému hrozí až osm let vězení, se v minulosti léčil v psychiatrické léčebně. Policisté a hasiči na kliniku vyjeli naposledy v neděli ráno k požáru skříně s tlakovými vzduchovými a kyslíkovými láhvemi. Oheň byl naštěstí zlikvidován. Od počátku bylo podle policejní mluvčí Evy Brožové jasné, že jde o úmyslně založený požár. První požár založil mladík 20. března v noci; oheň tehdy nezpůsobil žádnou škodu. V noci 19. dubna zapálil na klinice výtah. Škodu odborníci vyčíslili na 600 tisíc korun. V posledním případě nebyla škoda podle Brožové stanovena. V době nedělního požáru byli v jeho blízkosti jen dva lidé, jeden z nich se posléze přiznal.
</TEXT>
</DOC>
<DOC>
<DOCID>LN-20020507025</DOCID>
<DOCNO>LN-20020507025</DOCNO>
<DATE>05/07/02</DATE>
<TEXT>
HRADEC KRÁLOVÉ - Předseda královéhradecké krajské organizace ČSSD Miloslav Mrština se stal koncem března členem představenstva státní společnosti Čepro. Do vedení této firmy byl jmenován se souhlasem ministra financí Jiřího Rusnoka. Jemu Mrština loni na podzim pomohl k obsazení postu lídra kandidátky ČSSD pro sněmovní volby v Královéhradeckém kraji. Rusnok v rozhovoru pro Českou televizi uvedl, že Mrština získal funkci v Čepru především jako ekonomický odborník a jeho post krajské volební jedničky s dosazením Mrštiny do Čepra nesouvisí. Jediným majitelem Čepra je Fond národního majetku, v němž předsedou prezídia je právě ministr financí Rusnok.
</TEXT>
</DOC>
<DOC>
<DOCID>LN-20020507026</DOCID>
<DOCNO>LN-20020507026</DOCNO>
<DATE>05/07/02</DATE>
<GEOGRAPHY>PRAHA</GEOGRAPHY>
<TEXT>
Generální ředitel TV Nova Vladimír Železný včera přišel s řešením, jak snížit miliardovou částku, kterou firma CME požaduje v arbitrážním řízení. CME je bývalý investor TV Nova a s Českou republikou se soudí kvůli odchodu Železného. Podle ní jí odstřižením od zisků plynoucích z Novy vznikla škoda přes půl milionu dolarů, tedy přes 20 miliard korun. Této sumy se u ČR domáhá kvůli údajnému porušení smlouvy o vzájemné ochraně investic. Železného plán je komplikovaný. Společnost CET 21, která drží licenci na vysílání Novy, před dvěma týdny odvolala jednatele ČNTS, někdejší servisní firmy Novy, a místo nich dosadila své. To jim podle Železného umožňuje za ČNTS právně jednat. CET 21 nyní zpochybňuje navýšení základního jmění v ČNTS v roce 1994. "Jedná se o známou kauzu takzvané krabice od bot. Do základního jmění byly vloženy movité věci, které v majetku ČNTS už byly. Dále služby, které nijak nesouvisely s jejími aktivitami a také věci, které nemohly být vkladem," citoval Železný názor svých právníků. Tím je podle něj zpochybněna základní investice, kterou jeho někdejší partneři z CME do TV Nova vložili. Jak míní Železný, právě to by mohlo mít vliv na rozhodování mezinárodního arbitrážního soudu o výši odškodnění firmě CME. Železný doufá, že CME valnou hromadu, na níž CET 21 odvolala jejich jednatele a nahradila je svými, zpochybní u soudu. "To bude základ pro otevření ,krabice od bot'. Chceme vynutit soudní přezkoumání navýšení základního jmění ČNTS," řekl Železný. "Pokud soud uzná, že nebylo řádně navýšeno, náhrady škody klesnou na velmi, velmi mizivou částku," sliboval Železný na včerejší tiskové konferenci. Protistrana Železného plány zpochybnila. Podle mluvčího CME Michala Donatha je nemožné, aby jakékoliv dokumenty nyní ovlivnily rozhodování arbitrů. "Arbitráž byla jednou provždy uzavřena a teď se jedná jen o výši škody."
</TEXT>
</DOC>
<DOC>
<DOCID>LN-20020507027</DOCID>
<DOCNO>LN-20020507027</DOCNO>
<DATE>05/07/02</DATE>
<TITLE>
Francouzský liberál Jean-Pierre Raffarin nahradil poraženého socialistu Lionela Jospina
</TITLE>
<TEXT>
Zajistit vítězství francouzské pravice v červnových parlamentních volbách je hlavním úkolem prozatímní vlády.
PAŘÍŽ - Znovu zvolený francouzský prezident Jacques Chirac se po nedělních oslavách volebního vítězství nad nacionalistickým populistou Jean-Mariem Le Penem včera vrhl do příprav nového politického klání. Nadcházející červnové parlamentní volby jsou pro něj totiž klíčem k tomu, aby mohl vést zemi bez nutnosti uzavírat kompromisy s levicovou vládou, jako tomu bylo dosud. Jen čtvrthodinku po bleskovém přijetí demise premiéra Lionela Jospina, poraženého prezidentského kandidáta Socialistické strany, Chirac přijal v Elysejském paláci dosud málo známého Jean-Pierra Raffarina. Po hodinovém rozhovoru bylo rozhodnuto: prochirakovský místopředseda Liberální demokracie (DL) bude stát nejméně po šest týdnů, které zbývají do voleb, v čele prozatímní francouzské vlády. Francouzská média přijala Chirakovo rozhodnutí s uspokojením. Raffarinova "provinční" osobnost splňuje předpoklady pro sjednocení pravice i větší části francouzské společnosti lépe než favorizovaný kandidát Chirakova Sdružení pro republiku (RPR) Nicolas Sarkozy, starosta známé elegantní pařížské čtvrti. Podle francouzských komentátorů se Chirac rozhodl pro svůj krok především pod vlivem až nečekané převahy nad ultrapravicovým Le Penem, kterou mu při nedělních volbách zajistily i hlasy levicových voličů. Udržet tento politický moment má důraz na "nový styl vlády" hlásaný právě Raffarinem. "Musíme se rozejít se starým způsobem vlády, který byl často arogantní a vždy vzdálený lidem," řekl Raffarin po nečekaném postupu Le Pena do druhého kola prezidentských voleb před dvěma týdny. Již od ledna navíc prosazoval omezení kompetencí vlády ve prospěch regionální správy, větší otevřenost k přistěhovalcům a "sociální dialog".
</TEXT>
<HEADING>
Le Pen stále hrozí
</HEADING>
<TEXT>
Prozatímní vláda má mít jen omezený počet členů. Její složení bude symbolizovat úsilí politiků ze tří hlavních pravicových seskupení, chirakovců z RPR, DL a Svazu pro francouzskou demokracii překonat rivalitu. Stmelit řady vznikající jednotné strany má i velkorysost RPR při sestavování společné volební kandidátky - přeběhlíci z menších stran na nich získají přes třetinu míst. Zatímco světoví státníci přijímali Le Penův propad nedělní s uspokojením jako důkaz "síly demokracie", hrozí analytici novým štěpením při červnových volbách. Sami socialisté o nich mluví jako o "třetím kole" prezidentských voleb a doufají v odvetu. Ve skutečnosti ale může být neformálním vítězem parlamentních voleb Le Pen. Pokud se Raffarinovu týmu nepodaří přesvědčit voliče, že skončilo období, kdy stát řídily uzavřené kluby prominentních politiků, mohou populistická hesla opět zabrat. Le Penovi lidé by se pak mohli stát v parlamentu "jazýčkem na vahách", který rozhodne, zda se do vládního paláce vrátí levice.
Prozatímní vláda má mít jen omezený počet členů. Její složení bude symbolizovat úsilí politiků ze tří hlavních pravicových seskupení, chirakovců z RPR, DL a Svazu pro francouzskou demokracii překonat rivalitu. Stmelit řady vznikající jednotné strany má i velkorysost RPR při sestavování společné volební kandidátky - přeběhlíci z menších stran na nich získají přes třetinu míst. Zatímco světoví státníci přijímali Le Penův propad nedělní s uspokojením jako důkaz "síly demokracie", hrozí analytici novým štěpením při červnových volbách. Sami socialisté o nich mluví jako o "třetím kole" prezidentských voleb a doufají v odvetu. Ve skutečnosti ale může být neformálním vítězem parlamentních voleb Le Pen. Pokud se Raffarinovu týmu nepodaří přesvědčit voliče, že skončilo období, kdy stát řídily uzavřené kluby prominentních politiků, mohou populistická hesla opět zabrat. Le Penovi lidé by se pak mohli stát v parlamentu "jazýčkem na vahách", který rozhodne, zda se do vládního paláce vrátí levice.
</TEXT>
</DOC>
<DOC>
<DOCID>LN-20020507028</DOCID>
<DOCNO>LN-20020507028</DOCNO>
<DATE>05/07/02</DATE>
<TEXT>
Kvadraturu kruhu musí podle komentátorky pravicového listu Le Figaro provést nový francouzský premiér. Měl by jednat velmi rychle, aniž by ignoroval slib oživit dialog se společností. Jean-Pierre Raffarin má být, alespoň podle prezidenta Jacquesa Chiraka, mužem, jenž tomuto úkolu dostojí. 53letý politik z provinčního města Poitiers se vyšvihl do popředí politické scény zatím jen jednou a nakrátko, když dva roky zastával post ministra pro drobné podnikání. Znalci Raffarina charakterizují jako pragmatika. Ne náhodou patří k nemnohým francouzským politikům, kteří si sami vydělávali v podnikatelské sféře, než přešli na "plný úvazek" do politiky. I tam získával zkušenosti nejprve na regionální úrovni - na rozdíl od pařížských lvů salonů tak zná problémy řadových voličů. Své poznatky shrnul v knize o potřebě "nového způsobu vlády", kterou vydal počátkem ledna. "Občanská společnost někdy přinesla odpovědi, které nebyl stát schopen poskytnout," je přesvědčen Raffarin. Vystupuje jako obhájce zájmu středních podnikatelů, řemeslníků a živnostníků. Jedním z hlavních bodů jeho programu je nutnost decentralizace a odbyrokratizování státní správy. Na pozadí nacionalistické demagogie, která získala i část voličů podporujících při prezidentských volbách JeanMarieho Le Pena, Raffarin zdůrazňuje tradiční multikulturní charakter Francie. Je přesvědčen, že její další rozvoj závisí i na tom, jak se dokáže stát zajímavou a přitažlivou i pro přistěhovalce ze zahraničí.
</TEXT>
</DOC>
<DOC>
<DOCID>LN-20020507029</DOCID>
<DOCNO>LN-20020507029</DOCNO>
<DATE>05/07/02</DATE>
<TITLE>
Izrael chce ukončit obléhání betlémské baziliky po převezení 40 Palestinců do Itálie nebo pásma Gazy
</TITLE>
<TEXT>
Miliony eur, které Evropská unie poskytla palestinské samosprávě, sloužily podle Izraelců k přípravě teroristických útoků.
JERUZALÉM - Dohoda o ukončení více než měsíčního obléhání betlémské baziliky Zrození Páně, kde se před izraelskými vojáky skrývá přes sto Palestinců, se včera přiblížila. Okolo čtyřiceti Palestinců, jejichž vydáním Izrael podmiňuje ukončení vojenského obklíčení svatostánku, bude z chrámu deportováno do Itálie nebo do pásma Gazy. Jediný sporný bod, který do včerejšího večera bránil uzavření dohody o ukončení obléhání baziliky, se týkal otázky deportace Palestinců: kdo z nich bude převezen do Itálie, kdo do pásma Gazy. Podle zdrojů americké televize CNN požadoval židovský stát, aby bylo na Apeninský poloostrov převezeno nejméně třináct z nich. Palestinský vůdce Jásir Arafat ale údajně přistoupil na deportaci do Itálie pouze u šesti Palestinců. Do věznice v Gaze, která bude pod americkou a britskou ostrahou, by mělo putovat okolo třiceti domnělých palestinských teroristů. Zde mají stanout před palestinským soudem. Sama Itálie, kterou jako cíl deportace Palestinců zřejmě navrhli vatikánští vyslanci, o přijmutí skupiny z betlémského chrámu do včerejšího večera oficiálně požádána nebyla. Podle informací amerického listu The Washington Post má být Apeninský poloostrov pouze "dočasnou zastávkou" Palestinců, odkud později zamíří do zatím nejmenované třetí země. Dohoda o ukončení obléhání baziliky bude představovat ústupek jak pro izraelskou stranu, tak i pro Palestince. Židovský stát totiž ustoupil ze svého původního požadavku, aby Palestinci podezřelí z terorismu stanuli před izraelským soudem. Palestinská strana zase přestala trvat na tom, že nikdo z lidí v bazilice nesmí skončit v exilu.
</TEXT>
<HEADING>
EU žádá důkazy
</HEADING>
<TEXT>
O způsobu řešení konfliktu na Blízkém východu začal včera ve Spojených státech jednat izraelský premiér Ariel Šaron. Na večer byla naplánována jeho schůzka s americkým ministrem obrany Donaldem Rumsfeldem. Dnes se má setkat s prezidentem Georgem W. Bushem. K němu má Šaron přijít vyzbrojen stostránkovým spisem, který údajně obsahuje důkazy o Arafatově přímé podpoře terorismu. Podle izraelského listu The Jerusalem Post obsahuje dokument také informace, že palestinská samospráva používala miliony eur poskytovaných Evropskou unií na financování teroristických akcí proti Izraeli. Peníze od EU, které podle spisu pokrývají asi deset procent celkového rozpočtu palestinské samosprávy, dostávali údajně především radikálové ze dvou ozbrojených křídel Arafatova hnutí Fatah - Brigád mučedníků od Al Aksá a Tanzímu. Palestinská samospráva dostává od Evropské unie od podzimu roku 2000 měsíčně asi deset milionů eur. Peníze jsou určeny především pro rozvoj palestinského školství, zdravotnictví a na podporu místní ekonomiky. Mluvčí Evropské komise Gunnar Wiegland včera prohlásil, že Brusel vše "prověří ihned poté, co Izrael předloží dané dokumenty."
O způsobu řešení konfliktu na Blízkém východu začal včera ve Spojených státech jednat izraelský premiér Ariel Šaron. Na večer byla naplánována jeho schůzka s americkým ministrem obrany Donaldem Rumsfeldem. Dnes se má setkat s prezidentem Georgem W. Bushem. K němu má Šaron přijít vyzbrojen stostránkovým spisem, který údajně obsahuje důkazy o Arafatově přímé podpoře terorismu. Podle izraelského listu The Jerusalem Post obsahuje dokument také informace, že palestinská samospráva používala miliony eur poskytovaných Evropskou unií na financování teroristických akcí proti Izraeli. Peníze od EU, které podle spisu pokrývají asi deset procent celkového rozpočtu palestinské samosprávy, dostávali údajně především radikálové ze dvou ozbrojených křídel Arafatova hnutí Fatah - Brigád mučedníků od Al Aksá a Tanzímu. Palestinská samospráva dostává od Evropské unie od podzimu roku 2000 měsíčně asi deset milionů eur. Peníze jsou určeny především pro rozvoj palestinského školství, zdravotnictví a na podporu místní ekonomiky. Mluvčí Evropské komise Gunnar Wiegland včera prohlásil, že Brusel vše "prověří ihned poté, co Izrael předloží dané dokumenty."
</TEXT>
</DOC>
<DOC>
<DOCID>LN-20020507030</DOCID>
<DOCNO>LN-20020507030</DOCNO>
<DATE>05/07/02</DATE>
<TITLE>
KLAGENFURT - Novou cestu do Iráku podnikl o víkendu bývalý šéf rakouské krajně pravicové strany Svobodných (FPÖ) a korutanský zemský hejtman Jörg Haider. Z návštěvy Bagdádu se vrátil včera časně ráno. Cestu, která byla Haiderovou soukromou akcí, podle hejtmanova mluvčího Karlheinze Petritze organizovala společnost rakouskoiráckého přátelství. Na "humanitární misi" Haidera údajně doprovázela "početná delegace členů společnosti".
</TITLE>
<HEADING>
Rakušané léčí irácké děti
</HEADING>
<TEXT>
Kontroverzní rakouský politik v Iráku podle svého mluvčího "pokračoval ve své humanitární činnosti" a navštívil několik nemocnic. Do Klagenfurtu pak z Bagdádu přivezl dvě irácké děti trpící rakovinou. V nejbližších týdnech bude do Rakouska převezeno dalších 15 iráckých dětí na léčení, dodal mluvčí, podle něhož jde v tomto případě o iniciativu ministra zdravotnictví Herberta Haupta (FPÖ). Haider vzbudil značnou mezinárodní pozornost a četné protesty doma i za hranicemi již v únoru, kdy v Bagdádu navštívil iráckého diktátora Saddáma Husajna. Tentokrát měl údajně v neděli "delší rozhovor" s iráckým ministrem zahraničí Nádžím Sabrím, který se právě vrátil z New Yorku, kde jednal se zástupci OSN o obnovení činnosti zahraničních vojenských inspektorů v Iráku. Haider v únoru v Bagdádu podle informací místního tisku tlumočil Husajnovi "solidaritu" rakouského lidu a požadoval zrušení mezinárodních sankcí a vnějších hrozeb proti Iráku. Washington tehdy označil Haiderovu cestu za "nevhodnou".
Kontroverzní rakouský politik v Iráku podle svého mluvčího "pokračoval ve své humanitární činnosti" a navštívil několik nemocnic. Do Klagenfurtu pak z Bagdádu přivezl dvě irácké děti trpící rakovinou. V nejbližších týdnech bude do Rakouska převezeno dalších 15 iráckých dětí na léčení, dodal mluvčí, podle něhož jde v tomto případě o iniciativu ministra zdravotnictví Herberta Haupta (FPÖ). Haider vzbudil značnou mezinárodní pozornost a četné protesty doma i za hranicemi již v únoru, kdy v Bagdádu navštívil iráckého diktátora Saddáma Husajna. Tentokrát měl údajně v neděli "delší rozhovor" s iráckým ministrem zahraničí Nádžím Sabrím, který se právě vrátil z New Yorku, kde jednal se zástupci OSN o obnovení činnosti zahraničních vojenských inspektorů v Iráku. Haider v únoru v Bagdádu podle informací místního tisku tlumočil Husajnovi "solidaritu" rakouského lidu a požadoval zrušení mezinárodních sankcí a vnějších hrozeb proti Iráku. Washington tehdy označil Haiderovu cestu za "nevhodnou".
</TEXT>
</DOC>
<DOC>
<DOCID>LN-20020507031</DOCID>
<DOCNO>LN-20020507031</DOCNO>
<DATE>05/07/02</DATE>
<GEOGRAPHY>HAAG</GEOGRAPHY>
<TEXT>
Jugoslávský exprezident Slobodan Milošević včera podrobil křížovému výslechu před tribunálem v Haagu současného prezidenta Kosova Ibrahima Rugovu. Ten byl od konce osmdesátých let vůdcem kosovského hnutí za sebeurčení. Výslech se zvrhl ve vzájemné obviňování obou politiků ze lží. Rugova kategoricky popřel, že by v Kosovu docházelo ke genocidě Srbů, jak to tvrdil bývalý jugoslávský prezident. Milošević, který čelí obvinění z válečných zločinů, také tvrdil, že Rugovu zachránil, když ho v květnu 1999 chtěla gerilová Kosovská osvobozenecká armáda (UăK) zavraždit. To Rugova kategoricky odmítl.
</TEXT>
</DOC>
<DOC>
<DOCID>LN-20020507032</DOCID>
<DOCNO>LN-20020507032</DOCNO>
<DATE>05/07/02</DATE>
<GEOGRAPHY>WASHINGTON</GEOGRAPHY>
<TEXT>
Americká vláda prezidenta George W. Bushe se domnívá, že Kuba vyvíjí biologické zbraně a zřejmě je pomáhá získat i dalším režimům nepřátelským vůči Spojeným státům. Prohlásil to včera náměstek amerického ministra zahraničí John Bolton. Bolton nejmenoval státy, kterým údajně Kuba pomáhá. Zmínil nicméně, že kubánský prezident Fidel Castro loni navštívil Irák, Sýrii a Libyi, které stejně jako Kuba patří na americký seznam zemí podporujících terorismus. Náměstek zároveň vyzval kubánskou vládu, aby biologické zbraně nešířila a dostála tak mezinárodním úmluvám.
</TEXT>
</DOC>
<DOC>
<DOCID>LN-20020507033</DOCID>
<DOCNO>LN-20020507033</DOCNO>
<DATE>05/07/02</DATE>
<GEOGRAPHY>WASHINGTON</GEOGRAPHY>
<TEXT>
Vůdce teroristické sítě Al Kajda Usáma bin Ládin se spolu s jedním ze svých nejbližších spolupracovníků Ajmánem Zavahrím skrývá v Pákistánu. Napsal to včera americký týdeník Newsweek s odvoláním na velitele vojenské rozvědky ve východoafghánském městě Chóstu Hazrata Uddina. Podle něj si bin Ládin zastřihl vous a vypadá při dobrém zdraví. Američtí činitelé nicméně jsou k informacím afghánské rozvědky skeptičtí.
</TEXT>
</DOC>
<DOC>
<DOCID>LN-20020507034</DOCID>
<DOCNO>LN-20020507034</DOCNO>
<DATE>05/07/02</DATE>
<TITLE>
Vojenská junta ukončila rok a půl trvající domácí vězení vůdkyně barmské opozice
</TITLE>
<TEXT>
Ekonomické potíže a snaha přivábit pomoc ze zahraničí jsou zřejmě za vstřícným krokem barmské vojenské vlády.
RANGÚN - "Můžu jít, kam chci," prohlásila včera vůdkyně barmské opozice Aun Schan Su Ťij. Zdánlivě banální věta, která z jejích úst zazněla, má v tomto případě velký význam. Celosvětově známá bojovnice za demokracii a nositelka Nobelovy ceny za mír totiž mohla svůj dům opustit poprvé od září 2000. Barmská junta ji tehdy uvrhla do domácího vězení poté, co se "ilegálně" - tedy bez patřičného povolení - pokusila vlakem vydat do města Mandalay. Junta sice o měsíc později zahájila se Su Ťij tajné rozhovory, teprve tlak zmocněnce OSN Razaliho Ismaila ale přinesl její propuštění na svobodu. Ismail už po své dubnové návštěvě Barmy, která byla sedmou v řadě, oznámil, že se "chystá něco velkého". Dalším náznakem toho, že domácí vězení se chýlí ke konci, bylo prý i nezvykle ochotné vydávání víz zahraničním novinářům. Su Ťij poté, co po 19 měsících opustila svůj dům v Rangúnu, zamířila do sídla své Národní ligy pro demokracii (NLD), kde ji přivítaly stovky příznivců. Barmská junta její propuštění označila za "začátek nové stránky myanmarského lidu", s odvoláním na oficiální název země Myanmar (v originále "Myanma"). Su Ťij ale dala najevo, že její propuštění nestačí: "Doufáme, že z úsvitu se velmi brzy stane skutečné ráno," prohlásila s tím, že její boj za nastolení demokracie bude pokračovat. Kromě ní nadále za mřížemi zůstávají stovky členů NLD a dalších politických vězňů.
</TEXT>
<HEADING>
Druhé domácí vězení
</HEADING>
<TEXT>
Su Ťij, která je dcerou bojovníka za nezávislost generála Aun Schana, se po letech strávených v zahraničí vrátila do své země v roce 1988. I když přijela kvůli své nemocné matce, zapojila se do víru prodemokratických protestů a následně byla uvržena do prvního domácího vězení. Z něj vyšla v roce 1995, ani potom si ale neužívala úplné svobody pohybu. Není zcela jasné, jaké pohnutky nyní barmskou juntu k propuštění její úhlavní nepřítelkyně na svobodu vedly. Optimisté hovoří o možném opatrném uvolňování režimu, pragmatici poukazují na snahu vojenských vládců zalíbit se světu a přivábit finanční pomoc ze zahraničí. Podle týdeníku The Economist přesahuje roční inflace v Barmě 50 procent, devizové rezervy se ztenčily na 250 milionů dolarů, což zhruba představuje dovoz za období šesti týdnů, nemluvě o kursu barmského kyatu, který se navzdory úřednímu poměru 1: 6,9 na černém trhu propadl pod tisíc za dolar.
</TEXT>
<HEADING>
Životní boj Su Ťij
</HEADING>
<TEXT>
* 1945 - narozena v Rangúnu * 1960 - odjíždí z Barmy * 1988 - vrací se do země * 1989 - uvržena do domácího vězení * 1991 - získává Nobelovu cenu za mír (návrh předložil Václav Havel) * 1995 - propuštěna na svobodu, její pohyb je dál omezován * 1999 - umírá její manžel Michael Aris, barmské úřady mu předtím odpírají vjezd do země * 2000 - opět v domácím vězení * 2002 - propuštěna na svobodu
* 1945 - narozena v Rangúnu * 1960 - odjíždí z Barmy * 1988 - vrací se do země * 1989 - uvržena do domácího vězení * 1991 - získává Nobelovu cenu za mír (návrh předložil Václav Havel) * 1995 - propuštěna na svobodu, její pohyb je dál omezován * 1999 - umírá její manžel Michael Aris, barmské úřady mu předtím odpírají vjezd do země * 2000 - opět v domácím vězení * 2002 - propuštěna na svobodu
</TEXT>
</DOC>
<DOC>
<DOCID>LN-20020507035</DOCID>
<DOCNO>LN-20020507035</DOCNO>
<DATE>05/07/02</DATE>
<TITLE>
Dva mrtví a čtyři zranění. Taková je bilance řádění nejnovější vlny tornád ve Spojených státech.
</TITLE>
<GEOGRAPHY>WASHINGTON</GEOGRAPHY>
<TEXT>
Po pouhém týdnu ve Spojených státech opět řádila tornáda. Tentokrát postihla nejvíce Texas na jihu země. Jen v neděli bylo v tomto státě zaznamenáno šest tornád. Většinou se vyhnula hustěji obydleným oblastem, ale nejsilnější z nich zasáhlo městečko Happy na severu Texasu. Zde po sobě tornádo zanechalo dva mrtvé a čtyři zraněné. Zničeno bylo také na dvacet domů. Oběťmi tornáda se stali manželé, kteří žili v obytném karavanu. Mezi zraněnými byl i jejich syn. Podle svědků bylo tornádo zhruba půldruhého kilometru široké. Texaské úřady varovaly obyvatele městečka zhruba 15 minut předtím, než živel udeřil. Nebýt toho, ztráty na životech a počet zraněných by byly zřejmě ještě vyšší. Minulý týden zasáhlo několik silných tornád jihovýchod USA. Zde usmrtila pět osob a zranila desítky dalších. Další mrtvé si vyžádaly záplavy a sesuvy půdy. Stovky záchranářů prohledávaly včera již třetí den za sebou rozsáhlé oblasti postižené záplavami v Západní Virginii ve snaze najít pohřešované osoby. Při povodních v centrální části Apalačských hor zahynulo nejméně šest lidí. Dlouhodobé deště způsobily rozlití řek i potoků a sesuvy půdy v takovém rozsahu, který podle místních zdrojů nemá v tomto státě USA pamětníka. Vážně poškozeno nebo zničeno bylo více než 500 domů. Stovky lidí zůstaly bez přístřeší, na 7000 lidí nemá přístup k pitné vodě a na mnoha silnicích byla přerušena doprava. Americký prezident George W. Bush vyhlásil tuto oblast za dějiště přírodní katastrofy. Částečně postiženy byly také sousední státy Virginie a Kentucky.
WASHINGTON - Po pouhém týdnu ve Spojených státech opět řádila tornáda. Tentokrát postihla nejvíce Texas na jihu země. Jen v neděli bylo v tomto státě zaznamenáno šest tornád. Většinou se vyhnula hustěji obydleným oblastem, ale nejsilnější z nich zasáhlo městečko Happy na severu Texasu. Zde po sobě tornádo zanechalo dva mrtvé a čtyři zraněné. Zničeno bylo také na dvacet domů. Oběťmi tornáda se stali manželé, kteří žili v obytném karavanu. Mezi zraněnými byl i jejich syn. Podle svědků bylo tornádo zhruba půldruhého kilometru široké. Texaské úřady varovaly obyvatele městečka zhruba 15 minut předtím, než živel udeřil. Nebýt toho, ztráty na životech a počet zraněných by byly zřejmě ještě vyšší. Minulý týden zasáhlo několik silných tornád jihovýchod USA. Zde usmrtila pět osob a zranila desítky dalších. Další mrtvé si vyžádaly záplavy a sesuvy půdy. Stovky záchranářů prohledávaly včera již třetí den za sebou rozsáhlé oblasti postižené záplavami v Západní Virginii ve snaze najít pohřešované osoby. Při povodních v centrální části Apalačských hor zahynulo nejméně šest lidí. Dlouhodobé deště způsobily rozlití řek i potoků a sesuvy půdy v takovém rozsahu, který podle místních zdrojů nemá v tomto státě USA pamětníka. Vážně poškozeno nebo zničeno bylo více než 500 domů. Stovky lidí zůstaly bez přístřeší, na 7000 lidí nemá přístup k pitné vodě a na mnoha silnicích byla přerušena doprava. Americký prezident George W. Bush vyhlásil tuto oblast za dějiště přírodní katastrofy. Částečně postiženy byly také sousední státy Virginie a Kentucky.
</TEXT>
</DOC>
<DOC>
<DOCID>LN-20020507036</DOCID>
<DOCNO>LN-20020507036</DOCNO>
<DATE>05/07/02</DATE>
<TITLE>
Chirac v prezidentských volbách ve Francii zvítězil, ale ještě nemá vyhráno
</TITLE>
<TEXT>
Demokratická Francie si zhluboka vydechla. Výsledky finále prezidentských voleb prokázaly, že myšlenky pravicového extremismu nenašly ve většině společnosti odezvu. Staronový prezident Jacques Chirac, který rozdrtil Jean-Marieho Le Pena s 82 procenty hlasů, však přesto nemá příliš silný mandát. Jeho přesvědčivé vítězství lze chápat spíše jako celonárodní referendum proti ultrapravicové Národní frontě než jako nadšenou podporu jeho programu či výraz nebývalé obliby jeho osobnosti. Koneckonců v prvním kole prezidentských voleb získal Chirac pouhých 19,8 procenta hlasů - méně než kterýkoli úřadující prezident před ním. Po kolektivním "uf", které provázelo Le Penův odchod ze scény, se teď Francouzi začínají ptát: Jak dál?
</TEXT>
<HEADING>
Parlamentní volby: na konzervativní vlně?
</HEADING>
<TEXT>
Pozornost všech se obrací k parlamentním volbám, které mají proběhnout v první polovině června. Teprve jejich výsledek ukáže pravé rozložení politických sil. Získá-li pravice parlamentní většinu, upevní se Chirakova pozice a Francie se přiřadí ke konzervativnímu politickému trendu, který po levicových 90. letech zachvacuje Evropskou unii. Podle bleskového průzkumu mezi voliči opouštějícími volební místnosti by mohla pravice získat mírnou většinu. Francouzští političtí komentátoři ovšem varují před uspěchanými závěry. Během nadcházejícího měsíce může dojít k mnoha změnám. Po debaklu socialistického kandidáta Lionela Jospina, který včera opustil post premiéra, by se mohlo zdát, že je francouzská levice v troskách. Ostatně nikdo neočekával, že by úspěšného premiéra mohl v prvním kole prezidentských voleb předhonit pravicový extremista. Je ale docela možné, že neúspěch v prezidentských volbách rozdrobenou levici sjednotí a dodá jí potřebnou energii. Jospin neuspěl především proto, že na vkus mnoha voličů nehájil dostatečně levicové ideály a ve své umírněnosti se stal takřka nerozeznatelným od politického středu. Také komunisté, kteří zde odjakživa reprezentovali populární levicovou alternativu, utrpěli v prezidentských volbách takřka smrtelnou porážku, neboť je příliš zkompromitovala účast v Jospinově vládě. Nespokojenost voličů se standardní levicí se promítla do relativního úspěchu tří ultralevicových trockistických kandidátů, kteří dohromady získali přes 12 procent hlasů. Dá se tedy očekávat, že socialisté i komunisté před parlamentními volbami přiostří a posunou se zpět nalevo. Návrat k sociální politice by mohl znovu přitáhnout a sjednotit zklamané levicové voliče, kteří po šoku z prezidentských voleb budou zřejmě chtít napravit ztracené šance.
</TEXT>
<HEADING>
Dělení moci a ztráta iluzí
</HEADING>
<TEXT>
Co se týče šancí Le Penovy Národní fronty na parlamentní křesla, ty si zatím nikdo netroufá odhadnout. Tato ultrapravicová strana stojí a padá se svým předsedou a zakladatelem. V minulosti získal Le Pen jako osoba vždy větší podporu v prezidentských volbách než jeho strana ve volbách parlamentních. Průběh letošních prezidentských voleb však Národní frontu velmi zviditelnil, takže i přes Le Penovu porážku v druhém kole strana zaznamenala politický úspěch. Kromě toho přetrvávají ve francouzské společnosti obavy z nárůstu kriminality, se kterou Le Pen slibuje - jak jinak než radikálně - zatočit. Potírání kriminality označil za nejdůležitější úkol ve své děkovací řeči i prezident Chirac. Také on už pochopitelně myslí na parlamentní volby. Zatím však není jasné, jakou taktiku pravice zvolí. Výběr nového premiéra, jímž se včera stal umírněný centrista Jean-Pierre Raffarin, signalizuje její vůli držet se blízko politického středu. Jde však o prozatímní vládu s velmi omezenými pravomocemi, takže Raffarinova nominace může být pouze dočasným kompromisem pro voliče celého národa, kteří dali Chirakovi v prezidentském finále hlas. Pokud by pravice získala parlamentní většinu, nestálo by Chirakovi nic v cestě k nastolení konzervativní politiky. Vyhraje-li však levice, bude se prezident muset znovu dělit o moc se svými politickými a ideovými oponenty. Ve francouzské exekutivě má prezident tradičně na starosti mezinárodní vztahy a obranu země, premiér se zabývá především domácí politikou. V posledních pěti letech měl Chirac v mnoha ohledech svázané ruce, neboť se musel o moc dělit s Jospinovou levicovou vládou. Oba politici za to draze zaplatili výrazným snížením popularity. Voliči přitom ztratili iluze o efektivnosti vládnoucích stran. Po volbách do parlamentu by se ale mohli octnout v úplně stejné situaci. Jejich rozhodování určitě nebude snadné.
Co se týče šancí Le Penovy Národní fronty na parlamentní křesla, ty si zatím nikdo netroufá odhadnout. Tato ultrapravicová strana stojí a padá se svým předsedou a zakladatelem. V minulosti získal Le Pen jako osoba vždy větší podporu v prezidentských volbách než jeho strana ve volbách parlamentních. Průběh letošních prezidentských voleb však Národní frontu velmi zviditelnil, takže i přes Le Penovu porážku v druhém kole strana zaznamenala politický úspěch. Kromě toho přetrvávají ve francouzské společnosti obavy z nárůstu kriminality, se kterou Le Pen slibuje - jak jinak než radikálně - zatočit. Potírání kriminality označil za nejdůležitější úkol ve své děkovací řeči i prezident Chirac. Také on už pochopitelně myslí na parlamentní volby. Zatím však není jasné, jakou taktiku pravice zvolí. Výběr nového premiéra, jímž se včera stal umírněný centrista Jean-Pierre Raffarin, signalizuje její vůli držet se blízko politického středu. Jde však o prozatímní vládu s velmi omezenými pravomocemi, takže Raffarinova nominace může být pouze dočasným kompromisem pro voliče celého národa, kteří dali Chirakovi v prezidentském finále hlas. Pokud by pravice získala parlamentní většinu, nestálo by Chirakovi nic v cestě k nastolení konzervativní politiky. Vyhraje-li však levice, bude se prezident muset znovu dělit o moc se svými politickými a ideovými oponenty. Ve francouzské exekutivě má prezident tradičně na starosti mezinárodní vztahy a obranu země, premiér se zabývá především domácí politikou. V posledních pěti letech měl Chirac v mnoha ohledech svázané ruce, neboť se musel o moc dělit s Jospinovou levicovou vládou. Oba politici za to draze zaplatili výrazným snížením popularity. Voliči přitom ztratili iluze o efektivnosti vládnoucích stran. Po volbách do parlamentu by se ale mohli octnout v úplně stejné situaci. Jejich rozhodování určitě nebude snadné.
</TEXT>
</DOC>
<DOC>
<DOCID>LN-20020507037</DOCID>
<DOCNO>LN-20020507037</DOCNO>
<DATE>05/07/02</DATE>
<TITLE>
Betlémská bazilika bude opět patřit Bohu
</TITLE>
<TEXT>
Až se tyto řádky dostanou ke čtenářům, bude již pravděpodobně vyřešen problém Palestinců, kteří našli útočiště v betlémské bazilice Zrození Páně. A ne-li, pak skoro zcela jistě o několik hodin později. Tvrdí to palestinské prameny. Také izraelský ministr obrany Benjamin Ben Eliezer potvrdil, že "nestane-li se něco neočekávaného", brzy se už "politováníhodná betlémská epizoda" stane minulostí a betlémská bazilika bude opět patřit Bohu. Ibrahim Abajat, jeden z vůdců Palestinců zabarikádovaných v bazilice, řekl katarské televizi Al-Džazíra, že podle rýsující se dohody bude šest až osm lidí obviňovaných z teroristické činnosti vypovězeno do Itálie, asi 30 bude přepraveno do Gazy a zhruba 80 zbylých bude propuštěno na svobodu. Do posledního stadia jednání se zapojil osobně i ministr Ben Eliezer, a to proto, aby "vyčistil stůl" před dnešním setkáním prezidenta Bushe s premiérem Šaronem. Bush totiž velmi jednoznačně vyjádřil přání, aby tato pro všechny strany nepříjemná záležitost zmizela ze scény ještě před jeho setkáním se Šaronem. Jak je vidět - ač někdy vzniká opačný dojem - dokáže americký prezident občas vyslovit požadavky, které prostě nelze odmítnout. Úspěch ho snad přiměje, aby se o to pokusil i při dalších příležitostech.
</TEXT>
</DOC>
<DOC>
<DOCID>LN-20020507038</DOCID>
<DOCNO>LN-20020507038</DOCNO>
<DATE>05/07/02</DATE>
<TITLE>
Ministr bez portfeje hledá civilní židli
</TITLE>
<TEXT>
Odchody ministrů z politické služby ve vládě do pracovního civilu vždy budí pozornost veřejnosti. Nemůže za to jen obyčejná lidská zvědavost, nezřídka omočená v maloměšťácké závisti. V řadě případů jde o více či méně oprávněnou obavu, zda příslušný ministr svůj pobyt v kabinetu vlastně nevyužil jen k vytváření výhodných a ještě výhodnějších pozic pro získání budoucího dobře placeného místa. Vůbec nejhorší je pak podezření, zda nejvýraznější činy odcházejícího ministra nějak nesouvisejí s jeho nastávajícím zaměstnavatelem. Nad Karlem Březinou, ministrem bez portfeje, se takové podezření vznáší už delší dobu. Minimálně od chvíle, co se na veřejnosti objevila zpráva, že nejmladší člen vlády Miloše Zemana dostal nabídku od managementu firmy Český Telecom, proti jejíž privatizaci nedávno hlasoval. V sérii potenciálních Březinových působišť se navíc nově objevuje významná počítačová firma. Je nanejvýš pravděpodobné, že ministr, který odpovídal za práci na informačním systému státu, přicházel s touto společností pravidelně do kontaktu. Samozřejmě nic z toho ani v nejmenším nedokazuje, že se ministr Březina choval nečestně a nesportovně. To, co nám opravdu může vrtat hlavou, je otázka, čím je pro velké firmy právě Karel Březina tak zajímavý, když o své odbornosti nepodal za čtyři roky jediný důkaz a patří suverénně mezi nejzbytečnější ministry. Odborníci najdou po odchodu z politiky místo snadno. Straničtí funkcionáři se musejí spolehnout na konexe a reklamní image. Co z toho vítězí u Karla Březiny, nechť si zodpoví každý sám.
</TEXT>
</DOC>
<DOC>
<DOCID>LN-20020507039</DOCID>
<DOCNO>LN-20020507039</DOCNO>
<DATE>05/07/02</DATE>
<TITLE>
Kancléř létá mezi odbory a zaměstnavateli
</TITLE>
<TEXT>
Sedm let nebyla v Německu velká stávka. Až v těchto dnech, čtyři měsíce před volbami, se do ulic nahrnuly desítky tisíc odborářů ze strojírenských firem, kteří žádají vyšší mzdy. Připomínat předvolební atmosféru tu vůbec není od věci. I když vláda ani opozice s mzdovými požadavky odborářů nemůžou v podstatě nic udělat, jejich postoj ke stávce je politicky mimořádně důležitý. Odbory mají v Německu velkou sílu a jejich podpora může u voleb mnohé rozhodnout. Přirozený spojenec odborářů, sociálnědemokratický kancléř Gerhard Schröder, se do sporu otevřeně nezapojuje. Snad aby si nepopudil zaměstnavatele, kteří mu v minulých volbách hodně pomohli. Schröder je navíc vázán usnesením summitu EU z Barcelony, které zavazuje členské státy k vytváření větší pružnosti na trhu práce. Kancléř je ale zvyklý hrát na obě strany, a tak šéfovi celoněmeckého svazu odborů Schultemu slíbil, že práva zaměstnanců se měnit nebudou. O nesmyslných požadavcích odborářů se nemluvilo. Kancléř za to dostal odměnu: Schulte varoval před nebezpečím, které by pro německé pracující znamenalo zvolení konzervativního Edmunda Stoibera. Karty jsou rozdány. Odbory, zdá se, půjdou s kancléřem, zaměstnavatelé tentokrát podpoří proreformního Stoibera. Ledaže by Schröder velkým firmám přísahal, že minulé sliby o volnějším trhu práce a nižších daních už napodruhé opravdu splní.
</TEXT>
</DOC>
<DOC>
<DOCID>LN-20020507040</DOCID>
<DOCNO>LN-20020507040</DOCNO>
<DATE>05/07/02</DATE>
<TITLE>
...aniž by řekl, proč. Podle něj je tato nenávist podobná té, jež způsobila 2. světovou válku. Nedodal však, že živnou půdou pro nenávist bývá impotence demokratických politiků.
</TITLE>
<TEXT>
Premiér Miloš Zeman v neděli u příležitosti květnového povstání v roce 1945 pronesl u Českého rozhlasu krátký projev. Jeho výzvě, abychom nepodléhali nenávisti k sousedům, nelze nic vytknout. Ani úvaze, že je varující, když přímí nebo nepřímí následovníci fašismu a nacismu "získávají úspěch ve svobodných a demokratických, jistě ne zmanipulovaných volbách". V proslovu ovšem chyběla jedna věc - když chce pan Zeman používat odstrašující příklady, měl by říct, proč mají korutanský hejtman Jörg Haider a jeho nacionalistická strana Svobodných či francouzský nacionalista Jean-Marie Le Pen takový úspěch. Rozhodně je Rakušané či Francouzi nepodporují proto, že by chtěli znovu do zákopů. A popravdě to na začátku 30. let neměli na mysli ani Němci, když volili Hitlera. Příčina úspěchů extremistů - ať levicových, či pravicových - a nacionalistů tkví v jejich populismu, nabízení jednoduchých řešení, ale hlavně v beznaději voličů. V okamžiku, kdy je elektorát unaven ze sdílení moci levice a pravice, kdy se politika odtrhává od reality a kdy obyčejní lidé mají pocit, že se nedovolají spravedlnosti a že politici vůbec neřeší jejich problémy, rozhodnou se dát jim výstrahu. Premiér Zeman by měl vědět, že se to může stát i u nás. Popularita nacionalistů a extremistů u voličů nemá totiž nic společného s očekáváním války a územních zisků. Je to prostší. Příčinou výstrahy ve Francii byla neschopnost spokojeně koexistující pravice i levice naslouchat obyčejným Francouzům. V Rakousku byla příčinou beznaděj z rozdělení si země v rámci velké koalice mezi lidovci a sociálními demokraty. Na rozdíl od Francie má výstraha v Rakousku i praktický dopad - nacionalisté jsou ve vládě. U nás máme čtyři roky opoziční smlouvu. Krátkodobě byla její existence rozhodně pozitivní. Pokud však dopadnou červnové parlamentní volby patově, mohou být nejsilnější strany v pokušení použít tento model znovu, možná jen s opačnými rolemi. A v tu chvíli jsme na nejlepší cestě k vyvolání nenávistných sil. Dělba moci v úzké skupině ve jménu stability má dlouhodobě devastující účinek. To by si měli naši politici uvědomit v první řadě, nikoli pouze ukazovat prstem na Rakousko či Francii a popisovat jev, aniž by řekli, co je jeho příčinou. A aniž by si byli ochotni přiznat, že i oni nastoupili cestu k naštvání voličů. To se může projevit tím, že jedinou možností, jak budou obyčejní lidé moci dosáhnout změny, bude volba člověka Sládkova, Haiderova či Le Penova typu.
</TEXT>
</DOC>
<DOC>
<DOCID>LN-20020507041</DOCID>
<DOCNO>LN-20020507041</DOCNO>
<DATE>05/07/02</DATE>
<TITLE>
1. Kdo vyhraje volby?
</TITLE>
<TEXT>
2. Kdo bude příštím premiérem?
3. Jaký problém by měla příští vláda vyřešit?
</TEXT>
<HEADING>
Miroslav Verner, egyptolog
</HEADING>
<TEXT>
1. Možná bude záležet na zlomcích procent, které jednotlivé strany ve volbách získají. Nevylučuji nedávnou "maďarskou variantu" i u nás, kdy sice zvítězí ODS, ale vládní koalici vytvoří ČSSD a Koalice.
2. Nejpravděpodobněji jeden ze dvojice Vladimír Špidla - Cyril Svoboda.
3. Těch se nahromadilo tolik, že je ani nelze vyjmenovat. Já bych preferoval řešení velkých problémů ve školství a zdravotnictví.
</TEXT>
</DOC>
<DOC>
<DOCID>LN-20020507042</DOCID>
<DOCNO>LN-20020507042</DOCNO>
<DATE>05/07/02</DATE>
<TITLE>
Ad LN 25. 4. Sněmovna se postavila za dekrety
</TITLE>
<TEXT>
"Dienstbier odmítl hájit zájmy našeho státu při sjednocování Německa" a Havlova "jednostranná omluva" nebyla německou stranou opětována. Tolik šéf komunistů Grebeníček. Rád slyším, když o hájení státních či národních zájmů mluví představitel strany, která nadšeně přijímala čtyřicetileté koloniální panování Sovětského svazu nad Československem a dokonce stíhala i své souvěrce, pokud si dovolili nesouhlasit např. s otevřeným vojenským násilím SSSR a jeho vazalů v r. 1968. Ano, mnozí komunisté bojovali proti nacismu a řada z nich za to zaplatila životem. Proto a pouze proto mají jejich političtí potomci jisté právo připojit svůj podpis pod deklaraci o tzv. "Benešových dekretech". Avšak to, co se dělo od r. 1945 do r. 1989, se dělo zcela v režii oné strany. Být Grebeníčkem, nemluvil bych příliš o "kořenech v nedávné minulosti". Z té minulosti totiž nemůžeme selektivně převzít jen to, co se nám zrovna hodí, ale vlečeme ji za sebou celou - komunisté i my ostatní.
</TEXT>
</DOC>
<DOC>
<DOCID>LN-20020507043</DOCID>
<DOCNO>LN-20020507043</DOCNO>
<DATE>05/07/02</DATE>
<TITLE>
Ad LN 3. 5.: Jsem všemi deseti pro zrušení
</TITLE>
<TEXT>
Chtěla bych vyslovit opačný názor, ač budu vypadat jako podivín, který s radostí platí ročně oněch 1500 Kč členského příspěvku ČLK. Reakce dr. Ratha jistě nebyla adekvátní, ale zruší-li se povinné členství v ČLK, kdo bude garantem profesionality lékařů? Kdo bude vydávat licence? Obecní úřady? A kdo se zastane lékařů, když udělají chybu? Najmeme si za tržní cenu právníka jako v USA! V tom případě ale odcházím ze zdravotnictví, protože na tuhle legraci jako zaměstnanec nemocnice prostě nemám. O zvýšení prestiže lékařského stavu a platů alespoň státních zaměstnanců se zasadil hlavně dr. Rath a LOK, to budiž zdůrazněno, ať už si dnes o tom myslí kdo a co chce. Myslím si, že komory nelze zrušit ze dne na den, i když o jejich dalším působení a pravomocích lze jistě dále diskutovat. Návrh poslance Bendy považuji za neuvážený a v tuto chvíli i nesmyslný.
</TEXT>
</DOC>
<DOC>
<DOCID>LN-20020507044</DOCID>
<DOCNO>LN-20020507044</DOCNO>
<DATE>05/07/02</DATE>
<TITLE>
Ad LN 6. 5.: Rektor, nebo opoziční politik?
</TITLE>
<TEXT>
Ministr Zeman ve své reakci používá jednoduché schéma typu "kdo nejde s námi, jde proti nám" a věcnou kritiku výsledku svého působení označuje automaticky za předvolební útok pod nespecifikovanou opoziční standartou. Problémovost jeho způsobu argumentace lze dobře demonstrovat na uvedeném růstu veřejných výdajů do školství. Programové prohlášení vlády o objemu státních výdajů do kapitoly školství uvádí: "Prioritu vzdělávání vláda konkrétně promítne do své rozpočtové politiky posilováním kapitoly školství s cílem dosáhnout do roku 2002 jejího 6 % podílu na HDP." Ve státním rozpočtu na rok 2002 je pro školství vyčleněno 81,2 miliardy Kč, což odpovídá 3,5 % HDP. Veřejné výdaje na školství jsou samozřejmě poněkud vyšší, ale jedná se o jiný ukazatel než ten, jehož výše je v programovém prohlášení uvedena zcela konkrétně. Ani započítání veřejných výdajů však cílové procento HDP pro rok 2002 skutečnosti výrazně nepřibližuje. Bílá kniha zatím skutečnou podporu na úrovni státní moci nenalezla a lze ji vykázat ve výčtu doličných předmětů dokumentujících neúspěch, nikoli jako úspěšnou nebo dokonce důslednou realizaci strategických plánů. Věcné podklady k tomuto tvrzení lze nalézt například v článku Jiřího Kotáska Vzdělání jako způsobilost pro život v posledním čísle Učitelských listů z 2. 5. 2002. Ministr Zeman by si pro sebereflexi svých čtyř let na ministerstvu měl také položit otázku: "Udělal jsem toho pro resort školství alespoň tolik jako můj vládní kolega Grégr pro průmysl?" Kladná odpověď na ni by měla určitě nalézt spontánní souhlas u učitelů pobírajících platy nad celostátním průměrem nebo u rodin přestávajících prožívat opakující se vlny frustrace z období přijímacích zkoušek na školy, které si jejich děti vybírají. Skutečnost, že ani mezi jeho předchůdci nikdo s takto výrazným přínosem nebyl, není pro naše školství okolností polehčující, ale přitěžující.
</TEXT>
</DOC>
<DOC>
<DOCID>LN-20020507045</DOCID>
<DOCNO>LN-20020507045</DOCNO>
<DATE>05/07/02</DATE>
<TITLE>
Ad LN 27. 4.: Debakl ministra Zemana
</TITLE>
<TEXT>
Investice do školství jsou nevděčný dlouhodobý cíl, pozitivní efekt se dostavuje nikoli v průběhu čtyřletého volebního období, ale až po 15 - 20 letech. Soudě dle stavu našeho školství po minulých dvanácti letech, tedy již několika volebních obdobích našich demokratických parlamentů, se našlo takto zralých politiků poskrovnu. Nezbývá než si tyto souvislosti mezi úrovní školství, zralostí a odvahou politiků a výkonností ekonomiky teď před volbami připomenout.
</TEXT>
</DOC>
<DOC>
<DOCID>LN-20020507046</DOCID>
<DOCNO>LN-20020507046</DOCNO>
<DATE>05/07/02</DATE>
<TITLE>
Ad LN 10. 4.: Rozhodnuto: do voleb jde 29 stran a hnutí
</TITLE>
<TEXT>
Mám obavy, abychom se po volbách znovu neocitli tam, kde už jsme jednou byli. Vzpomínám si, jak po posledních předválečných svobodných volbách (ještě před Mnichovem) byla na prvním místě agrární strana, ale již na druhém byli henleinovci, protože šli všichni disciplinovaně k volbám. Je mi líto, ale nevím, že by komunistická strana v něčem opustila svou původní ideologii, založenou na "třídní nenávisti", která nepochybně vznikla jen a jen ze závisti. Vím jen o bývalých komunistech, kteří celý život bojovali proti kapitalismu a soukromému podnikání, a dnes jsou z nich akcionáři a soukromí podnikatelé.
</TEXT>
</DOC>
<DOC>
<DOCID>LN-20020507047</DOCID>
<DOCNO>LN-20020507047</DOCNO>
<DATE>05/07/02</DATE>
<TITLE>
Ad LN 24. 4.: Klaus hrozí, že nepodpoří vstup do EU
</TITLE>
<TEXT>
Voliči by neměli kontroverzní postoje Václava Klause ohledně vstupu do EU bagatelizovat. Nejsem psychoanalytik, pouze řadový občan, ale vím, že to není s Klausovými projevy v pořádku. Jsem seniorka, na osudu této země mi však záleží. Proto mě již od roku 1993 na mnoha našich voličích mrzí jejich laxnost či nedostatek vlastního úsudku a slepé přejímání Klausových účelově mířených negativistických postojů. Lidé čtyřicet let umlčovaní, často zaměňující demokracii s anarchií, neumějí zabránit jedinci, aby nevehnal národ absencí v EU na mnoho dalších let do náruče třetího světa. Svými zmatenými proslovy Václav Klaus zmatené voliče zneužívá.
</TEXT>
</DOC>
<DOC>
<DOCID>LN-20020507048</DOCID>
<DOCNO>LN-20020507048</DOCNO>
<DATE>05/07/02</DATE>
<TITLE>
Soud ve Štrasburku rozhodl o asistované sebevraždě na základě evangellia
</TITLE>
<TEXT>
Třebaže se o lidských právech mluví často, často se přechází mlčením, že bezpochyby důležitý boj za lidská práva se jaksi neobejde bez paradoxů. S jejich platností pro všechny je totiž trochu problém. Nedávno to doložila zpráva otištěná v LN 30. dubna 2002. V ní se pravilo, že britský soud přiznal jisté ženě, již rok paralyzované od krku dolů, právo vzít si život. Jiné zcela ochrnuté ženě ovšem Evropský soud pro lidská práva ve Štrasburku upřel právo spáchat sebevraždu, neboť dospěl k závěru, že základní právo na život v sobě nezahrnuje právo život si vzít. Rozsudek soudu ve Štrasburku je pozoruhodný. Dozajista komplexní problém se týkal otázky, zda nejvyšší britský soud neporušil odmítnutím asistované sebevraždy základní lidská práva dotyčné osoby. Zdá se, že zdůvodnění, k němuž došel, je paradoxem, který leží hlouběji v základu instituce zvané lidská práva.
</TEXT>
<HEADING>
Nedotknutelný život
</HEADING>
<TEXT>
Lidská práva, mezi něž patří právo na život, musejí platit univerzálně a pro všechny. Z tohoto titulu musí také život, na jehož ochranu se zde vystupuje, mít univerzální hodnotu a platnost, kterou nic nemůže omezovat ani relativizovat. Evropský soud pro lidská práva si to dobře uvědomoval a také se na to při svém rozhodnutí odvolal. Rozhodl, že život musí být nedotknutelný. Je život nedotknutelný? Pro věřícího jistě. Nedotknutelný totiž znamená totéž co svatý a posvátný. A jen když je život svatý, může se myšlenka vzít si život jevit jako hříšná. Právo na život v sobě nezahrnuje právo na sebevraždu. Hodnota života přesahuje jeho omezené trvání v čase vyměřeném zde na zemi a ohraničeném smrtí. Jde o tradičně náboženské chápání života. Vzít si život, či vzít ho někomu jinému, je smrtelný hřích. Proto probíhá boj proti antikoncepci. Proto je papežská encyklika z roku 1995 s názvem Evangelium vitae, tedy evangelium života, namířena proti potratům a eutanázii a obhajuje "posvátnost lidského života od jeho úplného počátku až po samotný konec". Někteří jdou i dále, až k jakémusi křesťanskému fundamentalismu. Ať bojují proti tomu, aby se na školách vyučoval druhý termodynamický zákon nebo v rámci stejné logiky za trest smrti pro těžké zločince. Určitou formalizací, tj. obsahovým vyprázdněním a zachováním této struktury se ukazuje být vegetariánství. Na rozdíl od obhájců trestu smrti, kteří právo na život a posvátnou hodnotu života ještě zužují, ho vegetariáni rozšiřují i na zvířata. Do popředí se přitom dostává jiný aspekt svatosti života: nejen jeho nedotknutelnost, ale i jeho čistota.
</TEXT>
<HEADING>
Jaký je to ateismus?
</HEADING>
<TEXT>
Svatý neznamená jen nedotknutelný, ale také čistý. Proto se odmítá argument, že zvláště v Africe by antikoncepce mohla zabránit šíření viru HIV. Kněžský celibát a manželská věrnost jsou pilíře, které udržují a dokáží udržet život čistý a imunní. Ztráta imunity je pak jen důsledkem hlubší ztráty čistoty a trestem za ni. Taková univerzalizace a absolutizace hodnoty života spočívá na Kristově oběti. Tato oběť jednou provždy osvobodila přítomný život od jeho vztahu ke smrti. U Evropského soudu pro lidská práva pochopitelně rozhodovali doktoři obojího práva. Ale dost možná jsou to do jednoho ateisté. Jejich ateismus ovšem nijak nevybočuje z rámce křesťanského zjevení. Jako by mezinárodní právo mělo skrytou tendenci kázat evangelium a uvést křesťanství do celého světa. Právo na život při štrasburském případu Britky Diane Prettyové narazilo na své hranice. Na problém původu. Mají-li totiž lidská práva platit univerzálně a pro všechny, nesmějí se při svých zdůvodněních opírat o křesťanské zjevení, tedy odvolávat se na jedno ze tří monoteistických náboženství. Na druhou stranu jim nic jiného než křesťanské zjevení nemůže zaručit univerzální hodnotu života. Pěkný malér.
Svatý neznamená jen nedotknutelný, ale také čistý. Proto se odmítá argument, že zvláště v Africe by antikoncepce mohla zabránit šíření viru HIV. Kněžský celibát a manželská věrnost jsou pilíře, které udržují a dokáží udržet život čistý a imunní. Ztráta imunity je pak jen důsledkem hlubší ztráty čistoty a trestem za ni. Taková univerzalizace a absolutizace hodnoty života spočívá na Kristově oběti. Tato oběť jednou provždy osvobodila přítomný život od jeho vztahu ke smrti. U Evropského soudu pro lidská práva pochopitelně rozhodovali doktoři obojího práva. Ale dost možná jsou to do jednoho ateisté. Jejich ateismus ovšem nijak nevybočuje z rámce křesťanského zjevení. Jako by mezinárodní právo mělo skrytou tendenci kázat evangelium a uvést křesťanství do celého světa. Právo na život při štrasburském případu Britky Diane Prettyové narazilo na své hranice. Na problém původu. Mají-li totiž lidská práva platit univerzálně a pro všechny, nesmějí se při svých zdůvodněních opírat o křesťanské zjevení, tedy odvolávat se na jedno ze tří monoteistických náboženství. Na druhou stranu jim nic jiného než křesťanské zjevení nemůže zaručit univerzální hodnotu života. Pěkný malér.
</TEXT>
</DOC>
<DOC>
<DOCID>LN-20020507049</DOCID>
<DOCNO>LN-20020507049</DOCNO>
<DATE>05/07/02</DATE>
<TITLE>
Tým složený ze švýcarských archeologů nalezl v pořadí již 110. egyptskou pyramidu zcela náhodou
</TITLE>
<TEXT>
Pro manželku, sestru nebo dceru faraona Radžedefa byla nejspíš určena hrobka nalezená nedaleko Káhiry.
KÁHIRA - Archeologové objevili v Gíze 4500 let starou pyramidu, která byla nejspíš určena pro manželku jednoho z faraonů Staré říše. Pyramida vznikla v období 4. dynastie a nachází se v oblasti Abú Ravváš asi 20 kilometrů jihozápadně od Káhiry. "Když objevíme v Egyptě hrobku nebo sochu, je to určitě důležité," uvedl pro agenturu AP vedoucí egyptské Nejvyšší rady pro památky Zahí Havás. "Ale nález pyramidy je opravdu ta nejvýznamnější věc." Podle Haváse byla poslední obdobná pyramida objevena před čtyřmi lety. Havás také potvrdil, že švýcarští vědci objevili pyramidu "opravdu náhodou". Při odklízení písku z okolí nedokončené Radžedefovy pyramidy narazili na asi dvoumetrový vršek jiné pyramidy. Kolem majitele nově objevené pyramidy však zatím panuje velké množství nejasností. Archeologové dokončili dvouměsíční práce na vykopávkách minulý týden. Zjistili mimo jiné, že základna posmrtného příbytku měří asi pět krát pět metrů a zahrnuje kromě samotné hrobky, která leží asi pět metrů pod zemským povrchem, ještě tři další místnosti. Odborníci nalezli pouze zbytky vápencového sarkofágu, keramiku a alabastrovou nádobu, která by mohla být kanopou. "Nenalezli jsme žádnou mumii, starověcí vykradači hrobek asi zapracovali," prohlásil Zahí Havás. Velikost pyramidy a její blízkost s mnohem větší Radžedefovou pyramidou naznačuje, že šlo o posmrtný příbytek určený pro ženu, pravděpodobně sestru, dceru nebo manželku faraona Radžedefa. Ten byl synem a nástupcem faraóna Cheopse (známého také pod jménem Chufu) a po osmi letech vlády byl pravděpodobně zavražděn v bratrovražedném boji o moc. "Mohla být zároveň sestrou i¨manželkou Radžedefa," poznamenal Havás. Jediný hieroglyfický nápis nalezený v hrobce byl totiž rozluštěn jako slovo Cheops. "Většina egyptských hrobek královen nenese žádné stopy po jménu majitelky," dodal vedoucí egyptské Nejvyšší rady pro památky. Všechny velké pyramidy, jako například nejznámější Cheopsova, byly postaveny v období panovníků 4. dynastie, kteří vládli Egyptu v letech 2575 až 2465 před naším letopočtem. Stará egyptská říše byla tehdy na vysoké intelektuální úrovni a kromě jiného vzkvétala matematika i technické vědy. Jedním z důkazů jsou právě důmyslné pyramidy.
</TEXT>
</DOC>
<DOC>
<DOCID>LN-20020507050</DOCID>
<DOCNO>LN-20020507050</DOCNO>
<DATE>05/07/02</DATE>
<GEOGRAPHY>ŘÍM</GEOGRAPHY>
<TEXT>
Komerční televize určená pro homosexuální diváky s názvem Gay.tv včera začala vysílat ze svého milánského studia. Posluchači s parabolickou anténou ji mohou sledovat zdarma. Provozovatelé uvádějí, že je to první satelitní kanál pro homosexuální diváky v Evropě. V Severní Americe již funguje stanice PrideVision TV, která začala vysílat loni v září. Gay.tv se chce orientovat především na muže ve věku od 25 do 44 let. Investorem je nizozemská firma Corill, která do projektu vložila tři miliony dolarů. Její ředitel Dennis Day uvedl, že finance jsou zajištěny na dobu tří let, během nichž se ukáže, zda je tento projekt životaschopný.
</TEXT>
</DOC>
<DOC>
<DOCID>LN-20020507051</DOCID>
<DOCNO>LN-20020507051</DOCNO>
<DATE>05/07/02</DATE>
<TEXT>
Nevím, jakými slovy zformulovat nejtěžší důkaz o tom, nač není žádného důkazu třeba: jako že "kráva zajíce nedohoní". Důkaz k zákonu, že se nesmí dovolit všecko, co chtějí všichni. Nechtěj všecko, co chceš, člověče! A nemusíš slyšet proč, když to už sám ze sebe nevíš. Máš vadu. Rok, týden, ba den je plný ukázek. Například teď se ve vládě jedná o pravidlech, podle nichž se bude po vltavských jezerech smět jezdit motorovými čluny. S tím souvisí prohnaný záměr prohlásit řetěz těch nádrží za dopravní cestu. Toto prosazují dvojí lidé jedné povahy. Ti, co se chtějí projíždět v rachotu a smradu po vodě jako po silnici, a důvod není vyšší, než že to chtějí, což je nic. Druzí shánějí pořád něco k betonování, aby mohli betonovat. Základem tohoto životního názoru je chtíč do všeho se vedrat, nic neobejít, nešetřit ničeho, nic neuctívat. Tito lidé, místo aby se zmenšili, vynalézají nové potřeby, lnou ke ctižádostivým projektantům a spojují se s osobami, které jsou pro výdělek ochotny prodat cokoliv za výhodu dneška. Tak ořezávají budoucnost lidem, kteří se ještě nenarodili, a kteří proto se už nebudou moci rozhodnout, zda se hora má objíždět, nebo do ní razit tunel, či dokonce vůbec upustit od cesty. Dnešní lidé vedou příštím život do vězení. Podobné zatížení teď zaznamenávám u lidí, kteří vyrábějí stromy pro parky, ulice a náměstí. Ti kudy chodí, vynalézají staré a nemocné stromy. Teď mi to zas přišlo na mysl v souvislosti s náměstím Jiřího z Poděbrad v Praze, kde se mají "obnovit stromy". Ani se tam nemusím jít podívat! I odsud vím, že nemusejí všecky stromy být mladé a zdravé. Život není takový! My - všelijak choří a křiví, dutí a lámaví - jakým právem povolujeme existenci jen tomu, na čem se bezpečně a bezbolestně zaskví náš smysl pro dokonalost? Názor, že řeka musí být splavná, míří k nudě a pustotě. Neboť skřítci, víly, bozi a literatura se rodí právě ve křoví nepřístupnosti. Kam půjdete hledat tichou vodu, či jaký bude rozdíl mezi zvukem i vzduchem na hladině a na silnici? Jsou to zločinci, nepoznaní, a nevědí to! A je to špatná vláda, která nemá vyšší a citlivější odpovědnost než její voliči. Odkud by se ale měla vzít? Bludný kruh. Vím, že takovouto úvahou nepovím nic nikomu než tomu, kdo to ví. Odpovědnost, nebo láska ke světu, nedá se nijak na nikoho přenést, mezi námi a jimi je překážka až biologická: kráva zajíce nedohoní jinak, než že použije motocykl. Zabij se! Bude tě méně. Přicházející volby, bez ohledu na výsledek, jen potvrdí ten směr úpadku, který se dá vyjádřit slovy Jana Wericha: Poměry se konsolidují směrem k nule.
</TEXT>
</DOC>
<DOC>
<DOCID>LN-20020507052</DOCID>
<DOCNO>LN-20020507052</DOCNO>
<DATE>05/07/02</DATE>
<TEXT>
Stanislav. Základem tohoto jména je staroslovanské stan, jež znamenalo "pevnost". V českém církevním kalendáři dnes slaví svátek Benedikt II. O tomto světci toho příliš nevíme, jisté je jen to, že byl v letech 684 - 685 papežem. Dalším dnešním oslavencem je Jarloch. Jde vlastně o českou podobu staroněmeckého jména Gerlach, které bychom dnes přeložili jako "bojovník s oštěpem".
</TEXT>
</DOC>
<DOC>
<DOCID>LN-20020507053</DOCID>
<DOCNO>LN-20020507053</DOCNO>
<DATE>05/07/02</DATE>
<TITLE>
Vláda včera schválila prodej státních podílů v osmi elektroenergetických firmách elektrárenské společnosti ČEZ. Stát za to výměnou získá od ČEZ 66procentní podíl ve firmě ČEPS, která vlastní přenosovou soustavu, a doplatek zhruba 17 miliard korun. Rozhodnutí kabinetu vyvolalo ostrou kritiku pravicové opozice, která tvrdí, že vláda posílí monopol v tomto odvětví a poškodí spotřebitele.
</TITLE>
<TEXT>
Druhý letoun L 410 UVP-E20 dodala v těchto dnech společnost Letecké závody Kunovice brazilské letecké společnosti Transportes Especiais Aéreos E Malotes (TEAM). První stroj putoval do Brazílie loni. Cena těchto letounů se podle vybavení pohybuje od 1,5 do 2,5 milionu amerických dolarů. Pro TEAM vyrobily Letecké závody stroj v pasažérské verzi pro 19 cestujících. Ještě letos by měly brazilské společnosti dodat další L 410 UVP-E20.
SkyEurope Airlines, letecká společnost, začne od poloviny května konkurovat Českým aeroliniím na lince mezi Prahou a Bratislavou. Firma podle svých internetových stránek nabízí letenky mezi oběma městy za 990 Kč, tedy zhruba poloviční cenu než český národní dopravce.
Airbus, evropský výrobce letecké techniky, dodal svým odběratelům od začátku letošního roku celkem 103 letadel a na příští období předpovídá mírné zlepšení. To firmě umožní nechat v platnosti dřívější předpověď, podle které letos dodá na trh asi 300 nových letadel. Vedení Airbusu již registruje známky zlepšení po útlumu, který se dostavil v reakci na teroristický útok na americká města loni v září. Nové objednávky zadaly například letecké společnosti Swiss nebo Cathay Pacific, což Airbusu pomůže dosáhnout příští rok zhruba stejného prodeje, jaký plánuje letos.
Francouzské podniky očekávají, že se poptávka v tomto čtvrtletí ještě zvýší. Po růstu z počátku roku očekávaly v dubnu vyšší poptávku zejména ve službách, uvedl včera centrální statistický úřad Francie jako výsledek ankety mezi 4500 podniky. Dubnový průzkum přinesl za celý francouzský průmysl zlepšení na čtyři body z lednové nuly. Francouzské firmy ve druhém čtvrtletí počítají s růstem poptávky ze zahraničí a samy se více zajímají o najímání nových pracovních sil, uvedl úřad.
Gamesa, španělský výrobce leteckých komponentů a větrné energie, zvýšil v prvním čtvrtletí čistý zisk o 18 procent na 16,1 milionu eur, tedy 14,7 milionu dolarů. Tržby firmy vzrostly o tři procenta na 198,6 milionu eur. Loni v prvním čtvrtletí činily 192,7 milionu. Firma se v březnu dohodla se španělským státním holdingem SEPI, že spojí aktivity pro letecký průmysl do nové firmy. Její akcie pak hodlají uvést na burze. Letecká divize Gamesy vyrábí komponenty z uhlíkových vláken pro většinu světových leteckých výrobců.
České radiokom. 372,50 -3,62
Český Telecom 329,67 -1,74
Česká spořitelna 374,85 - 0,01
</TEXT>
</DOC>
<DOC>
<DOCID>LN-20020507054</DOCID>
<DOCNO>LN-20020507054</DOCNO>
<DATE>05/07/02</DATE>
<TITLE>
U konce je za pár týdnů nucená správa. Ani tato lhůta nezabrání zřejmě tomu, že se ocenění majetku IPB opozdí. Bez ceny však nelze dokončit transakci za České pivo.
</TITLE>
<GEOGRAPHY>PRAHA</GEOGRAPHY>
<TEXT>
Ocenění majetku Investiční a Poštovní banky stále více připomíná nekonečný příběh. Téměř dva roky od prodeje majetku zkrachovalé Investiční a Poštovní banky (IPB) Československé obchodní bance (ČSOB) není stále známa jeho cena. "Ocenění jsme nedostali," uvedl mediální zástupce nuceného správce Vlastimil Nesrsta. Velmi pravděpodobně přitom nebude hodnota majetku "finančního lva" známa ani za měsíc, kdy končí nucená správa. Důvodem jsou záruky pro oceňovatele, kteří chtějí mít jistotu, že nebudou popotahováni po soudech. Záruky požaduje auditorská firma KPMG, která pracuje pro americkou investiční banku J. P. Morgan, jejíž verdikt definitivně určí cenu IPB. Dosud ale nebyly záruky vydány. "Je to patová situace," uvedl zdroj seznámený s celou záležitostí. "Pokud jde o dodatečné podmínky, tak po konzultacích, jež ČSOB uskutečnila, je připravena hledat adekvátní řešení," uvedl Pavel Hejzlar z odboru firemní komunikace ČSOB.
</TEXT>
<HEADING>
Dopad ceny
</HEADING>
<TEXT>
V polovině června přitom skončí nucená správa v IP Bance, která vznikla z IPB. Nucená správa totiž musí skončit do dvou let od svého zahájení. Na IPB byla nucená správa uvalena v červnu 2000. K moci by se tak po dvou letech zřejmě dostali opět akcionáři banky. Proces oceňování by tak museli dokončit místo nuceného správce právě oni. Od konečného verdiktu o ceně majetku se přitom odvíjí celá řada dalších záležitostí. I kvůli tomu si oceňovatelé mohou chtít krýt záda. Ocenění bude mít vliv na další existenci IP Banky. Příznivě se na jejím hospodaření odrazí jakékoliv ocenění majetku IPB, které cenu majetku prodaného ČSOB vyčíslí nad zápornou hodnotu tří miliard korun. O částku, kterou ČSOB zaplatí akcionářům IPB, se však sníží suma, kterou od ČSOB vyinkasuje stát za záruky. Na cenu majetku IPB je navíc nepřímo navázáno dokončení transakce České pivo. Firma Pembridge (dceřiná společnost japonské banky Nomura) dostala od londýnské arbitráže povolení zaplatit za akcie Plzeňského Prazdroje akciemi IPB. Nyní však vlastní 46,16 procenta akcií IPB společnost Saluka Investments rovněž ze skupiny Nomura, která je největším akcionářem IPB. Jakékoliv přesuny přitom v současnosti nejsou možné. Veškeré převody akcií IPB jsou totiž Komisí pro cenné papíry (KCP) v současnosti zakázány. Důvodem zákazu je podle mluvčí KCP Radky Procházkové skutečnost, že není známa cena, za niž ČSOB koupila majetek IP Banky. Investoři tak nemají dostatek informací, aby se mohli rozhodovat. Nelze tedy ani akciemi IPB zaplatit za plzeňský pivovar. Po zveřejnění ceny IPB bude však možné zahájit obchodování s akciemi, čímž by došlo i k zaplacení Prazdroje akciemi IPB.
V polovině června přitom skončí nucená správa v IP Bance, která vznikla z IPB. Nucená správa totiž musí skončit do dvou let od svého zahájení. Na IPB byla nucená správa uvalena v červnu 2000. K moci by se tak po dvou letech zřejmě dostali opět akcionáři banky. Proces oceňování by tak museli dokončit místo nuceného správce právě oni. Od konečného verdiktu o ceně majetku se přitom odvíjí celá řada dalších záležitostí. I kvůli tomu si oceňovatelé mohou chtít krýt záda. Ocenění bude mít vliv na další existenci IP Banky. Příznivě se na jejím hospodaření odrazí jakékoliv ocenění majetku IPB, které cenu majetku prodaného ČSOB vyčíslí nad zápornou hodnotu tří miliard korun. O částku, kterou ČSOB zaplatí akcionářům IPB, se však sníží suma, kterou od ČSOB vyinkasuje stát za záruky. Na cenu majetku IPB je navíc nepřímo navázáno dokončení transakce České pivo. Firma Pembridge (dceřiná společnost japonské banky Nomura) dostala od londýnské arbitráže povolení zaplatit za akcie Plzeňského Prazdroje akciemi IPB. Nyní však vlastní 46,16 procenta akcií IPB společnost Saluka Investments rovněž ze skupiny Nomura, která je největším akcionářem IPB. Jakékoliv přesuny přitom v současnosti nejsou možné. Veškeré převody akcií IPB jsou totiž Komisí pro cenné papíry (KCP) v současnosti zakázány. Důvodem zákazu je podle mluvčí KCP Radky Procházkové skutečnost, že není známa cena, za niž ČSOB koupila majetek IP Banky. Investoři tak nemají dostatek informací, aby se mohli rozhodovat. Nelze tedy ani akciemi IPB zaplatit za plzeňský pivovar. Po zveřejnění ceny IPB bude však možné zahájit obchodování s akciemi, čímž by došlo i k zaplacení Prazdroje akciemi IPB.
</TEXT>
</DOC>
<DOC>
<DOCID>LN-20020507055</DOCID>
<DOCNO>LN-20020507055</DOCNO>
<DATE>05/07/02</DATE>
<TITLE>
STUTTGART - Německým kovoprůmyslem po sedmi letech klidu znovu otřásají stávky. A to v době, kdy se největší evropská ekonomika zvolna vzpamatovává z mírné recese, která ji postihla v minulém roce. Na 50 tisíc zaměstnanců dvaceti továren v jihovýchodní spolkové zemi Bádensko-Württembersko včera zahájilo sérii jednodenních stávek, která by měla pokračovat po celý tento týden. Mezi první postižené firmy patří i automobilky DaimlerChrysler, Audi a Porsche.
</TITLE>
<HEADING>
Radikální krok
</HEADING>
<TEXT>
Největší německý odborový svaz IG Mettal si tak chce pro svých 2,8 milionu členů a dalších 800 tisíc zaměstnanců kovoprůmyslu vynutit zvýšení mezd o 6,5 procenta. K radikálnímu kroku se odboráři odhodlali poté, co minulý měsíc ztroskotala jednání se zástupci zaměstnavatelů. Ti nabízeli navýšení platů o 3,3 procenta během příštích 15 měsíců a k tomu jednorázový příplatek ve výši 190 eur. Odboráři v jednu chvíli snížili své požadavky na pouhá čtyři procenta, k dohodě však stejně nedošlo. Stávky se zúčastnilo i 5000 zaměstnanců automobilky Porsche ze závodu v Zuffenhausenu na předměstí Stuttgartu. Pro výrobce drahých sportovních vozů to přitom byla první stávka od roku 1984. Podle odborářů se poslední tři roky zisky Porsche nebývale zvyšovaly, a zaměstnanci by si proto zasloužili větší nárůst mezd, než navrhuje vedení firmy. "Zaměstnavatelé musejí přestat dělat ze svých lidí žebráky," prohlásil šéf IG Metall z Bádenska - Württemberska, Berthold Huber. Zástupci zaměstnavatelů v kovodělném průmyslu však namítají, že jednání o zvýšení platů se týká pracovníků celého sektoru, ne pouze lidí v Porsche. "Naše nabídka je proto na horní hranici možného," prohlásil šéf vyjednavačů ze strany zaměstnavatelů Ottmar Zwiebelhofer. Stávky by se během tohoto týdne měly rozšířit do dalších 70 továren v Bádensku-Württembersku. Příští týden by pak mohly pokračovat v Berlíně a v Braniborsku.
Největší německý odborový svaz IG Mettal si tak chce pro svých 2,8 milionu členů a dalších 800 tisíc zaměstnanců kovoprůmyslu vynutit zvýšení mezd o 6,5 procenta. K radikálnímu kroku se odboráři odhodlali poté, co minulý měsíc ztroskotala jednání se zástupci zaměstnavatelů. Ti nabízeli navýšení platů o 3,3 procenta během příštích 15 měsíců a k tomu jednorázový příplatek ve výši 190 eur. Odboráři v jednu chvíli snížili své požadavky na pouhá čtyři procenta, k dohodě však stejně nedošlo. Stávky se zúčastnilo i 5000 zaměstnanců automobilky Porsche ze závodu v Zuffenhausenu na předměstí Stuttgartu. Pro výrobce drahých sportovních vozů to přitom byla první stávka od roku 1984. Podle odborářů se poslední tři roky zisky Porsche nebývale zvyšovaly, a zaměstnanci by si proto zasloužili větší nárůst mezd, než navrhuje vedení firmy. "Zaměstnavatelé musejí přestat dělat ze svých lidí žebráky," prohlásil šéf IG Metall z Bádenska - Württemberska, Berthold Huber. Zástupci zaměstnavatelů v kovodělném průmyslu však namítají, že jednání o zvýšení platů se týká pracovníků celého sektoru, ne pouze lidí v Porsche. "Naše nabídka je proto na horní hranici možného," prohlásil šéf vyjednavačů ze strany zaměstnavatelů Ottmar Zwiebelhofer. Stávky by se během tohoto týdne měly rozšířit do dalších 70 továren v Bádensku-Württembersku. Příští týden by pak mohly pokračovat v Berlíně a v Braniborsku.
</TEXT>
</DOC>
<DOC>
<DOCID>LN-20020507056</DOCID>
<DOCNO>LN-20020507056</DOCNO>
<DATE>05/07/02</DATE>
<TITLE>
Velký prostor za rozumně nízkou cenu. To prý podle Sunday Times splňuje nová mladoboleslavská limuzína Škoda Superb. Ale ten název. To je nerozumný návrat k původní značce z roku 1930, dodává list.
</TITLE>
<GEOGRAPHY>LONDÝN</GEOGRAPHY>
<TEXT>
Za evropskou variantu prodlouženého čínského Volkswagenu Passat označila v neděli automobilová příloha britského listu The Sunday Times mladoboleslavskou Škodu Superb. Podle názoru listu je Superb pěkné auto, dobře postavené podle standardu Volkswagenu.
</TEXT>
<HEADING>
Ideální vůz pro firmy a taxislužbu
</HEADING>
<TEXT>
Avšak kromě toho, že Škoda stále není ta správná značka pro tuto třídu vozů, autor se táže, zda si někdo bude chtít přiznat, že má auto, které se jmenuje Superb (anglicky "znamenitý"). Podle listu očekává britská Škoda, že zejména superby s dieselovým motorem 1,9, které do Británie dorazí v září, budou tvořit většinu prodejů. Mnoho z nich bude ve vozovém parku firem nebo jako taxíky. Pro takové využití je Superb to nejlepší, co se objevilo po ukončení prodeje Fordu Scorpio, soudí The Sunday Times. Žádná jiná limuzína v této velikosti a ceně nemá tolik prostoru. I nejzákladnější varianta má automatickou klimatizaci, přední a postranní airbagy, dálkové zamykání, stereo CD a další vybavení. I metalíza je bez příplatku.
</TEXT>
<HEADING>
Dvojí ironie
</HEADING>
<TEXT>
Pro rodiny, které chtějí kvality volkswagenu nebo audi s větším prostorem a za nižší cenu, je toto zcela rozumná a logická koupě. Ale nákup auta není příliš logická záležitost. Prestiž a status se počítají více než technické záležitosti - a přestože už ušla dlouhou cestu, není Škoda značkou úrovně. A kromě koncepčního skoku, který musí člověk udělat, aby přemýšlel o "nóbl škodovce", bude každý zvažovat, zda si pořídí auto, které se jmenuje Superb, poznamenává autor. V tom jméně je podle něj dvojí ironie. Vypadá to jako vychloubačná odpověď na škodovácké vtipy minulosti od firmy, která má nyní sebedůvěru, aby se smála sama sobě. Ve skutečnosti to nic takového není. Je to nerozumný návrat ke jménu modelu škodovky z roku 1930. Škodu Superb minulý týden představilo svým klíčovým zákazníkům a novinářům britské zastoupení mladoboleslavské automobilky. Do prodeje půjde Superb 27. května. Stejně jako jinde v Evropě chce britská Škoda podle své mluvčí Catherine Bellové zaútočit na segment vyšší střední třídy, tedy na vozy, jako jsou Ford Mondeo, Citroën C5 nebo Vauxhall Vectra, což je britská značka pro Opel Vectra. V tomto segmentu se ročně v Británii prodává 380 000 aut.
Pro rodiny, které chtějí kvality volkswagenu nebo audi s větším prostorem a za nižší cenu, je toto zcela rozumná a logická koupě. Ale nákup auta není příliš logická záležitost. Prestiž a status se počítají více než technické záležitosti - a přestože už ušla dlouhou cestu, není Škoda značkou úrovně. A kromě koncepčního skoku, který musí člověk udělat, aby přemýšlel o "nóbl škodovce", bude každý zvažovat, zda si pořídí auto, které se jmenuje Superb, poznamenává autor. V tom jméně je podle něj dvojí ironie. Vypadá to jako vychloubačná odpověď na škodovácké vtipy minulosti od firmy, která má nyní sebedůvěru, aby se smála sama sobě. Ve skutečnosti to nic takového není. Je to nerozumný návrat ke jménu modelu škodovky z roku 1930. Škodu Superb minulý týden představilo svým klíčovým zákazníkům a novinářům britské zastoupení mladoboleslavské automobilky. Do prodeje půjde Superb 27. května. Stejně jako jinde v Evropě chce britská Škoda podle své mluvčí Catherine Bellové zaútočit na segment vyšší střední třídy, tedy na vozy, jako jsou Ford Mondeo, Citroën C5 nebo Vauxhall Vectra, což je britská značka pro Opel Vectra. V tomto segmentu se ročně v Británii prodává 380 000 aut.
</TEXT>
</DOC>
<DOC>
<DOCID>LN-20020507057</DOCID>
<DOCNO>LN-20020507057</DOCNO>
<DATE>05/07/02</DATE>
<GEOGRAPHY>TOKIO</GEOGRAPHY>
<TEXT>
Japonský elektronický gigant Sony zahájil vývoj nové herní konzole, která po roce 2005 nahradí populární PlayStation 2. Třetí generace konzole PlayStation bude vybavena výkonným mikroprocesorem s rychlostí 200krát vyšší než u současných videoher a osobních počítačů. Společnosti Sony Computer Entertainment, která je divizí firmy Sony, Toshiba a IBM hodlají podle agentury Kjódó do vývoje tohoto procesoru investovat 400 milionů dolarů. Konzole PlayStation sice dominují na herním trhu, konkurence se zde však zvýšila s nedávným vstupem společností Microsoft a její konzole Xbox. Ve finančním roce končícím v březnu prodala firma Sony 18 milionů konzolí PlayStation 2.
</TEXT>
</DOC>
<DOC>
<DOCID>LN-20020507058</DOCID>
<DOCNO>LN-20020507058</DOCNO>
<DATE>05/07/02</DATE>
<GEOGRAPHY>SOUL</GEOGRAPHY>
<TEXT>
Největší jihokorejská automobilka Hyundai podepsala dohodu o vytvoření společného podniku pro výrobu automobilových motorů se společnostmi DaimlerChrysler a Mitsubishi Motors. Nový podnik ponese jméno Global Engine Alliance. Společný podnik, ve kterém budou mít všichni tři partneři rovný podíl, zahájí v březnu 2004 výrobu benzinových motorů o obsahu 1,8 a 2,4 litru. Roční produkce by měla činit 1,5 milionu kusů. Jde tak o další spojení mezi jihokorejskými a zahraničními automobilkami poté, co společnost General Motors začátkem týdne podepsala konečnou dohodu o převzetí klíčových aktiv zkrachované firmy Daewoo za 251 milionů dolarů v hotovosti.
</TEXT>
</DOC>
<DOC>
<DOCID>LN-20020507059</DOCID>
<DOCNO>LN-20020507059</DOCNO>
<DATE>05/07/02</DATE>
<GEOGRAPHY>TOKIO</GEOGRAPHY>
<TEXT>
Největší japonský výrobce počítačů Fujitsu bude nakupovat polovodiče a další součástky prostřednictvím internetu, aby tak snížil své náklady. Nový systém by měl snížit náklady na nákup součástek o 15 procent, tedy 280 miliard jenů ( 2,2 miliardy dolarů), ze současných zhruba 1,9 bilionu jenů. Kombinací nového systému nakupování a snížení počtu zaměstnanců hodlá společnost urychlit své oživení poté, co v loňském finančním roce, který skončil v březnu, vykázala vysokou ztrátu. Firma plánuje do konce tohoto roku přejít na objednávky přes internet u všech svých 1650 dodavatelů součástek a materiálu v Japonsku i v zahraničí. Společnost očekává, že v letošním finančním roce dosáhne vyrovnaného hospodářství po loňské ztrátě 382,54 miliardy jenů (tři miliardy dolarů).
</TEXT>
</DOC>
<DOC>
<DOCID>LN-20020507060</DOCID>
<DOCNO>LN-20020507060</DOCNO>
<DATE>05/07/02</DATE>
<GEOGRAPHY>HLINSKO</GEOGRAPHY>
<TEXT>
Společnost ETA Hlinsko, která je největším českým výrobcem elektrospotřebičů, se v prvním čtvrtletí propadla do ztráty 36 milionů korun po zisku 23 milionů korun ve stejném období loni. Tržby firma do března zvýšila o necelé procento na 546 milionů korun. Přidaná hodnota firmě klesla o pětinu na 98 milionů korun a provozní výsledek se ponořil do ztráty 16 milionů korun po předchozím zisku osm milionů korun. Za celý loňský rok se ETA podle neauditovaných výsledků propadla do rekordní ztráty 439 milionů korun.
</TEXT>
</DOC>
<DOC>
<DOCID>LN-20020507061</DOCID>
<DOCNO>LN-20020507061</DOCNO>
<DATE>05/07/02</DATE>
<GEOGRAPHY>PRAHA</GEOGRAPHY>
<TEXT>
Hrubá výroba elektřiny v ČR za první čtvrtletí dosáhla 20 534,4 gigawatthodin (GWh), což byl jen nepatrný pokles oproti loňským 20 585,9 GWh. Hrubá spotřeba elektřiny, která odpovídá tuzemské výrobě upravené o zahraniční saldo, letos dosáhla 18 022,6 GWh, loni za první tři měsíce byla 18 300,6 GWh. Prakticky monopolní vývozce ČEZ zvýšil export na 4048,9 GWh z loňských 3177,8 GWh.
</TEXT>
</DOC>
<DOC>
<DOCID>LN-20020507062</DOCID>
<DOCNO>LN-20020507062</DOCNO>
<DATE>05/07/02</DATE>
<GEOGRAPHY>OSTRAVA</GEOGRAPHY>
<TEXT>
Státní společnost Osinek uhradila za hutní firmu Vítkovice Steel kupní cenu 3,31 miliardy Kč. Platba byla převedena na účet Vítkovic u České konsolidační agentury, řekl včera generální ředitel Osinku Jiří Staněk. "V následujících dnech se Osinek ujme kontroly nad společností. Navrhne svolání valné hromady a úpravu orgánů tak, aby jejich složení odpovídalo nové akcionářské struktuře," doplnil Staněk.
</TEXT>
</DOC>
<DOC>
<DOCID>LN-20020507063</DOCID>
<DOCNO>LN-20020507063</DOCNO>
<DATE>05/07/02</DATE>
<TITLE>
Ve světě nepatří české značky mezi nejhodnotnější. Coca-Cola si značku cení na tři biliony korun
</TITLE>
<TEXT>
Přes 10 tisíc ročně. Tolik žádostí o ochrannou známku dostává Úřad průmyslového vlastnictví. Nejpilnějšími přihlašovateli ze zahraničí jsou americké firmy.
PRAHA - Jakou mají hodnotu nejdražší české ochranné známky typu Budvar, Škoda či Pilsner Urquell? Nemalou. Pohybuje se v miliardách korun. Ve srovnání s nejcennějšími světovými značkami však jde takřka o pakatel. Jenom značka Coca-Cola, která je v tomto směru zřejmě světovým lídrem, stojí přibližně 80 miliard dolarů, tedy asi 2,7 bilionu korun. "Záleží totiž na tom, kolik zákazníků daná známka oslovuje," říká předseda Úřadu průmyslového vlastnictví (ÚPV) Karel Čada. "České firmy mají hodně co dohánět," podotýká. Nepomáhají jim ani občasné potíže, které hodnotu známky pochopitelně srážejí. To může být případem kdysi velmi známého loga ČKD na masce tramvají jezdících po celém světě. ČKD však loni výrobu tramvají prodalo německé firmě Siemens a není jasné, zda Němci budou mít zájem použít iniciály zakladatelů podniku. Nejznámější známkoprávní spor českého podniku je pře Budějovického Budvaru s americkou firmou AnheuserBusch. Oba pivovary vedou asi 40 soudních sporů a dalších asi 40 řízení před patentovými úřady ve světě o právo používat označení Budweiser. Český pivovar s odvoláním na to, že jde o označení místa původu, chce mít toto označení vyhražené jen pro pivo, které se vyrábí v Budějovicích. Američané tvrdí, že nejde o označení původu, ale o ochrannou známku, kterou si prý zaregistrovali před Čechy. ÚPV loni obdržel 10 073 přihlášek ochranných známek, což je o něco méně než v roce 2000, kdy jich bylo 10 366. Z celkového počtu žádostí bylo loni 8100 od domácích podniků a 1973 od zahraničních firem. Kromě českých podniků byly loni v přihlašování známek nejpilnější americké firmy (911 přihlášek).
</TEXT>
</DOC>
<DOC>
<DOCID>LN-20020507064</DOCID>
<DOCNO>LN-20020507064</DOCNO>
<DATE>05/07/02</DATE>
<TITLE>
PRAHA - Rakouská AVS, vlastník Erste Bank Sparkassen, do minulého pátku při odkupu akcií České spořitelny nasmlouvala přes 33,6 milionu akcií ČS. To představuje 23,8 procenta na hlasovacích právech, vyplývá z informací Patria Finance. Se současným podílem tak banka pravděpodobně získá přes 80 procent akcií banky a bude moci tyto akcie stáhnout z pražské burzy. Dosud přitom byly převedeny akcie s podílem 14,9 procenta na hlasovacích právech, ke zbývajícím převodům dojde v nejbližších dnech. Dobrovolný odkup končí tento pátek. Pouze v pátek přitom AVS nasmlouvala přes sedm procent akcií, což může znamenat, že nabídku akceptoval jeden z velkých akcionářů, Česká pojišťovna či EBRD.
</TITLE>
<HEADING>
Nízká nabídka
</HEADING>
<TEXT>
Ani jedna ze stran se dnes k odkupu zatím nevyjádřila, pravděpodobnější však je, že nabídku využila EBRD, která má zástupce v dozorčí radě a o návrhu AVS byla informována. Pojišťovna navíc nedávno oznámila, že nabídku akceptovat nebude. Přestože je nabídka podle ekonomů nízká, akcionáři nemají příliš jiných možností než ji přijmout. Mohou prodat akcie přímo na trhu, kde se cena pohybuje zhruba na stejných úrovních. Další možností je počkat na povinné odkupy, kde by cena mohla být mírně vyšší. "Pravděpodobnost, že nabídnutá cena bude vyšší než 375 Kč, se snižuje dramaticky každou akcií prodanou AVS během stávajícího odkupu," uvedl nedávno analytik Conseq Finance Martin Škaroupka. Po stažení z trhu nebude možné akcie prodat, a akcionářům tak zůstane pouze dividendový výnos, který u spořitelny není nijak velký.
Ani jedna ze stran se dnes k odkupu zatím nevyjádřila, pravděpodobnější však je, že nabídku využila EBRD, která má zástupce v dozorčí radě a o návrhu AVS byla informována. Pojišťovna navíc nedávno oznámila, že nabídku akceptovat nebude. Přestože je nabídka podle ekonomů nízká, akcionáři nemají příliš jiných možností než ji přijmout. Mohou prodat akcie přímo na trhu, kde se cena pohybuje zhruba na stejných úrovních. Další možností je počkat na povinné odkupy, kde by cena mohla být mírně vyšší. "Pravděpodobnost, že nabídnutá cena bude vyšší než 375 Kč, se snižuje dramaticky každou akcií prodanou AVS během stávajícího odkupu," uvedl nedávno analytik Conseq Finance Martin Škaroupka. Po stažení z trhu nebude možné akcie prodat, a akcionářům tak zůstane pouze dividendový výnos, který u spořitelny není nijak velký.
</TEXT>
</DOC>
<DOC>
<DOCID>LN-20020507065</DOCID>
<DOCNO>LN-20020507065</DOCNO>
<DATE>05/07/02</DATE>
<TITLE>
SINGAPUR - Ceny ropy včera dopoledne klesly o dvě procenta díky nedělní zprávě z Iráku, který se rozhodl, že tuto středu 8. května obnoví dodávky ropy na světový trh. Irák vývoz zastavil před měsícem na protest proti přítomnosti Izraelců na palestinských územích. Rozhodnutím Bagdádu se zvýší dodávky ropy na světový trh o dva miliony barelů denně na zhruba 76 milionů barelů za den, napsala agentura Reuters. Cena americké lehké ropy včera v Singapuru klesla po dvou týdnech pod 26 dolarů, vzápětí ale oživila na 26,01 dolaru za barel. Proti pátečnímu newyorskému závěru však byla nižší o 61 centů. Podle makléřů se trh brání držet cenu ropy pod 26 dolary. V Japonsku a Británii se včera s ropou kvůli svátku neobchodovalo.
</TITLE>
<HEADING>
K prodloužení embarga nebyl důvod
</HEADING>
<TEXT>
"Očekávám, že trh půjde dolů, se zavřenými trhy v Japonsku a Británii jsou lidé ale opatrní," uvedl jeden z analytiků. Podle jeho slov nebudou ceny klesat lehce, trh se soustředí také na vývoj ropných zásob ve Spojených státech. Irák své měsíční embargo ropného vývozu neprodloužil mimo jiné proto, že se k němu ostatní arabské státy nepřidaly. Izrael se z okupovaných územích na západním břehu Jordánu začal stahovat, což byla irácká podmínka pro zrušení embarga. Podporu dostalo irácké vývozní embargo pouze od Libye a Íránu. Tyto země by ale zastavily export pouze v případě, že by přestaly ropu vyvážet všechny arabské státy. Ropu jako zbraň v konfliktu odmítla použít například Saúdská Arábie. Organizace ropných exportérů OPEC bude znovu hodnotit vývozní politiku 26. června. Od loňského ledna kartel postupně snížil vývozní limity o pět milionů barelů za den kvůli klesající poptávce ve slábnoucí světové ekonomice. Nyní je vývoz kartelu bez Iráku 21,7 milionu b/d. Jde o nejnižší objem za desetiletí, připomněla agentura.
"Očekávám, že trh půjde dolů, se zavřenými trhy v Japonsku a Británii jsou lidé ale opatrní," uvedl jeden z analytiků. Podle jeho slov nebudou ceny klesat lehce, trh se soustředí také na vývoj ropných zásob ve Spojených státech. Irák své měsíční embargo ropného vývozu neprodloužil mimo jiné proto, že se k němu ostatní arabské státy nepřidaly. Izrael se z okupovaných územích na západním břehu Jordánu začal stahovat, což byla irácká podmínka pro zrušení embarga. Podporu dostalo irácké vývozní embargo pouze od Libye a Íránu. Tyto země by ale zastavily export pouze v případě, že by přestaly ropu vyvážet všechny arabské státy. Ropu jako zbraň v konfliktu odmítla použít například Saúdská Arábie. Organizace ropných exportérů OPEC bude znovu hodnotit vývozní politiku 26. června. Od loňského ledna kartel postupně snížil vývozní limity o pět milionů barelů za den kvůli klesající poptávce ve slábnoucí světové ekonomice. Nyní je vývoz kartelu bez Iráku 21,7 milionu b/d. Jde o nejnižší objem za desetiletí, připomněla agentura.
</TEXT>
</DOC>
<DOC>
<DOCID>LN-20020507066</DOCID>
<DOCNO>LN-20020507066</DOCNO>
<DATE>05/07/02</DATE>
<TITLE>
Firmu už asi nezachrání ani vítězství u soudu, který začal z popudu ministerstva spravedlnosti USA
</TITLE>
<TEXT>
Ránu z milosti se firmě Arthur Andersen chystá zasadit americká vláda. Pokud uspěje s trestní žalobou proti bývalému auditorovi zkrachovalého Enronu, bude to znamenat jeho definitivní konec.
PRAHA - Účetní firma Arthur Andersen se ocitla na pokraji svého zániku. Včera bylo proti ní zahájeno trestní řízení u federálního soudu v texaském Houstonu. Americké ministerstvo spravedlnosti ji viní z "bránění spravedlnosti". Toho se měla dopustit tím, že skartovala dokumenty související s "podivným" účetnictvím plynárenského gigantu Enron, který zkrachoval na konci minulého roku. Pokud by Andersen byl uznán vinným, nejspíš by to znamenalo jeho konec. Nemohl by totiž poskytovat své služby firmám kótovaným na amerických burzách. Ty přitom tvoří podstatnou část jeho klientů. Ani případný úspěch v soudní síni by Andersenu nejspíš nepomohl. Účetní firma už čelí mnoha civilním žalobám na náhradu škody, kterých se měla dopustit svými "nekvalitními" audity. Vedle toho ji jen ve Spojených státech opustilo kvůli ztrátě důvěry přes 200 klientů. Mezi nimi byly i takové giganty jako letecká společnost Delta Airlines, automobilka Ford, nadnárodní výrobce léčiv Merck či softwarová firma SAP. Šéfové Andersenu ničení dokumentů už přiznali. Dodávají však, že za skartování odpovídají konkrétní lidé. Kvůli tomu už v lednu propustili Davida Duncana - partnera firmy, který měl na starosti účetnictví Enronu a likvidaci dokumentů organizoval. To se jim však nejspíš vymstí. Americké ministerstvo spravedlnosti totiž hodlá Duncana použít jako hlavního svědka proti Andersenu. Duncan se už měl nechat slyšet, že ke skartování dostal souhlas od chicagského vedení firmy.
</TEXT>
<HEADING>
Zbrklé jednání?
</HEADING>
<TEXT>
Arthur Andersen se už v průběhu dubna snažil s ministerstvem spravedlnosti dohodnout na mimosoudním urovnání celé pře. Společnost se ovšem chystala přiznat pouze částečnou odpovědnost některých svých pracovníků za skartování dokumentů. Vedle toho chtěla federálním úředníkům nabídnout spolupráci ohledně vyšetřování bankrotu Enronu. Ministerstvo spravedlnosti na návrh Andersenu nepřistoupilo, protože chce obvinit celou firmu, a ne jen některé její zaměstnance. Právní experti se však obávají, že americké úřady v tomto případě jednaly poněkud zbrkle. "Myslím, že vláda obžalovala firmu Andersen příliš brzo," řekl agentuře Reuters houstonský advokát Kent Schaffer. "Teď jí musí zasadit přímou ránu. Pokud se jí to nepodaří, bude se muset rychle stáhnout," vysvětlil. Případný neúspěch federálních žalobců by mohl negativně ovlivnit i další vyšetřování bankrotu Enronu. "Asi bychom se museli ptát, jestli je vláda schopná úspěšně bojovat proti kriminalitě bílých límečků," podotkl další advokát Stephen Meagher. Řízení před houstonským soudem by mělo trvat přibližně čtyři týdny. Na rychlém vyřešení sporu má zájem především soudkyně Melinda Harmonová, která 29. května odjíždí na "dlouho plánovanou" dovolenou. Obě strany sporu jí nejspíš vyhoví. Ministerstvo spravedlnosti totiž očekává, že jí příprava žaloby a její přednesení bude trvat patnáct dnů. Advokát Andersenu Rusty Hardin pak prohlásil, že mu prezentace obhajoby zabere pět dnů.
Arthur Andersen se už v průběhu dubna snažil s ministerstvem spravedlnosti dohodnout na mimosoudním urovnání celé pře. Společnost se ovšem chystala přiznat pouze částečnou odpovědnost některých svých pracovníků za skartování dokumentů. Vedle toho chtěla federálním úředníkům nabídnout spolupráci ohledně vyšetřování bankrotu Enronu. Ministerstvo spravedlnosti na návrh Andersenu nepřistoupilo, protože chce obvinit celou firmu, a ne jen některé její zaměstnance. Právní experti se však obávají, že americké úřady v tomto případě jednaly poněkud zbrkle. "Myslím, že vláda obžalovala firmu Andersen příliš brzo," řekl agentuře Reuters houstonský advokát Kent Schaffer. "Teď jí musí zasadit přímou ránu. Pokud se jí to nepodaří, bude se muset rychle stáhnout," vysvětlil. Případný neúspěch federálních žalobců by mohl negativně ovlivnit i další vyšetřování bankrotu Enronu. "Asi bychom se museli ptát, jestli je vláda schopná úspěšně bojovat proti kriminalitě bílých límečků," podotkl další advokát Stephen Meagher. Řízení před houstonským soudem by mělo trvat přibližně čtyři týdny. Na rychlém vyřešení sporu má zájem především soudkyně Melinda Harmonová, která 29. května odjíždí na "dlouho plánovanou" dovolenou. Obě strany sporu jí nejspíš vyhoví. Ministerstvo spravedlnosti totiž očekává, že jí příprava žaloby a její přednesení bude trvat patnáct dnů. Advokát Andersenu Rusty Hardin pak prohlásil, že mu prezentace obhajoby zabere pět dnů.
</TEXT>
</DOC>
<DOC>
<DOCID>LN-20020507067</DOCID>
<DOCNO>LN-20020507067</DOCNO>
<DATE>05/07/02</DATE>
<TITLE>
Nové jméno bude mít společnost, která vzejde ze zkrachovalého energetického gigantu. Věřitelé nejsou proti.
</TITLE>
<TEXT>
NEW YORK - Zkrachovalý energetický gigant ze Spojených států Enron Corp. představil plán své reorganizace. Krok přijali věřitelé, kteří zhlédli firemní návrhy. Podle nich chce Enron zůstat menší firmou, která bude na obou amerických kontinentech provozovat potrubí, elektrárny a distribuovat energii. Evropská a asijská aktiva hodlá Enron v rámci bankrotu prodat. Podle návrhu má z Enronu vzejít společnost nově pojmenovaná OpCo Energy Company se zhruba 12 tisíci zaměstnanci. Nynější početní stav je asi 23 tisíc. Enron se snaží vyjmout klíčová energetická aktiva zpod kontroly úpadkového soudu. Aktiva určená k prodeji dá do aukce a kupce určí nejvyšší nabídka. Věřitelé obdrží hotovost, akcie či jiné finanční instrumenty založené na hodnotě prodaných aktiv. Poté nebudou moci mít vůči společnosti OpCo nároky. Vedení Enronu doufá, že aukce a prodeje dokončí letos.
</TEXT>
<HEADING>
Za rok už prý bude zisk
</HEADING>
<TEXT>
OpCo bude mít v aktivech podle odhadů 10,8 miliardy dolarů. V kalendářním roce 2003 by měla firma vykázat provozní zisk 1,3 miliardy dolarů. Věřitelé by z prodeje mohli získat 15 až 20 miliard dolarů. Enron jim celkem dluží přes 40 miliard dolarů. Věřitelé musejí jakoukoli reorganizaci schválit před tím, než jí dá "zelenou" konkursní soud. Enron zažádal o soudní ochranu před věřiteli loni v prosinci. Jeho krach je největším firemním bankrotem v historii Spojených států. Koncern dlouho vykazoval ziskové hospodaření, ačkoli se později ukázalo, že v jeho účetnictví byly vážné nedostatky. Na ty neupozornila ani auditorská společnost Andersen.
OpCo bude mít v aktivech podle odhadů 10,8 miliardy dolarů. V kalendářním roce 2003 by měla firma vykázat provozní zisk 1,3 miliardy dolarů. Věřitelé by z prodeje mohli získat 15 až 20 miliard dolarů. Enron jim celkem dluží přes 40 miliard dolarů. Věřitelé musejí jakoukoli reorganizaci schválit před tím, než jí dá "zelenou" konkursní soud. Enron zažádal o soudní ochranu před věřiteli loni v prosinci. Jeho krach je největším firemním bankrotem v historii Spojených států. Koncern dlouho vykazoval ziskové hospodaření, ačkoli se později ukázalo, že v jeho účetnictví byly vážné nedostatky. Na ty neupozornila ani auditorská společnost Andersen.
</TEXT>
</DOC>
<DOC>
<DOCID>LN-20020507068</DOCID>
<DOCNO>LN-20020507068</DOCNO>
<DATE>05/07/02</DATE>
<TEXT>
Německá chemická společnost Henkel KGaA zvýšila v letošním prvním čtvrtletí provozní zisk v porovnání se stejným obdobím loni o 3,2 procenta na 162 milionů eur. Analytici očekávali provozní zisk v rozmezí 139 až 158 milionů eur. Tržby společnosti s rozsáhlou škálou výrobků, od pracího prášku Persil přes parfémy Sergio Tacchini až po lepidlo Loctite, se zvýšily o čtyři procenta na 2,4 miliardy eur (na snímku šéf společnosti Ulrich Lehner).
</TEXT>
</DOC>
<DOC>
<DOCID>LN-20020507069</DOCID>
<DOCNO>LN-20020507069</DOCNO>
<DATE>05/07/02</DATE>
<TITLE>
LN se ptaly přednostů specializovaných klinik, kdo je podle nich největší osobnost jejich oboru
</TITLE>
<TEXT>
Jak se pozná špičkový lékař? Jedním kritériem může být počet titulů před jménem a za jménem, jiným počet pacientů, kteří před jeho ordinací čekají na ošetření. Důležitým vodítkem ale je i vážnost, jaké se těší u svých kolegů. Lidové noviny proto oslovily přednosty jednotlivých klinik velkých nemocnic a představitele odborných lékařských společností a položily jim otázku, koho v současné době považují za špičku svého oboru. Omezení bylo jediné, nesměli jmenovat sami sebe (s tím problémy neměli) a ani nikoho ze svého pracoviště (proti této podmínce naopak mnozí protestovali). Obavy, že se na žádném jméně neshodnou, se nepotvrdily. Portréty lékařů, kteří získali nejvíce hlasů, vám přinášíme na následujících stranách. Vyhrát mohl jen jeden, ale i to, že je někdo zmíněn třeba jen jednou, svědčí o jeho kvalitách. Na druhou stranu to, že někdo uveden není, ještě neznamená, že nejde o lékaře, který má své jméno i ve světě. Může se třeba věnovat jen velmi úzké specializaci. Stejně tak je celá řada oborů, na které nám v naší anketě nezbylo místo vůbec.
</TEXT>
</DOC>
<DOC>
<DOCID>LN-20020507070</DOCID>
<DOCNO>LN-20020507070</DOCNO>
<DATE>05/07/02</DATE>
<TITLE>
"Do motolské nemocnice jsme se přestěhovali v roce 1997 z chirurgické kliniky v Londýnské ulici," vysvětluje profesor MUDr. Pavel Pafko, DrSc. "Když se otevřelo toto pracoviště, uvědomil jsem si, že se tu otevírají pro náš kolektiv mimořádné možnosti, o kterých se nám na Vinohradech ani nesnilo." I díky kvalitnímu zázemí provádí nyní jeho tým až šedesát operací týdně. K tomu je nutno ještě připočíst akutní operace, které mohou být i dvě denně. K medicíně jej přilákal zájem o biologii. Promoval v roce 1963 a už během studia pracoval v anatomickém ústavu jako demonstrátor, po promoci jako asistent. Chirurgií se začal živit na klinice v Londýnské ulici v roce 1966. "Od toho roku jsem vystřídal hodnosti jako na vojně - začínal jsem jako řadový voják, který se postupem doby stane generálem. Já jsem to prošel všechno - byl jsem sekundářem, lékařem, asistentem, docentem, profesorem. Vyšel jsem tedy v té klinice po schodech z přízemí až na půdu," říká. Volného času mnoho nemá. "Pokud chcete dělat velmi dobrou medicínu (nemám rád slovo špičkový), tak to není práce od osmi do čtyř," vysvětluje. Do jeho pracovní doby se totiž nedá započítávat jen ten čas, kdy je přímo na operačním sále. "Až budete ležet v posteli jako pacient, tak si nebudete přát být jenom odoperovaná, ale aby se o vás taky před operací a po ní někdo postaral," upozorňuje. "Klinika má navíc i povinnosti výukové. To znamená, že musí učit medicínu studenty. A jak dobře víte, něco jiného je, když někdo vyrábí součástky a když je někdo někoho musí teprve naučit vyrábět," objasňuje. Má-li lékař odoperovat pět pacientů denně, musí mít i odpovídající fyzickou kondici. "Je to také jeden z důvodů, proč je v oboru chirurgie tak málo žen," říká Pavel Pafko. Ne náhodou jsou v týmu, který ho obklopuje, samí aktivní sportovci. Sám profesor Pafko do práce dojíždí na kole. Známá je i jeho slabost pro historické bicykly. Také rád jezdí na kajaku a plave. Na to, že tráví většinu času na klinice, si jeho blízcí již uvykli. "Každý chirurg slouží celý život noční služby. Mívali jsme i 112 hodin přesčasů měsíčně, mnozí chirurgové to tak mají stále. Když pracujete tak, že máte každý měsíc sedm neděl práce, tak si i rodina zvykne na to, že nejste doma," konstatuje. K akutní operaci ho dnes volají jen málokdy. "Mám už dobře vycvičené kolegy," pochvaluje si. Volné chvíle tráví na chalupě na Orlíku. Jeho manželka pracovala jako vědecká pracovnice. "Moje paní je už letos v důchodu, máme tři dcery a tři vnoučata, tak má dost práce i teď, říká spokojeně Pavel Pafko.
</TITLE>
<TEXT>
Jak hlasovali chirurgové
Vítěz ankety: profesor PAVEL PAFKO přednosta III. chirurgické kliniky FN Motol
HLASUJÍCÍ TIP
doc. MUDr. Petr Gál, PhD., přednosta prof. MUDr. Pavel Pafko, DrSc., přednosta III.
Kliniky dětské chirurgie a traumatologie, chirurgické kliniky FN v Motole pracoviště dětské medicíny FN Brno
doc. MUDr. Ivan Čapov, CSc., zástupce Pavel Pafko přednosty Chir. kliniky FN U sv. Anny v Brně
prof. MUDr. Vladimír Král, CSc., přednosta Pavel Pafko
</TEXT>
<HEADING>
Chirurgické kliniky FN Olomouc
</HEADING>
<TEXT>
prim. MUDr. Jiří Vojtíšek, primář Chirurgické prim. MUDr. Michael Vraný, primář chir. oddělení kliniky FN Královské Vinohrady nemocnice v Jablonci nad Nisou
prof. MUDr. Vladislav Třeška, DrSc., prof. MUDr. Jan Pirk, DrSc., přednosta přednosta Chirurgické kliniky FN Plzeň Kardiocentra IKEM
</TEXT>
</DOC>
<DOC>
<DOCID>LN-20020507071</DOCID>
<DOCNO>LN-20020507071</DOCNO>
<DATE>05/07/02</DATE>
<TITLE>
"Klasický obraz gynekologie a porodnictví se dnes mění, a s ním i moment pohledu, kdy jsme víceméně měli společné metody s chirurgy," říká doc. MUDr. Jaroslav Feyereisl, ředitel Ústavu pro péči o matku a dítě v pražském Podolí. "V porodnictví jsme také svědky rozvoje, který velmi vítám," říká docent Feyereisl. Podle jeho slov moderní porodnictví maximálně respektuje přání ženy. "Je ale velmi těžké najít hranici, kam až člověk může v respektování přání zajít," vysvětluje docent Feyereisl a pokračuje: "Tou hranicí by vždy mělo být hledisko bezpečnosti. Jakmile se lékař začne hádat s rodičkou na způsobu, jakým může kontrolovat stav plodu v děloze, tak to není dobře." V Podolí se už stalo tradicí, že pokud porod probíhá bez problémů, fyziologicky, vedou jej (a podle slov pana ředitele velice dobře) porodní asistentky. "Lékař je k dispozici vždy, když se začne měnit fyziologický stav rodičky nebo plodu do nějaké patologie - tam hned zasáhne," ubezpečuje docent Feyereisl. Rodák ze Zdic u Berouna, který prožil hezké dětství v harmonickém rodinném prostředí, se pro studium medicíny rozhodl ve čtvrtém ročníku gymnázia. "Na oboru gynekologie-porodnictví mě zaujala možnost umět obor, který vyžaduje nejen manuální zručnost, ale který také umožňuje realizovat se v disciplínách, jako je endokrinologie, asistovaná reprodukce nebo prenatální diagnostika," říká. Po promoci pracoval docent Feyereisl na Gynekologicko-porodnické klinice v Apolinářské ulici. Se dvěma přestávkami, během kterých byl na stáži na švýcarské klinice, strávil "u Apolináře" celkem 18 let. V roce 1998 nastoupil na místo vedoucího lékaře gynekologie a porodnictví v pražském Podolí. "Práci, která je současně mým koníčkem, věnuji veškerý čas, který je potřeba," říká. Na svou rodinu měl podle vlastních slov jen velmi málo času. "To, že mám úspěšné děti, je nutno přičíst mé manželce," uznává.
</TITLE>
<TEXT>
Jak hlasovali gynekologové a porodníci
Vítěz ankety: docent JAROSLAV FEYEREISL ředitel Ústavu pro péči o matku a dítě v Praze - Podolí
HLASUJÍCÍ tip
prim. MUDr. Jaroslav Blovský, primář doc. MUDr. Jaroslav Feyereisl,
Gynekologicko-porodnické kliniky FN v Motole ředitel Ústavu pro péči o matku a dítě, Praha
prim. MUDr. Petr Sák, primář Jaroslav Feyereisl gynekologicko-porodnického oddělení nemocnice v Českých Budějovicích
MUDr. Bořivoj Mejchar, zástupce Jaroslav Feyereisl přednosty Gynekologicko-porodnické kliniky FN Plzeň
MUDr. František Zábranský, Jaroslav Feyereisl primář Gynekologicko-porodnické kliniky
</TEXT>
<HEADING>
Baťovy nemocnice Zlín
</HEADING>
<TEXT>
prof. MUDr. Zdeněk Hájek, DrSc., MUDr. Petr Velebil, CSc., zástupce přednosty Gynekologicko-porodnické Ústav pro péči o matku a dítě, Praha kliniky Všeobecné fakultní nemocnice
MUDr. Jiří Březina, přednosta prof. MUDr. Pavel Ventruba, DrSc.,
Gynekologicko-porodnické kliniky nemocnice přednosta Gynekologicko-porodnické kliniky FN Brno v Uherském Hradišti
prof. MUDr. Milan Kudela, CSc., doc. MUDr. Zdeněk Holub, primář přednosta Gynekologicko-porodnické gynekologicko-porodnického oddělení nemocnice kliniky FN Olomouc Kladno, šéfredaktor časopisu Česká gynekologie
MUDr. Lev Kliment, přednosta doc. MUDr. Lukáš Rob, CSc., přednosta
Gynekologicko-porodnické kliniky FTN Gynekologicko-porodnické kliniky FN v Motole
</TEXT>
</DOC>
<DOC>
<DOCID>LN-20020507072</DOCID>
<DOCNO>LN-20020507072</DOCNO>
<DATE>05/07/02</DATE>
<TITLE>
Své pacienty pořád ještě mám. Bohužel se ale nemohu ujmout všech lidí, kteří se na mě obracejí," lituje profesor MUDr. Cyril Höschl, DrSc. "Všem, které musím odmítnout, se ale snažím zajistit odpovídající pomoc," dodává. Už při letmém nahlédnutí na jeho osobní internetovou stránku se nabízí otázka, jak asi dokáže všechny své závazky a aktivity zvládnout. Návod k odpovědi je ale patrný už ze způsobu, jakým mluví. Svižně, plynule a přitom tak, že by se jeho slova dala okamžitě publikovat. Stojí v čele Psychiatrického centra Praha, unikátního pracoviště, které přes čtyřicet let udržuje kontinuitu českého (resp. československého) psychiatrického výzkumu. Zároveň je Cyril Höschl proděkanem III. lékařské fakulty UK. Napsal řadu odborných knih a článků, nebrání se popularizaci psychiatrie v nejrůznějších médiích. Ze své profesionální role ale dokáže vystoupit. Vadí mu, když jsou zvláštnosti lidských povah neprávem označovány za "záležitost pro psychiatra". "Ti, kteří automaticky psychiatrizují projevy, řekněme, netypického chování, možná získávají odstup, ale rozhodně si kazí život a ochuzují se o pestrost citů a myšlenek. Já sám se tomu aktivně bráním, protože kdybych v každém druhém viděl svého potencionálního pacienta, dopadl bych jako gynekolog, který si kvůli své profesi nedokáže užít sex, nebo patolog, pro kterého je bližní jen dosud živou mrtvolou." Přirovnání k lékařům jiných oborů používá, i když vysvětluje nutnost profesionálního odstupu. "Stejně tak jako mi nelichotí, když mě pacient vynáší do nebes, nemůže mě urazit, když mi nadává. Vím, že se jedná o projevy jeho nemoci. Pocity sympatie či antipatie musí psychiatr vědomě potlačit, stejně jako chirurgovi musí být jedno, zda operuje fašistu či komunistu," říká. Za těch 28 let, co se psychiatrii věnuje, urazil podle něj jeho obor velký kus cesty. "Je to nápadné i u tak těžkých onemocnění, jako je schizofrenie. Dříve velká většina nemocných upadala do chronické fáze. Dnes se nám daří většinu pacientů vrátit zpátky do života, těch, u kterých se to nepodaří je jen asi třetina," vysvětluje Cyril Höschl.
</TITLE>
<TEXT>
Jak hlasovali psychiatři
Vítěz ankety: profesor CYRIL HÖSCHL ředitel Psychiatrického centra Praha
HLASUJÍCÍ TIP
MUDr. Jitka Potribná, primářka prof. MUDr. Cyril Höschl, DrSc. ředitel psychiatrického oddělení FN Ostrava Psychiatrického centra Praha
MUDr. Ivan Tůma, CSc, zástupce Cyril Höschl přednosty Psychiatrické kliniky FN Hradec Králové
MUDr. Stanislav Morávek, zástupce Cyril Höschl primáře Psychiatrického oddělení
Ústřední vojenské nemocnice
MUDr. Jaroslav Hronek, ředitel Cyril Höschl
Psychiatrické léčebny Dobřany
MUDr. Ivan Drábek, ředitel Cyril Höschl
</TEXT>
<HEADING>
Psychiatrické léčebny Opava
</HEADING>
<TEXT>
doc. MUDr. Michal Hrdlička, CSc. prof. MUDr. Jiří Raboch, DrSc. přednosta Dětské psychiatrické kliniky FN Motol přednosta Psychiatrické kliniky VFN
prof. MUDr. Jaroslav Bouček, CSc. Jiří Raboch přednosta Psychiatrické kliniky FN Olomouc prof. MUDr. Jiří Raboch, DrSc.
přednosta Psychiatrické kliniky VFN a prof. MUDr. Eva Čéšková, DrSc. předseda České psychiatrické společnosti přednostka Psychiatrické kliniky FN Brno
prof. MUDr. Eva Čéšková, DrSc. MUDr. Marta Holanová přednostka Psychiatrické kliniky FN Brno Psychiatrická ambulance Taussigova 13, Brno
Prof. MUDr. Cyril Höschl, DrSc. ředitel prof. MUDr. Jan Libiger, CSc.
Psychiatrického centra Praha přednosta Psychiatrické kliniky FN Hradec Králové
MUDr. Zdeněk Bašný, ředitel MUDr. Jiří Horáček
Psychiatrické léčebny Bohnice Psychiatrické centrum Praha
MUDr. Václav Klíma, ředitel prof. MUDr. Jaromíř Švestka, DrSc.
Psychiatrické léčebny Kroměříž Psychiatrická klinika FN Brno
</TEXT>
</DOC>
<DOC>
<DOCID>LN-20020507073</DOCID>
<DOCNO>LN-20020507073</DOCNO>
<DATE>05/07/02</DATE>
<TITLE>
"Možná jsem profesionálně deformovaný, ale kdykoliv s někým mluvím, okamžitě si všímám, jestli na kůži nemá něco, co tam nepatří. A podvědomě třídím - tohle nevadí, ale s tímhle by měl klusat k lékaři," říká profesor MUDr. František Vosmík, DrSc.
</TITLE>
<TEXT>
"K dermatologii jsem přišel víceméně náhodou," připouští profesor MUDr. František Vosmík, DrSc. Promoval v roce 1959 a umístěnku dostal do Hradce Králové, kam jel s pevným úmyslem nastoupit na internu. "Litujeme, není místo," řekli. "Ale bylo by na kožním..." Chvíli vzdoroval, až pochopil, že musí vzít, co se nabízí. "Poctivě řečeno, nelituji. Časem jsem viděl, že na kožním se medicína dá dělat jako kdekoliv jinde, ba dokonce velmi zajímavá i dost vědecky založená." O čtyři roky později vyhrál konkurs na místo sekundáře Dermatovenerologické kliniky I. LF a VFN na Karlově náměstí. Je tu dodnes. Kariérním žebříčkem časem prošel až na post přednosty kliniky, a přestože žezlo vloni předal kolegovi, ještě se stále věnuje svým nemocným i svým studentům. Na svém kontě má řadu publikací, léta předsedal Čs. dermatologické společnosti, dodnes řídí časopis Čs. dermatologie. A sedí u svých mikroskopů, počítačů a dalších přístrojů, protože pokud má něco uvést jako svoje milované téma, je to histopatologie. Říká se, že kožní lékařství patří k oborům, kde se velmi těžko diagnostikuje. Cynické jazyky dokonce tvrdí, že lékaři tu často střílejí od boku. "To není pravda," ohrazuje se profesor Vosmík. "Snad se dřív tvrdilo, že jsme mastičkáři, ale to už neplatí, protože naši pacienti se dneska léčí i celkovými léky. To, že máme navíc ještě možnost zevní léčby, je spíš další plus. Ale diagnostika tu není o nic obtížnější než jinde. Dnes máme k ruce řadu pomocných vyšetřovacích metod. Ve vzorku kůže umíme rozlišit jednotlivé typy buněk i funkce nejjemnějších buněčných struktur, a jsme stále častěji tak schopni nemoc určit." Dermatovenerologii dělá víc než čtyřicet let. "Netroufám si soudit, nakolik z ní některé nemoci vymizely. Spíš nám stouply šance, jak je odhalit a bojovat s nimi, což se jmenovitě týká onkologie. V poslední době sice rychle ustupuje kapavka, ale dramaticky narůstá syfilis, nemoc, se kterou jsem se jako medik prakticky nesetkal. Je to prostě věčný pohyb... Jen si vezměte, že v 60. letech jsme neměli ani potuchy o chorobě jménem AIDS." O riziku, které mu jeho obor přináší, uvažuje po svém. "Vím o těch nemocích dost na to, abych se nákazy nebál. Nejsem z těch, kdo si dveře otevírají loktem." Když redakce v této anketě hledala nejlepšího dermatologa, kolegové z oboru se pro profesora Vosmíka vyslovili téměř jednoznačně. Přijal tu informaci s údivem. "Nemyslím, že bych dermatologií nějak zásadně a převratně pohnul kupředu. Jen jí sloužím."
Jak hlasovali dermatologové
Vítěz ankety: profesor FRANTIŠEK VOSMÍK, Dermatovenerologická klinika VFN
</TEXT>
<HEADING>
HLASUJÍCÍ TIP
</HEADING>
<TEXT>
doc. MUDr. Milan Buček, CSc., MUDr. Hana Bučková PhD., primářka přednosta Kliniky chorob kožních a Dětského kožního oddělení FN Brno pohlavních FN Olomouc
doc. MUDr. Milan Buček, CSc., MUDr. Hana Bučková PhD., primářka přednosta Kliniky chorob kožních a Dětského kožního oddělení FN Brno pohlavních FN Olomouc
</TEXT>
</DOC>
<DOC>
<DOCID>LN-20020507074</DOCID>
<DOCNO>LN-20020507074</DOCNO>
<DATE>05/07/02</DATE>
<TITLE>
Uzavírám rodinnou tradici lékařů," říká o sobě profesor Pirk. Sám chtěl být původně námořním důstojníkem. Vojensky tvrdé podmínky studia v Oděse jej ale nakonec od studia odradily. Místo brázdění oceánů tedy náš přední kardiochirurg zachraňuje lidské životy. "Jachting ale provozuji, i když jen ve volném čase. Jezdíme k Jaderskému moři," usmívá se profesor Pirk. Dodnes vzpomíná na cestu lodí kolem Evropy. Podnikl ji v roce 1980 a trvala čtyři měsíce. Profesor Pirk nastoupil jako kardiochirurg do IKEM v roce 1974. Před revolucí měl možnost sbírat zkušenosti v kolébce kardiochirurgie v USA. V letech 1990 - 1991 pak předával své zkušenosti začínajícím kardiochirurgům v Dánsku. Přednostou kardiocentra se stal v roce 1991. Asi pět procent z celkové náplně operací tvoří transplantace srdce. "Transplantace srdce je mimořádná operace, protože její výsledek záleží na mnoha faktorech," upozorňuje profesor Pirk. Operace sice patří mezi méně složité, než je například náhrada dvou srdečních chlopní spolu s aorto-koronárním by-passem, může ale trvat až šest hodin. Profesor Pirk má dva syny. Žádný z nich se nestal lékařem. Oba jsou ženatí. "Mladší syn mě udělal šťastným dědečkem dvojčátek," usmívá se profesor Pirk, a dodává: "Adámkovi a Kristýnce je pět měsíců a jsou to sladké a krásné děti." Sport je pro profesora Pirka nedílnou součástí života. Stále hraje pozemní hokej, aktivně působí v lékařském triatlonovém oddíle. "Velmi rád chodím do divadla, hlavně k ,Heřmánkům' nebo do Činoherního klubu. Do divadla chodím raději než do kina. Být tak blízko hercům a dění na jevišti mi přináší mnohem větší zážitek," říká profesor Pirk. Nevyhýbá se ale ani operám, má rád Verdiho. Ani v hudbě není pan profesor zastáncem jednoho žánru. Líbí se mu neworleanský jazz, ale i country, z vážné hudby pak preferuje hudbu ze sedmnáctého a osmnáctého století.
</TITLE>
<TEXT>
Jak hlasovali kardiochirurgové
Vítěz ankety: profesor JAN PIRK přednosta Kardiocentra IKEM
HLASUJÍCÍ TIP
MUDr. Jan Vojáček Kardiochirurgická prof. MUDr. Jan Pirk, DrSc. přednosta klinika FN v Motole Kardiocentra IKEM
MUDr. Jiří Škorpil, oddělení Jan Pirk kardiochirurgie Fakultní nemocnice v Ostravě
MUDr. Zbyněk Straka, CSc. Jan Pirk
Kardiochirurgická klinika FN U sv. Anny v Brně
prim. MUDr. Marek Šetina, CSc. primář Jan Pirk
Kardiochirurgické kliniky nemocnice v Českých Budějovicích
MUDr. Jan Visokai, přednosta Jan Pirk
Chirurgické kliniky Fakultní Thomayerovy nemocnice
MUDr. Ilja Kotík, primář Jan Pirk
I. interního oddělení Ústřední vojenské nemocnice v Praze
</TEXT>
</DOC>
<DOC>
<DOCID>LN-20020507075</DOCID>
<DOCNO>LN-20020507075</DOCNO>
<DATE>05/07/02</DATE>
<TITLE>
"No to máte těžké, něco takového jako interna už dneska skoro neexistuje. Teď už jsou všichni specializovaní na nějaký podobor," říkali oslovení lékaři, když měli uvést, kdo je podle nich špička české interny. Ale nakonec si vzpomněli. "Ale ano, je ještě několik matadorů, kteří umějí internu celou." A pak většinou padlo jméno Karel Horký. "Jak to, že interna neexistuje, interna je přece pro lékaře královská disciplína," rozčiluje se (zjevně jen naoko) profesor MUDr. Karel Horký, DrSc. Dlouhá léta stál v čele II. interní kliniky Všeobecné fakultní nemocnice. V roce 1998 předal žezlo přednosty prof. Aschermannovi a nyní si užívá statusu pracujícího důchodce. I když v jeho případě velmi pracujícího důchodce. Nadále se věnuje pacientům (hlavně těm s vysokým krevním tlakem), vyučuje mediky, píše vědecké publikace. I když stále působí svěžím dojmem, všechny odborné společnosti a redakční rady, jejichž je členem, si snad nemůže pamatovat ani on sám. Z hlediska české medicíny je asi jeho nejdůležitější funkcí předsednictví České internistické společnosti. Na stáže do světa se dostal už v sedmdesátých a osmdesátých letech, a pěstování odborných kontaktů nezanedbává ani teď. Například nyní je na světovém kardiologickém kongresu v Austrálii. Pokud má pocit, že už je medicíny příliš, utíká ke svým koníčkům, kterými jsou vážná hudba, divadlo a hlavně zahrádka. Na svou chalupu nad Radotínem není líný odjet třeba jen na odpoledne. A koho ze svých kolegů by volil on? "Profesora Rybku ze Zlína, on je sice zaměřením trochu diabetolog, ale jinak je to internista na slovo vzatý," říká devětašedesátiletý lékař.
</TITLE>
<TEXT>
Jak hlasovali internisté
Vítěz ankety: profesor KAREL HORKÝ lékař II. interní kliniky VFN
</TEXT>
<HEADING>
HLASUJÍCÍ TIP
</HEADING>
<TEXT>
doc. MUDr. Miloslav Pleskot, CSc., prof. MUDr. Jaroslav Rybka, DrSc., přednosta I. interní kliniky FN Hradec Králové Interní klinika IPVZ, Baťova nemocnice Zlín
MUDr. Arnošt Martínek, CSc., prof. MUDr. Jaroslav Rybka, DrSc., přednosta Interní kliniky FN Ostrava Interní klinika IPVZ, Baťova nemocnice Zlín
prof. MUDr. Karel Horký, DrSc., Jaroslav Rybka
II. interní klinika a předseda
</TEXT>
<HEADING>
České internistické společnosti
</HEADING>
<TEXT>
doc. MUDr. Vladislav Krtek, CSc., doc. MUDr. Milan Kvapil, CSc., přednosta II. interní kliniky Fakultní přednosta Interní kliniky FN Motol
Thomayerovy nemocnice Praha
</TEXT>
</DOC>
<DOC>
<DOCID>LN-20020507076</DOCID>
<DOCNO>LN-20020507076</DOCNO>
<DATE>05/07/02</DATE>
<TITLE>
Přísloví Za vším hledej ženu platí v případě neurologa Karla Urbánka dokonale. "Nikdo z mé rodiny lékařem nebyl, ještě měsíc před maturitou jsem byl přesvědčen, že budu studovat historii umění. Své rozhodnutí jsem změnil až na přání jedné své přítelkyně," říká pětašedesátiletý lékař. "Do dvou měsíců jsme se stejně rozešli, ale medicína mi už zůstala. Protože jsem se o lidské tělo do té doby vůbec nezajímal, bylo pro mne všechno velikým překvapením. Dnes už ani nevím, jak se mi podařilo složit přijímací zkoušky," vzpomíná profesor Karel Urbánek. Bydlí v Bohuňovicích u Olomouce, většinu svého profesního života prožil v olomoucké nemocnici. "Celá léta jsem kombinoval práci na klinice s ambulantní praxí. To bylo veliké štěstí. V ambulancích v Bruntále, Rýmařově nebo Zábřehu na Moravě byly diagnostické možnosti velmi omezené. Člověk si musel vystačit často jen se svýma rukama a kladívkem. Jinak kariéru, tu já moc nikdy nedělal. Ještě v padesáti letech jsem byl pouze odborným asistentem, docenturu jsme získal až těstě před revolucí v roce 1989. V minulém režimu jsem totiž zrovna oblíben nebyl. I když, že by mne zase moc utiskovali, to se také říci nedá." Jako jeden ze svých největších profesních zážitků popisuje profesor Karel Urbánek návštěvu londýnské kliniky před devíti lety. "Byl jsem tam čtyři měsíce, poprvé jsem viděl neurologii tak, jak by se opravdu měla dělat. Jako skutečná vědecká disciplína, a ne jen jako taková ta obyčejná zdravotnická rutina. Včetně výzkumu." Sama neurologie prošla v posledních letech podle docenta Urbánka obrovskými změnami. "Neurologie se výrazně změnila v obor léčebný. Mezi lékaři se říkalo, že neurolog je člověk, který hodně vyšetřuje a přesně pozná, ve kterém místečku mozku je poškození. Ale neumí s tím nic udělat. Ta situace se změnila. V posledním desetiletí se neurologie stala výrazně terapeutickým oborem, dokážeme léčit řadu nemocí, o kterých jsme sice v minulosti hodně věděli, ale netušili jsme, jak je pokořit." Tomuto stavu hodně napomohla technika, jejíž rozvoj v posledních letech je prý až neuvěřitelný. "Před deseti lety jsem psal skripta pro studenty. Uvedl jsem, že mozkové nádory se budou diagnostikovat pomocí magnetické rezonance. Těch přístrojů bylo tehdy v republice velice málo. Dnes jsou prakticky v každém větším městě. Pokrok překonává všechny představy, které jsme měli." Urbánkova slova potvrzují ijeho zkušenosti se studenty: "Ještě před pár lety jsem začal vyučovat pomocí lidského slova, křídy a tabule. Přesně jako nezbedný bakalář. Dnes máme všechny přednášky na počítači, běžně používáme video, na naší klinice vznikl první výukový CD-ROM v oblasti neurologie." Karel Urbánek je podruhé ženatý. Z prvního manželství má čtyřiatřicetiletého syna, který je farmakologem na olomoucké klinice, z druhého manželství vzešel před pěti lety syn David a - slovy docenta Urbánka - je zatím frekventantem mateřské školky. "Jsme s manželkou už dvacet let, ale přesto se nám po patnácti letech narodil syn. Takový je život." Má rád výtvarné umění, vážnou hudbu a literaturu. Sbírá první vydání knih Bohumila Hrabala. "Začal jsem s tím již na počátku šedesátých let. Už jak poprvé Hrabalovy knihy vyšly, poznal jsem, že jde o obrovskou postavu. Sbírka je téměř ucelena, chybí však Inzerát na dům, ve kterém již nechci bydlet. Dodnes toto vydání sháním."
</TITLE>
<TEXT>
Jak hlasovali neurologové
Vítěz ankety: profesor KAREL URBÁNEK přednosta Neurologické kliniky FN Olomouc
HLASUJÍCÍ TIP
prof. MUDr. Soňa Nevšímalová, DrSc., prof. MUDr. Karel Urbánek, CSc., přednostka Neurologické kliniky VFN přednosta Neurologické kliniky FN Olomouc
doc. MUDr. Martin Bojar, CSc., Karel Urbánek přednosta Neurologické kliniky FN Motol
doc. MUDr. Gerhard Waberžinek, CSc., Karel Urbánek přednosta Neurologické kliniky FN Hradec Králové
MUDr. Jiří Polívka, CSc., přednosta Karel Urbánek
Neur. kliniky FN Plzeň
prof. MUDr. Karel Urbánek, CSc., prof. MUDr. Soňa Nevšímalová, DrSc., přednosta Neurologické kliniky FN Olomouc přednostka Neurologické kliniky VFN
doc. MUDr. Pavel Kalvach, CSc., Soňa Nevšímalová přednosta Neurologické kliniky
</TEXT>
<HEADING>
FN Královské Vinohrady
</HEADING>
<TEXT>
prof. MUDr. Zdeněk Kadaňka, CSc., prof. MUDr. Ivan Rektor, CSc., přednosta Neurologické kliniky FN Brno přednosta Neurologické kliniky FN U svaté Anny Brno
doc. MUDr. Otakar Keller, CSc., doc. MUDr. Josef Bednařík, CSc., přednosta Neurologické kliniky IPVZ a Neurologická klinika FN Brno předseda České neurologické společnost
</TEXT>
</DOC>
<DOC>
<DOCID>LN-20020507077</DOCID>
<DOCNO>LN-20020507077</DOCNO>
<DATE>05/07/02</DATE>
<TITLE>
Profesor MUDr. Jiří Vorlíček, CSc., vede špičkové medicínské pracoviště a zároveň brněnskou lékařskou fakultu. Přitom chtěl být v mládí sedlákem. "Vyrůstal jsem v malém městě ve východních Čechách, hned vedle jsme měli soukromé zemědělce," vzpomíná. Pak však přece jen následoval své rodiče, kteří byli lékaři. Proč si vybral jako obor zrovna hematoonkologii, vysvětluje jednoduše, prý nebyl moc šikovný. "Na medicíně se člověk vždycky kouká, jestli je, nebo není manuálně zručný. A já jsem se natolik necítil, tak jsem si říkal, že musím dělat nějaký internistický obor," vysvětluje. A jak říká, jako každý mladý člověk měl ambici něco dokázat, a nádorová onemocnění se mu zdála jako důstojná výzva. Když s onkologií začínal, domníval se, že problém rakoviny bude již v dohledné době vyřešený. Dnes již tak optimistický není. Nejreálnější cestu k rozvíjení léčby nádorových onemocnění přitom vidí v molekulární biologii. "Jsou to nemoci, které se týkají genetické podstaty, a já si myslím, že za deset let budeme opravovat buňky. Budeme dělat genovou terapii," prohlašuje. Uznává ale i oprávněnost některých argumentů, které proti genetickým technologiím vznášejí ekologičtí aktivisté. "Nemyslím si totiž, že brojí proti výzkumu, ale že brojí celkem správně proti zneužití," soudí Jiří Vorlíček. Říká, že v jeho pedagogickém i vědeckém snažení jej nelimituje ani tak nedostatek financí, jako spíše nepružné myšlení jeho vlastní generace. "Na klinice mám mladé lidi, vyrostlé v této době, s těmi není problém. Ale se starší generací problém je," tvrdí. A dodává, že návyky z dob socialismu se mění jen pomalu. To je podle něj vidět v porovnání se špičkovými odbornými pracovišti v zahraničí. "Když jsem tam byl, zjistil jsem, že naše medicína se neliší odborně, ale způsobem myšlení," dodává. Muž, který o sobě říká, že se nejvíce baví prací, má dvě dospělé dcery. Spolu se svou ženou se zajímá nejvíce o výtvarné umění.
</TITLE>
<TEXT>
Jak hlasovali onkologové
Vítěz ankety: profesor JIŘÍ VORLÍČEK přednosta Interní hematoonkologické kliniky FN Brno
</TEXT>
<HEADING>
HLASUJÍCÍ TIP
</HEADING>
<TEXT>
doc. MUDr. Jan Žaloudík, CSc., prof. MUDr. Jiří Vorlíček, CSc., náměstek ředitele Masarykova přednosta Interní hemato-onkologické kliniky FN Brno onkologického ústavu
MUDr. Igor Kiss, přednosta Jiří Vorlíček oddělení klinické onkologie FN Brno
prof. MUDr. Jindřich Macháček, CSc., Jiří Vorlíček přednosta Onkologické kliniky FN Olomouc
doc. MUDr. Jitka Abrahámová, Jiří Vorlíček primářka onkologického oddělení
</TEXT>
<HEADING>
Fakultní Thomayerovy nemocnice Praha
</HEADING>
<TEXT>
doc. MUDr. Jiří Petera, PhD., doc. MUDr. Jan Žaloudík, CSc., přednosta Kliniky onkologie a Masarykův onkologický ústav radioterapie FN Hradec Králové
MUDr. Vladimír Spurný, CSc., primář Jan Žaloudík oddělení klinické a radiační onkologie FN U svaté Anny Brno
</TEXT>
</DOC>
<DOC>
<DOCID>LN-20020507078</DOCID>
<DOCNO>LN-20020507078</DOCNO>
<DATE>05/07/02</DATE>
<TITLE>
Provedl na 7500 operací. Maminky, kterým kdysi spravil kyčle, k němu dnes přivádějí své děti. "Vždycky koukám, jestli ty mámy nekulhají. A jsem rád, že ani trošku," říká se stopou uspokojení v hlase profesor Pavel Dungl.
</TITLE>
<TEXT>
Už podle té stěny v pracovně se dá vypozorovat jeden jeho podstatný charakterový rys. Profesor MUDr. Pavel Dungl, DrSc., nebere sám sebe smrtelně vážně. Hned vedle listiny, potvrzující jeho profesuru, visí diplom stolní společnosti Zlatá Praha, na kterém mu přátelé děkují za úsilí "o zdravé zlatopražské klouby". Čestná členství v zahraničních ortopedických společnostech jsou doplněna potvrzením rakouského vědeckého spolku, že pan profesor dojel na koni z Vídně do Berlína. Celou kompozici pak dotváří kůže z brejlovce, dárek od americké profesorky. Hned u okna je zařízení na prohlížení rentgenových snímků. Ten, který Pavel Dungl právě drží v ruce, přišel z Kuvajtu. "Jezdím tam operovat a oni mi pak po nějaké době posílají snímky ke kontrole. Z tohoto dítěte zrovna radost nemám, nějak u něj nedotáhli pooperační péči. No jo, co si člověk sám neohlídá..." Operuje i jinde, v Rakousku, Německu, Chorvatsku. "Vymyslel jsem jednu takovou metodu. Dokonce tomu už říkají Dunglsche osteotomie. To je asi můj největší příspěvek světové ortopedii." Dětské ortopedii se věnuje od roku 1977. Předtím vystřídal několik oborů. "Líbilo se mi na porodnici. Ale za chvíli mi to přišlo až moc rutinní. A navíc tam člověka pořád v noci budí." Do porodnic ale chodí stejně. "Aktivně tam vyhledáváme děti, které by mohly potřebovat naši pomoc. Snažíme se je odoperovat co nejdříve, aby mohly začít chodit v roce, stejně jako jejich vrstevníci." Pacienty si většinou vybírá podle diagnózy. "Jsou takové ortopedické bonbonky, které si nenechám ujít. Třeba vrozené vykloubení kyčelních kloubů." Pavel Dungl má tři syny. "Všichni měli kyčle v pořádku. A kdyby ne? No tak bych si je vzal na sál sám. Kdo jiný by to měl udělat?" ptá se s jistotou člověka, který věří sám sobě. Zároveň mu ale nečiní problém uznat, že kolega může být lepší než on. "Když si můj prostřední kluk udělal něco s kolenem, operoval ho kolega, specialista na kolena. Máme tu už tři docenty a každý z nich má oblast, ve které mě překoná. A je to tak dobře." Je pátek odpoledne. Ti, kdo nemají službu, už dávno odešli. I Pavel Dungl se těší, že snad o víkendu bude mít čas na své záliby. "Ve Znojmě, odkud pocházím, mám ustájené dva koně, hraju tenis, myslím že docela dobře, střílím a také jezdím na vodních lyžích. Jinak jsem ale taková zdejší kulturní úderka. Čtu, chodím na činohru, a dokonce i na operu," vypočítává. Pomalu se zvedá. "Ještě obejdu barák, jestli se něco neděje."
Jak hlasovali ortopedové
HLASUJÍCÍ TIP
MUDr. Zdeněk Cichý, prof. MUDr. Pavel Dungl, DrSC., primář Ortopedické kliniky FN Brno přednosta Ortopedické kliniky FN Na Bulovce
doc. MUDr. Karel Karpaš, CSc., Pavel Dungl přednosta Ortopedické kliniky FN Hradec Králové
doc. MUDr. Rudolf Ditmar, CSc., Pavel Dungl přednosta Ortopedické kliniky FN Olomouc
prim. MUDr. Josef Haloun, Pavel Dungl primář ortopedického oddělení nemocnice v Českých Budějovicích
doc. MUDr. Pavel Janíček, CSc., prof. MUDr. Oldřich Čech, DrSc., FN přednosta Ortopedické kliniky Královské Vinohrady
FN u sv. Anny v Brně
doc. MUDr. Jan Bartoníček, DrSc., Oldřich Čech přednosta Ortopedické kliniky
FN Královské Vinohrady
doc. MUDr. Karel Koudela, CSc., Oldřich Čech přednosta Kliniky ortopedie a traumatologie pohybového ústrojí FN Plzeň
MUDr. Vladimír Visokai, přednosta prof. MUDr. Antonín Sosna, přednosta
Chirurgické kliniky Fakultní Ortopedické kliniky FN v Motole
Thomayerovy nemocnice
Vítěz ankety: profesor PAVEL DUNGL, přednosta Ortopedické kliniky FN Na Bulovce Praha
</TEXT>
</DOC>
<DOC>
<DOCID>LN-20020507079</DOCID>
<DOCNO>LN-20020507079</DOCNO>
<DATE>05/07/02</DATE>
<TITLE>
Plastová okna jsou žádaná především kvůli nízké ceně, dražší dřevěná pro své vlastnosti
</TITLE>
<HEADING>
DNEŠNÍ TÉMA: Okna, žaluzie a ochranné fólie
</HEADING>
<TEXT>
Chcete si pořídit nová okna? Kolik za okna zaplatíte, jak dlouho vám vydrží a co všechno je dobré při jejich výběru zvažovat? Na tyto otázky najdete odpověď v následujícím článku.
Při výběru oken je nutné v první řadě sledovat technické vlastnosti podstatné pro provoz. Tím je myšlena především ochrana před zimou, hlukem, optimální bezpečnost a pohodlné ovládání. V rámci těchto kritérií je důležitá volba správného materiálu. Na trhu jsou dnes k dostání okna z plastu, dřeva a hliníku s různými typy skleněné výplně. Žádnou z těchto kombinací nelze zavrhnout. Podle znalosti konkrétní stavby a nároků na ochranné funkce a samozřejmě požadavků klienta je možné navrhnout konkrétní provedení. "Prvním faktorem při výběru oken je vztah zákazníka k materiálu," říká Zdeněk Stoklásek z brněnské firmy Dřeplast, která se výrobou a montáží oken zabývá. Ti, kteří dávají přednost přírodnímu materiálu nebo to vyžaduje architektura jejich domu, dají přednost dřevěným rámům. Výrobci dnes nabízejí dřevěná okna s vylepšenou konstrukcí, spoji, kováním, těsněním i povrchovou úpravou.
</TEXT>
<HEADING>
Dřevěná okna vydrží až šedesát let
</HEADING>
<TEXT>
"Dřevěná okna neboli eurookna se vyrábějí z třívrstvého lepeného hranolu," popisuje Stoklásek. Takto vyrobený profil dřevěného okna zabraňuje pozdějšímu kroucení materiálu tak, jak se často stávalo u oken, která se montovala do domů a bytů před třinácti lety. "Nevýhodou dřeva je ale náchylnost k vlhkosti. Naopak dřevo nepodléhá takové tepelné roztažnosti, jako je tomu například u plastu," vysvětluje Stoklásek. K výrobě dřevěných oken se nejčastěji používá smrk nebo dub. Tento materiál má dobré tepelněizolační vlastnosti. Součinitel prostupu tepla například u smrku je okolo 1,3 W/m 2 K (čím je hodnota menší, tím lepší jsou tepelněizolační vlastnosti okna), součinitel u meranty neboli malajského dubu dosahuje dokonce hodnoty 1,1 W/m 2 K. Životnost dřevěných oken je až 60 let. Jejich údržba už není tak náročná, jako tomu bylo u starých oken. "Není potřeba je obrušovat, opalovat a následně lakovat. Stačí jednou za rok okenní rámy ošetřit balzámem. Ten obsahuje vosk s ochrannými UV filtry," radí Stoklásek. Dřevěná okna jsou ale zhruba o 40 procent dražší než plastová. Právě cena bývá hlavním důvodem, proč se zákazník rozhodne právě pro okna plastová. Výrobci plastových oken tvrdí, že životnost tohoto materiálu je 40 až 60 let. Tak dlouho, aby mohlo být toto tvrzení potvrzeno, se ale v ČR plastová okna nevyrábějí.
"Životnost tohoto materiálu je možné si ověřit například v sousedním Německu, kde se plastová okna začala používat už v 50. letech," říká Jiří Hlinka z pražské firmy Vekra, která se výrobou a montáží plastových oken zabývá.
</TEXT>
<HEADING>
Kvalitnější rámy - úspora energie
</HEADING>
<TEXT>
Profil plastového rámu může být tříkomorový. Součinitel prostupu tepla u takového okna dosahuje hodnoty okolo 1,6 W/m 2 K. Vícekomorové profily jsou dražší (například čtyřkomorový zhruba o 15 procent), ale jejich izolační vlastnosti jsou už srovnatelné s dřevěnými okny (přibližně 1,2 W/m 2 K). Nepopiratelnou výhodou těchto oken je nenáročnost na údržbu, která je omezena pouze na pravidelné čištění. Kvalitní výrobek vám navíc zaručí barevnou stálost jak u bílého, tak barevného provedení. Za příplatek si může zákazník vybrat jakoukoliv barvu v jednostranném (příplatek zhruba 13 procent k ceně) nebo oboustranném (příplatek maximálně 25 procent) provedení. "Nejčastěji se samozřejmě používá oboustranné bílé provedení. Z nabízených barev se nejčastěji pro vnější strany okenních rámu používá imitace dřeva v provedení zlatý dub. Vnitřní strany chtějí zákaznicí většinou opět bílé," říká Stoklásek. Cena oken závisí především na způsobu dělení. Cena plastového fixně zaskleného 1 m 2 okna vyjde zhruba na 2000 Kč, jednokřídlového na 3500 Kč až 6500 Kč a dvoukřídlového už na 7000 až 9000 Kč (v ceně se odráží také sklo použité pro výplň). Nejdražší materiál používaný k výrobě okenních rámů je ale hliník. Cena takového okna je až o 50 procent vyšší než cena oken plastových a o 30 až 40 procent vyšší než dřevěných. Jednokřídlové hliníkové okno vás tak může přijít na 6500 až 10 500 Kč za metr čtvereční. Předností tohoto materiálu je vysoká pevnost a dlouhá životnost. "Životnost hliníkového okna se dá počítat až na několik generací," tvrdí Jiří Hlinka. Nejen kvalitní okenní rámy, ale také správné zasklení má vliv na tepelné a zvukověizolační vlastnosti okna. S použitým typem výplně především souvisejí dva základní technické parametry. Jde (tak jako u okenních rámů) o součinitel tepelné propustnosti a o index vzduchové neprůzvučnosti (ten charakterizuje zvukově izolační vlastnosti okna). Součinitel tepelné propustnosti u standardního izolačního dvojskla je 2,9 W/m 2 K. S výkonnostním zasklením (například 1,4 W/m 2 K nebo 1,1 W/m 2 K) lze docílit minimálních teplotních ztrát.
</TEXT>
<HEADING>
Kvalitní výplň dokonale chrání před hlukem
</HEADING>
<TEXT>
Volba skla by měla být také podřízena hladině hluku v okolí domu. Standardní výplně mají index vzduchové neprůzvučnosti zhruba 31 dB, do obzvláště rušných ulic jsou vhodná protihluková skla s indexem od 35 dB do 38 dB, která v bytě zajistí ticho. Za výkonnostní zasklení je samozřejmě nutné si připlatit. Za sklo s dobrými tepelněizolačními vlastnostmi připlatíte přibližně 400 Kč/m 2 a 500 až 1000 Kč/m 2 navíc vás bude stát výplň chránící před rušivými zvuky. Moderní okna mají tak dokonalé těsnění, že v místnosti nedochází k přirozené výměně vzduchu, a při nedostatečném větrání může v zimním období docházet k jejich rosení. "Kompenzací může být mikrovětrání, které je už nyní běžným vybavením všech moderních oken," doplňuje Zdeněk Stoklásek a vysvětluje, že mikrovětrání je vyřešeno čtvrtou polohou kliky, které umožňuje odvětrání přebytečné vlhkosti. Pokud se rozhodujete pro koupi nových oken, je leden nejvhodnější doba pro jejich objednání. "Zákazník tak může využít zimních slev, které trvají většinou do konce března," radí Stoklásek. Dodací lhůta plastových oken je 4 až 5 týdnů, dřevěných v rozmezí od 6 do 8 týdnů. A co by nemělo dobrým oknům chybět? "Určitě by měla mít slušné sklo, kování, mikroventilaci, důležitý je kvalitní materiál a samozřejmě také to, aby byla dobře namontována," uzavírá Zdeněk Stoklásek.
Čtěte na stranách 21 a 22
</TEXT>
<HEADING>
10 rad, jak vybírat okna
</HEADING>
<TEXT>
1 Plastová okna jsou nejlevnější a dnes používaný materiál i technologie výroby mohou zaručit dobré fyzikální vlastnosti (například tepelněa zvukověizolační). Lze je namontovat jak do starých panelových domů, tak i do nových bytových domů, ne vždy se ale hodí do starších domů ve středu města, u historických objektů navíc můžete narazit na odpor památkářů.
2 Dřevěná okna (neboli eurookna) jsou dražší než plastová (zhruba o 40 procent), jejich nevýhodou je citlivost dřeva na vlhkost, naopak dřevo nepodléhá tepelné roztažnosti.
3 Hliníková okna doporučují odborníci všude tam, kde jsou otvorové výplně značně namáhány, nebo kde to budou vyžadovat konstrukční požadavky (například u větších prostorových ploch, prosklených fasád, u zimních zahrad nebo pro velmi namáhané vstupy do panelových domů).
4 Pokud si pořizujete plastová okna a chcete, aby měla dobré tepelněizolační vlastnosti, připlaťte si za rámy s vícekomorovým profilem. Větší počet komor v plastovém profilu totiž zlepšuje tepelněizolační vlastnosti okna.
5 Za barevné provedení plastových oken si musíte připlatit. Za jednostranné zaplatíte zhruba o 13 více, u oboustranného barevného provedení připlatíte 25 procent.
6 Cenu ovlivní také tvar, členění (fixní zasklení, jednokřídlové nebo dvoukřídlové) a způsob otevírání oken.
7 Kvalitní zasklení zlepší vlastnosti vašeho okna (tepelnou a zvukovou propustnost).
8 Nevýhodou moderních oken je dokonalé těsnění, kvůli kterému nedochází k pravidelné obměně vzduchu a okna se rosí. Kompenzací je mikrovětrání (tzv. čtvrtá poloha kliky), kdy vzniká mezi oknem a rámem štěrbina, jež zajišťuje odvětrávání a páry pak nekondenzují.
9 Okna objednávejte v zimě, kdy většinou probíhají slevy (od ledna do konce března) nebo prodejci nabízejí okna za stejnou cenu, ale s lepším vybavením.
10 Dodací lhůta plastových oken je 4 až 5 týdnů, u dřevěných oken 6 až 8 týdnů.
Za co si musíte připlatit
* barevné provedení - jednostranné s 13procentním příplatkem, oboustranné s 25procentním příplatkem
* kvalitnější zasklení - za sklo s lepšími tepelněizolačními vlastnostmi zhruba 400 Kč/m 2, za sklo bránící před hlukem 500 Kč až 1000 Kč/m 2
* způsob dělení oken - pevně zasklené okno stojí od 2000 Kč/m 2, jednokřídlové od 3500 Kč/m 2 a dvojkřídlové od 7000 Kč/m 2 (ceny mohou být vyšší, záleží na typu použité výplně)
* vícekomorový profil rámu okna - čtyřkomorový je o 20 procent dražší než tříkomorový (větší počet komor v plastovém profilu zlepšuje tepelněizolační vlastnosti celého okna)
</TEXT>
<HEADING>
Podíl jednotlivých materiálů užívaných na okenní rámy
</HEADING>
<TEXT>
* dobrá cena (cena od 4000 Kč/m 2) * barevná stálost * snadná údržba (stačí jen jednou za čas umýt) * životnost 40 až 60 let * možnost barevného provedení nebo imitace dřeva
</TEXT>
<HEADING>
Charakteristika hliníkových oken
</HEADING>
<TEXT>
* jsou dražší než dřevěná (o 30 až 40 %) a plastová okna (o 50 až 60 %) * nízké nároky na údržbu * životnost až několik generací * dobré fyzikální vlastnosti materiálu (například nehořlavost) * nízká hmotnost hliníku
</TEXT>
<HEADING>
Charakteristika dřevěných oken
</HEADING>
<TEXT>
* je zhruba o 40 % dražší než okno plastové * životnost až 60 let * náchylné k vlhkosti * nepodléhá tepelné roztažnosti * dobré tepelněizolační vlastnosti * lze vyrobit i větší rozměry oken
* je zhruba o 40 % dražší než okno plastové * životnost až 60 let * náchylné k vlhkosti * nepodléhá tepelné roztažnosti * dobré tepelněizolační vlastnosti * lze vyrobit i větší rozměry oken
</TEXT>
</DOC>
<DOC>
<DOCID>LN-20020507080</DOCID>
<DOCNO>LN-20020507080</DOCNO>
<DATE>05/07/02</DATE>
<TITLE>
K ochraně proti světlu a horku neslouží jen žaluzie a rolety, ale také speciální fólie
</TITLE>
<TEXT>
Žaluzie plní nejen funkci ochrany před sluncem a zraky sousedů. Jsou také zajímavým architektonickým doplňkem interiéru a navíc mohou omezit únik tepla z vašeho bytu. Izolační vlastnosti okna mohou ještě zlepšit speciální fólie.
Na trhu je dnes k dostání široký výběr žaluzií a stínicí techniky obecně. Pro nenáročné, kteří chtějí byt chránit pouze před vlivy slunečních paprsků, se vyplatí pořídit si horizontální hliníkové žaluzie. Ty umožňují díky nastavitelnému sklonu lamel plynulejší regulaci toku světla a zajistí v místnosti dokonalé soukromí. Jejich cena se pohybuje už od 370 korun za metr čtvereční. Prodejci je dnes nabízejí v nejrůznějším barevném provedení. Výběrem správného odstínu je můžete dokonale sladit s barvou interiéru. Kdo dává přednost přírodnímu materiálu, vybere si raději žaluzie dřevěné. Jejich cena je však již podstatně vyšší, stojí od 4000 korun za metr čtvereční. Pro větší prosklené plochy nebo atypické tvary oken jsou vhodnější vertikální žaluzie. Látkové stojí od 700 korun za metr čtvereční a samozřejmě je možné zakoupit je v nejrůznějším barvách a odstínech. Vertikální žaluzie jsou vhodné pro ty, kteří o hliníkové výrobky v bytě nestojí, a především pro alergiky. Látky ze skelného vlákna totiž odpuzují prach. Okna stíněná vertikálními žaluziemi se již pak obejdou bez záclon a závěsů, na kterých se drží prach. Výborné stínicí a tepelněizolační vlastnosti mají venkovní žaluzie. Jsou nenápadné z venku i zevnitř domu, neboť splývají s fasádou domu. "Nejčastější barvou je samozřejmě bílá. Z barevných provedení je v současné době trendem stříbrná a imitace dřeva," říká Daniel Letovanec z pražské firmy Alura, která se zadívá prodejem a montáží stínicí techniky. Neopominutelnou předností venkovních žaluzií je i jejich ochranná funkce. Jejich spuštění zkomplikuje nezvaným hostům možnost vniknout prosklenými otvory do domu. Ceny se pohybují od 3500 korun za metr čtvereční. "Při větších objednávkách je cena za metr čtvereční již od 2500 korun," uvádí Letovanec. V ceně žaluzií je i ovládání pomocí mechanického navijáku. "Cena elektrického ovládání odpovídá výkonu motorku, tedy velikosti žaluzií. Nejlevnější motorek stojí 4000 korun," doplňuje Daniel Letovanec. Tepelněizolační vlastnosti skla se ještě zlepší instalací speciální fólie (zadrží až 25 procent unikajícího tepla). Proti slunečním paprskům a nadměrnému zahřívání interiéru zase ochrání protisluneční fólie (podle typu zadrží až 80 procent slunečního záření). K dostání jsou i bezpečnostní fólie (zabezpečí skleněné výplně proti útokům, vloupání, vandalismu, tlakové vlně a podobně) nebo tak zvané privátní fólie, které na podobném principu jako u pískovaného skla výplň okna zneprůhlední. K dokonalé ochraně před nežádoucími venkovními vlivy už stačí zmínit snad jen sítě proti hmyzu. Fixní okenní síť vás přijde na 400 Kč až 500 Kč za metr čtvereční, rolovací protihmyzová síť stojí od 1500 Kč/m 2.
</TEXT>
<HEADING>
Orientační ceny příslušenství
</HEADING>
<TEXT>
* vnitřní žaluzie 500 Kč až 1000 Kč/m 2 * předokenní rolety s plastovými lamelami 4000 Kč až 5000 Kč/m 2 * předokenní rolety s hliníkovými lamelami 5000 Kč až 6000 Kč/m 2 * parapety vnitřní dřevotřískové 350 Kč až 600 Kč/m * parapety venkovní 300 Kč až 450 Kč/m * okenní síť proti hmyzu 400 Kč až 550 Kč/m 2 * rolovací síť proti hmyzu 1500 Kč/m 2
Druhy okenních fólií
* bezpečnostní fólie: zabezpečení skleněných výplní proti útokům, vloupání, vandalismu, požáru, tlakové vlně a podobně
* protisluneční fólie: podle typu zadrží až 80 procent slunečního záření a zabraňují nadměrnému zahřívání interiéru (tzv. účinek pasivní klimatizace)
* tepelněizolační fólie: snižují tepelné ztráty oken, zadrží až 25 procent unikajícího tepla
* privátní fólie: zajišťují zneprůhlednění skla při maximální propustnosti světla (obdobný efekt jako u pískovaného skla)
* speciální fólie: mají speciální zaměření podle požadované funkce (mohou zcela zabraňovat průchodu světla, tlumit elektromagnetické záření a podobně)
Nejčastěji používané typy žaluzií
</TEXT>
<HEADING>
Venkovní plastové žaluzie
</HEADING>
<TEXT>
Předokenní venkovní žaluzie mají výborné stínicí a tepelně-izolační vlastnosti, ale plní také funkci mechanické ochrany. Lze je ovládat zevnitř (mechanicky pomocí ručního navijáku nebo navijákem poháněným motorkem).
</TEXT>
<HEADING>
Horizontální hliníkové žaluzie
</HEADING>
<TEXT>
Tyto žaluzie lze namontovat mezi okno nebo zavěsit před okno. Díky nastavitelnému sklonu lamel umožňují plynulejší regulaci toku světla, přitom zajišťují dokonalé soukromí. Výběrem správné barvy a odstínu mohou zpestřit interiér vašeho bytu.
</TEXT>
<HEADING>
Dřevěné vnitřní žaluzie
</HEADING>
<TEXT>
Vertikální dřevěné žaluzie umožňují díky své variabilitě vyplnění i velice atypických výklenků. Pro zastínění malých otvorů je vhodné použít horizontální žaluzie s šířkou lamel 25 cm. Vyrábějí se v několika dřevěných odstínech (horizontální iv pastelových barvách).
</TEXT>
<HEADING>
Vertikální látkové žaluzie
</HEADING>
<TEXT>
Najdou své uplatnění především v kancelářích a všude tam, kde je nutné zastínit velkou plochu, do zkosených oken nebo obloukových otvorů. Uplatňují se také jako dekorativní prvek při řešení reprezentačních prostor. Výrobci nabízejí široký výběr barev a látek.
Najdou své uplatnění především v kancelářích a všude tam, kde je nutné zastínit velkou plochu, do zkosených oken nebo obloukových otvorů. Uplatňují se také jako dekorativní prvek při řešení reprezentačních prostor. Výrobci nabízejí široký výběr barev a látek.
</TEXT>
</DOC>
<DOC>
<DOCID>LN-20020507081</DOCID>
<DOCNO>LN-20020507081</DOCNO>
<DATE>05/07/02</DATE>
<TITLE>
Zítra odpoledne začíná v pražském Obecním domě 39. ročník mezinárodního televizního festivalu Zlatá Praha. Podesáté je festival věnován výhradně pořadům zaměřeným na hudbu a tanec.
</TITLE>
<GEOGRAPHY>PRAHA</GEOGRAPHY>
<TEXT>
Právě hudební specializace je podle předsedy letošní poroty Franze Wagnera z rakouské televize ORF tím, co pražskému festivalu dává smysl a staví jej mezi vrcholné akce svého druhu. "Ve světě je mnoho televizních festivalů a další přibývají jako houby po dešti. Zlatá Praha ale má své renomé a obchodní značku, kterou nelze zaměnit," říká Wagner. Největším problémem televizních festivalů, včetně vídeňského, který je stejně jako Zlatá Praha zaměřen na hudbu, je podle něj malý zájem veřejnosti. Tento problém se organizátoři letošního ročníku Zlaté Prahy snaží vyřešit několika způsoby. Zásadním krokem je přesunutí festivalu do prestižních prostor Obecního domu. Nezanedbatelná není ani nulová výše vstupného, které je podle ředitele festivalu Tomáše Šimerdy již uhrazeno z koncesionářských poplatků. Vůči širší divácké obci je vstřícný i výběr pořadů a kritéria, podle nichž je bude porota posuzovat. "Televize je zvláštní médium. Kvalitní televizní pořad v sobě musí spojovat informační hodnotu a atraktivitu," říká předseda poroty Franz Wagner. "Nejde nám o umění pro umění, ale pro diváky. Ostatně díky tomu, že oceněné pořady bude Česká televize záhy vysílat, budou moci sami diváci posoudit, zda jsme zvolili správně."
</TEXT>
<HEADING>
Daniel Hůlka se vrací ke klasice
</HEADING>
<TEXT>
Kromě velkých hudebních jmen, jimž jsou některé ze soutěžních pořadů věnovány (například Benjamin Britten či Magdalena Kožená) by měla festivalové publikum přitáhnout i setkání s živými osobnostmi hudebního a televizního světa. V sobotu se besedy o nákladných operních inscenacích zúčastní italský producent Andrea Andermann, tvůrce slavných televizních inscenací Tosky v Římě a Traviaty v Paříži. Program doplní také setkání s českými osobnostmi, u nichž se spojuje vztah ke klasické hudbě s televizní popularitou: Veronikou Žilkovou, Markem Ebenem a Danielem Hůlkou. Hůlka přednese několik klasických písní, v druhé části svého vystoupení pak připomene i svá slavná vystoupení v českých muzikálech. Tento program podle zpěvákových slov předznamenává směr, kterým se hodlá napříště ubírat: "Chci se ještě mnohem více vracet ke klasice a zároveň ji propojovat s moderní hudbou. Myslím si, že budoucností hudby je fúze, už není doba na to, aby na sebe představitelé jednotlivých žánrů hleděli skrz prsty." Do soutěže je přihlášeno celkem 103 pořadů z 25 zemí, nejvíce je zastoupena kategorie dokumentárních filmů. Festival zakončí v neděli 12. května večer slavnostní vyhlášení výsledků, po němž bude vzápětí v přímém televizním přenosu zahájen festival Pražské jaro.
Kromě velkých hudebních jmen, jimž jsou některé ze soutěžních pořadů věnovány (například Benjamin Britten či Magdalena Kožená) by měla festivalové publikum přitáhnout i setkání s živými osobnostmi hudebního a televizního světa. V sobotu se besedy o nákladných operních inscenacích zúčastní italský producent Andrea Andermann, tvůrce slavných televizních inscenací Tosky v Římě a Traviaty v Paříži. Program doplní také setkání s českými osobnostmi, u nichž se spojuje vztah ke klasické hudbě s televizní popularitou: Veronikou Žilkovou, Markem Ebenem a Danielem Hůlkou. Hůlka přednese několik klasických písní, v druhé části svého vystoupení pak připomene i svá slavná vystoupení v českých muzikálech. Tento program podle zpěvákových slov předznamenává směr, kterým se hodlá napříště ubírat: "Chci se ještě mnohem více vracet ke klasice a zároveň ji propojovat s moderní hudbou. Myslím si, že budoucností hudby je fúze, už není doba na to, aby na sebe představitelé jednotlivých žánrů hleděli skrz prsty." Do soutěže je přihlášeno celkem 103 pořadů z 25 zemí, nejvíce je zastoupena kategorie dokumentárních filmů. Festival zakončí v neděli 12. května večer slavnostní vyhlášení výsledků, po němž bude vzápětí v přímém televizním přenosu zahájen festival Pražské jaro.
</TEXT>
</DOC>
<DOC>
<DOCID>LN-20020507082</DOCID>
<DOCNO>LN-20020507082</DOCNO>
<DATE>05/07/02</DATE>
<TITLE>
Kevin Spacey představuje další variaci na téma outsider ve filmovém dramatu Ostrovní zprávy
</TITLE>
<TEXT>
V USA naturalizovaný Švéd Lasse Hallström má na natáčení filmů "jednoduchý" recept: vybere si slavný román, který má pověst nezfilmovatelného díla, a obsadí výborné herce.
Naposledy Hallström sáhl po knize E. Annie Proulxové vyznamenané Pulitzerovou cenou a ke spolupráci přizval Kevina Spaceyho, Julianne Mooreovou a Judi Denchovou. Nakyslý zápach jablek z Pravidel moštárny (1999) a vůni kakaa z Čokolády (2000) tentokrát vystřídal nevábný odér rybiny podbarvený kvílením větru a permanentním pocitem zimy. Ostrovní zprávy nás totiž zavedou do nepříliš vlídného kraje ostrova New Foundland, který připadá hrdinovi filmu jako dobré místo pro nový začátek.
</TEXT>
<HEADING>
Když všichni blízcí zemřou...
</HEADING>
<TEXT>
Úvodní scény mohou vzbudit zavádějící dojem, že budeme sledovat groteskně laděnou komedii, ale jde jen o kontrastní ouverturu blížících se tragédií. Quoyle (Kevin Spacey) je člověk, kterého každý vždy spolehlivě přehlédne: bytost bez ambicí, "bez chuti, bez zápachu", poznamenaná necitlivou rodičovskou výchovou. Ironií osudu si právě jeho vybere prostopášná Petal, jež mu sice porodí roztomilou dcerku, ale jinak mu dělá ze života peklo. Zpráva o Petalině smrti při autonehodě zastihne Quoyla zhruba v okamžiku, kdy se snaží vyrovnat se sebevraždou rodičů. Quoyle má hned několik důvodů změnit ve svém životě úplně všechno jediné, co mu zůstává, je malá Bunny. V zapadlé rybářské vesnici kdesi na severu se postupně z onuce stává člověk, který začíná tušit, proč je na světě. Aby Quoyle našel sám sebe, musí odhalit minulost svých předků, již nemilosrdně připomíná věkovitý dřevěný dům na skále vydávající s každým poryvem větru nervy drásající zvuky. Jakkoli jsou Ostrovní zprávy především intimním příběhem o sebepřijetí, skládají se z bezpočtu drobných epizod vedlejších postav. V neobyčejném kraji totiž mohou žít jen neobyčejní lidé s neobyčejnými osudy. Právě snaha za každou cenu objevovat cosi mimořádného a nadpřirozeného v lidech působí paradoxně sentimentálněji než přiznaná pohádková šablona v Čokoládě. Bloudění lidskými osudy směřuje až do hluboké historie k loupeživým výpadům pobřežních pirátů. To lepší, zábavnější, ale vlastně i hlubší se ovšem odehrává v aktuální rovině: Quoyle začne pracovat v místních novinách a právě tady pochytí nejednu užitečnou pravdu o životě.
</TEXT>
<HEADING>
Roztroušené životní moudro
</HEADING>
<TEXT>
Hallströmovy Ostrovní zprávy mají polohy velmi senzitivní, inteligentní i empatické, nabízejí kultivovanou love story i výrazné, drsné přírodní "podloží". Ale... Jakési nenápadné, leč vytrvalé troušení životních moudrostí se nebezpečně šplhá k rysce únosnosti, což upozorňuje na skutečnost, že se film nenoří do takových hloubek, jak by chtěl. Co zůstává bez vady, jsou herecké výkony - byť Kevin Spacey "jen" variuje vzmuživšího se chcípáka, kterého s úspěchem uvedl do života v Americké kráse. Z početné svity snad až příliš rázovitých postaviček stojí za zmínku hlavně čtveřice žen, které Qouylea obklopují: osamělá, zestárlá a energická teta nepřehlédnutelné Britky Judy Denchové, lehkovážná a vulgární manželka Petal talentované Cate Blanchettové, silná, ač křehká, svobodná matka Julianne Mooreové a malá Bunny, kterou si zahrála trojčata Gainerova (dětští herci totiž smějí pracovat jen omezený počet hodin denně). Tolik (nejen) hereckého potenciálu by mělo zaručit, že emoce na plátně nezůstanou jen vlažné, a dominantním pocitem, který po filmu zbude, nebude lezavá zima a burácivé zmítání větru.
Ostrovní zprávy (The Shiping News)
USA 2001
Scénář: Robert Nelson Jacobs
Režie: Lasse Hallström
Kamera: Oliver Stapleton
Hudba: Christopher Young
Hrají: Kevin Spacey, Julianne Mooreová, Judi Denchová, Cate Blanchettová, Pete Postlethwaite a další
Distribuce v ČR: SPI Premiéra: 2. 5. 2002
</TEXT>
</DOC>
<DOC>
<DOCID>LN-20020507083</DOCID>
<DOCNO>LN-20020507083</DOCNO>
<DATE>05/07/02</DATE>
<TITLE>
Známí Irové obstojí na tancovačce i v operním domě
</TITLE>
<TEXT>
Čtyřicáté narozeniny slaví The Chieftans, spolu s O'Jays a The Clancy Brothers nejznámější skupina hrající tradiční irskou hudbu. K úctyhodnému výročí si pětice mimořádných muzikantů nadělila bilanční CD The Wide World Over.
Kompilace, náladou odkazující k albům Long Black Veil a Long Journey Home, klade důraz na schopnost kapely propojovat zdánlivě neslučitelné žánry. Energií nabité vystoupení v westportském pubu střídá koncert s The Belfast Harp Orchestra či The Cincinnati Pops. Nemluvě o inspirativní fúzi keltské a čínské hudby na pekingském "jam session" se souborem Chinese Ensemble.
</TEXT>
<HEADING>
Plodné "kolaborace"
</HEADING>
<TEXT>
K profilu legendárních minstrelů, kteří obstojí na tancovačce i v Grand Opera House, neodmyslitelně patří tradice plodných "kolaborací" s esy světové populární hudby. Zasněná balada The Foggy Dew se Sinéad O'Connorovou a Ry Cooderem střídá skočnou I Know My Love s The Corrs, nechybí countryová klasika CottonEyed Joe s matadorem Rickym Scaggsem či The Magdalene Laundries s přízračnou Joni Mitchellovou. Na albu zazní také něžná Shenandoah s Vanem Morrisonem, Mo Ghile Mear s úžasně přizpůsobivým Stingem, španělská expedice Guadalupe s Lindou Ronstadtovou a Los Lobos, vznešená Long Journey Home (Anthem) Elvise Costella, rozkolébaná Rocky Road To Dublin s Rolling Stones... Album obsahuje tři nové nahrávky: lidový nápěv The Munster Cloak, Redemption Song Boba a Ziggyho Marleyho (s Donem Wasem na basu), a zejména nádherný duet Diany Krallové a Arta Garfunkela Morning Has Broken, který byl nahrán na Nový rok 2000 v knihovně lodi Ocean Explorer 1 plující z daleké Antarktidy.
The Chieftans: The Wide World Over
RCA Victor/BMG 2002
</TEXT>
</DOC>
<DOC>
<DOCID>LN-20020507084</DOCID>
<DOCNO>LN-20020507084</DOCNO>
<DATE>05/07/02</DATE>
<GEOGRAPHY>PRAHA/LIBEREC</GEOGRAPHY>
<TEXT>
Zprávy v tisku, které dramaticky líčily současný zdravotní stav herce Miroslava Horníčka (83), se podle MUDr. Vladimíra Mareše z liberecké nemocnice nezakládají na pravdě. "Jeho stav je stabilizovaný a odpovídá pacientově věku a přidruženým chorobám," sdělil LN včera Mareš. Lékař popřel, že by Horníček nebyl schopen chodit a mluvit. "Většinu dne tráví na pojízdném křesle, ale občas i chodí a dobře komunikuje," dodal. Herci se od loňských Vánoc dostává domácího ošetření v Marešově rodině. "Pan Horníček se zájmem sleduje zápasy hokejového mistrovství světa a občas si dá i sklenku červeného," řekl Mareš. Popřel i novinové informace o "zničujícím účinku" nedávného úmrtí Vlastimila Brodského na Horníčkovu psychiku: "Dotklo se ho to, ale to nás všech, protože jsme byli přátelé. Pan Horníček se už těší na chalupu v Kytlicích. Chystá se tam v létě."
</TEXT>
</DOC>
<DOC>
<DOCID>LN-20020507085</DOCID>
<DOCNO>LN-20020507085</DOCNO>
<DATE>05/07/02</DATE>
<GEOGRAPHY>PRAHA</GEOGRAPHY>
<TEXT>
Zítra dopoledne v 9 hodin bude před Městským úřadem v Sobotce odhalena busta českému malíři Václavu Špálovi. Jejím autorem je sochař Vladimír Preclík. Historik umění František Dvořák poté zahájí malířovu výstavu a zároveň bude pokřtěna Dvořákova špálovská monografie. Václav Špála se narodil 24. 8. 1885 ve Žlunicích na Jičínsku a zemřel 12. 5. 1946 v Praze.
</TEXT>
</DOC>
<DOC>
<DOCID>LN-20020507086</DOCID>
<DOCNO>LN-20020507086</DOCNO>
<DATE>05/07/02</DATE>
<GEOGRAPHY>PRAHA</GEOGRAPHY>
<TEXT>
Ve věku nedožitých 81 let zemřel 1. května v Praze spisovatel Karel Ptáčník. Včera to sdělila Obec spisovatelů. Karel Ptáčník se narodil 27. srpna 1921 v Břeclavi. Studium gymnázia musel kvůli záboru pohraničí v roce 1938 dokončit v Hodoníně. Již na studiích začal publikovat poezii a psal rozhlasové hry. Ve své tvorbě se věnoval především druhé světové válce a poválečným létům. V románovém debutu Ročník jedenadvacet zachytil tragické osudy lidí z Československa, kteří byli nasazeni na práci v Německu. Ptáčník sám patřil k ročníku, jehož se totální nasazení nejvíce dotklo. Na debut z roku 1954 volně navazovala trilogie Město na hranici, Noc odchází ráno a Šestapadesátý. Dobový průměr české prózy Ptáčník překonával důkladnou znalostí témat, o kterých psal, a autenticitou obvyklou spíše u literatury faktu. Román Město na hranici z roku 1958, pojednávající o osídlování severomoravského pohraničí, je vykládán jako umělecká polemika s tendenčním románem Václava Řezáče Nástup. Ptáčník byl redaktorem časopisu Květen, místopředsedou Svazu českých spisovatelů se stal v době, kdy v čele spisovatelské organizace stál Jaroslav Seifert. Po roce 1970 se z populárního spisovatele stal zakázaný autor. Teprve v 80. letech začaly Ptáčníkovi vycházet další literární práce, završené memoáry Život, spisovatelé a já (1993). Poslední rozloučení se bude konat ve čtvrtek 9. května ve 12 hodin v malé obřadní síni krematoria v Praze-Strašnicích.
</TEXT>
</DOC>
<DOC>
<DOCID>LN-20020507087</DOCID>
<DOCNO>LN-20020507087</DOCNO>
<DATE>05/07/02</DATE>
<TITLE>
Koncert osmi špičkových českých a slovenských interpretů nazvaný Rýmování o životě uvidí diváci HBO. Bratislavské vystoupení Jaromíra Nohavici, které koncertu předcházelo, je zaznamenáno na webové stránce Českého centra v Bratislavě.
</TITLE>
<TEXT>
PRAHA -Diváci HBO mohou zítra od 20 hodin zhlédnout hodinový záznam koncertu nazvaného Rýmování o životě: Koncert osobností, který se uskutečnil 18. dubna v Praze (poté následovaly Brno a Bratislava). Vystoupili na něm Lucie Bílá, Richard Müller, Hana Hegerová, Iva Bittová, Jana Kirschner, Petr Hapka, Jarek Nohavica a Milan Lasica. Další dvě reprízy koncertu jsou připraveny na 12. květen od 18.30 hod a 23. květen od 21.35 hodin.
</TEXT>
<HEADING>
Nohavica zpíval pro přítele
</HEADING>
<TEXT>
Den před bratislavskou částí koncertu osobností se v gotickém sále bývalého bratislavského kostela klarisek uskutečnilo vystoupení Jaromíra Nohavici. Jaromír Nohavica koncert věnoval svému nemocnému příteli, polskému písničkáři Jackovi Kaczmarskému. Nohavica vystupoval bez nároku na honorář, a poté, co vybídl přítomné k finančnímu příspěvku na úhradu operace, kterou Jacek Kaczmarski nutně potřebuje, sám do sbírky vydatně přispěl. Vzhledem k omezené kapacitě sálu a pro velký zájem veřejnosti připravili organizátoři (České centrum Bratislava, Polský institut a Městské kulturní středisko v Bratislavě) přímý internetový přenos koncertu na stránkách Českého centra Bratislava www.czc.sk, kde lze záznam tohoto vystoupení vidět.
Den před bratislavskou částí koncertu osobností se v gotickém sále bývalého bratislavského kostela klarisek uskutečnilo vystoupení Jaromíra Nohavici. Jaromír Nohavica koncert věnoval svému nemocnému příteli, polskému písničkáři Jackovi Kaczmarskému. Nohavica vystupoval bez nároku na honorář, a poté, co vybídl přítomné k finančnímu příspěvku na úhradu operace, kterou Jacek Kaczmarski nutně potřebuje, sám do sbírky vydatně přispěl. Vzhledem k omezené kapacitě sálu a pro velký zájem veřejnosti připravili organizátoři (České centrum Bratislava, Polský institut a Městské kulturní středisko v Bratislavě) přímý internetový přenos koncertu na stránkách Českého centra Bratislava www.czc.sk, kde lze záznam tohoto vystoupení vidět.
</TEXT>
</DOC>
<DOC>
<DOCID>LN-20020507088</DOCID>
<DOCNO>LN-20020507088</DOCNO>
<DATE>05/07/02</DATE>
<TITLE>
Martin Komárek spekuluje, jaký bude svět za tři sta let
</TITLE>
<TEXT>
Publicista a spisovatel Martin Komárek bystře zareagoval na události loňského září a ve svém novém románu, označeném jako "první kniha Rytířů noci", líčí vizi světa ovládnutého islámským fundamentalismem.
Asi nejmarkantněji připomíná tento román svým tématem i zápletkou Orwellovu temnou fantazii 1984. Svět je ovládnut totalitním terorem, "Eurasie" spočívá zcela v područí radikálního islámského dogmatismu a jedině zbídačelá, rozvrácená Amerika uchovává zbytky křesťanských hodnot. Děj je umístěn do Prahy, zbavené ovšem svých dnešních dominant a stylem života navrácené v některých ohledech do poloviny minulého století, v jiných do středověku. Nábožensko-politická situace je podobná té, která vládne v současném Íránu. Chlapec Hassan, zbožný, opravdově věřící muslim, se prostřednictvím odvážné a svobodomyslné dívky Chalídži jednoho dne setkává s "disidenty" vyznávajícími křesťanství a připravujícími převrat. Otevřou se mu nové obzory, zjišťuje, že pravdy, které znal, nemusejí být absolutní. Dozvídá se pozoruhodné informace o světě, jaký byl, než Usáma I. zahájil světovou revoluci. V jeho nitru se začínají rodit sympatie ke křesťanství. Když propukne mezi radikálními křesťanskými "rytíři" a islámským establishmentem krvavý boj, ocitá se Hassan přímo v jeho středu. Postupně se dokonce z proroctví dozvídá, že snad právě on by měl být jakýmsi vyvoleným, který smíří svět křesťanství a islámu a nastolí vládu tolerance... o tom ale zřejmě více až v příštích dílech.
</TEXT>
<HEADING>
Automobil Attíf z Mladé Boleslavi
</HEADING>
<TEXT>
Jen autor ví, do jaké míry celou knihu a její jednotlivé pasáže myslí vážně. Alespoň mírný odstup je místy zcela zřetelný: obyvatelé jsou hrdi na poslední model automobilu Attíf z Mladé Boleslavi, který dokáže na rovině vyvinout více než stokilometrovou rychlost; populární rozhlasový reportér se jmenuje Walíd Tuna... Hraní s kombinací arabských a českých jmen a reálií je (přinejmenším autorovi) zdrojem zábavy v průběhu celého románu, stejně jako zacházení s paralelami dnešního a budoucího světa (například tradiční mezinárodněpolitická zdrženlivost "krymského a mongolského chanátu"). Terčem lehké ironie se stává i orientální květnatá mluva (například když Hassan oslovuje Chalídžu "výztuho mého srdce a prameni mé duše...") Ale co si myslet o takovémto textu? "Vybavil jsem si Prahu před třemi sty lety. Možná v ní žil chlapec jako já. Možná se těšil z pohledu na ten velký hrad nad Vltavou chvíli před tím, než jej první, druhý nebo třetí Usáma vymazal z povrchu země. ,Bože, chtěl jsi to?' zvolal jsem vstříc noci. ,Opravdu jsi to chtěl, můj milosrdný a slitovný Bože?'" Jako legraci Komárek pravděpodobně nemíní ani popis toho, jak Hassan se zděšením a Chalídža s pláčem sledují archivní záběry útoků letadel na budovy Světového obchodního centra. Románu nelze upřít alespoň snahu pomocí atraktivní fikce obrátit pozornost čtenářů ke kořenům západní duchovní tradice. Především jsou ale Rytíři kříže rychleným plodem fantazie zjitřené mezinárodní situací na konci roku 2001. Z té se zrodila nadšeně rozvíjená konstrukce na téma "co by bylo, kdyby vše bylo naruby" a intenzivní úvaha o tom, zda lze lidskost prosazovat násilím. Nehledě na technické slabiny příběhu (například zvláštní představa o fungování zachovaných mobilních telefonů dostupných jen úzké skupině lidí) v něm chybí zejména hlubší vhled do - jakkoli fiktivní - situace. Všechny reálie, náboženské koncepty i psychologické obrazy postav až příliš korespondují s popisnou představou o dnešním islámském světě, jakou snadno získá běžný čtenář novin. To může být zpočátku celkem příjemné a uživatelsky komfortní, časem ovšem hrozí nuda a nevěrohodnost. Sklony zprotivit se má i vypravěčská poloha udiveného, naivního chlapce, ornamentálně a archaicky uvažujícího a hovořícího. Jeho duševní hnutí a posuny od islámského radikalismu k oslovení křesťanstvím až ke kritickému nazíraní i tohoto náboženství, respektive jeho nositelů, kteří tíhnou k novému fanatismu, jsou předvídatelné, a zároveň nijak zvlášť přesvědčivě vylíčené. Martin Komárek na záložce knihy nabízí dvě možná hodnocení románu - buď jde o "čtení napínavé a strhující, které ale má hlubší filozofický základ", nebo o "rádobyfilozofický povrchní konjunkturální brak". Druhá možnost je snad příliš příkrá, ale přece jen je škoda, že autor nepočkal, až bude mít od loňských zářijových událostí větší odstup.
Martin Komárek: Rytíři kříže
Nakladatelství Wales Praha 2002, 215 stran
</TEXT>
</DOC>
<DOC>
<DOCID>LN-20020507089</DOCID>
<DOCNO>LN-20020507089</DOCNO>
<DATE>05/07/02</DATE>
<TITLE>
říká v rozhovoru pro Lidové noviny fotografka Petra Růžičková, která se pokusila o sondu do atmosféry Terezína
</TITLE>
<TEXT>
Nefotografuje celebrity, vyzývavé a obscénní situace, akty, politiky ani sportovce. Vytýká se jí, že v jejích dílech je málo reality a příliš snů. V nakladatelství Kant vyjde Petře Růžičkové kniha jejích fotografií Kamenná hvězda Terezín.
</TEXT>
<HEADING>
LN: Co vás vedlo ke zpracování terezínského tématu?
</HEADING>
<TEXT>
U terezínského cyklu byly rozhodující dva motivy. Při práci na portrétech spisovatele Arnošta Lustiga do knihy jeho esejů nás napadlo, že bych ho mohla fotografovat v Terezíně. V pevnosti jsem si okamžitě uvědomila, že tento zvláštní svět by jistě stál za hlubší sondu. Druhý podnět byl podvědomý. Můj nevlastní dědeček byl během války v Terezíně vězněn a rozhodl se, že pokud přežije, osvojí si dítě z dětského domova. Tím dítětem byla moje maminka. V Terezíně jsem při fotografování měla pocit, jako by mi někdo vedl ruku. Mám ale dojem, že s knihou o Terezíně to bude dost komplikované, protože to, co jsem nafotografovala, má obecnější dosah a nevztahuje se pouze k holocaustu. Myslím si, že to lidé budou těžce přijímat, protože jsou všichni nasměrováni jen na terezínskou tragédii. Málokdo chápe, proč jsem si zvolila právě Terezín. Je to podle nich tak depresivní prostředí... Chápu to, sama jsem měla strach, ale místo mě strhlo a uviděla jsem tam množství přesahů. Pevnost sama je symbolem. Symbolem strachu, vedoucího k destrukci, k zániku. Ty terezínské fotografie mají lehce apokalyptickou stopu. Zaujaly mě i jiné motivy, třeba prorůstání vegetace a architektury, což je také vyjádřením života a smrti, jejich konfrontace i nekonečnosti.
LN: V Terezíně přece také žijí lidé. Proč na vašich fotografiích nejsou?
Začínala jsem sice výtvarným dokumentem, ale člověk se z mých fotografií postupně vytrácel. Bylo to nepochybně dáno i proměnou mého života. První fáze mé tvorby byla poznamenána cestováním. Podobalo se to jakémusi mýtu "cesty na jih", hledání světla, slunce, moří. A byla v tom i velká dávka romantismu a okouzlení. Pak se tato cesta na čas přerušila. Rozhodla jsem se "jižní" zkušenost nějak přetransformovat. Tak jsem začala fotografovat v Čechách, ale převážně motivy přírodní, architektonické, živelné. Nicméně nerada bych byla řazena jen mezi fotografy krajiny nebo architektury.
LN: Vaše cykly z posledních dvou let jsou převážně barevné nebo barevně tónované. Vidíte podstatný rozdíl mezi barevnou a černobílou fotografií?
Byla jsem dlouho ortodoxním zastáncem černobílé fotografie. Zdála se mi umělečtější v tom smyslu, že je víc abstraktní a že tak lépe vystihuje podstatu věcí. Nějaký čas jsem ale fotografovala pro různé časopisy a tam samozřejmě požadovali fotografii barevnou. Tak jsem se chtě nechtě naučila pracovat s barvou. Zjistila jsem například, že barva, je-li málo barevná, "asketická", začíná být daleko zajímavější. Nebo když ji člověk "posouvá" někam nad rámec přirozeného vidění, tak už takovým v podstatě jednoduchým způsobem realitu nekopíruje, ale začíná ji přetvářet. Nemohu říct, že bych dávala přednost barevné nebo černobílé fotografii. Oba způsoby mi vyhovují.
LN: Vystavujete víc v zahraničí než doma. Vaše fotografie jsou zastoupeny v amerických sbírkách (např. v Muzeu Samuela Dorského), v New Yorku máte galeristku, která prezentuje vaše práce. Je podle vás zásadní rozdíl mezi postavením a reflexí umělecké fotografie u nás a v USA?
Tady je situace ve fotografii zvláštní. Když člověk nepatří do nějakého "klanu", je mimo hru a prakticky bez šance. I proto jsem se před dvěma roky vydala sice bez doporučení a kontaktů, ale zato s několika portfolii do New Yorku a tam jsem si domluvila schůzky v galeriích. Byla jsem mile překvapena, že téměř všude měli zájem o spolupráci. Tady někdy kritizujeme Ameriku podle filmové a mcdonaldovské produkce, ale moje zkušenost je taková, že je to ještě stále země, kde se mohou dít zázraky a kde lidé dostávají příležitost úměrnou svému talentu. Ne že by tam nebyla závist a intriky, ale zároveň tam nechybí obdiv k umění. U nás se nevraživost a nepřejícnost rozmáhá přímo nádorovitě. Navíc tu nemá šanci ten, kdo se nevysmívá, nepošklebuje a není vulgární.
</TEXT>
</DOC>
<DOC>
<DOCID>LN-20020507090</DOCID>
<DOCNO>LN-20020507090</DOCNO>
<DATE>05/07/02</DATE>
<TITLE>
Mistrovství světa: reprezentace se dnes utká s Ruskem, prohra by tým poslala domů, výhra do boje o medaile
</TITLE>
<TEXT>
Den velké odvety je tady. Čeští hokejisté dnes ve čtvrtfinále mistrovství světa narazí na Rusko, které před dvěma měsíci v Salt Lake City ukončilo jejich sen o olympijské obhajobě. Češi zatím v turnaji jako jediní vyhráli všech šest zápasů, ale až dnešní duel rozhodne o tom, jestli doma budou vítaní jako hrdinové, či poražení.
JÖNKÖPING - Den D či utkání pravdy - tak se výstižně říká čtvrtfinálovému zápasu na hokejovém mistrovství světa. Až v něm se totiž osmička nejsilnějších týmů nemilosrdně rozdělí na ty, kteří odjedou jako poražení, a na ty, kteří budou bojovat o medaile, slávu a uznání. Čeští hokejisté na světových šampionátech už sedmkrát po sobě do semifinále postoupili. "To není náhoda. Zápasy, v nichž jde o všechno, prostě umíme hrát. Víme, jak se ve vypjatých situacích zachovat, jsme všude o krůček dřív. Snad to bude platit i tentokrát," přeje si útočník Pavel Patera, který u všech úspěšně složených zkoušek asistoval.
</TEXT>
<HEADING>
Vtípků neubývá, ale koncentrace je větší
</HEADING>
<TEXT>
Mnozí reprezentanti včetně Patery ale mají v paměti i olympiádu v Salt Lake City, kde po čtvrtfinále zklamaní sledovali radující se hráče v ruských dresech. Dnes mají šanci jim prohru vrátit. "Samozřejmě mám ten pocit z olympiády stále jasně v paměti a nechtěl bych ho zažít znovu," říká obránce Pavel Kubina, jeden z osmičky hráčů, kteří hráli i na olympiádě. "Pamatuji se, když jsem se díval asi šest sekund před koncem na časomíru a říkal si, že už to asi neobrátíme. I na to, jak jsme pak smutní seděli v kabině," pokýve hlavou: "Bylo mi hrozně líto lidí doma, co nám věřili. Nechceme je znovu zklamat." Hokejisté se vesměs shodují, že s blížícím se čtvrtfinále uvnitř týmu roste zdravé napětí. "Mužstvo se pomalu mění. Je cítit, že všichni chtějí být na rozhodující zápasy v nejlepší formě. To není o tom, že by v kabině přestaly padat vtípky. Jde spíš o to, že na ledě je člověk soustředěný na každou vteřinu," vysvětluje útočník Petr Čajánek. Rusy si většina týmu do čtvrtfinále z druhé osmifinálové skupiny přála. Přesto hráči i trenér mluví o tom, že je čeká zatím nejtěžší soupeř na turnaji. "Třeba proti Kanaďanům jsou rychlejší, techničtější a hlavně lépe kombinují. A navíc jsou zvyklí hrát na širším kluzišti," upozorňuje útočník David Moravec.
</TEXT>
<HEADING>
Češi odpočívali, Rusové hráli a stěhovali se
</HEADING>
<TEXT>
Jednu výhodu díky nedokonalému programu turnaje ale Česko před dnešním zápasem má. Zatímco se totiž čeští hráči po včerejším dopoledním tréninku vydali na procházku do města a večer odpočívali na hotelu, Rusové ještě večer hráli zápas osmifinálové skupiny se Slovenskem. A po něm je navíc čekal namáhavý noční přesun z Göteborgu do asi 180 kilometrů vzdáleného Jönköpingu. "Nic příjemného to pro ně není. Zápas, cestování, ani se pořádně nenavečeří. V závěru zápasu by jim mohly scházet síly," uvažuje Moravec. Ještě před utkáním čeká tým porada. "Podíváme se na videu na ruskou přesilovku, pak klukům ukážeme góly, které dali Kanadě, a půjdeme na to," prozrazoval trenér Josef Augusta. Na otázku, jestli pro zápas zvolil nějakou speciální taktiku, po hlinkovsku dodal: "Nejlepší bude dávat bomby k tyči." A bojovně naladění hokejisté věří, že jich v klíčovém utkání turnaje dají opravdu víc než jejich soupeř. "Přijeli jsme si přece do Švédska pro zlaté medaile," připomněl Patera.
Dnes na MS
</TEXT>
</DOC>
<DOC>
<DOCID>LN-20020507091</DOCID>
<DOCNO>LN-20020507091</DOCNO>
<DATE>05/07/02</DATE>
<TITLE>
Nic jiného než vítězství nebere před dnešním čtvrtfinále proti Rusku kapitán české reprezentace Jaromír Jágr. "Možná hraji na mistrovství světa naposledy a jsem tady proto, abych ho vyhrál," říká.
</TITLE>
<TEXT>
Po dvou měsících vás ve čtvrtfinále velkého turnaje znovu čekají Rusové. Berete ten zápas i jako odvetu za Salt Lake City?
Oba týmy tady mají z větší části jiné hráče. Ale bude to zajímavý zápas. Co bylo doteďka, vlastně nikoho nezajímá. Teď se teprve rozhodne, jak pro nás turnaj dopadne.
Na zádech nosíte číslo 68 jako symbol sovětské okupace. Cítíte v zápasech s Rusy ještě pořád zvláštní motivaci?
Dřív to tak bylo, ale dneska už bych neřekl, že to hraje takovou roli. Jsme motivovaní kvůli úplně něčemu jinému. Vždyť když prohrajeme, jedeme domů. Je ale fakt, že jsem zažil Rusáky ještě v době, kdy je nikdo neporazil. To si mohl mít motivaci velkou, jak si chtěl, ale stejně ti to bylo většinou na nic. Teď už možná máme dokonce navrch my.
Co zápas rozhodne?
To, kdo bude mít lepší nervy. Pokud předvedeme nejlepší hokej, na který máme, věřím, že nás tady nikdo neporazí.
Váš tým se zápas od zápasu zlepšuje. Je to před čtvrtfinále dobré znamení?
Jak jsem viděl naší ofenzivu, tak vůbec nemám obavu o to, že nedáme góly. Pro nás byl zatím spíš problém zastavit soupeře. Ale když se na defenzivu soustředíme tak jako proti Kanadě, bude to dobré.
Těšíte se na ten zápas? Anebo ve vašem nitru převládá spíš napětí nebo pocit zodpovědnosti?
Možná je to moje poslední možnost hrát na mistrovství světa a jsem tady z jedinýho důvodu: abych ho vyhrál. Pro mě být druhej, třetí nebo osmej, to je stejný. Hrozně by mě mrzelo, kdyby to tohle mužstvo nedokázalo. Protože schopnosti na to určitě má. Když nevyhrajeme, bude to jenom naše chyba.
Budete před utkáním nervóznějším než v těch předešlých? Cítíte v mužstvu napětí?
Ani ne. To většinou naplno přijde až v prvních minutách zápasu. Člověk si zpočátku tolik nedovolí, což je normální. Protože nikdo nechce být ten, na koho pak lidi ukážou, že udělal chybu.
Jak strávíte hodiny před utkáním? Budete dělat něco jiného oproti vašim zvyklostem?
Musím si jít do kabiny popovídat s mýma hokejkama, protože zatím se mi zdá, že tady na turnaji trochu spěj. Anebo že by ty gólovky do Švédska vůbec nepřijely? (směje se)
Řeknete před zápasem něco spoluhráčům?
To je zbytečný. Všichni dobře víme, o co jde.
</TEXT>
</DOC>
<DOC>
<DOCID>LN-20020507092</DOCID>
<DOCNO>LN-20020507092</DOCNO>
<DATE>05/07/02</DATE>
<TEXT>
Tak nás čeká náš velký den D na mistrovství. V týmu je malinko znát, že teď už jde opravdu do tuhého, ale zatím nám to spíš připomínají lidi kolem. Já budu před utkáním dělat všechno jako vždycky. Půjdu se projít do města, dobře se najím, přečtu si na pokoji další kapitolku z detektivky, jen možná půjdu o chvilku dřív spát. Problémy se spaním ale ani před tak důležitým zápasem naštěstí nemám. Rusové budou hodně těžký soupeř, ale myslím si, že z nás mají velký respekt. Proto, že jsme tady ještě neprohráli, možná i proto, jak dobře jsme sehráli poslední zápas s Kanadou. Ten se nám opravdu povedl. Lidé doma prý souboj s Ruskem hodně berou jako odvetu za porážku v Salt Lake City. Já jsem si to ale uvědomil až dneska, když jsem zahlédl nějaký fax od fanoušků. Stálo v něm, že stačí, když jim to 1:0 vrátíme. Jinak faxů nám chodí dost, kluci si je čtou, ale já většinou moc ne. I proto, že někdy bych se musel rozčílit. Dneska tam zrovna nějaký fanda z Kladna spílal Prochimu s Paterou, že nehrají na Kladně a místo toho hrabou peníze v Rusku. To mě naštvalo, tak si raději držím svůj klid u knížky. I když vím, že většina lidí nám drží palce. Těm bych chtěl taky vzkázat, že jsme za to rádi a ať nám fandí hlavně dneska.
</TEXT>
</DOC>
<DOC>
<DOCID>LN-20020507093</DOCID>
<DOCNO>LN-20020507093</DOCNO>
<DATE>05/07/02</DATE>
<TEXT>
Čtyřnásobný mistr světa a olympijský vítěz zná ruský hokej lépe než jiní. Minulou sezonu hájil barvy Avangardu Omsk, čtvrtého celku ruské ligy. Čeká nás hodně těžký soupeř. Musíme hrát velmi dobře do obrany, nenechat se vyprovokovat k bezhlavému útočení. Protože oni budou spoléhat na protiútoky, nebudou se do nás moc tlačit. Myslím si, že se nás i trochu bojí. Hodně si musíme dát pozor na jejich přesilovky, na které chodí i čtveřice mých spoluhráčů z Omsku. Často to hrají na obránce Rjabykina, jenž nebezpečně střílí od modré. Mají to skvěle secvičené. Ale nebezpeční nejsou jen oni. Výborní jsou i útočníci z Jaroslavli, Butsajev a Kovalenko. Jinak si myslím, že narozdíl od Kanady není nutné ani dobré hrát Rusům moc do těla. Jsou to většinou menší šikovní hráči, kteří umějí v pravou chvíli uhnout. Lepší je hrát dobře pozičně. V minulosti měli často slabinu na postu gólmana, ale Podomatskij je hodně dobrý. I když i on se nechá rozhodit. Když dostane špatný gól, často pak vyhoří v celém utkání. Věřím, že vyhrajeme. Náš tým má sílu a dovede se soustředit na rozhodující zápasy.
</TEXT>
</DOC>
<DOC>
<DOCID>LN-20020507094</DOCID>
<DOCNO>LN-20020507094</DOCNO>
<DATE>05/07/02</DATE>
<TITLE>
Proč hokejisté Ruska, země s 23 tituly mistrů světa, čekají již devět let na medaili z MS
</TITLE>
<TEXT>
Půst, jaký v dějinách jejich reprezentace nemá obdoby, zažívají na mistrovstvích světa hokejisté Ruska. Jejich poslední medaile se datuje devět let dozadu, od roku 1993 již jen marně čekají. Co za prokletím čtvrtfinálového soupeře českého týmu vězí?
PRAHA - Pád železné opony jako by předznamenal i pád ruského hokejového impéria. Poznání, jak chutnají dolary z NHL, dalo zapomenout na časy despotů Tarasovů a Tichonovů, kdy se trénovalo s olověným závažím. Z hokejistů přestali být stroje na výrobu zlatých medailí, jak se kdysi vyjádřil legendární obránce Vjačeslav Fetisov. Začali být lidé srozumem a citem. Pád drilu a disciplíny byl však pro ruský hokej zkázonosný. Hvězdní reprezentanti z NHL si například při dnes už legendárním propadáku před dvěma lety v Petrohradu dovolili během domácího šampionátu mnohé. Jedna parta si užívala radovánek, druzí se zabývali obchodem, další utápěli smutek v alkoholu. Dokonce se proslýchalo, že někteří z týmu vedeného Burem, Jašinem a Kamenským se zapojil během MS do sázek na vlastní zápasy. Z respektu k národnímu dresu mnoho nezůstalo. "Přijde mi, že následky jejich zahraničních angažmá jsou katastrofální. Vydělají peníze, jsou nezávislí, nemusejí tolik trénovat. To je zhoubné. I proto na mistrovstvích nezáří, ale třeba jejich osmnáctka i dvacítka vyhrála letos své MS," připomíná trenér Karlových Varů Marek Sýkora. Petrohradský výbuch je jednou z příčin, proč kromě Jašina již největší hvězdy z NHL nejezdí reprezentovat na MS a ze zámoří se tým posiluje velmi střídmě jen hráči druhé garnitury. Letos jsou ve Švédsku tři. Patrik Martinec, jenž odehrál poslední sezonu v klubu AK Bars Kazaň, kroutí zase hlavou při pohledu na aktuální ruský tým na MS. "Rusové podle mě neumějí sestavit tým. Věděl bych tak o dvou lepších pětkách, které na mistrovství světa z ruské ligy chybí. Třeba naše Kazaň se dostal do finále a v reprezentaci máme jen jednoho obránce," říká Martinec, podle kterého ruský hokej sráží i bojůvky jeho vedení. "Trenér Fetisov přiveze z olympiády bronz a hned ho Michajlov kritizuje, že to mělo být zlato. Je to tam hodně rozháraný," uvádí Martinec příklad jedné z rivalit mezi Borisem Michajlovem, jenž vede reprezentaci během turnajů Euro Hockey Tour a na MS, a Fetisovem, který převzal žezlo pro olympiádu. "Stále tam existují nějaké neshody, tlaky." Martincovi se rovněž nezdá ruský obranný styl, jímž se prezentují všechny kluby tamní ligy i reprezentace. Hrají na 1:0, jen dozadu. Přitom kdysi Sověti předváděli krásné kombinace," dodává Martinec. "A na obranný styl nemají lidi, vemte si jejich gólmany," dodává. Na poznámku o ruských brankářích se chytne i legendární gólman Jiří Holeček. "Žádného kvalitního nemají, to je sráží. Za třicet let měli akorát Treťjaka, a ten by u nás byl tenkrát tak třetí brankář. A mladí teď nemají od koho odkoukávat, od koho se učit," tvrdí Holeček. Pověstný je i tradiční individualismus Rusů, kteří často raději pětkrát obkrouží kluziště, než aby přihráli. Ví to i Sýkora. "Stále mají problémy odevzdat vše pro kolektiv, hrají moc na sebe. Třeba takový Jarda Jágr si přijede na šampionát zahrát český hokej, zapadne, ale oni jsou takoví rozháraní, moc se chtějí sami předvést."
Ruská a česká umístění na MS za posledních 10 let
Místo konání Rusko Česko
</TEXT>
</DOC>
<DOC>
<DOCID>LN-20020507095</DOCID>
<DOCNO>LN-20020507095</DOCNO>
<DATE>05/07/02</DATE>
<TITLE>
1. Věříte české hokejové reprezentaci před čtvrtfinálovým duelem s Rusy?
</TITLE>
<HEADING>
PATRIK MARTINEC, bývalý hráč ruské Kazaně
</HEADING>
<TEXT>
Rozhodně ano, myslím, že je porazíme. Rusy jsem viděl na mistrovství v zápase s Finy a moc se mi nelíbili. Hrají takový hokej hodně dozadu, hlavně nedostat gól, přitom na to nemají brankáře.
</TEXT>
<HEADING>
MAREK SÝKORA, trenér Karlových Varů
</HEADING>
<TEXT>
Podle mě to bude velmi nepříjemný zápas a mám z něj trochu obavy, klidně můžeme prohrát. S Kanadou už naši hráli dobře, ale mě připadalo, že Kanaďani jako by ani vyhrát nechtěli. Možná v tom byla i licitace o čtvrtfinálovém soupeři, stejně jako na olympiádě se jim třeba nechtělo na Rusy. Naše obrana se sice vtom zápase stabilizovala, ale přijde mi, že ještě na šampionátu nebyla pod pořádným tlakem a ten stín z minulých zápasů tam ještě může být. Každopádně to bude hrozně těžké a mám z toho dost obavy.
</TEXT>
<HEADING>
JIŘÍ HOLEČEK, bývalý brankář
</HEADING>
<TEXT>
Jak dopadneme, to vůbec nevím, jedno vím ale jistě. Tenhle systém na jednu výhru ve čtvrtfinále se mi vůbec nelíbí. Je to nespravedlivé. Vezměte si takové Švédy na olympiádě, ti na tom turnaji vypadali ze všech nejlíp, a po jednom náhodném gólu jeli domů. Kdyby hráli druhý den, museli Bělorusové dostat osmičku. Alespoň pro čtvrtfinále bych zavedl systém na dva zápasy, bylo by to spravedlivější. Před Rusy je to nyní stejné, věřím, že jsme lepší, ale můžeme dostat náhodný gól a jedeme domů.
</TEXT>
<HEADING>
JAROSLAV HOLÍK, trenér reprezentace do 20 let
</HEADING>
<TEXT>
Myslím, že půjdeme dál. Rusové nemají na mistrovství takové mužstvo, jaké měli na olympiádě. Tam měli z Evropy jen třetího brankáře. Remizovali s Ukrajinou, tak co si o nich myslet.
Myslím, že půjdeme dál. Rusové nemají na mistrovství takové mužstvo, jaké měli na olympiádě. Tam měli z Evropy jen třetího brankáře. Remizovali s Ukrajinou, tak co si o nich myslet.
</TEXT>
</DOC>
<DOC>
<DOCID>LN-20020507096</DOCID>
<DOCNO>LN-20020507096</DOCNO>
<DATE>05/07/02</DATE>
<TITLE>
GÖTEBORG - Včerejší zápasy na hokejovém MS jen potvrdily, že dnešním soupeřem českých hráčů bude ruský celek. Ten sice prohrál se Slovenskem 4:6, ale tabulce skupiny F měl na čtvrtém postupovém místě při stejném počtu budů výrazně lepší skóre než pátí Ukrajinci.
</TITLE>
<TEXT>
Skupina F
</TEXT>
</DOC>
<DOC>
<DOCID>LN-20020507097</DOCID>
<DOCNO>LN-20020507097</DOCNO>
<DATE>05/07/02</DATE>
<TITLE>
Deset závodů místo dosavadních šesti čeká účastníky Grand Prix 2002 na krátké ploché dráze, která začne v sobotu v Norsku.
</TITLE>
<GEOGRAPHY>PRAHA</GEOGRAPHY>
<TEXT>
V rozšířené podobě plochodrážní Grand Prix bude mistrovský titul obhajovat Švéd Tony Rickardsson. Praha má místo v kalendáři 20. července, kdy se na Markétě uskuteční Becherovka Grand Prix of Czech republic. Fanoušci budou moci povzbuzovat s číslem 14 Lukáše Drymla, který loni na podzim uspěl v závodě Challenge Grand Prix. Ve startovní listině figuruje 22 jmen, o další dvě ji vždy rozšíří každý pořadatel tzv. divokými kartami. Mezi náhradníky je i Bohumil Brhel.
</TEXT>
<HEADING>
Mladík v novém prostředí
</HEADING>
<TEXT>
Drymlova účast v kompletním seriálu je do jisté míry překvapením. Jedenadvacetiletý pardubický jezdec pochází sice ze slavné plochodrážní rodiny (je synem dvojnásobného vicemistra světa na dlouhých oválech Aleše Drymla a na motocyklu vyrůstal po boku stejnojmenného bratra), ale do podzimního vyzývacího závodu se dostal jen díky tomu, že juniorský šampion Polák Kujawa nemohl kvůli zranění nastoupit. Jako vicemistr ho úspěšně nahradil a po Antonínu Kasperovi a Marianu Jiroutovi je třetím Čechem, který se probojoval do elitní společnosti. V ní ho čekají především těžké souboje a neznámé prostředí. "Většinou se pojede na nových stadionech. Třeba první závod v Hamaru se uskuteční tam, kde se v zimě konají rychlobruslařské závody," říká Dryml. Náročnosti seriálu si je vědom, ale předem nic vzdávat nehodlá. "Na startu se sejdou nejlepší jezdci světa a dostat se mezi ně není pro nikoho snadné. Udělali jsme pro to ale maximum. Přes zimu jsem makal na fyzičce, abych byl fit po operaci kolena. Moc se těším, i když to pro mě bude rána. Určitě ale neházím flintu do žita," uvažuje Dryml.
</TEXT>
<HEADING>
Nonstop na cestách
</HEADING>
<TEXT>
Plochodrážní elitu mladý jezdec zná a hodlá se s ní poprat i v Grand Prix. "Největší favority jsem porazil, ale tady bude všechno soustředěné do jednoho místa a jednoho okamžiku," přemítá tovární jezdec Jawy. Pro letošek si nabral pořádnou porci. Kromě GP a účasti v kolech mistrovství světa, startuje v pěti ligách. "Kromě Pardubic to je anglický Oxford, německý Diedenbergen, Chorzow v Polsku a Örnarna ve Švédsku," vyjmenovává své kluby. Není to pro mladého jezdce příliš? "Stihnout se to dá. Jsme sice nonstop na cestách v autě nebo v letadle, ale myslím, že víc závodů mi prospěje. Stane se, že startuju pětkrát v týdnu. Je to hodně, ale zase je to lepší, než se dostat na motorku dvakrát za měsíc," dodává Dryml.
Plochodrážní elitu mladý jezdec zná a hodlá se s ní poprat i v Grand Prix. "Největší favority jsem porazil, ale tady bude všechno soustředěné do jednoho místa a jednoho okamžiku," přemítá tovární jezdec Jawy. Pro letošek si nabral pořádnou porci. Kromě GP a účasti v kolech mistrovství světa, startuje v pěti ligách. "Kromě Pardubic to je anglický Oxford, německý Diedenbergen, Chorzow v Polsku a Örnarna ve Švédsku," vyjmenovává své kluby. Není to pro mladého jezdce příliš? "Stihnout se to dá. Jsme sice nonstop na cestách v autě nebo v letadle, ale myslím, že víc závodů mi prospěje. Stane se, že startuju pětkrát v týdnu. Je to hodně, ale zase je to lepší, než se dostat na motorku dvakrát za měsíc," dodává Dryml.
</TEXT>
</DOC>
<DOC>
<DOCID>LN-20020507098</DOCID>
<DOCNO>LN-20020507098</DOCNO>
<DATE>05/07/02</DATE>
<GEOGRAPHY>PRAHA</GEOGRAPHY>
<TEXT>
Deset let trvající rozkol šachového světa skončil. Na schůzce v Praze se nejvlivnější představitelé této hry dohodli na tom, že v příštím roce bude korunován jediný šampion, jehož uznají všechny strany. O titul se bude hrát pod hlavičkou Mezinárodní šachové federace (FIDE), pod jejíž křídla se podpisem společného prohlášení vrátili i dva nejlepší šachisté světa Garri Kasparov a Vladimir Kramnik. "Každý musel přinést nějakou oběť, ale všichni odcházejí jako vítězové," prohlásil po mnohahodinovém maratonu předseda FIDE Kirsan Iljumžinov. Zdůraznil, že šachový svět je příliš malý na to, aby byl dál rozdělen. Kasparov i Kramnik si v hotelu Four Seasons podali ruce s Iljumžinovem a podpisy stvrdili, že uznávají FIDE jako jedinou organizaci reprezentující šachy ve vztahu k Mezinárodnímu olympijskému výboru. Zároveň uznali, že také jedině FIDE má právo udělovat titul mistra světa. Experti předpokládají, že FIDE na oplátku akceptuje návrhy Kasparova, týkající se profesionalizace šachu a jeho obchodního využití.
</TEXT>
</DOC>
<DOC>
<DOCID>LN-20020507099</DOCID>
<DOCNO>LN-20020507099</DOCNO>
<DATE>05/07/02</DATE>
<TITLE>
Branda posílí Spartu. Hokejový útočník Daniel Branda přestoupil z pražské Slavie do týmu jejího městského rivala a úřadujícího mistra, Sparty.
</TITLE>
<TEXT>
Zemřel Čestmír Vycpálek. V Itálii zemřel ve věku 80 let bývalý fotbalista Slavie Čestmír Vycpálek. V roce 1946 odešel do Itálie, kde hrál za Juventus a Palermo. Turínský velkoklub pak dovedl jako trenér ke dvěma titulům a do finále PMEZ, v němž Juventus v roce 1973 podlehl 0:1 Ajaxu Amsterdam.
</TEXT>
</DOC>
<DOC>
<DOCID>LN-20020507100</DOCID>
<DOCNO>LN-20020507100</DOCNO>
<DATE>05/07/02</DATE>
<TITLE>
Krajánci zažili hojnost radosti, z prvenství se raduje pět hráčů ve čtyřech zemích
</TITLE>
<TEXT>
Ověnčena vavříny se v létě podívá domů pětice českých fotbalových reprezentantů. Triumfovali se svými kluby v prestižních evropských soutěžích.
PRAHA - Chcete fotbalový titul? Pořiďte si Čecha, bez nich to prostě nejde. Letos se o tom přesvědčila půlka vyspělé Evropy. Pro české barvy to byl úrodný rok. Legionáři zakotvili ve špičkových klubech s nejvyššími ambicemi. Řada z nich se převtělila v ústřední postavy cesty za triumfem. V Itálii stále jasněji svítí hvězda Pavla Nedvěda, kapitána reprezentace. Po přesunu z Lazia do Juventusu dlouho hořekoval nad zatavenýma nohama. Ligový finiš ho přesvědčil, že tvrdá letní příprava se vyplácí. Stará dáma mu otevřela svou mistrovskou náruč. "Základní myšlenkou Juventusu je vítězství. A to každého, kdo přijde do klubu, strhne," uvedl Nedvěd minulý týden pro LN. Dortmund bez Tomáše Rosického a Jana Kollera? To už si nikdo neumí představit. "Hlavně Koller je svou atypičností nesmírně důležitý. Bez něj mají problémy," všiml si trenér Jaroslav Hřebík. Výjimečný tandem složil Vestfálskému stadionu první triumf po šesti letech. "Je to životní úspěch," shodli se oba, přestože už mají na kontě tituly se Spartou. Koller navíc pomohl i Anderlechtu k belgickému prvenství. "Koller na tom byl podobně jako Nedvěd. Ve starém působišti už byli oba okoukaní, ale po přestupu dostali nový impuls," hodnotil prospěšnost změny prostředí blšanský trenér Günter Bittengel, který kdysi působil v německém Uerdingenu.
</TEXT>
<HEADING>
Slavili Galásek i Ježek
</HEADING>
<TEXT>
"Koller byl podle některých ohlasů vůbec nejlepším hráčem bundesligy, podle mě měl společně s Rosickým a několika Brazilci hlavní podíl na titulu Borussie," dodal Bittengel. Fantastický týden může Dortmund završit zítřejším vítězstvím v Poháru UEFA. Soupeřem v rotterdamském finále je domácí Feyenoord, zástupce Nizozemska. Právě tam skončila nadvláda Eindhovenu. Žezlo převzal po kratší odmlce Ajax Amsterdam, kde mládežnické naděje obklopily zkušeného Tomáše Galáska. Plzeňský odrodilec Patrik Ježek se zase s Innsbruckem stal mistrem Rakouska. Kdyby se mistrovská touha vyplnila iRadku Bejblovi ve francouzském Lensu či dvojici Berger - Šmicer v Liverpoolu, zažil by český fotbal na klubové úrovni nevídané žně. I tak může slavit - dynastie současných reprezentantů zanechala v historii nesmazatelnou stopu. Proč tedy v tak bohaté sezoně nepostoupil národní tým se svými hvězdami na světový šampionát? "To je zarážející. Máme kvalitní hráče, kterým se daří. Chyba byla tedy ve vedení mužstva," usoudil Bittengel. "Pokud budou kolem národního týmu lidé, kteří vytvoří správný duch, budeme s našimi osobnostmi úspěšní," doplnil blšanský kouč.
</TEXT>
<HEADING>
Čeští legionáři s titulem po roce 1989
</HEADING>
<TEXT>
Pavel Nedvěd Lazio, Juventus, Tomáš Rosický Dortmund, Jan Koller Anderlecht, Dortmund, Patrik Berger Dortmund, Vladimír Šmicer Lens, Petr Kouba Kaiserslautern, La Coruňa, Miroslav Kadlec Kaiserslautern, Pavel Kuka Kaiserslautern, Tomáš Galásek Ajax, Patrik Ježek Innsbruck, Ladislav Maier Rapid Vídeň, René Wagner Rapid Vídeň, Karel Poborský Manchester United, Jozef Chovanec Eindhoven, Pavel Horváth Sporting Lisabon
Pavel Nedvěd Lazio, Juventus, Tomáš Rosický Dortmund, Jan Koller Anderlecht, Dortmund, Patrik Berger Dortmund, Vladimír Šmicer Lens, Petr Kouba Kaiserslautern, La Coruňa, Miroslav Kadlec Kaiserslautern, Pavel Kuka Kaiserslautern, Tomáš Galásek Ajax, Patrik Ježek Innsbruck, Ladislav Maier Rapid Vídeň, René Wagner Rapid Vídeň, Karel Poborský Manchester United, Jozef Chovanec Eindhoven, Pavel Horváth Sporting Lisabon
</TEXT>
</DOC>
<DOC>
<DOCID>LN-20020507101</DOCID>
<DOCNO>LN-20020507101</DOCNO>
<DATE>05/07/02</DATE>
<TITLE>
Soupeř jako hrom konečně prověří síly fotbalové reprezentace. Na Letné se příští sobotu ukážou Italové. Domácí tým sice nastoupí bez několika mladíků, kterým začne ME ve Švýcarsku, v kádru však zůstalo největší eso: Tomáš Rosický.
</TITLE>
<GEOGRAPHY>PRAHA</GEOGRAPHY>
<TEXT>
Maďarsko, Kypr, Wales, Řecko. Dosavadní protivníci české reprezentace příliš nadšení nevzbuzovali. Zvlášť, když tým pokaždé nastoupil na stadionech za hranicemi a televizní stanice zápasy nevytrhly z poklidné dřímoty. Nyní fanoušci dostanou hojivou náplast: příští týden se budou pražskou Letnou prohánět Italové, finalisté posledního mistrovství Evropy a jeden z favoritů červnového světového šampionátu. "Sehnat takového soupeře, to je svátek," pochvaluje si trenér Karel Brückner. Italové mají přijet v plné síle, i když se dá očekávat, že budou hlavně testovat složení mužstva. Do Prahy už vyslali přání, aby bylo povolené střídat všech jedenáct fotbalistů. Češi ovšem experimenty nechystají. V sedmnáctičlenné nominaci, která bude ještě rozšířena, není žádné překvapení. "Nemám rád slovo zkouška, bude to mezistátní zápas se vším všudy," upozorňuje Brückner. "Nastoupíme v ustálené sestavě."
</TEXT>
<HEADING>
Jedenadvacítka může přijít o trumf
</HEADING>
<TEXT>
V kádru nicméně chybějí některá jména, která mají být zárukou světlé budoucnosti: brankář Čech, obránci Grygera s Hübschmanem či útočník Vachoušek. Ti všichni už budou na mistrovství Evropy hráčů do jedenadvaceti let ve Švýcarsku. Kouč mladého výběru Miroslav Beránek měl zájem i záložníka Rosického. Čerstvý mistr německé ligy s Dortmundem ovšem nastoupí proti Italům. Brücknerovi se má splnit sen vidět mladého středopolaře na trávníku vedle kapitána Nedvěda. "Rosický zatím hrál jen pětačtyřicet minut," připomněl Brückner minulá přípravná utkání, která vedl po svém zvolení koučem reprezentace. Znamená to tedy, že Rosického start na ME tím padá? Jasno ještě není. Podle Brücknera bude záležet na představách Rosického i vestfálského velkoklubu. "Není obvyklé, aby hráč nastupoval za dvě reprezentace. Musí dojít ke kompromisu, aby nebyl Rosický přetížen," řekl Brückner.
Nominace Česka
BRANKÁŘI
Kinský (Liberec, 2 starty za reprezentaci), Vaniak (Olomouc, 4)
OBRÁNCI
</TEXT>
</DOC>
<DOC>
<DOCID>LN-20020507102</DOCID>
<DOCNO>LN-20020507102</DOCNO>
<DATE>05/07/02</DATE>
<TITLE>
Nemoc pokazila českému fotbalovému záložníkovi Pavlu Nedvědovi oslavy druhého titulu, který získal v prestižní italské lize. Ten první si připsal před dvěma lety s Laziem, druhý už ve službách Juventusu Turín.
</TITLE>
<GEOGRAPHY>PRAHA/TURÍN</GEOGRAPHY>
<TEXT>
Necítil se vůbec dobře, ale z bujarého veselí to nebylo. Záložník Pavel Nedvěd prožíval v neděli večer zvláštní chvíle. Na hřišti Udine Juventus v posledním kole Serie A vyhrál 2:0, a tak přeskočil lídra tabulky, milánský Inter. Hned po utkání mužstvo naskákalo do leteckého speciálu, který ho přenesl na západ, od slovinských hranic k francouzským. Fanoušci čekali už na turínském letišti. Další desítky tisíc lidí vyšly do ulic a na náměstí San Carlo, které zaplavily prapory v bílé a černé - barvách krášlící šat "Staré dámy", jak se Juventusu přezdívá. Jenže Nedvěd, jenž se hodně přičinil o to, že klub získal italský titul s pořadovým číslem 26, nekynul davům a nepřijímal ovace. Ke svým spoluhráčům se nepřidal, ani když spolu s trenéry i vedením klubu ještě večer vyrazili na diskotéku. Místo toho Nedvěd uháněl domů. Už několik dní ho trápí nemoc podobná chřipce. Proto odpočíval doma. A včera, když měl tým volno, kráčel na vyšetření. "Právě jsem u doktora," hlásil po druhé hodině. To ještě netušil, jak dlouho v péči lékařů pobude. "Myslel jsem si, že to bude na půl hodinu a hned dostanu výsledky, ale stále na ně čekám," povídal se smutkem v hlase o tři hodiny později.
</TEXT>
<HEADING>
Poborský splnil domácí úkol
</HEADING>
<TEXT>
Zápas v Udine si Nedvěd nemohl nechat ujít. Juventus ztrácel sice bod na vedoucí Inter, přesto turínští hráči věřili, že titul může patřit jim. A na tom, že se to povedlo, mělo zásluhu české spojenectví. "Dáš dva góly a bude hotovo," vtipkoval Nedvěd, když volal záložníkovi Karlovi Poborskému z římského Lazia, které hostilo konkurenta z Milána. "Špičkovali jsme se. Pavel mi říkal, že by v Turíně potřebovali, aby Inter ztratil body," vykládá Poborský. "Nám zase šlo o účast v Poháru UEFA," přidal další důvod zvýšené motivace. Úkol, vyřčený v žertu, splnil s obdivuhodnou spolehlivostí. Defenzivu Interu překonal v 19. a 45. minutě a zařídil vítězství 4:2. "Nakonec to dopadlo, jak jsme si řekli," kroutil hlavou Poborský. Co na tom, že to nebyly právě výstavní branky. "Velké umění to nebylo. K oběma gólům mi pomohli obránci. Před prvním špatně odkopli míč, druhému předcházela špatná malá domů," vyprávěl. Když mu po utkání zazvonil mobil, na druhém konci spěchal Nedvěd s díky. "Pogratulovali jsme si navzájem," řekl středopolař. To ještě netušil, jaké starosti bude mít. Na cestě domů ho včera podle agentury ANSA zadrželi celníci, protože neměl italský řidičský průkaz. A tak musel do Čech letadlem.
</TEXT>
<HEADING>
Zvláštní osud
</HEADING>
<TEXT>
To, že Lazio postrčilo Juventus k titulu, byla ironie osudu. Byli to Římané, kdo před dvěma lety Turínu naopak "scudetto" vyfoukli. "Je to zvláštní osud. Tehdy nás Lazio předběhlo, nyní nám pomohlo," povídal kapitán Juventusu Alessandro del Piero. Nedvěd byl pokaždé u toho. A vždy na straně vítěze. V roce 2000 získal s Laziem svůj první titul. Ceněným ligovým vítězstvím Juventusu sezona ještě neskončila. V pátek může získat "double", hraje totiž odvetu Italského poháru. V prvním duelu porazil Parmu 2:1. A pak? Následuje exotický zájezd, o který stojí málokdo. Cílovou stanicí je Libye. V Juventusu má totiž podíl vládní agentura Lafico, napojená na diktátora Muammara Kaddáfího. A jeho syn Al-Saadi je fotbalový fanatik. V rámci dobrých styků tak tým vyrazí na turné do Afriky. "Bude to náročné. Během čtyř dnů máme sehrát tři zápasy. Uvolněni budou jen hráči, kteří pojedou na mistrovství světa," řekl Nedvěd. Pro něho tedy omluvenka neplatí. Spolu se záložníkem Davidsem má být hlavním tahákem. I když Kaddáfí junior ho zrovna v lásce nemá. "Nezajímá mě," řekl nedávno na Nedvědovu adresu.
To, že Lazio postrčilo Juventus k titulu, byla ironie osudu. Byli to Římané, kdo před dvěma lety Turínu naopak "scudetto" vyfoukli. "Je to zvláštní osud. Tehdy nás Lazio předběhlo, nyní nám pomohlo," povídal kapitán Juventusu Alessandro del Piero. Nedvěd byl pokaždé u toho. A vždy na straně vítěze. V roce 2000 získal s Laziem svůj první titul. Ceněným ligovým vítězstvím Juventusu sezona ještě neskončila. V pátek může získat "double", hraje totiž odvetu Italského poháru. V prvním duelu porazil Parmu 2:1. A pak? Následuje exotický zájezd, o který stojí málokdo. Cílovou stanicí je Libye. V Juventusu má totiž podíl vládní agentura Lafico, napojená na diktátora Muammara Kaddáfího. A jeho syn Al-Saadi je fotbalový fanatik. V rámci dobrých styků tak tým vyrazí na turné do Afriky. "Bude to náročné. Během čtyř dnů máme sehrát tři zápasy. Uvolněni budou jen hráči, kteří pojedou na mistrovství světa," řekl Nedvěd. Pro něho tedy omluvenka neplatí. Spolu se záložníkem Davidsem má být hlavním tahákem. I když Kaddáfí junior ho zrovna v lásce nemá. "Nezajímá mě," řekl nedávno na Nedvědovu adresu.
</TEXT>
</DOC>
<DOC>
<DOCID>LN-20020507103</DOCID>
<DOCNO>LN-20020507103</DOCNO>
<DATE>05/07/02</DATE>
<TITLE>
Lionel Jospin po neúspěchu ve volbách rezignoval
</TITLE>
<GEOGRAPHY>PAŘÍŽ</GEOGRAPHY>
<TEXT>
Nejméně na šest týdnů má znovuzvolený francouzský prezident Jacques Chirac zajištěn klid na práci. Včera jmenoval místo socialisty Lionela Jospina novým premiérem svého politického spojence Jean-Pierra Raffarina z Liberální strany. Jospin včera podal demisi poté, co v prezidentských volbách podlehl nejen Chirakovi, ale i populistovi Jean-Mariemu Le Penovi. Z politiky, ve které prožil třicet let, odešel zklamán a beze slova. Raffarin, jehož jméno většině Francouzů nic neříká, by měl řídit zeštíhlenou prozatímní vládu nejméně do červnových parlamentních voleb. Právě ony rozhodnou, zda bude moci pokračovat v programu politických a ekonomických reforem.
PAŘÍŽ - Nejméně na šest týdnů má znovuzvolený francouzský prezident Jacques Chirac zajištěn klid na práci. Včera jmenoval místo socialisty Lionela Jospina novým premiérem svého politického spojence Jean-Pierra Raffarina z Liberální strany. Jospin včera podal demisi poté, co v prezidentských volbách podlehl nejen Chirakovi, ale i populistovi Jean-Mariemu Le Penovi. Z politiky, ve které prožil třicet let, odešel zklamán a beze slova. Raffarin, jehož jméno většině Francouzů nic neříká, by měl řídit zeštíhlenou prozatímní vládu nejméně do červnových parlamentních voleb. Právě ony rozhodnou, zda bude moci pokračovat v programu politických a ekonomických reforem.
</TEXT>
</DOC>
<DOC>
<DOCID>LN-20020507104</DOCID>
<DOCNO>LN-20020507104</DOCNO>
<DATE>05/07/02</DATE>
<GEOGRAPHY>PRAHA</GEOGRAPHY>
<TEXT>
O hodinu déle lze volat na bezplatnou telefonní linku 0800 200 200, kterou ministerstvo zahraničí zřídilo pro poskytování informací o Evropské unii. Dopoledne budou v provozu čtyři linky, od 12 do 20 hodin linek šest. Zájem o "zelený eurotelefon" předčil očekávání ministerstva. Lidé se nejčastěji ptají, jak se vstup do EU odrazí na jejich životní úrovni. "Tazatelé se také zajímali, zda bude vypsáno referendum o vstupu do unie," řekla včera Marie Chatardová z ministerstva zahraničí. Od uvedení linky do provozu loni v říjnu počet přijatých hovorů vzrostl zhruba šestkrát. Za duben má linka na kontě 22 786 telefonátů. Počet hovorů za sedm měsíců provozu činí 77 778.
</TEXT>
</DOC>
<DOC>
<DOCID>LN-20020507105</DOCID>
<DOCNO>LN-20020507105</DOCNO>
<DATE>05/07/02</DATE>
<TITLE>
Saponát zabil ryby. Kvůli ekologické havárii na říčce Brumovka mezi Valašskými Kloboukami a Brumovem-Bylnicí na Zlínsku uhynuly v noci na pátek ryby v hodnotě 40 až 50 tisíc korun. Přibližně na tříkilometrovém úseku, pod místem, kde se do vody dostal saponát, uhynuly všechny ryby. V další části říčky zůstala polovina mřenek mramorovaných, které jsou odolnější. Kvůli otrávené vodě není možné ryby rychle vysadit, protože by nenašly obživu. Viníkem je soukromý podnikatel, který údajně přeléval saponáty ze sudů do menších nádob. K činu se přiznal a tvrdil, že látka vytekla z nádrže poškozeným ventilem.
</TITLE>
<TEXT>
Lupiče zahnala ochranka. Neznámý muž se vloupal v noci na neděli do klenotnictví v Plzni na Slovanech. Lup ale neodnesl, protože se střetl s pracovníkem bezpečnostní agentury. Po potyčce s ním lupič utekl a zboží za 60 tisíc korun zanechal nedaleko prodejny. Muž se dostal do prodejny tak, že vypáčil železné mříže a rozbil sklo ve výloze. Do tašky si dal několikery hodinky a 40 stříbrných řetízků. V prodejně porazil stojan s hodinkami, a tím je zničil. Škoda se tak vyšplhala na 162 tisíc korun.
Krvavá hospodská rvačka. S proříznutou krční tepnou skončil v sobotu večer v nemocnici dvaadvacetiletý muž ze Sokolova poté, co se v restauraci Sport dostal do sporu s o rok starším Slovákem. Před vykrvácením muže zachránili lékaři na chirurgii v Sokolově, kam ho krátce po činu převezla rychlá záchranná služba. Cizinec muže napadl po předchozí hádce a rozbil mu o hlavu půllitr s pivem. Podezřelého zadržela policie ještě v noci a obvinila ho z výtržnictví a ublížení na zdraví.
</TEXT>
</DOC>
<DOC>
<DOCID>LN-20020507106</DOCID>
<DOCNO>LN-20020507106</DOCNO>
<DATE>05/07/02</DATE>
<GEOGRAPHY>PRAHA</GEOGRAPHY>
<TEXT>
Investor televize TV 3, firma EMV, má stále připravenou variantu arbitráže proti ČR. Sdělil to včera předseda představenstva TV 3 Jan Obrman s tím, že investor se nyní rozhoduje, jaké kroky učiní poté, co soud v pátek zrušil rozhodnutí Rady pro rozhlasové a televizní vysílání o odebrání vysílací licence RTV Galaxii. Podrobnosti Obrman zatím nesdělil s tím, že je na to příliš brzy. Domnívá se, že varianta arbitráže je velice reálná. Rozhodnutí, zda bude náhradu za investici v TV 3 požadovat na Česku, je ale na investorovi. EMV tvrdí, že do televize TV 3 investovala 600 milionů korun. Podle Obrmana nelze říct, co ve finále rozhodne o zahájení arbitráže. Soud řeší také převod licence z fyzické osoby Martina Kindernaye na RTV Galaxii, od kterého se spor mezi Kindernayem a TV 3 odvinul.
</TEXT>
</DOC>
<DOC>
<DOCID>LN-20020507107</DOCID>
<DOCNO>LN-20020507107</DOCNO>
<DATE>05/07/02</DATE>
<TITLE>
Tři měsíce hladu a zimy zažili bojovníci Talibanu věznění Severní aliancí, kteří minulý týden vyšli na svobodu.
</TITLE>
<GEOGRAPHY>KANDAHÁR</GEOGRAPHY>
<TEXT>
Na dvorku porostlém barevnými květy sedí třiadvacetiletý pěšák Talibanu Sardar Muhammad a vypráví svůj příběh. Je to příběh zajatců, převážených v kontejnerech bez potravin a vody, příběh bojovníků, pohřbených zaživa v poušti. Muhammad byl z hrůzného vězení v severoafghánském Šibirchanu propuštěn v únoru, po třech měsících hladovění a zimy. V hlavním městě Kábulu jej však zadrželi ještě dřív, než se dostal domů. Je jedním z desítek mužů, které minulý týden propustili na základě dohody mezi úřady v provincii Kandaháru a činiteli v Kábulu. Když loni v říjnu začala ofenziva vedená Spojenými státy, Muhammad se pod vlivem vyhlášení svaté války, džihádu, přihlásil do oddílů, jež měly klást odpor "zahraničním útočníkům". Poté, co americké pumy narušily obranné linie Talibanu, vůdcové islámské milice vyjednali se Severní aliancí kapitulaci. Ale zatímco až 6000 pěšáků padlo do zajetí, předáci Talibanu byli podle Muhammada tajně dopraveni do bezpečí v sousedních zemích. Když se zbývající bojovníci vzdali, jejich věznitelé ze Severní aliance jim odebrali boty, turbany, peníze a střelné zbraně, svázali jim ruce za zády a odvedli je do nedaleké pouště. Tam hodili osm zraněných mužů do jámy a zaživa je pohřbili. "Křičeli a dovolávali se Boha," říká Muhammad se slzami v očích v kanceláři Mezinárodního výboru Červeného kříže (MVČK) v Kandaháru. Zajatci čekali tři dny v poušti bez potravin a vody, než dorazila nákladní auta, která je měla odvézt do severního města Mazáre Šaríf. Po příjezdu je namačkali do přepravních kontejnerů po 150 osobách. Přes prasklinu ve stěně zaplatili jednomu řidiči 45 000 pákistánských rupií (asi 26 000 korun), aby do kontejneru provrtal dýchací otvory a dal jim napít vody z hadice. Další den je převezli do šibirchanské věznice, kde bylo přes 2700 zajatců, ačkoli její kapacita je pouhých 200 míst. Muhammad a jeho přátelé napočítali přes 1000 lidí, kteří pětidenní útrapy nepřežili.
</TEXT>
<HEADING>
Agonie ve věznici
</HEADING>
<TEXT>
V Šibirchanu však utrpení neskončilo. "Měli jsme žízeň a hlad. Všichni jsme chtěli raději zemřít." Červený kříž nyní zajatcům v Šibirchanu dodává potraviny. V únoru se Muhammad dověděl, že bude spolu se 150 dalšími zajatci propuštěn na základě amnestie vyhlášené u příležitosti muslimského svátku íd al-fitr. "Byli jsme tak šťastní, plakali jsme," vzpomíná. Avšak činitelé Severní aliance je odvezli jen do Kábulu, kde byl Muhammad opět zadržen. Domnívá se, že velitelé v Kábulu doufali, že za některé zajatce dostanou výkupné. Výsledky vyšetřování americké nevládní organizace Lékaři za lidská práva naznačují, že muži, jejichž těla byla nalezena v masovém hrobu nedaleko Mazáre Šarífu, možná zemřeli poté, co se vzdali Severní alianci. Muhammad své účasti na "svaté válce" nelituje. S hořkostí ale vzpomíná na tisíce mužů, kteří strádají ve věznicích po celé zemi, zatímco jejich vůdcové zůstávají v bezpečí.
V Šibirchanu však utrpení neskončilo. "Měli jsme žízeň a hlad. Všichni jsme chtěli raději zemřít." Červený kříž nyní zajatcům v Šibirchanu dodává potraviny. V únoru se Muhammad dověděl, že bude spolu se 150 dalšími zajatci propuštěn na základě amnestie vyhlášené u příležitosti muslimského svátku íd al-fitr. "Byli jsme tak šťastní, plakali jsme," vzpomíná. Avšak činitelé Severní aliance je odvezli jen do Kábulu, kde byl Muhammad opět zadržen. Domnívá se, že velitelé v Kábulu doufali, že za některé zajatce dostanou výkupné. Výsledky vyšetřování americké nevládní organizace Lékaři za lidská práva naznačují, že muži, jejichž těla byla nalezena v masovém hrobu nedaleko Mazáre Šarífu, možná zemřeli poté, co se vzdali Severní alianci. Muhammad své účasti na "svaté válce" nelituje. S hořkostí ale vzpomíná na tisíce mužů, kteří strádají ve věznicích po celé zemi, zatímco jejich vůdcové zůstávají v bezpečí.
</TEXT>
</DOC>
<DOC>
<DOCID>LN-20020507108</DOCID>
<DOCNO>LN-20020507108</DOCNO>
<DATE>05/07/02</DATE>
<TEXT>
Britští vojáci se na své základně v Afghánistánu připravují k nástupu do vrtulníku během operace Snipe (Výstřel ze zálohy). Jejím cílem je prohledat oblasti, kde by se mohli skrývat zbylí bojovníci hnutí Taliban a teroristické sítě Al Kajda. První fáze, jejímž cílem bylo obsazení horských výběžků, se již podle britských důstojníků nachýlila ke konci.
</TEXT>
</DOC>
<DOC>
<DOCID>LN-20020507109</DOCID>
<DOCNO>LN-20020507109</DOCNO>
<DATE>05/07/02</DATE>
<TITLE>
Boj s korupcí vyhlásil po svém vítězství ve volbách mexický prezident Vincente Fox. Úplatkářství ale v zemi bují dál.
</TITLE>
<TEXT>
MEXICO CITY - Arne aus den Ruthen udělal něco, o čem si většina Mexičanů může nechat jenom zdát - pokusil se postavit korupci. Po celá desetiletí si místní lidé stěžují, jak je vysávají nepoctiví policisté a úředníci. Ale Aus den Ruthen přísahal, že s tím zkusí něco udělat. Jeho příběh zveřejnil americký časopis Newsweek. Poté, co byl zvolen předsedou městské rady v rodném okrsku hlavního města, jedním z jeho prvních kroků bylo tajně nainstalovat devět videokamer na strop místního dopravního inspektorátu. Skončil s přibližně čtyřmi sty hodinami záznamů dokazujících drzost úředníků přesahující i mexické poměry. Naprosto běžné byly případy, kdy úředníci vystavili nový řidičský průkaz, pak zničili dokumenty o jeho vydání a peníze za vystavení si rozdělili mezi sebou. Na dalších záběrech odpočítává šéf kanceláře pod stolem hrst peset, zatímco kolem jeho stolu procházejí jeho podřízení, z nichž každý dostává svůj díl. Na základě svých záznamů podal Aus den Ruthen před více než rokem žalobu. Nestalo se nic. Teď se bojí, že by před soudem mohl stanout sám jako obviněný - za nezákonné nainstalování kamer.
</TEXT>
<HEADING>
Automaty místo lidí
</HEADING>
<TEXT>
Co se stalo s mexickým zázrakem? Když byl před dvěma lety zvolen prezidentem Vicente Fox, který porazil druhdy neporazitelnou Institucionální revoluční stranu (PRI), byl vítán jako hrdina, jehož osudem je očistit Mexiko. Ta euforie je dávno pryč a země dál žije z úplatků. Podle loňského průzkumu organizace Transparency International dá sto milionů Mexičanů ročně asi 214 milionů úplatků a celkem se v nich protočí odhadem 2,5 miliardy amerických dolarů. Ve snaze snížit tato děsivá čísla zkouší Mexiko novátorské cesty, z nichž většina nespoléhá na výchovu úředníků k větší poctivosti, ale spíš na snížení příležitostí brát úplatky. Stát Puebla například minulý měsíc zrušil pokuty za všechny dopravní přestupky a stát Colima v západním Mexiku instaloval počítačová zařízení podobná bankomatům, kde mohou občané vyřizovat úřední formality a platit různé poplatky. Automaty ale všechno nevyřeší. "Dokud se nepodaří zlepšit alespoň úroveň policie, nezlepší se ani důvěra v ostatní úřady," říká politolog Roderic Camp. "V Mexiku neexistuje čestný policista," dodává nejmenovaný soudce. "Možná by pro začátek stačilo dát policii platy, ze kterých se dá slušně přežít."
Co se stalo s mexickým zázrakem? Když byl před dvěma lety zvolen prezidentem Vicente Fox, který porazil druhdy neporazitelnou Institucionální revoluční stranu (PRI), byl vítán jako hrdina, jehož osudem je očistit Mexiko. Ta euforie je dávno pryč a země dál žije z úplatků. Podle loňského průzkumu organizace Transparency International dá sto milionů Mexičanů ročně asi 214 milionů úplatků a celkem se v nich protočí odhadem 2,5 miliardy amerických dolarů. Ve snaze snížit tato děsivá čísla zkouší Mexiko novátorské cesty, z nichž většina nespoléhá na výchovu úředníků k větší poctivosti, ale spíš na snížení příležitostí brát úplatky. Stát Puebla například minulý měsíc zrušil pokuty za všechny dopravní přestupky a stát Colima v západním Mexiku instaloval počítačová zařízení podobná bankomatům, kde mohou občané vyřizovat úřední formality a platit různé poplatky. Automaty ale všechno nevyřeší. "Dokud se nepodaří zlepšit alespoň úroveň policie, nezlepší se ani důvěra v ostatní úřady," říká politolog Roderic Camp. "V Mexiku neexistuje čestný policista," dodává nejmenovaný soudce. "Možná by pro začátek stačilo dát policii platy, ze kterých se dá slušně přežít."
</TEXT>
</DOC>
<DOC>
<DOCID>LN-20020507110</DOCID>
<DOCNO>LN-20020507110</DOCNO>
<DATE>05/07/02</DATE>
<GEOGRAPHY>ZÁHŘEB</GEOGRAPHY>
<TEXT>
V Chorvatsku se podle dostupných informací utopil během několika dnů již druhý český občan. Chorvatská policie, citovaná německou agenturou DPA, včera sdělila, že dvaapadesátiletý český občan Z.J. utonul v sedmnáctimetrové hloubce v Jaderském moři při potápění. Jeho mrtvé tělo bylo objeveno na hladině. Policie soudí, že příčinou úmrtí mohla být technická závada na potápěčské výbavě. České velvyslanectví v Záhřebu odmítlo informaci o úmrtí českého občana potvrdit či vyvrátit. Minulý týden se v zátoce Prlog u Istrijského poloostrova utopil dvaapadesátiletý J.B. z Ústí nad Labem.
</TEXT>
</DOC>
<DOC>
<DOCID>LN-20020507111</DOCID>
<DOCNO>LN-20020507111</DOCNO>
<DATE>05/07/02</DATE>
<GEOGRAPHY>DHÁKA</GEOGRAPHY>
<TEXT>
Přes 300 těl mrtvých našli do včerejška záchranáři ve vraku ztroskotaného bangladéšského trajektu, který se jim podařilo vyzdvihnout na hladinu. Trajekt se potopil při bouři v noci na sobotu na řece Méghna v jižním Bangladéši. Někteří lidé, kteří katastrofu přežili, uvedli, že na palubě lodi Salahuddin-2, určené pro 310 cestujících, bylo možná až dvakrát tolik osob, když se potopila. Předpokládá se, že mnoho těl odnesl silný proud. Celkový počet obětí zřejmě nebude nikdy znám, protože před plavbou nebyl sepsán seznam cestujících.
</TEXT>
</DOC>
<DOC>
<DOCID>LN-20020507112</DOCID>
<DOCNO>LN-20020507112</DOCNO>
<DATE>05/07/02</DATE>
<TITLE>
Kam odjedete, až Kosovo opustí vojáci NATO? Zeptal se před soudem v Haagu bývalý jugoslávský prezident Slobodan Milošević současné hlavy Kosova Ibrahima Rugovy.
</TITLE>
<GEOGRAPHY>HAAG</GEOGRAPHY>
<TEXT>
Jugoslávský exprezident Slobodan Milošević včera podrobil křížovému výslechu před soudním tribunálem v Haagu současného prezidenta Kosova Ibrahima Rugovu. Ten byl od konce osmdesátých let vůdcem kosovského hnutí za sebeurčení. Výslech se zvrhl ve vzájemné obviňování obou politiků ze lží. Rugova kategoricky popřel, že by v Kosovu docházelo ke genocidě Srbů, jak to tvrdil bývalý jugoslávský prezident. "Prosím vás, nelžete pořád. Nebyla genocida Srbů, ale pravý opak," řekl Rugova. Ten se před tribunálem objevil v modrém obleku a v červeném roláku. Byl klidný, občas se při některých Miloševičových otázkách usmíval. Několikrát zvýšil hlas, když se ho někdejší jugoslávský prezident snažil přerušit. Slobodan Milošević, který čelí obvinění z válečných zločinů, ze zločinů proti lidskosti a z genocidy, tvrdil, že Rugovu zachránil, když ho v květnu 1999 chtěla gerilová Kosovská osvobozenecká armáda (UăK) zavraždit.
</TEXT>
<HEADING>
Všichni Albánci se báli
</HEADING>
<TEXT>
"To není pravda, žádný pokus o atentát ze strany Albánců na mou osobu nebyl," odpověděl Rugova. Zdůraznil, že všichni Albánci z Kosova se báli, že budou zabiti "polovojenskými oddíly, policisty nebo dalšími srbskými dobrovolníky". "Podívejte se mi do očí a řekněte mi, jestli je to pravda, nebo ne," zeptal se ale znovu Milošević. "Není to pravda. Není to pravda. Nechci být hrubý, ale je to pouhá lež," řekl znovu Rugova, aniž se na bývalého prezidenta podíval. Milošević na to odvětil, že kompletně lživá jsou naopak obvinění svědka. Milošević se s Rugovou naposledy tváří v tvář setkali během bombardování Jugoslávie v roce 1999. Kosovský prezident včera prohlásil, že tehdejší schůzkou chtěl Milošević rozdělit Albánce. Milošević poté několikrát obvinil Západ z financování UăK, kterou označil za teroristickou organizaci. Na konci "výslechu" někdejší vládce Jugoslávie Rugovu jasně varoval. "V okamžiku, kdy vám hrozila smrt, odjel jste do Itálie. Rozmyslete si, kam odjedete, až skončí okupace Kosova (silami NATO)." Soudce Richard May označil tuto otázku za nepatřičnou a výslech přerušil.
"To není pravda, žádný pokus o atentát ze strany Albánců na mou osobu nebyl," odpověděl Rugova. Zdůraznil, že všichni Albánci z Kosova se báli, že budou zabiti "polovojenskými oddíly, policisty nebo dalšími srbskými dobrovolníky". "Podívejte se mi do očí a řekněte mi, jestli je to pravda, nebo ne," zeptal se ale znovu Milošević. "Není to pravda. Není to pravda. Nechci být hrubý, ale je to pouhá lež," řekl znovu Rugova, aniž se na bývalého prezidenta podíval. Milošević na to odvětil, že kompletně lživá jsou naopak obvinění svědka. Milošević se s Rugovou naposledy tváří v tvář setkali během bombardování Jugoslávie v roce 1999. Kosovský prezident včera prohlásil, že tehdejší schůzkou chtěl Milošević rozdělit Albánce. Milošević poté několikrát obvinil Západ z financování UăK, kterou označil za teroristickou organizaci. Na konci "výslechu" někdejší vládce Jugoslávie Rugovu jasně varoval. "V okamžiku, kdy vám hrozila smrt, odjel jste do Itálie. Rozmyslete si, kam odjedete, až skončí okupace Kosova (silami NATO)." Soudce Richard May označil tuto otázku za nepatřičnou a výslech přerušil.
</TEXT>
</DOC>
<DOC>
<DOCID>LN-20020507113</DOCID>
<DOCNO>LN-20020507113</DOCNO>
<DATE>05/07/02</DATE>
<TEXT>
Czechtrade, vládní agentura, chce pomáhat českým vývozcům nalézat nové trhy mimo Evropskou unii, kde exportéři nyní tratí kvůli silné koruně vůči euru. Agentura nabízí v rámci pomoci ověření zájmu o požadovaný výrobek, informace o obchodních partnerech a jejich bonitě a sledování vývoje obchodu. Nynější situace vyvolává podle agentury obrovský tlak na zvyšování produktivity a ten je v tuto chvíli pro firmy problematický.
</TEXT>
</DOC>
<DOC>
<DOCID>LN-20020507114</DOCID>
<DOCNO>LN-20020507114</DOCNO>
<DATE>05/07/02</DATE>
<GEOGRAPHY>OSTRAVA</GEOGRAPHY>
<TEXT>
Státní společnost Osinek uhradila za hutní firmu Vítkovice Steel kupní cenu 3,31 miliardy Kč. Platba byla převedena na účet Vítkovic u České konsolidační agentury, řekl včera generální ředitel Osinku Jiří Staněk. "V následujících dnech se Osinek ujme kontroly nad společností. Navrhne svolání valné hromady a úpravu orgánů tak, aby jejich složení odpovídalo nové akcionářské struktuře," doplnil Staněk. O prodeji 98,96 procenta akcií hutní firmy Osinku za 3,31 miliardy Kč rozhodli akcionáři Vítkovic koncem března. Poté byla podepsána kupní smlouva mezi dceřinou firmou FNM a Vítkovicemi a Osinek převzal chod Vítkovic Steel. Počátkem dubna 2000 Osinek zahájil financování hutní výroby Vítkovic, na což získal podle rozhodnutí vlády úvěr 1,8 miliardy korun od Konsolidační banky (nyní Česká konsolidační agentura). Strojírenskou produkci Vítkovic začal Osinek financovat od konce července 2000 a dostal na ně úvěr s limitem miliardy korun.
</TEXT>
</DOC>
<DOC>
<DOCID>LN-20020507115</DOCID>
<DOCNO>LN-20020507115</DOCNO>
<DATE>05/07/02</DATE>
<TEXT>
HRADEC KRÁLOVÉ - Regionální distribuční společnost Východočeská plynárenská (VČP) vykázala v letošním prvním čtvrtletí hrubý zisk 294 milionů korun, což bylo meziročně o tři procenta méně. Tržby podnik zvýšil o sedm procent na 2,26 miliardy korun. Do konce března VČP prodala 366 milionů metrů krychlových plynu, což bylo o dvě procenta méně. Nižší prodej firma přičetla letošnímu teplejšímu začátku roku, a tím menšímu odběru plynu k vytápění.
</TEXT>
</DOC>
<DOC>
<DOCID>LN-20020507116</DOCID>
<DOCNO>LN-20020507116</DOCNO>
<DATE>05/07/02</DATE>
<TITLE>
GÖTEBORG - Hokejisté Ukrajiny porazili na MS Rakousko 3:2 a před večerním utkání Rusů se Slováky si uchovali teoretickou šanci na postup do čtvrtfinále.
</TITLE>
<TEXT>
Skupina F
</TEXT>
</DOC>
<DOC>
<DOCID>LN-20020507117</DOCID>
<DOCNO>LN-20020507117</DOCNO>
<DATE>05/07/02</DATE>
<TEXT>
Basketbalisté Los Angeles Lakers málem přišli o své nejlepší hráče Kobeho Bryanta a Shaquilla O'Neala. Oba se zranili, ale zápas dohráli a dovedli Lakers k vítězství 86:80 nad San Antoniem. O'Neal měl na ruce několik náplastí, což vysvětloval tím, že se pořezal o sklo při hře s dětmi. Vážnější problémy měl až v předposlední čtvrtině, v níž si poranil prst na pravé ruce. Odkráčel do šatny a zdálo se, že už se nevrátí. "Měl jsem pár stehů a myslel jsem, že tím to pro mě skončilo. Pak ale zazvonil telefon, volal táta a řekl mi, abych se koukal vrátit," líčil obrovitý pivot Lakers. "Zajímalo by mě, kde vzal moje číslo." Na snímku střílí jeden z košů přes Tima Duncana.
</TEXT>
</DOC>
</CZE>