<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20021008001</DOCID>
<DOCNO>LN-20021008001</DOCNO>
<DATE>10/08/02</DATE>
<TITLE>
PRAHA - Žáci živě debatující ve školní knihovně, když v malých skupinkách pracují v hodině občanské nauky na zadaném úkolu. Pouhá fantazie? Nikoli. Tak by totiž v budoucnu mohla vypadat běžná výuka podle nového vzdělávacího programu. Ten v současné době připravuje ministerstvo školství. Dosud platné direktivní osnovy, jež učitelům podrobně předepisovaly učební plán, se brzy mají stát minulostí. Forma výuky bude zcela záviset na učitelích, stanoveno bude jen, co mají žáci umět po určité době studia. Plánovaná revoluční reforma vzdělávacího systému by se podle expertů mohla uskutečnit již během následujících tří let. Zrušení direktivních osnov se připravovalo na školní rok 2004/2005. "Je to šibeniční termín. My bychom ho pochopitelně chtěli stihnout," říká Stanislava Krčková, náměstkyně ředitele Výzkumného ústavu pedagogického v Praze. "Září roku 2004 je reálné s ohledem na stadium rozpracovanosti, ve kterém se projekt nyní nachází," soudí a místopředseda vlády pro vědu a lidské zdroje Petr Mareš. Podle ministerstva školství by se měl zákon projednávat v parlamentu na jaře příštího roku. Zde může také dostát změn v připomínkovacím řízení. "Kdy se ale začne používat ve školách, nelze nyní vůbec odhadovat," brzdí přílišný optimismus mluvčí ministryně školství Hana Vítková. Výchozím materiálem pro reformu vzdělávacího systému je "Rámcový vzdělávací program pro základní vzdělávání", vypracovaný společně ministerstvem školství a Výzkumným ústavem pedagogickým v Praze.
</TITLE>
<TEXT>
Ten v podstatě obsahuje místo podrobných osnov obecný vzdělávací plán s návrhem počtu hodin pro devět vzdělávacích oblastí. Například Jazyk a jazyková dokumentace, Člověk a společnost, Člověk a příroda či Umění a kultura. Pod názvem Člověk a společnost se skrývá výchova k občanství a dějepis. Nechybí ani obecný rozvrh, který jasně stanoví, co by měli žáci na konci základní školy umět. "Vznikla pracovní verze, která šla loni v březnu do připomínkového řízení. Pod tíhou připomínek jsme ji však museli nechat přepracovat. Novou verzi, obsahující závěry z připomínkového řízení, ministerstvo školství dokončilo letos v červnu," popsala aktuální stav příprav reformy Stanislava Krčková. Základním mottem projektu, jak to v materiálu uvádí ministerstvo školství, je "vychovat z žáků odpovědné a aktivní občany demokratické společnosti". Jak se to ale děti budou učit, již záleží pouze na kantorech. Ti se budou moci rozhodnout, zda dětem do rozvrhu zapíší samostatně český jazyk či dějepis, nebo jediný předmět, jenž by jejich látku shrnoval v širší souvislosti. Podle Stanislavy Krčkové z ústavu se nyní na šestapadesáti školách testuje vypracovaná druhá verze projektu nových vzdělávacích postupů. "Každá škola si v rámci určených pravidel vypracuje svůj vzdělávací program, rozpracuje učivo a zvolí vhodné metody výuky," řekla Krčková. Tímto způsobem by si do roku 2005 měla každá škola vytvořit specifický program. Učitelům přitom bude pomáhat manuál, jenž popíše postup jeho přípravy s konkrétními příklady z těchto šestapadesáti pilotních škol. "Pracujeme samozřejmě i na gymnaziálních vzdělávacích programech. Ty ale budou následovat až po dokončení programů pro základní školy. Odkdy bude Rámcový vzdělávací program závazný pro všechny školy, záleží na přijetí nového školského zákona," dodala Stanislava Krčková. Tento zákon musí kromě jiného vyřešit i podobu maturitních zkoušek. "Bez toho samozřejmě celý systém nemůže začít fungovat," poznamenal místopředseda Petr Mareš.
</TEXT>
<HEADING>
Vzdělávací programy
</HEADING>
<TEXT>
Soustavu zákonů upravujících proces vzdělávání místo školského zákona hodlá do konce roku 2004 předložit parlamentu ministryně školství Petra Buzková. První by měl být kariérní řád učitelů, jenž má být hotov do června příštího roku. Poté budou následovat normy upravující základní, střední a vysoké školství. Kariérní řád mají tvořit dvě části. Jedna bude postihovat kariérní růst kantorů, druhá se bude zabývat pracovněprávním postavením učitelů. Zákon by měl učitelům s aprobací zajistit stálé zaměstnání tak, aby nebyli ze škol před letními prázdninami propuštěni a najímáni znovu v září, jako je tomu nyní. Současně se soustavou těchto norem ministryně připravuje ve spolupráci s kraji reformu sítě škol. pes
</TEXT>
<HEADING>
PETR MAREŠ, vicepremiér
</HEADING>
<TEXT>
Zrušení direktivních osnov je reálné v září roku 2004, a to s ohledem na stadium, ve kterém se projekt nyní nachází.
Zrušení direktivních osnov je reálné v září roku 2004, a to s ohledem na stadium, ve kterém se projekt nyní nachází.
</TEXT>
</DOC>
<DOC>
<DOCID>LN-20021008002</DOCID>
<DOCNO>LN-20021008002</DOCNO>
<DATE>10/08/02</DATE>
<TITLE>
PRAHA - Polsko se oficiálně omluvilo za incident svého poslance Krzysztofa Rutkowského. Omluvu už v pátek předal českému velvyslanci náměstek polského ministra zahraničí Andrzej Byrt. Omluva je oficiální odpovědí na dřívější protest Prahy proti zadržení třiadvacetiletého Poláka podezřelého z vraždy notářky z Osvětimi. Rutkowsky, který je současně soukromým detektivem, zadržel se svou skupinou mladíka v hotelu v Českém Těšíně a odvezl jej do Polska. Tím podle českého ministerstva zahraničí porušil mezinárodní zvyklosti a také české zákony. Policistům, kteří jej chtěli zastavit, se prokazoval diplomatickým pasem. Policie tak prostor auta, který se v té chvíli stal prostorem cizího státu, nesměla narušit. Rutkowsky je proto podezřelý ze zneužití své imunity. Severomoravská policie proti němu zahájila trestní řízení proti porušování domovní svobody a zavlečení do ciziny. Rutkowsky sám už se za svůj čin omluvil.
</TITLE>
<TEXT>
Rozhovor s polským poslancem a soukromým detektivem Krzysztofem Rutkowskim
</TEXT>
</DOC>
<DOC>
<DOCID>LN-20021008003</DOCID>
<DOCNO>LN-20021008003</DOCNO>
<DATE>10/08/02</DATE>
<TITLE>
Existuje jedna příčina emocionálního odporu valné části Evropy proti americké válce s terorismem, jíž se zatím nedostalo dostatečné pozornosti: Evropané viděli příliš mnoho amerických filmů. Komunistická televize měla zvyk, který tak docela nevymizel: každý americký film uvedl hlasatel či hlasatelka rituálním prohlášením, že tvůrci si prý kladli za cíl nejen pobavit či dopřát chvíli napětí, ale také přinést kritický pohled na ten či onen projev krize buržoazní společnosti. Vznikal tak dojem, že pro nás televize vybírá díla, která se vymykají z obvyklé produkce hollywoodské továrny na sny. Nic není dál od pravdy. Ve skutečnosti jsou prefabrikované prvky "odvážné" společenské kritiky zavedeným hollywoodským klišé.
</TITLE>
<TEXT>
Dodávají se v několika standardizovaných subžánrech: bezohlednost průmyslových korporací, nejlépe ve vztahu k životnímu prostředí a zdraví lidí, utajená zvůle CIA či jiné součásti vojenskoprůmyslového komplexu krytá požehnáním z nejvyšších míst, morální rozklad pod fasádou konzumní prosperity a všudypřítomný rasismus. Na českých obrazovkách se takových filmů otočí několik do měsíce.
</TEXT>
<HEADING>
Stav obležení
</HEADING>
<TEXT>
Za příklad může posloužit film Stav obležení, promítaný na Nově minulou sobotu. Z tohoto průměrného produktu činí zajímavou podívanou fakt, že již v roce 1998 zpracoval téma útoku arabských teroristů na americké půdě, a to přímo v New Yorku. Autoři samozřejmě nepředvídali konkrétní formu útoku, který se loňského 11. září uskutečnil, a podcenili celkový počet obětí. Kořeny islámského fanatismu, směs obdivu a nenávisti, s jakou se Arabové dívají na západní svět, kontraproduktivní zásahy amerických tajných služeb, to vše je tu velmi věrohodně zpracováno. Film vzbudil protesty, že negativně prezentuje Araby. Jenže útok arabských teroristů na americkém území už tehdy nebyl žádnou fantazií - první bomba ve World Trade Center vybuchla v roce 1993, následovaly útoky na Američany v Saúdské Arábii v letech 1995 a 1996. V létě 1998 zveřejnil Usáma bin Ládin prohlášení, že zabíjení Američanů kdekoli na světě je povinností každého muslima. 7. srpna bomby zničily americká velvyslanectví v Keni a Tanzanii, Stav obležení měl premiéru 6. listopadu. Zato nikoho nepobouřil obrat, který děj nabere v poslední třetině: Iniciativy se chopí ambiciózní generál-vlastenec (Bruce Willis), který obejde ostatní mocenské složky a vyhlásí stanné právo. Před zraky vyděšených Newyorčanů se valí obrněné transportéry a pěchota v plné polní. Generál neprodyšně uzavře Brooklyn, kde pochytá a internuje veškeré Araby - kde jinde než na stadionu, po Pinochetově vzoru. Ten, kdo by ještě neměl jasno, pochopí ve scéně, kdy si generál po umučení jednoho Araba s jen nepatrně štítivým výrazem utírá ruce do ručníku. Naštěstí amerického fašistu nakonec zastaví morální převaha černošského agenta FBI (Denzel Washington). Na této dějové konstrukci je pozoruhodné, jak diametrálně se liší od toho, jak ve skutečnosti Amerika po 11. září reagovala. To není žádná varovná hyperbola citlivého umělce, nýbrž zoufale konvenční naplnění převládající hollywoodské (a evropské) fantazie o Americe, kde pod liberální slupkou číhá represivní režim a politici touží odvádět pozornost od domácích problémů vojenskými dobrodružstvími. Willisův generál není žádná unikátní kreace; podobných fašistoidních vlastenců opojených vidinou moci vyprodukovala americká kinematografie desítky, počínaje dodnes kultovním Kubrickovým Dr. Strangelovem. Dnešní realita má s těmito divokými fantaziemi trapně málo společného. Ministerstvo spravedlnosti monitoruje rasově motivované útoky, vláda váhá se zavedením účinné bezpečnostní kontroly na letištích i zpřísněním imigračních pravidel, aby se nedotkla jistých etnických skupin, a při plánování vojenských akcí jsou právě generálové tou nejopatrnější složkou establishmentu.
</TEXT>
<HEADING>
Barbra a ti druzí
</HEADING>
<TEXT>
Jenže Hollywood si zamiloval své stereotypy natolik, že se s nimi nehodlá rozloučit. Žije jimi naplno i v realitě a už dávno se rozhodl, že nositelem specificky amerického zla je Republikánská strana. Před minulými prezidentskými volbami Susan Sarandonová prohlásila, že George W. Bush zabil víc lidí než kterýkoliv prezident v amerických dějinách, herec Alec Baldwin a režisér Robert Altman zase oznámili, že v případě Bushova vítězství budou emigrovat. Nyní vyrazila Barbra Streisandová do boje proti útoku na Irák. Režisér Rob Reiner prý "radil" bývalému viceprezidentovi Goreovi s nedávným projevem útočícím na Bushovu politiku vůči Iráku, který většina komentátorů hodnotila jako ubohý. V realitě vyznívají fantazie hereckých hvězd zpravidla směšně, ve filmu jim umění dodává iluzi věrohodnosti. Stavu obležení se přihodilo, že byl podroben testu realitou, a dopadl žalostně. Je to poučná instruktáž, jak čerpat politické lekce z Hollywoodu. Pokud nás tvůrci chtějí pobavit či servírovat napětí, dopřejme si příjemnou podívanou. Ale jakmile vyrukují se svým varovným společenskokritickým poselstvím, můžeme se spolehnout, že ve skutečnosti je všechno úplně jinak.
Jenže Hollywood si zamiloval své stereotypy natolik, že se s nimi nehodlá rozloučit. Žije jimi naplno i v realitě a už dávno se rozhodl, že nositelem specificky amerického zla je Republikánská strana. Před minulými prezidentskými volbami Susan Sarandonová prohlásila, že George W. Bush zabil víc lidí než kterýkoliv prezident v amerických dějinách, herec Alec Baldwin a režisér Robert Altman zase oznámili, že v případě Bushova vítězství budou emigrovat. Nyní vyrazila Barbra Streisandová do boje proti útoku na Irák. Režisér Rob Reiner prý "radil" bývalému viceprezidentovi Goreovi s nedávným projevem útočícím na Bushovu politiku vůči Iráku, který většina komentátorů hodnotila jako ubohý. V realitě vyznívají fantazie hereckých hvězd zpravidla směšně, ve filmu jim umění dodává iluzi věrohodnosti. Stavu obležení se přihodilo, že byl podroben testu realitou, a dopadl žalostně. Je to poučná instruktáž, jak čerpat politické lekce z Hollywoodu. Pokud nás tvůrci chtějí pobavit či servírovat napětí, dopřejme si příjemnou podívanou. Ale jakmile vyrukují se svým varovným společenskokritickým poselstvím, můžeme se spolehnout, že ve skutečnosti je všechno úplně jinak.
</TEXT>
</DOC>
<DOC>
<DOCID>LN-20021008004</DOCID>
<DOCNO>LN-20021008004</DOCNO>
<DATE>10/08/02</DATE>
<TITLE>
Cenu za lékařství získaly objevy v genetice
</TITLE>
<GEOGRAPHY>STOCKHOLM</GEOGRAPHY>
<TEXT>
Týden Nobelových cen začal včera ve švédském Stockholmu udílením ocenění v oblasti lékařství a fyziologie. Získali je dva Britové a jeden Američan za výzkum, který vrhá nové světlo na vývoj smrtelných chorob, jako je AIDS či rakovina. Sedmapadesátiletý Sydney Brenner a šedesátiletý John Sulston z Velké Británie a pětapadesátiletý Američan Robert Horvitz si rozdělili cenu v hodnotě 10 milionů švédských korun (asi 30 milionů korun). K pozoruhodným zjištěním dospěli tito vědci díky výzkumu nepatrného červa ze skupiny hlístů Caenorhabditis elegans. V organismu asi milimetr dlouhého jedince objevili proces geneticky řízeného odumírání buněk. Pak identifikovali první dva geny, které na likvidaci buněk spolupracují, a dokázali existenci podobných genů i u lidí. Objev by měl vést k pochopení stadia, v němž buňky zahajují zhoubnou přeměnu, a k následnému vývoji léků.
Nejstarší z čerstvých nositelů Nobelovy ceny, pětasedmdesátiletý Sydney Brenner, působí v kalifornském Berkeley. Své objevy ale učinil na univerzitě v britském Cambridge, kde pracuje i jeho kolega John Sulston. Nejmladším z trojice je pětapadesátiletý Robert Horvitz, který působí na fakultě biologie na Massachusettském technologickém institutu. Letošní, již 101. udílení prestižních světových vědeckých, literárních a politických poct bude ve švédském Stockholmu probíhat celý týden. V následujících dnech budou vyhlášeni vítězové v dalších disciplínách - ve fyzice, chemii, ekonomii a za mír. Jméno laureáta Nobelovy ceny v posledně zmíněné kategorii bude ovšem zveřejněno v pátek v norském hlavním městě Oslu. Přesné datum vyhlášení laureáta za literaturu bude vyhlášeno až v průběhu příštích dnů. V minulosti ale vždy připadlo na čtvrtek. "Myslím, že je na čase, aby vybrali nějakého básníka," řekl redaktor švédského listu Svenska Dagbladet Kaj Schüler. "Naposledy ocenili básníka v roce 1996. Tehdy cenu získala polská autorka Wislawa Szymborska. Od té doby jsou to samí dramatici a prozaici," dodal Schüler. Osmnáct členů poroty Švédské akademie, kteří jsou voleni na doživotí, rozhoduje o laureátech v naprostém utajení. Kandidáti na Nobelovu cenu nesmí být zveřejněni v průběhu následujících 50 let. Výjimkou je pouze udílení cen za mír. V souvislosti s letošními nominacemi se hovoří o afghánském prezidentovi Hamídu Karzáím, bývalém starostovi města New York Rudolphovi Giulianim, Armádě spásy či Amerických mírových jednotkách (Peace Corps).
Kdy by měly být uděleny další Nobelovy ceny
ÚTERÝ 8. ŘÍJNA
* Nobelova cena za fyziku
STŘEDA 9. ŘÍJNA
* Nobelova cena za chemii a ekonomiku
</TEXT>
<HEADING>
ČTVRTEK 10. ŘÍJNA
</HEADING>
<TEXT>
* Pravděpodobně by měla být udělena Nobelova cena za literaturu. Osmnáctičlenný výbor, který uděluje cenu za literaturu, nesděluje nejenom jména kandidátů, stejně jako ostatní výbory, ale tají i datum, kdy bude vyhlášen nový nositel či nositelé ceny. Obvykle však oznámení vychází na čtvrtek.
</TEXT>
<HEADING>
PÁTEK 11. ŘÍJNA
</HEADING>
<TEXT>
* Udílení Nobelových cen by mělo vyvrcholit oznámením laureáta či laureátů, kteří se nejvíce v předešlém roce zasloužili o mír. Pětičlenný výbor nikdy nesděluje jména kandidátů či názvy organizací, ale občas tuto informaci zveřejní navrhovatelé. Letos jsou mezi nominovanými kupříkladu afghánský prezident Hamíd Karzáí, či bývalý newyorský starosta Rudolph Giuliani. Navrženi byli i prezident USA George W. Bush a britský premiér Tony Blair. Těm se ale dávají minimální šance.
Pramen AP
</TEXT>
</DOC>
<DOC>
<DOCID>LN-20021008005</DOCID>
<DOCNO>LN-20021008005</DOCNO>
<DATE>10/08/02</DATE>
<TEXT>
Jestliže je úterý, musíme být v Belgii - zněl název známého filmu, který si dělal legraci z naprogramované turistiky. Z naprogramovaného učení si nikdo legraci nedělal. Po desetiletí se považovalo za správné mít jistotu, že jestliže je březen, budou se brát vyňatá slova po "M" nebo nauka o lidském těle. V posledních letech přišlo rozvolnění. Nauka o lidském těle nepřísluší rigidně nejen k březnu, ale ani k určitému ročníku. Řečeno je jenom tolik, že se musí probrat do určité doby. Úplný konec direktivních osnov se ještě přiblíží vytvořením takzvaných rámcových vzdělávacích plánů, jež by měly dát pedagogům větší šanci udělat učení stravitelnějším než dosud. Podaří se? Ve skutečnosti to závisí i na společenské objednávce. Pokud bude znít: naučte mé dítě orientovat se ve světě a hledat souvislosti, podařit se může. Pokud ale budeme po škole chtít hlavně záruky, že dítě úspěšně složí přijímací testy na vyšší školu, rozvolnění procesu učení moc nepomůže. Leda by se novému pojetí přizpůsobily i ty testy. A taky učitelé, což bude těžké. Je totiž známo, že člověk si s každou nabytou znalostí fixuje i způsob, jak se ji naučil. I pedagog.
</TEXT>
</DOC>
<DOC>
<DOCID>LN-20021008006</DOCID>
<DOCNO>LN-20021008006</DOCNO>
<DATE>10/08/02</DATE>
<TITLE>
PRAHA - Rockový hudebník a člen skupiny Pražský výběr Michal Pavlíček složil hudbu pro slavnostní zahájení summitu Severoatlantické aliance v Praze. Stalo se tak na přání prezidenta Václava Havla a organizátorů večera. Pavlíček svou práci dokončil již před 14 dny a s jejími výsledky se seznámil už i Havel. "Pan prezident byl hudbou doslova nadšen," komentoval Havlovu rekci Pavlíček. To potvrdil i prezidentův mluvčí Ladislav Špaček. "Je to přesně ten styl, který se panu prezidentovi líbí, a s výsledkem Pavlíčkovy práce byl maximálně spokojený," řekl Špaček. Podle něj se jedná o složitou kompozici beze slov, pouze s vokály. Václav Havel na sebe vzal odpovědnost za kulturní vložku zahajovací ceremonie summitu NATO. Osobně dohlíží nejen na výběr účinkujících, ale hodnotí i hudbu, která by měla na slavnosti zaznít. Vzhledem k hojné účasti největších hvězd politického nebe je pro něj mimořádně důležité, aby vystoupení mělo úspěch. "Pan prezident se s lidmi podílejícími se na přípravách sešel už mnohokrát, má totiž eminentní zájem na tom, aby to dobře dopadlo," uvedl mluvčí Ladislav Špaček.
</TITLE>
<TEXT>
Podrobnější informace o skladbě pro summit NATO Pavlíček i Špaček odmítli sdělit s poukazem na "příkaz shora". "Dokud to ministerstvo zahraničí nezveřejní, nemůžu k tomu říci podrobnosti," řekl Pavlíček. "Bude to překvapení, nemůžeme prozradit všechno," uvedl Špaček. Organizátorům akce nepochybně bude na výsledku velmi záležet už proto, že obdobný projekt skončil před třemi lety podle kritiků fiaskem. V listopadu 1999 se do Prahy sjelo mnoho významných osobností z celého světa, aby se účastnily slavnostního předávání Řádu bílého lva významným lidem, kteří se zasloužili o pád komunismu. Součástí ceremonie byla i hudební vložka. Záštitu nad ní měl stejně jako letos prezident Havel. Na pódiu se představila zpěvačka Iva Bittová s programem, který se podle některých kritiků "hodil spíše na festival romské hudby či do klubů". Rozpačitost z vystoupení bylo možné vyčíst z tváří většiny přítomných, mezi nimiž byla i britská baronka Margaret Thatcherová či americký prezident George Bush senior.
</TEXT>
<HEADING>
Kdo je Michal Pavlíček
</HEADING>
<TEXT>
Narodil se v roce 1956, absolvent FAMU, od roku 1982 člen skupiny Pražský výběr, v roce 1986 založil skupinu Stromboli, člen instrumentálního tria Big Heads. Tvůrce hudby k filmům, seriálům a baletům, autor symfonických i rockových skladeb. Letos získal slovenskou hudební cenu Thálie.
Narodil se v roce 1956, absolvent FAMU, od roku 1982 člen skupiny Pražský výběr, v roce 1986 založil skupinu Stromboli, člen instrumentálního tria Big Heads. Tvůrce hudby k filmům, seriálům a baletům, autor symfonických i rockových skladeb. Letos získal slovenskou hudební cenu Thálie.
</TEXT>
</DOC>
<DOC>
<DOCID>LN-20021008007</DOCID>
<DOCNO>LN-20021008007</DOCNO>
<DATE>10/08/02</DATE>
<TITLE>
ČESKÉ BUDĚJOVICE - Už osmnáct potvrzených případů leptospirózy objevili lékaři od konce povodní v jižních Čechách. Alespoň jeden případ této nebezpečné infekční choroby se tak vyskytl už ve všech jihočeských okresech. U dalších šesti případů mají lékaři na tuto nemoc podezření. U nemocných lidí má podle vedoucí epidemiologického oddělení Krajské hygienické stanice v Českých Budějovicích Ivy Šípové zatím leptospiróza klidný průběh, žádný pacient není v ohrožení života. Při povodních na Moravě v roce 1997 na leptospirózu však čtyři lidé zemřeli. Hygienici zároveň upozorňují, že letošní počet nakažených není v Jihočeském kraji nijak zvlášť výjimečný a rozhodně se nejedná o epidemii. Lidé se mohli nakazit v době záplav, když přišli do styku s vodou, obsahující zvýšené množství moči hlodavců. Právě tato moč může být jedním ze zdrojů nákazy. Jižní Čechy však patří k regionům, kde se leptospiróza poměrně často vyskytuje i bez přispění přírodní katastrofy.
</TITLE>
<TEXT>
"Dříve se leptospiróze říkalo mezi lidmi blaťácká horečka, snad právě proto, že největší nebezpečí nákazy hrozilo na blatech," řekla LN Šípová. I když je podle ní patrné, že letošní povodně přispěly k většímu počtu onemocnění, i loni lékaři zaznamenali v Jihočeském kraji 11 případů. "Oproti jiným regionům se lidé na jihu Čech přece jen více pohybují v přírodě, kde mohou mimo jiné přijít do styku s močí hlodavců," uvedla Šípová. Nákaza hrozí například při koupání v rybnících nebo i při sušení sena. Pokud lze letos mluvit o zvýšeném výskytu leptospirózy v souvislosti s povodněmi, pak by měl být už počet nemocných, nakažených během záplav, konečný. Vedle osmnácti potvrzených případů nemoci na Českobudějovicku, Českokrumlovsku, Písecku, Jindřichohradecku, Strakonicku a Táborsku lékaři evidují ještě šest pacientů s vážným podezřením na leptospirózu. "Vzhledem k tomu, že příznaky nemoci se projeví zhruba po deseti dnech od nákazy, žádné další případy nakažených lidí v souvislosti se záplavami už nepředpokládáme," řekla Šípová. Nemoc nejvíce ohrožuje lidi s oslabeným organismem, starší populaci a děti. Hygienici přitom potvrzují, že obyvatelé jižních Čech dostali po záplavách prostřednictvím médií dostatek informací o nebezpečí infekčních chorob, a proto buď dodržovali hygienické předpisy nebo v případě příznaků nákazy okamžitě navštívili lékaře. Návštěvu lékařské ordinace tak raději nevynechali ani lidé, kteří obvykle při bolestech v krku či vyšší horečce k lékaři nechodí. "Měli jsme tu skutečně hodně pacientů, kteří se raději přišli poradit, zda jejich potíže nejsou předzvěstí leptospirózy," řekla LN lékařka Iva Kellerová, která ordinuje nedaleko zaplavené českobudějovické čtvrti Havlíčkova Kolonie. Žádné podezření na tuto infekční chorobu se však alespoň v této ordinaci naštěstí nepotvrdilo.
</TEXT>
<HEADING>
Co je to leptospiróza
</HEADING>
<TEXT>
Leptospiróza je infekční onemocnění, přenosné na člověka zejména močí nakažených hlodavců. Nemoc má zpočátku podobné příznaky jako chřipka. Projevuje se mimo jiné horečkami, při neléčení pak hrozí postižení centrální nervové soustavy, jater, ledvin a krvácení. U většiny pacientů má leptospiróza klidný průběh. Komplikace, v krajním případě úmrtí, hrozí zejména u starších lidí, dětí a jedinců s oslabeným organismem. V raném stadiu je nemoc dobře léčitelná antibiotiky. Ačkoliv se o leptospiróze hovoří nejčastěji v souvislosti s povodněmi, kdy se lidé mohou nakazit ze špinavé vody obsahující moč hlodavců, nákaza hrozí i v případech nijak nesouvisejících s přírodní katastrofou. S močí nakažených zvířat lze přijít do styku při mnoha příležitostech, jako například při koupání v rybníce, práci na poli či na louce nebo při úklidu sena. Leptospiróza není žádnou "civilizační" nemocí, která se ve větší míře projevuje až v posledních letech. S nebezpečím leptospirózy se obyvatelé Česka potýkali od nepaměti. Naši předci tuto nemoc nazývali blaťácká horečka. Právě na blatech byla totiž možnost nákazy nejpravděpodobnější. V republice leptospirózou každoročně onemocní desítky lidí. Jen v Jihočeském kraji loni zaznamenali jedenáct potvrzených případů. kes
Leptospiróza je infekční onemocnění, přenosné na člověka zejména močí nakažených hlodavců. Nemoc má zpočátku podobné příznaky jako chřipka. Projevuje se mimo jiné horečkami, při neléčení pak hrozí postižení centrální nervové soustavy, jater, ledvin a krvácení. U většiny pacientů má leptospiróza klidný průběh. Komplikace, v krajním případě úmrtí, hrozí zejména u starších lidí, dětí a jedinců s oslabeným organismem. V raném stadiu je nemoc dobře léčitelná antibiotiky. Ačkoliv se o leptospiróze hovoří nejčastěji v souvislosti s povodněmi, kdy se lidé mohou nakazit ze špinavé vody obsahující moč hlodavců, nákaza hrozí i v případech nijak nesouvisejících s přírodní katastrofou. S močí nakažených zvířat lze přijít do styku při mnoha příležitostech, jako například při koupání v rybníce, práci na poli či na louce nebo při úklidu sena. Leptospiróza není žádnou "civilizační" nemocí, která se ve větší míře projevuje až v posledních letech. S nebezpečím leptospirózy se obyvatelé Česka potýkali od nepaměti. Naši předci tuto nemoc nazývali blaťácká horečka. Právě na blatech byla totiž možnost nákazy nejpravděpodobnější. V republice leptospirózou každoročně onemocní desítky lidí. Jen v Jihočeském kraji loni zaznamenali jedenáct potvrzených případů. kes
</TEXT>
</DOC>
<DOC>
<DOCID>LN-20021008008</DOCID>
<DOCNO>LN-20021008008</DOCNO>
<DATE>10/08/02</DATE>
<TEXT>
V Polsku pokračuje vyšetřování okolností právně kontroverzní akce polského poslance a soukromého detektiva Krzysztofa Rutkowského, který před týdnem v Českém Těšíně zadržel Poláka podezřelého z brutální vraždy osvětimské notářky a dopravil ho do Polska. Místo již v souvislosti s případem ztratil jeden policista. Polský ministr vnitra Krzysztof Janik včera uvedl, že další budou následovat. Ze služby jako první musel odejít policista, který podezřelému Dawidu Soltysikovi pomohl v jeho útěku za hranice v době, kdy byl mladík již celostátně hledanou osobou. Polští policisté nyní zkoumají, jak se Rutkowski dozvěděl o místě pobytu podezřelého v zahraničí. Existuje verze, že detektiv si potřebné údaje koupil od zdroje v policii. Vyšetřovatelé po tomto zdroji pátrají.
</TEXT>
</DOC>
<DOC>
<DOCID>LN-20021008009</DOCID>
<DOCNO>LN-20021008009</DOCNO>
<DATE>10/08/02</DATE>
<TITLE>
Vždy ve střehu je polský poslanec a detektiv Krzysztof Rutkowski (42). U jednoho z jeho telefonních čísel následuje po předvolbě "bondovský" kód 007 007. Za hvězdu mezi detektivy se však označuje sám.
</TITLE>
<TEXT>
LN: Co jste včera do noci vysvětloval pražským policistům?
Musel jsem vyvrátit lživé informace, které o mně šíří policisté z Českého Těšína. Mám je buď za mafiány nebo za blázny. Jenom blázen může normální polskou espézetku a označení "Pl" považovat za diplomatickou značku. Obviňují mě, že jsem podezřelého zavřel do auta a odmítl ho vydat. Pánem terénu a situace ale byla česká policie. Kdyby mi před hotelem řekli: "prosime bardzo", pane Rutkowski, podezřelého musíte odvézt k nám, souhlasil bych. Nešlo totiž o žádný únos. Bylo snad z videozáběrů vidět, že jsem měl s policisty nějaký konflikt?
LN: Čeští a polští kriminalisté shodně tvrdí, že zatčení Dawida Soltysika, podezřelého z brutální vraždy, plánovali také, jen o něco později.
To mě vůbec nezajímá. Policajti si můžou říkat, co chtějí. Myslím si také, že polská strana nemá žádný důvod se omlouvat.
LN: Proč vám tolik záleželo na tom, abyste Soltysika zatkl vy, aby to byla vaše akce?
Protože je to můj úspěch. A tady narážíme na další lež - prý jsem to dělal kvůli penězům. To je nesmysl. Polští policisté žádné odměny za dopadení vrahů nedávají. Udělal jsem to jen kvůli vlastní satisfakci.
LN: Takže si vás nenajali pozůstalí po zavražděné osvětimské notářce?
Cože? Určitě by vám v Osvětimi dosvědčili, že je to nesmysl.
LN: Jste majitelem detektivní kanceláře. Není celá akce reklamou pro váš podnik?
Ano, je to také reklama, ale já to neovlivním. Případ se skandalizuje, ale nedělám to já. Nechodím za vámi a nepřemlouvám vás, abyste o mně psali. Bohužel, čeští novináři i ministerstvo zahraničí vycházejí z nepravdivých údajů těšínské policie. Velmi špatně mi v neděli bylo také z českých novinářů. Reportérovi z televize Nova jsem dokonce řekl, že on není soudcem a nemůže mě soudit. Ten člověk ale asi stejně nebyl normální...
LN: Kvůli zatýkání v Těšíně se připomíná také akce ve Varšavě, kdy jste zpěvačce Heleně Vondráčkové poslal ochranku v kuklách, aniž vás o to někdo žádal. To byl asi také reklamní trik.
</TEXT>
<HEADING>
Ne, ne. To byl projev přátelství.
</HEADING>
<TEXT>
LN: V Česku jste se stal známou postavou. Neuvažujete o tom, že byste svoji knihu Detektiv vydal také u nás?
I to je možné. Myslíte, že by se velmi dobře prodávala? Dneska mi volal nějaký český scenárista a chtěl podle mého příběhu napsat film. Ale časem stejně všechno vyšumí...
LN: V telefonním čísle máte číslice 007 007. Znamená to, že je agent James Bond vaším oblíbeným akčním hrdinou?
Ne. To je legrace.
LN: A máte nějakého oblíbeného filmového detektiva?
Samozřejmě. Krzysztofa Rutkowského!
</TEXT>
</DOC>
<DOC>
<DOCID>LN-20021008010</DOCID>
<DOCNO>LN-20021008010</DOCNO>
<DATE>10/08/02</DATE>
<TITLE>
Žádné trestní stíhání. Takový je názor policie, která měsíce přezkoumávala závěry parlamentního vyšetřování kauzy IPB.
</TITLE>
<GEOGRAPHY>PRAHA</GEOGRAPHY>
<TEXT>
Policie a státní zastupitelství se chystají definitivně uzavřít prověřování všech podnětů parlamentní vyšetřovací komise, která se zabývala kauzou Investiční a Poštovní banky (IPB). "Předpokládám, že do konce října věc ukončíme. Na víc než 99 procent se to bude odkládat," řekl LN žalobce odboru specializovaného na nejzávažnější ekonomickou kriminalitu Vrchního státního zastupitelství v Praze. Před uzavřením kauzy policie míní získat ještě poslední důkaz. Jde o prověření souvislosti žaloby minoritního akcionáře s pádem IPB. Ten žalobou napadl valnou hromadu IPB z podzimu 1999, která projednávala navýšení základního jmění ústavu. "Děláme to jen pro úplnost. Nepředpokládám, že by se zjistilo, že mohl někdo takovou žalobou banku zničit," podotkl státní zástupce.
</TEXT>
<HEADING>
FNM ani bankovní rada ČNB neporušily zákon
</HEADING>
<TEXT>
Státní zastupitelství rozhodlo, že nikdo z vedení Fondu národního majetku (FNM) nespáchal trestný čin v souvislosti s neúčastí státu na zvyšování základního jmění v IPB. Podle závěrů již neexistující komise se mohli trestného činu dopustit představitelé FNM koncem roku 1993, kdy se nezúčastnili navýšení jmění v IPB a tím měl stát přijít o vliv v této bance. Počínání fondu podle komise výrazně ovlivnila bankovní trojka, jejímiž členy byli tehdejší předseda FNM Tomáš Ježek, ministr financí Ivan Kočárník a guvernér centrální banky Josef Tošovský. Z vyšetřování policie vyplývá, že i kdyby se FNM navýšení účastnil, nemohl by společně s tehdy ještě Českou poštou získat majoritu, tedy přesáhnout hranici 50 procent. Žádný trestný čin podle zjištění policie nespáchala ani bankovní rada České národní banky (ČNB). Vyhlášení nucené správy bylo tedy v souladu se zákonem. V bankovní radě ČNB byl tehdy její guvernér Tošovský, viceguvernéři Oldřich Dědek a Zdeněk Tůma (současný guvernér) a vrchní ředitelé Miroslav Hrnčíř, Pavel Racocha, Luděk Niedermayer a Pavel Štěpánek. V současné radě nezasedá kromě Tošovského pouze Hrnčíř. Podezření se vztahovalo i na tehdejšího ministra financí Pavla Mertlíka. Tuto věc policie odložila již v loňském roce. Parlamentní vyšetřovací komise byla vytvořena v červenci 2000, necelý měsíc po prodeji zkrachovalého "finančního lva" Československé obchodní bance.
Státní zastupitelství rozhodlo, že nikdo z vedení Fondu národního majetku (FNM) nespáchal trestný čin v souvislosti s neúčastí státu na zvyšování základního jmění v IPB. Podle závěrů již neexistující komise se mohli trestného činu dopustit představitelé FNM koncem roku 1993, kdy se nezúčastnili navýšení jmění v IPB a tím měl stát přijít o vliv v této bance. Počínání fondu podle komise výrazně ovlivnila bankovní trojka, jejímiž členy byli tehdejší předseda FNM Tomáš Ježek, ministr financí Ivan Kočárník a guvernér centrální banky Josef Tošovský. Z vyšetřování policie vyplývá, že i kdyby se FNM navýšení účastnil, nemohl by společně s tehdy ještě Českou poštou získat majoritu, tedy přesáhnout hranici 50 procent. Žádný trestný čin podle zjištění policie nespáchala ani bankovní rada České národní banky (ČNB). Vyhlášení nucené správy bylo tedy v souladu se zákonem. V bankovní radě ČNB byl tehdy její guvernér Tošovský, viceguvernéři Oldřich Dědek a Zdeněk Tůma (současný guvernér) a vrchní ředitelé Miroslav Hrnčíř, Pavel Racocha, Luděk Niedermayer a Pavel Štěpánek. V současné radě nezasedá kromě Tošovského pouze Hrnčíř. Podezření se vztahovalo i na tehdejšího ministra financí Pavla Mertlíka. Tuto věc policie odložila již v loňském roce. Parlamentní vyšetřovací komise byla vytvořena v červenci 2000, necelý měsíc po prodeji zkrachovalého "finančního lva" Československé obchodní bance.
</TEXT>
</DOC>
<DOC>
<DOCID>LN-20021008011</DOCID>
<DOCNO>LN-20021008011</DOCNO>
<DATE>10/08/02</DATE>
<GEOGRAPHY>PRAHA</GEOGRAPHY>
<TEXT>
Rozhodnutí šéfa ODS Václava Klause, zda bude v prosinci obhajovat své předsednické křeslo a zároveň zda bude kandidátem ODS na prezidenta, padne tento měsíc. Na včerejší tiskové konferenci ODS o kampani k podzimním komunálním a senátorským volbám to oznámil předseda ODS. "Rozhodl jsem se, že nějaký svůj soud o kandidování v těch či oněch volbách neudělám po senátních a komunálních volbách, ale udělám ho ještě předtím," uvedl Václav Klaus. První kolo doplňovacích voleb do Senátu se bude konat 25. a 26. října, o týden později budou občané rozdělovat hlasy i v komunálních volbách.
</TEXT>
</DOC>
<DOC>
<DOCID>LN-20021008012</DOCID>
<DOCNO>LN-20021008012</DOCNO>
<DATE>10/08/02</DATE>
<GEOGRAPHY>PRAHA</GEOGRAPHY>
<TEXT>
Experti se obávají, že kvůli nevhodným termínům senátních a komunálních voleb přijde k volebním urnám méně lidí než v minulosti. První kolo senátních voleb připadá na prodloužený víkend, neboť v pondělí 28. října je státní svátek. Druhé kolo a volby do obecních zastupitelstev se budou konat ve dnech, kdy lidé jezdí navštívit hroby svých blízkých. "Vzhledem k účasti v letošních parlamentních volbách, která byla opravdu spíš mizerná, se můžeme obávat nejhoršího," míní sociolog Ivan Gabal.
</TEXT>
</DOC>
<DOC>
<DOCID>LN-20021008013</DOCID>
<DOCNO>LN-20021008013</DOCNO>
<DATE>10/08/02</DATE>
<GEOGRAPHY>PRAHA</GEOGRAPHY>
<TEXT>
Školy dostanou peníze na záplavami zničená zařízení a pomůcky. O přesunu potřebných financí v rámci kapitoly ministerstva školství, mládeže a tělovýchovy rozhodla včera vláda. Informovala o tom mluvčí kabinetu Anna Stárková. Ministerstvo původně požádalo o souhlas, aby mohlo použít 100 milionů korun na částečnou úhradu škod na učebních pomůckách. Když však ve spolupráci s kraji zpřesnilo škody, zjistilo, že postačí 50 milionů.
</TEXT>
</DOC>
<DOC>
<DOCID>LN-20021008014</DOCID>
<DOCNO>LN-20021008014</DOCNO>
<DATE>10/08/02</DATE>
<GEOGRAPHY>PRAHA</GEOGRAPHY>
<TEXT>
První skupina 69 armádních lékařů a zdravotního personálu odletěla včera do Afghánistánu. Vojáci vystřídají své kolegy, kteří půl roku pracují v české polní nemocnici v Kábulu. S vojáky letělo i šest civilních specialistů, kteří zkontrolují používanou techniku. Zbývající část 140členného nemocničního personálu odletí za týden. Čeští lékaři působí v rámci mezinárodní operace ISAF. Většina členů 11. polní nemocnice z Hradce Králové v Afghánistánu zůstane nejdéle do konce roku. Velení české armády plánuje, že kvůli zhoršující se bezpečnostní situaci v Kábulu setrvá 20 zdravotníků a lékařů v rámci chystané mezinárodní nemocnice.
</TEXT>
</DOC>
<DOC>
<DOCID>LN-20021008015</DOCID>
<DOCNO>LN-20021008015</DOCNO>
<DATE>10/08/02</DATE>
<TITLE>
Vysokou odměnu si odnese ten, kdo v Brně zvítězí v novém odvětví profesionálního sportu - v hraní počítačových "stříleček".
</TITLE>
<GEOGRAPHY>BRNO</GEOGRAPHY>
<TEXT>
Jedním z největších lákadel na veletrhu jsou pro laickou veřejnost počítačové hry. Stánky velkých distributorů v takzvané Game Hall bývají už tradičně obležené návštěvníky všech věkových kategorií. Vrcholem veletrhu je pro hráče mistrovství republiky v počítačových hrách, které začíná dnes a končí ve čtvrtek. V pavilonu K se utká na dvě stě nejlepších "virtuálních sportovců" z celé země. Vítězové si mezi sebou rozdělí ceny v celkové hodnotě 900 tisíc korun. Někteří navíc postoupí na olympiádu počítačových her v Koreji. Soutěží se v předem vybraných akčních hrách, jako jsou například Half Life, Quake III: Arena či Unreal Tournament. Soutěžící proti sobě bojují virtuálními zbraněmi jako jednotlivci nebo v klanech o několika členech. "Ty nejzajímavější zápasy budeme promítat na velkou obrazovku tři krát dva metry," slibuje divákům jeden z pořadatelů Jan Holuša. "Hry také doprovodí komentář některého ze špičkových českých hráčů." Mistrovství kromě dalších partnerů podporují i Brněnské výstavy a veletrhy (BVV). "Segment her je na vzestupu. Například u hardware (grafické karty a podobně) je to jeden ze základních motorů rozvoje," říká Roman Ondrůj z BVV. Her chtivým návštěvníkům mistrovství nenabídne nic k otestování - na rozdíl od sousední Game Hall. Ta ale předvádí pouze novinky a některé hry na mistrovství jsou i dva roky staré. Organizátoři prostě nepočítali s tím, že by si zájemci mohli soutěžení přímo vedle "mistrů" vyzkoušet.
BRNO - Jedním z největších lákadel na veletrhu jsou pro laickou veřejnost počítačové hry. Stánky velkých distributorů v takzvané Game Hall bývají už tradičně obležené návštěvníky všech věkových kategorií. Vrcholem veletrhu je pro hráče mistrovství republiky v počítačových hrách, které začíná dnes a končí ve čtvrtek. V pavilonu K se utká na dvě stě nejlepších "virtuálních sportovců" z celé země. Vítězové si mezi sebou rozdělí ceny v celkové hodnotě 900 tisíc korun. Někteří navíc postoupí na olympiádu počítačových her v Koreji. Soutěží se v předem vybraných akčních hrách, jako jsou například Half Life, Quake III: Arena či Unreal Tournament. Soutěžící proti sobě bojují virtuálními zbraněmi jako jednotlivci nebo v klanech o několika členech. "Ty nejzajímavější zápasy budeme promítat na velkou obrazovku tři krát dva metry," slibuje divákům jeden z pořadatelů Jan Holuša. "Hry také doprovodí komentář některého ze špičkových českých hráčů." Mistrovství kromě dalších partnerů podporují i Brněnské výstavy a veletrhy (BVV). "Segment her je na vzestupu. Například u hardware (grafické karty a podobně) je to jeden ze základních motorů rozvoje," říká Roman Ondrůj z BVV. Her chtivým návštěvníkům mistrovství nenabídne nic k otestování - na rozdíl od sousední Game Hall. Ta ale předvádí pouze novinky a některé hry na mistrovství jsou i dva roky staré. Organizátoři prostě nepočítali s tím, že by si zájemci mohli soutěžení přímo vedle "mistrů" vyzkoušet.
</TEXT>
</DOC>
<DOC>
<DOCID>LN-20021008016</DOCID>
<DOCNO>LN-20021008016</DOCNO>
<DATE>10/08/02</DATE>
<TITLE>
Začal největší počítačový veletrh ve střední a východní Evropě
</TITLE>
<TEXT>
Odborníkům patří první dva dny největšího počítačového veletrhu na východ od Německa. Počítače už nelákají tak velké davy nadšenců. Organizátoři chtějí budovat spíše "manažerský Invex".
BRNO - Letošní počítačový veletrh Invex má za sebou první den. Dojmy z něj jsou smíšené. Největší východoevropská výstava informačních a komunikačních technologií se totiž hodně změnila. Podobně zásadní proměnou prošel i vztah lidí k počítačům. Z fascinujících magických skříněk se staly každodenní pracovní nástroje. Stěží už přilákají na brněnské výstaviště takové davy nadšenců jako v 90. letech. "Běžná veřejnost si dohledá informace o vystavovaných produktech na internetu. Proto se snažíme poskytnout spíš prostor pro obchodní jednání, setkání s dodavateli, srovnání s konkurencí," říká Roman Ondrůj, manažer komunikace veletrhu.
</TEXT>
<HEADING>
Pirátská cédéčka zničí parní válec
</HEADING>
<TEXT>
Výstavních stánků je méně než loni a působí také skromnějším dojmem. Chybí i mnohé velké firmy, například operátor mobilních telefonů T-Mobile. Na výstavě se také podepsaly povodně. "Více než stovka přihlášených má sídlo v zatopených oblastech," říká Ondrůj. Na druhou stranu posílila sekce konferencí a specializovaných programů. Největší zájem vzbuzují mezi odbornou veřejností témata počítačové bezpečnosti a tzv. e-governmentu, tedy nasazení informačních technologií ve státní správě. Vláda má v této oblasti smělé plány. Veletrh také zahájil šéf nedávno zřízeného ministerstva pro informační technologie Vladimír Mlynář. "Hlavní úkoly nového ministerstva budou tři; zjednodušení veřejné správy a úředních postupů, rozvoj vzdělanosti a podpora počítačových technologií a legislativa v oblasti liberálních telekomunikací," řekl. Do konce volebního období chce docílit toho, aby polovina české populace byla "počítačově gramotná" a aby čtvrtina nejdůležitějších vládních agend byla zpřístupněna občanům prostřednictvím internetu. Již šestým rokem vystavuje v Brně také ministerstvo vnitra. Letos si připravilo atraktivní program: zítra budou jeho zaměstnanci drtit parním válcem cédéčka s nelegálními programy a hudebními nahrávkami. V pátek pak budou vysvětlovat dětem nebezpečí, které jim hrozí, když si přes internet dopisují nebo povídají s cizími lidmi. Původně měl ministr vnitra Stanislav Gross představit také nové internetové Rádio Vnitro, ale zahájení jeho provozu se posunulo až na listopad. Ještě v devět hodin ráno, kdy veletrh začal, nic nenasvědčovalo tomu, že se do areálu zakrátko vlije jedno menší město. O dvě hodiny později však již byly výstavní haly plné skoro k prasknutí. Naplní-li se odhady organizátorů, mělo by výstavištěm projít do pátku, kdy veletrh končí, asi 150 tisíc lidí.
Největší lákadla letošního ročníku
</TEXT>
<HEADING>
Historie podle IBM
</HEADING>
<TEXT>
Americký počítačový gigant IBM se letošního Invexu účastní netradičním způsobem. Přišel s expozicí historických počítacích strojů pod názvem "IBM: Měníme svět". Návštěvníci si mohou prohlédnout například třídič děrných štítků z konce 19. století, který se používal pro sčítání hlasů při volbách v USA (na snímku), předchůdce osobních počítačů či první notebooky.
</TEXT>
<HEADING>
Superrychlý procesor
</HEADING>
<TEXT>
Druhý největší výrobce počítačových čipů na světě, firma AMD, vystavuje nový mikroprocesor AMD Opteron. Zatímco dosavadní čipy používají 32bitovou technologii, AMD Opteron je schopen v jednom okamžiku zpracovat informaci o velikosti 64 bitů. Nový čip má být využit i v osobních počítačích.
</TEXT>
<HEADING>
Poprvé kompletní Apple
</HEADING>
<TEXT>
Americký výrobce Apple se dosud v Brně prezentoval jen na stáncích různých prodejců. Letos je tomu jinak. Speciální expozici "appleovských" produktů připravil internetový server MujMAC.cz ve spolupráci s českým zastoupením firmy. Návštěvníkům představí například výkonný osobní počítač PowerMac G4 (na snímku).
</TEXT>
<HEADING>
"Digitál" za cenu auta
</HEADING>
<TEXT>
Firma Canon představuje na Invexu lahůdku pro profesionální fotografy. Její model EOS-1Ds má rozlišení 11,1 milionu pixelů, což je přibližně třikrát více, než dosahují současné přístroje. Fotoaparát však nebude dostupný pro každého, jeho cena se bude pohybovat v řádu stovek tisíců korun.
</TEXT>
<HEADING>
Očekávaná hra
</HEADING>
<TEXT>
Po několikaměsíčním čekání představil Microsoft na Invexu svým českým zákazníkům hru Age of Mythology. Tato fantasy strategie je nástupcem slavné hry Age of Empires a má všechny předpoklady stát se hitem sezony.
</TEXT>
<HEADING>
Další barevný mobil
</HEADING>
<TEXT>
Po Nokii a Sony Ericsson přivezla do České republiky své telefony s barevným displejem i Motorola. Model T720 byl poprvé představen právě na Invexu. Přístroj podporuje technologii J2ME, která umožňuje stahovat na míru přizpůsobené aplikace a hry.
</TEXT>
<HEADING>
Veletrh se zmenšuje
</HEADING>
<TEXT>
Počet vystavovatelů i velikost výstavní plochy největšího východoevropského veletrhu informačních technologií má v posledních letech sestupnou tendenci .Z masového setkání počítačových fanoušků se postupně stává spíše akce zaměřená na obchodníky a odborníky.
vystavovatelů zahraničních výstavná návštěvníků vystavovatelů plocha (v m2)
</TEXT>
</DOC>
<DOC>
<DOCID>LN-20021008017</DOCID>
<DOCNO>LN-20021008017</DOCNO>
<DATE>10/08/02</DATE>
<TITLE>
Jeden z nejúspěšnější českých podnikatelů v oboru počítačů je Petr Vochozka, zakladatel a majitel firmy Illusion Softworks, která se věnuje vývoji počítačových her.
</TITLE>
<TEXT>
LN: Proč nevystavujete na Invexu? Neprospělo by to prodeji vaší nové hry Mafia?
Neúčastníme se nikdy. Soustředíme se pouze na tvorbu her. Pro vývojáře je Invex zajímavý pouze tehdy, pokud hledají zaměstnance. Nám se zaměstnanci hlásí sami, proto na Invex nechodíme. Ale hru reprezentuje a předvádí náš distributor, firma Cenega. Tam to smysl má.
LN: Letos se na Invexu poprvé pořádá mistrovství republiky v počítačových hrách. Má taková soutěž smysl?
Hrozně ji vítám. Doufám, že se tu objeví profesionální hráči, kteří se tímto sportem budou živit. Bohužel, zatím u nás převládá představa, že člověk, který hodně hraje počítačové hry, je puberťák s mastným obličejem.
LN: A vy jste se již osobně setkal s některým z profesionálů, kteří se utkají o titul?
Nesetkal. Upřímně řečeno, mě osobně hry, se kterými se soutěží (například akční Unreal Tournament, pozn. redakce), nezajímají.
LN: Pozorujete také na Invexu, že konkurence ve vašem oboru se přiostřuje?
To je pravda, je to rok od roku těžší. Jakmile někdo vymyslí nějakou novou vymoženost, musejí s ní počítat i ostatní. Dřív jste střelila vojáka do helmy a nic se nestalo. Teď musí helma minimálně odlétnout. Hry mají daleko větší dynamiku. Navíc je jejich vývoj rok od roku dražší.
LN: Vaše Mafia je na mezinárodním trhu asi měsíc. Jak si vede?
V herním průmyslu ještě více než v tom filmovém rozhodují recenze. My máme zatím na šedesát recenzí a většina je pozitivních. Třeba v Německu jsme se drželi několik týdnů na prvním místě, co se týče hodnocení. Ale recenze nejsou všechno, důležitý bude prodej. My doufáme, že se dostaneme nad milion prodaných kopií.
</TEXT>
</DOC>
<DOC>
<DOCID>LN-20021008018</DOCID>
<DOCNO>LN-20021008018</DOCNO>
<DATE>10/08/02</DATE>
<TITLE>
Především byznys jezdí teď do Brna dělat zástupci telekomunikačních firem. Invex není pouťová atrakce, říkají.
</TITLE>
<GEOGRAPHY>PRAHA</GEOGRAPHY>
<TEXT>
Žádné převratné novinky z oblasti telekomunikací se na letošním Invexu nenajdou. Tuzemští operátoři i zahraniční výrobci mobilů jako by zjistili, že brněnský veletrh již není místem, kde by mohli přilákat masy zákazníků. Ještě vloni pro ně operátoři přichystali různé zábavní akce, soutěže o ceny, kulturní vystoupení, letos jsou jejich prezentace mnohem skromnější. "Na předchozích ročnících jsme prezentovali své služby pro celé spektrum našich klientů, letos se zaměřujeme spíše na malé a střední podniky," vysvětlil Jan Kučmáš, mluvčí Eurotelu, který má jako jediný tuzemský mobilní operátor na Invexu vlastní stánek. Jeho slova potvrzují i zástupci dalších firem. "Invex už není pouťová atrakce, je to spíš o obchodních schůzkách a kontaktech," řekl Vladan Crha z Českého Telecomu. Podle něj se prezentace pro širokou veřejnost na Invexu nevyplatí. "Neprodá se tolik, aby se poměrně vysoké náklady vrátily," podotkl. Vedle Eurotelu a Českého Telecomu přijely do Brna z velkých operátorů i České radiokomunikace a GTS. Také tyto společnosti se však zaměřují spíše na prezentace svých služeb pro podnikovou klientelu. GTS, jejíž pobočka sídlí přímo v areálu brněnského výstaviště, vedle toho zpřístupnila své call centrum. Další operátoři se Invexu zúčastňují jen symbolicky. Například T-Mobile připravuje setkání se svými klienty, které ovšem bude mít jen společenský charakter. Český Mobil (Oskar) naopak uspořádal workshop určený pro příznivce moderních technologií a mladé talenty, kteří se mohou stát vývojáři nových aplikací. Až na pár výjimek nepřijeli do Brna vystavovat ani výrobci telefonů. Svůj vlastní stánek má jen německý Siemens, který představuje nové mobily nižší třídy s označením C55. Motorola přivezla například nový telefon s barevným displejem T720, ovšem prezentuje ho jen na stáncích distributorů.
Telekomunikační firmy na Invexu
Eurotel - služby pro malé a střední firmy - hry pro mobily
Oskar - workshop pro vývojáře aplikací
T-mobile - společenská akce pro klienty
Český Telecom - prezentace pro firmy
</TEXT>
</DOC>
<DOC>
<DOCID>LN-20021008019</DOCID>
<DOCNO>LN-20021008019</DOCNO>
<DATE>10/08/02</DATE>
<GEOGRAPHY>PRAHA</GEOGRAPHY>
<TEXT>
Za podvod s luxusní vilou v Praze za 22 milionů korun je obviněn 40letý podnikatel Pavel K. Policie v uplynulých dnech ukončila vyšetřování případu a státní zastupitelství podá soudu obžalobu. Vzhledem k tomu, že vzniklá škoda je značně vysoká, hrozí Pavlovi K. od pěti do 12 let vězení. Podle zjištění policie měl podnikatel v létě loňského roku vytvořit falzifikát kupní smlouvy na vilu a nechat se na katastrálním úřadu zaregistrovat jako její vlastník. S výpisem z katastru nemovitostí šel za skutečným majitelem a požadoval její vyklizení. Podvod s vilou není jediná nelegální činnost, za niž je Pavel K. stíhán. V Plzni je společně s šesti spoluobviněnými souzen pro podvod se škodou 64 miliony korun.
</TEXT>
</DOC>
<DOC>
<DOCID>LN-20021008020</DOCID>
<DOCNO>LN-20021008020</DOCNO>
<DATE>10/08/02</DATE>
<GEOGRAPHY>PRAHA</GEOGRAPHY>
<TEXT>
Okresní soud pro Prahu-východ včera zamítl žalobu skautské organizace Junák proti Konferenčnímu centru Štiřín ve sporu o vlastnictví stejnojmenného zámku. Zástupci Junáka tvrdí, že skauti nemovitost po válce řádně získali, ale po únoru 1948 je o zámek protiprávně připravili komunisté. Soud však dal včera za pravdu žalované straně, která nárok skautské organizace neuznává. Soudkyně Marie Cimrová dospěla k závěru, že nebyla dodržena právní kontinuita skautské organizace. Pokud ministerstvo vnitra po listopadu 1989 znovu zapsalo Junák jako organizaci, jde o jiný subjekt, než původní skautská organizace.
</TEXT>
</DOC>
<DOC>
<DOCID>LN-20021008021</DOCID>
<DOCNO>LN-20021008021</DOCNO>
<DATE>10/08/02</DATE>
<GEOGRAPHY>BRNO</GEOGRAPHY>
<TEXT>
Dozorce vězeňské služby, který chtěl nedávno vylákat od jednoho vězně v nápravném zařízení Brno-Bohunice 150 tisíc korun, podal výpověď a od pátku není zaměstnancem věznice. Za peníze sliboval, že muži, čekajícímu na soud, zajistí propuštění a při procesu i nízký trest. Třicetiletý muž, bývalý podpraporčík, pracoval u vězeňské služby čtyři roky. Ze zaměstnání odešel na vlastní žádost, a to bez nároku na finanční odstupné. Policie jej stíhá na svobodě. Za podvod mu hrozí až tři roky vězení.
</TEXT>
</DOC>
<DOC>
<DOCID>LN-20021008022</DOCID>
<DOCNO>LN-20021008022</DOCNO>
<DATE>10/08/02</DATE>
<GEOGRAPHY>PRAHA</GEOGRAPHY>
<TEXT>
Vyšetřování případu falešného povodňového konta, které si u Komerční banky zřídil čtyřiadvacetiletý David T. z Prahy, se chýlí ke konci. "Obviněný by měl být v nejbližších dnech seznámen se spisem a bude odeslán návrh na podání obžaloby," řekla Daniela Razímová z pražské policie. David T. byl obviněn z pokusu o podvod za to, že v srpnu po katastrofálních záplavách vylepil v Praze leták s žádostí o příspěvek na povodňové konto.
</TEXT>
</DOC>
<DOC>
<DOCID>LN-20021008023</DOCID>
<DOCNO>LN-20021008023</DOCNO>
<DATE>10/08/02</DATE>
<TITLE>
Lidé se lekli varování hygieniků, že písek může být nakažený, a plné pytle nechali ležet na březích řek
</TITLE>
<TEXT>
Na posyp zamrzlých cest nebo ke stavebním účelům mohou radnice použít písek, který zbyl z protipovodňových hrází. Hrozba, že je znečištěn, ho totiž uchránila před nenechavci.
ČESKÉ BUDĚJOVICE - Obava z kontaminace znečištěnou vodou zabránila rozkradení tisíců tun písku z protipovodňových hrází, které po záplavách zůstaly na ulicích mnoha českých měst. Nyní ale mohou potenciální zájemci o písek v některých městech litovat, že varování hygieniků vyslyšeli. Radní v Českých Budějovicích chemickým rozborem zjistili, že tisíce tun zaplaveného písku, použitého na hráze žádné zdravotní riziko nepředstavují. Radnice tak může písek znovu použít ke stavebním účelům a na zimní posyp komunikací. "Rozbor naštěstí žádnou průmyslovou kontaminaci či přítomnost nebezpečných bakterií neprokázal," řekla LN vedoucí odboru správy majetku českobudějovického magistrátu Vlaďka Hrušková. Zároveň ale přiznala, že varování před kontaminací ušetřilo městu statisíce korun. Lidé se totiž zalekli nákazy a přestali písek odvážet z ulic a využívat ho ke své vlastní potřebě. "Zhruba polovinu pytlů z protipovodňových hrází se nám tak podařilo uklidit do areálu technických služeb. Zbytek odplavila voda nebo jsme ho už dříve použili na zasypání hlubokých propadlin ve vozovkách a chodnících," uvedla Hrušková. Zachráněný písek přitom představuje v městském rozpočtu nezanedbatelnou položku. Na protipovodňové hráze v době záplav totiž radnice nakoupila nebo získala zdarma od sponzorů přes šest tisíc tun písku. V areálu městských technických služeb tak po povodních vyrostla doslova písková hora. "Jen hráz podél Vltavy od Dlouhého mostu byla dlouhá dva kilometry," řekl LN vedoucí investičního odboru českobudějovického magistrátu Zdeněk Šeda. Už dnes je tak jasné, že v zimě bude dostatek posypového materiálu na zamrzlé silnice.
</TEXT>
<HEADING>
Všude neměli to štěstí
</HEADING>
<TEXT>
K posypu chtějí zaplavený písek použít i jiná města v republice. V některých obcích však radní neměli to štěstí, že by hrozba kontaminace odradila případné zloděje písku. "Nad námi nebyla vyplavená žádná čistička, takže ani hygienik nevaroval před nějakým výrazným průmyslovým znečištěním z velké vody," řekl LN starosta Veselí nad Lužnicí Petr Hynek. Více než polovina písku z protipovodňových hrází tak podle něj skončila zřejmě na soukromých stavbách. Hygienici nicméně stále upozorňují, že zaplavený písek může být podél řek výrazně znečištěn a úroveň kontaminace v jednotlivých postižených obcích prokáže až důkladný rozbor.
K posypu chtějí zaplavený písek použít i jiná města v republice. V některých obcích však radní neměli to štěstí, že by hrozba kontaminace odradila případné zloděje písku. "Nad námi nebyla vyplavená žádná čistička, takže ani hygienik nevaroval před nějakým výrazným průmyslovým znečištěním z velké vody," řekl LN starosta Veselí nad Lužnicí Petr Hynek. Více než polovina písku z protipovodňových hrází tak podle něj skončila zřejmě na soukromých stavbách. Hygienici nicméně stále upozorňují, že zaplavený písek může být podél řek výrazně znečištěn a úroveň kontaminace v jednotlivých postižených obcích prokáže až důkladný rozbor.
</TEXT>
</DOC>
<DOC>
<DOCID>LN-20021008024</DOCID>
<DOCNO>LN-20021008024</DOCNO>
<DATE>10/08/02</DATE>
<GEOGRAPHY>LONDÝN</GEOGRAPHY>
<TEXT>
Británie hodlá podstatně omezit možnost občanů deseti kandidátských zemí Evropské unie včetně České republiky získat politický azyl. Podle včerejšího vyjádření britského ministra vnitra Davida Blunketta v BBC jde o demokratické státy a bylo by absurdní, aby Británie jako dosud říkala: "Přijeďte si k nám na prázdniny, my to zaplatíme..." Blunkett předloží své návrhy jako doplňky k přistěhovaleckému zákonu, který se nyní projednává. Ve včerejším vydání deníku The Times vysvětlil, že zákon uloží orgánům projednávajícím žádosti o azyl, aby i kandidátské země byly považovány za bezpečné - stejně jako státy unie. "Upřímně řečeno je absurdní, že lidé mohou běžně vznášet nárok, že se v Polsku nebo České republice bojí o život. Toto jsou demokratické země, kde panuje právo - a my jsme obdrželi jen z České republiky 850 žádostí jen za letošní červenec," napsal. Ministr potvrdil, že i nadále budou moci lidé z těchto států o azyl v Británii žádat. Budou nicméně muset dokázat, že není pravda, že jejich vlast je bezpečnou zemí. Případné odvolání proti rozhodnutí azylových orgánů potom budou muset podat ze zahraničí, nikoli z Británie jako dosud. Podpora nebude automatická Dalším krokem omezujícím neoprávněné žádosti má být ustanovení, že nikdo, kdo požádá v ostrovním království o azyl později než hned na letišti nebo v přístavu, nebude mít automatický nárok na sociální podporu. Podporu získá v tomto případě jedině za podmínek platných i pro britské občany a pokud prokáže, že o azyl žádá při nejbližší možné příležitosti. Bude muset i přesně popsat, jak a s čí pomocí se dosud živil. Ministr v BBC vysvětlil, že mu jde o to, aby zabránil většinou ekonomickým migrantům, kterým dojdou zdroje obživy, aby si je snadno opatřili žádostí o azyl. V BBC připomněl, že azylová žádost je jedinou součástí britského sociálního systému, kdy se dnes dávají dávky automaticky, bez jakéhokoli prověřování.
</TEXT>
</DOC>
<DOC>
<DOCID>LN-20021008025</DOCID>
<DOCNO>LN-20021008025</DOCNO>
<DATE>10/08/02</DATE>
<TITLE>
Na zemi na žíněnkách spí 69 dospělých a 9 dětí. Domů se vrátit nemohou a náhradní byty ještě nedostali.
</TITLE>
<GEOGRAPHY>PRAHA</GEOGRAPHY>
<TEXT>
V rohu chodby, přímo naproti vchodovým dveřím sedí dívka se psem a obědvá rohlík se salámem. Na nikoho nečeká a nikam se nechystá odejít. Sedí totiž ve své kuchyni, obýváku i ložnici v jednom. Výměra příbytku je asi tak dva krát pět metrů. Na této ploše jsou tři molitanové matrace, tři spacáky a kupa různých osobních věcí. Patnáctiletá Apolena a její rodiče jsou jedni ze 78 obyvatel Karlína, kteří museli opustit vysokoškolské koleje a nyní společně obývají dvě tělocvičny a chodbu základní školy v pražských Kobylisích. Do těchto nuzných podmínek přijelo včera dalších 35 lidí. "Už jsme se stěhovali potřetí, ale tady je to nejhorší. Je tu hroznej školník, řekl mi, že mám dát psa do útulku," stěžuje si Apolena, která, ač žákyně deváté třídy, ještě letos ve škole nebyla. "Nevím, kde dostaneme byt, ze školy v Karlíně mě máma odhlásila. A tak se buď toulám se psem, nebo hraju basketbal," vypráví Apolena o náplni svých dnů. Choulí se přitom do dvou svetrů, protože dveře lidé zapomínají zavírat. Ostatní rodiny jsou na tom trochu lépe. Jejich molitany jsou rozloženy podél zdí tělocvičen. Jeden vedle druhého. Žádný osobní prostor zde neexistuje. Žádné skříňky ani stolky. Jako místo pro odložení osobních věcí slouží pouze cvičební náčiní. Na lavičkách se kupí nádobí, oblečení, boty i hračky. Žebřiny slouží jako věšáky na ramínka s kabáty. V rozích tělocvičen jsou nataženy šňůry s prádlem.
</TEXT>
<HEADING>
Na kolejích byl přepych
</HEADING>
<TEXT>
"Je to příšerný, tady se přece nedá žít. Jsme tu všichni dohromady, muži, ženy děti i psi. Na kolejích to byl přepych, stěhuju se počtvrtý," stěžuje si Miloslav Šedík. Podle vlastních slov si už žádost o byt podal, ale zatím jen čeká. "Stejně nevím, co bych si do něj dal, o všechno jsem přišel," dodává. V tělocvičně o patro níž je situace obdobná. Někteří mají plné ruce práce se zabydlováním, chodí fasovat deky, naslouchají radám sociálních pracovnic, jak přihlásit děti do školy. Do všemožných zvuků se mísí smích i pláč dětí a štěkot psů. Josef Koutný právě dokrájel brambory a teď si je nese ke společnému vařiči. Pro 78 lidí jsou zde dva. Vlastní spotřebiče lidé používat nesmějí. "Zákaz používání vlastních elektrospotřebičů," visí na každé zdi. Zásuvky pro jistotu stejně nefungují. Je možné předplatit si celodenní jídlo za 70 korun. To si ale může dovolit jen málokdo. Dalším problémem je hygiena. Je zde jen pár sprch a záchodů. U některých z umyvadel navíc visí cedule "Nepoužívat, voda teče dírou na zem". Největším snem všech přítomných je, aby už konečně dostali náhradní ubytování nebo se mohli vrátit do svých bytů. Není se čemu divit, ve zdejších podmínkách by vydržel málokdo.
"Je to příšerný, tady se přece nedá žít. Jsme tu všichni dohromady, muži, ženy děti i psi. Na kolejích to byl přepych, stěhuju se počtvrtý," stěžuje si Miloslav Šedík. Podle vlastních slov si už žádost o byt podal, ale zatím jen čeká. "Stejně nevím, co bych si do něj dal, o všechno jsem přišel," dodává. V tělocvičně o patro níž je situace obdobná. Někteří mají plné ruce práce se zabydlováním, chodí fasovat deky, naslouchají radám sociálních pracovnic, jak přihlásit děti do školy. Do všemožných zvuků se mísí smích i pláč dětí a štěkot psů. Josef Koutný právě dokrájel brambory a teď si je nese ke společnému vařiči. Pro 78 lidí jsou zde dva. Vlastní spotřebiče lidé používat nesmějí. "Zákaz používání vlastních elektrospotřebičů," visí na každé zdi. Zásuvky pro jistotu stejně nefungují. Je možné předplatit si celodenní jídlo za 70 korun. To si ale může dovolit jen málokdo. Dalším problémem je hygiena. Je zde jen pár sprch a záchodů. U některých z umyvadel navíc visí cedule "Nepoužívat, voda teče dírou na zem". Největším snem všech přítomných je, aby už konečně dostali náhradní ubytování nebo se mohli vrátit do svých bytů. Není se čemu divit, ve zdejších podmínkách by vydržel málokdo.
</TEXT>
</DOC>
<DOC>
<DOCID>LN-20021008026</DOCID>
<DOCNO>LN-20021008026</DOCNO>
<DATE>10/08/02</DATE>
<GEOGRAPHY>PARDUBICE</GEOGRAPHY>
<TEXT>
Český vzdušný prostor bude v době listopadového summitu NATO kontrolovat letoun Boeing s radarovým systémem AWACS. Včera to potvrdil velitel národního střediska velení vzdušných sil Jiří Benda. Speciální průzkumný letoun patří do výzbroje armád NATO. Včera přistál na 34. základně speciálního letectva v Pardubicích, dnes jej čeká prezentační let nad českým a německým územím. AWACS v době zasedání nebude operovat nad českým územím, ale bude situaci monitorovat z okolních zemí. "Jeho dosah bude zabezpečovat plnohodnotně stoprocentní informaci o vzdušné situaci tak, abychom byli schopni plnit úkoly ostrahy našeho vzdušného prostoru," řekl Benda. V souvislosti se summitem NATO testuje policie speciální software na identifikaci lidského obličeje. Uvedla to včera TV Prima. Program dokáže podezřelé osoby odhalit z fotografie nebo videozáznamu. Lidský obličej rozloží na síť bodů a hned jej porovná s databází nebezpečných osob. Policie jej bude používat hlavně na hranicích.
</TEXT>
</DOC>
<DOC>
<DOCID>LN-20021008027</DOCID>
<DOCNO>LN-20021008027</DOCNO>
<DATE>10/08/02</DATE>
<TITLE>
PRAHA - Výbuch osobního auta, zápalná lahev hozená do dveří, rakev doručená před dům a opakované telefonáty neznámých mužů s ruským přízvukem, vyhrožující likvidací celé rodiny. To v polovině roku 2000 zažili tři společníci pražské firmy Geosan, po nichž tak kdosi požadoval zaplacení "dluhu" 50 milionů korun. Peníze měli podnikatelé poslat na jistý účet v jedné z bank na Ukrajině. Učebnicový případ toho, jak v Česku "podnikají" ukrajinské mafie, má nyní na stole soudce pražského městského soudu Petr Braun. Na lavici obžalovaných nesedí ukrajinští vyděrači. Vyšetřovatelé dosáhli jen na bývalého policejního inspektora Tomáše Krčmáře. Ten část vydírání organizoval - zajistil doručení rakve, k čemuž se při procesu také přiznal. Tvrdí však, že "šlo o pouhou recesi". O žádných milionech a vydírání prý nic neví. Spolu s ním by se měl před soudem zpovídat ještě Ukrajinec Ivan Bulatko, ten poté, co se věcí začala zabývat policie, zmizel ve své vlasti. Ostatní členy vyděračské skupiny se nepodařilo odhalit.
</TITLE>
<HEADING>
Náhodná známost z klubu
</HEADING>
<TEXT>
"Krčmář ale věděl, že Bulatko se zabývá vymáháním dluhů," upozornila v závěrečné řeči státní zástupkyně. Ta poukázala i na fakt, že Krčmář se snažil zametat stopy, jakmile se dozvěděl, že případ má kriminálka. "Přesvědčoval svědky z pohřební služby, kteří rakev na místo doručili, aby policii popsali nějakého úplně neznámého Rusa, jistého Olega Slubského," řekla. Krčmář zná podle svých slov Bulatka z bowlingového klubu: neznámý Ukrajinec se prý na něj, českého policistu, obrátil s prosbou, aby mu pomohl s recesí, kterou nemůže provést kvůli svému přízvuku. Nabídl mu za to 5000 korun. Soudce Petr Braun připustil, že celý případ jeví známky mafiánských praktik. "Pro trestní řízení jsou ale potřeba důkazy, ne domněnky," řekl LN. Ač byl včera proces v podstatě ukončen, nechal si celý týden na rozmyšlenou a verdikt vynese až příští pondělí. "Je to složitá věc, musíme to pořádně produmat," vysvětlil. Kromě vydírání čelí Krčmář ještě obžalobě ze zneužití pravomocí veřejného činitele. Detektivové specializovaného Útvaru pro odhalování organizovaného zločinu si případ pamatují. "Jistěže mi jméno Bulatko něco říká," potvrdil LN jeden z nich. Ztotožnit organizátory podobných akcí, a ne jen jejich vykonavatele, je však podle detektivů těžké.
"Krčmář ale věděl, že Bulatko se zabývá vymáháním dluhů," upozornila v závěrečné řeči státní zástupkyně. Ta poukázala i na fakt, že Krčmář se snažil zametat stopy, jakmile se dozvěděl, že případ má kriminálka. "Přesvědčoval svědky z pohřební služby, kteří rakev na místo doručili, aby policii popsali nějakého úplně neznámého Rusa, jistého Olega Slubského," řekla. Krčmář zná podle svých slov Bulatka z bowlingového klubu: neznámý Ukrajinec se prý na něj, českého policistu, obrátil s prosbou, aby mu pomohl s recesí, kterou nemůže provést kvůli svému přízvuku. Nabídl mu za to 5000 korun. Soudce Petr Braun připustil, že celý případ jeví známky mafiánských praktik. "Pro trestní řízení jsou ale potřeba důkazy, ne domněnky," řekl LN. Ač byl včera proces v podstatě ukončen, nechal si celý týden na rozmyšlenou a verdikt vynese až příští pondělí. "Je to složitá věc, musíme to pořádně produmat," vysvětlil. Kromě vydírání čelí Krčmář ještě obžalobě ze zneužití pravomocí veřejného činitele. Detektivové specializovaného Útvaru pro odhalování organizovaného zločinu si případ pamatují. "Jistěže mi jméno Bulatko něco říká," potvrdil LN jeden z nich. Ztotožnit organizátory podobných akcí, a ne jen jejich vykonavatele, je však podle detektivů těžké.
</TEXT>
</DOC>
<DOC>
<DOCID>LN-20021008028</DOCID>
<DOCNO>LN-20021008028</DOCNO>
<DATE>10/08/02</DATE>
<TITLE>
Sliby stran před volbami se příliš neliší. Za kampaň však dají miliony.
</TITLE>
<GEOGRAPHY>PRAHA</GEOGRAPHY>
<TEXT>
Křeslo pražského primátora bývá kvůli své prestiži a možnosti vlivu přirovnáváno k ministerskému postu. Kampaně politických stran i jejich lídrů proto před blížícím se termínem komunálních voleb v Praze - 1. až 2. listopadem - nabírají na intenzitě. Ze všech ploch v hlavním městě na lidi koukají z plakátů politici a slibují prakticky totéž - odstranění následků povodní, lepší dopravu, větší bezpečnost ve městě či lepší bytovou politiku. Nejrazantnější kampaň letos odstartovala Unie svobody-DEU. Bilboardy s jejím pražským lídrem Michaelem Hvížďalou a sloganem "V Praze nás baví žít" mohou Pražané vidět už od července. Po povodních se pak pod Hvížďalovou tváří objevilo heslo "Pomůžeme Praze" a výzva, aby lidé přispívali na městské povodňové konto. Podle Hvížďaly by kampaň měla stát asi čtyři miliony korun. Jejím vrcholem má být obří mítink na Staroměstském náměstí 30. října. Jen krátce po unionistech se "do boje" vydal také exprimátor Jan Kasl, který po své červnové rezignaci a vystoupení z ODS rychle sestavil novou stranu Evropští demokraté (ED) a hodlá se na magistrát vrátit s hesly Čerstvý vítr, Velký úklid a Živé město. Také Kaslovi demokraté by za kampaň měli zaplatit čtyři miliony. Podle exunionisty a nyní lídra pro Prahu 1 Jiřího Witzanyho ED na závěr kampaně zvažuje rozeslání dopisu do schránek Pražanů. Tím by se kampaň o půl milionu prodražila. Sociální demokraté vytáhli do komunálních voleb podpořeni tváří ministryně školství Petry Buzkové, ačkoli v komunálních volbách nekandiduje. Šéfka pražské ČSSD je na plakátech vedle jednotlivých lídrů s heslem Jsme jeden tým. "Je to přihlášení k určitému směru politiky," vysvětlil lídr ČSSD Jiří Paroubek. Kolik sociální demokraté za kampaň zaplatí, ani jak bude pokračovat, nechtěl včera Paroubek komentovat. "Vše zveřejníme včas," řekl pouze. Až po volbách chce prostředky na kampaň zveřejnit i kandidát na primátora za ODS Pavel Bém. Jeho plakáty se objevily až v poslední době například se "vzdává" malému chlapci se stříkací pistolí s heslem: Praha bezpečnější. Ačkoli je kampaň ODS v regionech "odcentralizovaná", bude se i Bém opírat o celostátní heslo Nabízíme vám pravici.
</TEXT>
<HEADING>
Koalice? Všichni odmítají KSČM
</HEADING>
<TEXT>
Lidovci vsázejí na plakáty na tramvajích a zastávkách. Jejich lídr Marian Hošek odhadl náklady na kampaň také na čtyři miliony. V jejich rámci by měla být Pražanům rozeslána do schránek brožura s programem a seznamem kandidátů. V Praze tradičně slabí komunisté pak měli původní rozpočet jen milion korun. Z toho ale podle lídra Františka Hoffmana dali ještě polovinu na konto pro pomoc postiženým povodní. Jaké jsou šance jednotlivých stran v Praze, není v tuto chvíli jasné. Žádný oficiální průzkum, který by se touto otázkou zabýval, dosud zveřejněn nebyl. V Praze však již tradičně vítězí pravice, takže největší šance mají zřejmě ODS, US-DEU a možná i ED Jana Kasla. Jak by mohla vypadat příští koalice na radnici, je v tuto chvíli rovněž otevřené. Všichni jsou zajedno pouze v tom, že nehodlají spolupracovat s komunisty. Kromě toho spolupráci razantně odmítají jen ODS a "kaslovci", lidovci si podle Hoška zase "jen stěží" dovedou představit spolupráci s ODS a ČSSD.
Lidovci vsázejí na plakáty na tramvajích a zastávkách. Jejich lídr Marian Hošek odhadl náklady na kampaň také na čtyři miliony. V jejich rámci by měla být Pražanům rozeslána do schránek brožura s programem a seznamem kandidátů. V Praze tradičně slabí komunisté pak měli původní rozpočet jen milion korun. Z toho ale podle lídra Františka Hoffmana dali ještě polovinu na konto pro pomoc postiženým povodní. Jaké jsou šance jednotlivých stran v Praze, není v tuto chvíli jasné. Žádný oficiální průzkum, který by se touto otázkou zabýval, dosud zveřejněn nebyl. V Praze však již tradičně vítězí pravice, takže největší šance mají zřejmě ODS, US-DEU a možná i ED Jana Kasla. Jak by mohla vypadat příští koalice na radnici, je v tuto chvíli rovněž otevřené. Všichni jsou zajedno pouze v tom, že nehodlají spolupracovat s komunisty. Kromě toho spolupráci razantně odmítají jen ODS a "kaslovci", lidovci si podle Hoška zase "jen stěží" dovedou představit spolupráci s ODS a ČSSD.
</TEXT>
</DOC>
<DOC>
<DOCID>LN-20021008029</DOCID>
<DOCNO>LN-20021008029</DOCNO>
<DATE>10/08/02</DATE>
<GEOGRAPHY>PRAHA</GEOGRAPHY>
<TEXT>
Firma Metrostav odmítá odpovědnost za škody vzniklé zaplavením pražského metra. Mluvčí Metrostavu František Polák uvedl, že hlavní příčinou zatopení nebyly destrukce stavební části. Voda do metra vnikla z povrchu stanicemi Florenc, Křižíkova, Invalidovna, Palmovka a Nádraží Holešovice, v těchto stanicích ale průniku vody nezabránily technologické části metra - tlakové předěly. Reagoval tak na páteční vyjádření policie. Podle ní nebyl nejméně v pěti případech při stavbě metra dodržen projekt a i kvůli tomu se do metra dostala voda. "V každém případě tato místa nebyla příčinou zatopení metra, ale jeho důsledkem, protože jde o vnitřní konstrukce," sdělil k destrukcím ve stanicích Invalidovna, Náměstí Republiky či Můstek Polák. Stavba metra sestávala ze dvou součástí stavební a technologické. Metrostav prováděl část stavební.
</TEXT>
</DOC>
<DOC>
<DOCID>LN-20021008030</DOCID>
<DOCNO>LN-20021008030</DOCNO>
<DATE>10/08/02</DATE>
<GEOGRAPHY>PRAHA</GEOGRAPHY>
<TEXT>
Zaplavené parky v Praze 1 budou uzavřeny až do jara. Průzkumy prokázaly, že jsou v půdě nebezpečné bakterie, které mohou ohrozit zdraví lidí. Místostarostka Prahy 1 Jana Příhodová uvedla, že otevřeny jsou pouze cesty, parky se tedy dá projít. "Po zimě by to mělo být v pořádku," řekla včera Příhodová. Mráz by měl bakterie zničit. Ještě před otevřením parkových ploch však nechá radnice udělat další průzkum. V Praze 1 byly zaplaveny Kampa, Slovanský ostrov, parčík u nábřeží Ludvíka Svobody a Střelecký ostrov. Ten je uzavřen zcela. Hrozí tam pád vodou poškozených stromů, na ostrově jsou i nánosy kontaminovaného písku. Zástupci radnice diskutovali včera s malostranskými obyvateli o rekonstrukci Kampy, kterou městská část připravuje tři roky. "Chceme projekt představit. Když se radnice rozhodla park rekonstruovat, musí se to líbit i lidem," řekl místostarosta Vladimír Vihan. Na Kampě mají vzniknout nové cesty, mají být vysazeny stromy a přibýt osvětlení a mobiliář. Park by se měl v noci uzavírat. Rekonstrukce bude stát 25 milionů korun. Zatím není jasné, kdy opravy začnou.
</TEXT>
</DOC>
<DOC>
<DOCID>LN-20021008031</DOCID>
<DOCNO>LN-20021008031</DOCNO>
<DATE>10/08/02</DATE>
<GEOGRAPHY>PRAHA</GEOGRAPHY>
<TEXT>
Dva Češi, Daniel Frolc a Ivo Kožnar, obvinění z vraždy potápěče Miroslava Kukliše, čekají v chorvatské vazební věznici na výsledky testů DNA. Do konce týdne musí soud rozhodnout, zda je pustí na svobodu. Včera to uvedl bratr jednoho z obviněných Radek Kožnar, který se vrátil z Chorvatska. Vazbu podle něj měli vyměřenu na měsíc, uvalena byla 12. září. Kukliš zemřel za nejasných okolností násilnou smrtí u chorvatského ostrova Šolta. Příčinu jeho smrti vysvětlují dvě verze. Podle první, k níž se kloní i chorvatské úřady, Kukliše zavraždili jeho společníci, kteří pak mrtvolu ukryli v podmořské jeskyni. Druhá hovoří o sebevraždě. Účastníci výpravy tvrdí, že Kukliš při potápění vplul do jeskyně a zabloudil. Když mu docházel vzduch, rozhodl zkrátil své utrpení sebevraždou. Policie obvinila Frolce a Kožnara, protože měli jako jediní negativní výsledky na detektoru lži. Blízcí Kožnara a Frolce chtějí, aby se případ vyšetřoval v ČR. České ministerstvo spravedlnosti ale musí podle mezinárodních úmluv počkat, až o převedení kauzy požádá chorvatská strana. Blízcí obviněných podali trestní oznámení na neznámého pachatele, které předali české policii. Ta si zatím vyžádala druhou pitvu Kuklišova těla. "Její výsledky známe. Neprokázala nic nového," řekla Daniela Razímová z pražské policie.
</TEXT>
</DOC>
<DOC>
<DOCID>LN-20021008032</DOCID>
<DOCNO>LN-20021008032</DOCNO>
<DATE>10/08/02</DATE>
<GEOGRAPHY>PRAHA</GEOGRAPHY>
<TEXT>
Kvůli vyšetřování případné trestní odpovědnost za povodňové škody v metru bylo vyslechnuto 50 až 70 lidí. Posudky expertů ještě nejsou hotovy, a proto se zatím nechystá žádné obvinění. Včera to řekl státní zástupce pro Prahu 4 Jaroslav Pečenka. Policisté zjistili, že voda se do metra šířila netěsnými otvory pro kabely u tlakových uzávěrů. Nejméně v pěti případech nebyl při stavbě metra dodržen projekt, a i kvůli tomu se tam dostala voda. "V těchto pěti případech stavbu prováděla jedna stavební firma a policie zjišťuje možnou trestní odpovědnost konkrétních osob," řekla Brožová. V případě netěsných otvorů kabelů policisté zjišťují, zda někdo nezanedbal technologické postupy. Expert, který se na stavbě podílel, včera uvedl, že by metro nemuselo být zatopeno, kdyby se při výměnách kabelů zachovala původní technologie jejich utěsnění v otvorech tlakových vrat. "Byly to vlastně dva klíny, které šly proti sobě. Čím větší tlak se na otvor s kabelem vyvíjel, tím více se otvor utěsňoval," řekl. Podle experta mohou za vadné těsnění firmy, které kabely v průběhu let vyměňovaly, a dopravní podnik, který jejich práci dostatečně nekontroloval.
</TEXT>
</DOC>
<DOC>
<DOCID>LN-20021008033</DOCID>
<DOCNO>LN-20021008033</DOCNO>
<DATE>10/08/02</DATE>
<TITLE>
Navázat na úspěch červnových parlamentních voleb chtějí sociální demokraté v Českých Budějovicích.
</TITLE>
<TEXT>
ČESKÉ BUDĚJOVICE - Cílem sociálních demokratů v Českých Budějovicích je získat v komunálních volbách deset, tedy ve srovnání s aktuálním stavem dvojnásobek křesel v městském zastupitelstvu. "Chceme dosáhnout co nejlepšího výsledku a být stranou, která bude tvůrcem povolební spolupráce na radnici," řekla včera novinářům náměstkyně českobudějovického primátora Vlasta Bohdalová, která stojí v čele pětačtyřicetičlenné kandidátky ČSSD. Připustila, že předpokladem úspěchu je více než třicetiprocentní účast voličů a samozřejmě vlastní volební výsledek. "Chceme přesvědčit občany, kteří mají zájem na zlepšování situace ve městě, že nejdůležitější je jít k volbám. O jejich hlasy se uchází deset politických subjektů, takže mohou vybírat ze 450 jmen. Při nízké volební účasti nebude nové zastupitelstvo reprezentovat většinu obyvatel města," uvedla Bohdalová.
</TEXT>
<HEADING>
Nejstaršímu kandidátovi je 84 let
</HEADING>
<TEXT>
Výchozí situace sociálních demokratů je podle ní výrazně lepší než před volbami v roce 1998. "ČSSD a její vláda ukázaly, že mají lidem co nabídnout. A parlamentní volby to plně prokázaly," řekla Bohdalová. Pětačtyřicetičlennou kandidátku ČSSD do českobudějovického zastupitelstva, v jejímž čele čtyřiačtyřicetiletá Bohdalová stojí, bez výjimky tvoří členové strany. V první desítce jsou pouze čtyři kandidáti mladší 60 let, vyšší věk převažuje i na dalších místech. Nejmladšímu kandidátovi na devatenáctém místě je 20, nejstaršímu, jenž je na sedmatřicátém místě, pak 84 let.
Výchozí situace sociálních demokratů je podle ní výrazně lepší než před volbami v roce 1998. "ČSSD a její vláda ukázaly, že mají lidem co nabídnout. A parlamentní volby to plně prokázaly," řekla Bohdalová. Pětačtyřicetičlennou kandidátku ČSSD do českobudějovického zastupitelstva, v jejímž čele čtyřiačtyřicetiletá Bohdalová stojí, bez výjimky tvoří členové strany. V první desítce jsou pouze čtyři kandidáti mladší 60 let, vyšší věk převažuje i na dalších místech. Nejmladšímu kandidátovi na devatenáctém místě je 20, nejstaršímu, jenž je na sedmatřicátém místě, pak 84 let.
</TEXT>
</DOC>
<DOC>
<DOCID>LN-20021008034</DOCID>
<DOCNO>LN-20021008034</DOCNO>
<DATE>10/08/02</DATE>
<TITLE>
Jan Kasl (Evropští demokraté)
</TITLE>
<TEXT>
Myslím, že jsem to už v minulém období dokázal i v přesile lidí kolem mě. V hodnocení jiných jsem byl vyhodnocen jako nejlepší primátor od revoluce. Myslím, že k tomu mám jisté přednosti a vlohy, dané možná vzděláním a profesí architekta. Myslím si, že se dokážu na problémy dívat z mnoha hledisek. Nejsem jen humanitně nebo na peníze zaměřený člověk.
</TEXT>
<HEADING>
František Hoffmann (KSČM)
</HEADING>
<TEXT>
Máme připravený vcelku velmi rozumný program. Máme určité zkušenosti v některých věcech. Komunální politika by neměla být ideologie, je to něco jiného než třeba v parlamentu. Měli bychom se pokusit domluvit. Na našich kandidátkách máme dost osobností, které by mohly zastávat dost postů v městské radě a vlastně kdekoli.
</TEXT>
<HEADING>
Michael Hvížďala (US-DEU)
</HEADING>
<TEXT>
Myslím si, že mám kolem sebe, na rozdíl od svých konkurentů, nejschopnější tým lidí, který je připraven město odpovědně řídit. Jsem na radnici 12 let a mám s komunální politikou v Praze velké zkušenosti. Ačkoli jsem byl v posledních čtyřech letech opozičním poslancem, podařilo se mi prosadit pro Pražany spoustu dobrých věcí, což mnoho jiných politiků v řídících funkcích nedokázalo.
</TEXT>
<HEADING>
Jiří Paroubek (ČSSD)
</HEADING>
<TEXT>
Myslím si, že mám dostatek zkušeností a za sebou dobré výsledky. Jak z posledních čtyř let, kdy jsem zastával post náměstka primátora, tak z předchozích dvanácti let, kdy jsem působil v městských částech. Mám přesnou představu toho, co je v Praze potřeba dělat, a tomu přizpůsobený dobrý volební program, který lze najít na mých webových stránkách.
</TEXT>
<HEADING>
Marián Hošek (KDU-ČSL)
</HEADING>
<TEXT>
Já bych si netroufal tvrdit, že jsem lepší než někdo jiný. Ale mám koncept, který je založen na dialogu. Ten na radnici dlouho nebyl. Domnívám se, že mám zkušenosti. Jsem v komunální politice od roku 1990. Nabízím své zkušenosti a myslím si, že mohu trochu nesebevědomě tvrdit, že bych dokázal vést dialog. Jak s politiky, tak s obyvateli a institucemi.
</TEXT>
<HEADING>
Pavel Bém (ODS)
</HEADING>
<TEXT>
Problém mých předchůdců byl v razantnosti, měli dobré plány a dobré cíle, ale nikdy nebyli schopni je v nějakém reálném čase uskutečnit. A to je to, co dnes Prahu trápí. Dovedu teď možná troufale říci, že budu lepší manažer než mí kolegové nebo protihráči.
Problém mých předchůdců byl v razantnosti, měli dobré plány a dobré cíle, ale nikdy nebyli schopni je v nějakém reálném čase uskutečnit. A to je to, co dnes Prahu trápí. Dovedu teď možná troufale říci, že budu lepší manažer než mí kolegové nebo protihráči.
</TEXT>
</DOC>
<DOC>
<DOCID>LN-20021008035</DOCID>
<DOCNO>LN-20021008035</DOCNO>
<DATE>10/08/02</DATE>
<TITLE>
Částky, které si jednotlivá ministerstva účtují za vyhledání informací v archivu, se značně liší
</TITLE>
<TEXT>
Hodina úředníkovy práce má být měřítkem pro platbu za informace vyhledávané v archivu. Na některých ministerstvech si za tuto službu nechávají zaplatit téměř čtyři stovky, jinde poskytují stejný servis zadarmo.
PRAHA - Pokud požádáte na ministerstvu spravedlnosti nebo obrany o informaci, kterou je nutno vyhledat v archivu, dostanete ji zdarma. Pokud totéž budete chtít od ministerstva financí či zdravotnictví, zaplatíte za hodinu úředníkovy práce skoro tři sta korun. Jak je to možné? Diametrálně odlišný přístup jednotlivých ministerstev má svůj původ v dva roky starém dokumentu, který se paradoxně jmenuje Metodický pokyn vlády ke sjednocení postupu orgánů veřejné správy při realizaci zákona č. 106/1999 Sb. o svobodném přístupu k informacím. Vyhledávání informací v archivu je v dokumentu věnována jedna lakonická věta, která říká, že žadatel zaplatí "osobní náklady ve výši, kterou poskytovatel vyhlásí a žadateli sdělí předem". Zatímco pět českých ministerstev poskytuje takové informace zdarma, jiná si účtují sumy od 126 korun za hodinu výše. Nejdražší je ministerstvo zahraničních věcí, kde můžete za vyhledání informace v archivu zaplatit až 380 korun za hodinu úředníkovy práce. Zákon o svobodném přístupu k informacím, který platí od počátku roku 2000, nařizuje státním institucím a organizacím hospodařícím s veřejnými prostředky poskytovat občanům informace o své činnosti. Říká, že úhrada "nesmí přesáhnout náklady spojené s vyhledáváním informací". Podle spoluautorů zákona Michaela Žantovského a Oldřicha Kužílka musí být úhrada odvozena od "přímých mzdových nákladů na pracovníka, který se poskytováním informací zabývá". Může být ale plat archiváře na ministerstvu zahraničních věcí třikrát vyšší než plat jeho kolegy na ministerstvu vnitra? Podle Oldřicha Kužílka jsou všechny požadované úhrady protiprávní. Současným mzdám v rozpočtové sféře by mohla odpovídat platba nanejvýš sto korun za hodinu. "Vše, co je výše, je protizákonné," říká Kužílek. Ministr zahraničních věcí Cyril Svoboda, jehož úřad vybírá za vyhledávání informací v archivu nejvyšší sumu, je ale přesvědčen, že sazba je v pořádku. "Sazebník úhrad na MZV ČR je souladu se zákonem č. 106/1999 Sb.," vzkazuje přes svou úřednici Marii Hamplovou. Jak vlastně ministerstvo zahraničních věcí k částce 260 - 380 Kč za každou započatou hodinu dospělo? Jeho úředníci aplikují "Sazebník úkonů poskytovaných státními archivy", který vydala archivní správa ministerstva vnitra. Ten stanovuje cenu "jednoduché rešerše" na 260 Kč, "náročné rešerše" na 350 Kč a "kombinované rešerše" na 380 Kč za hodinu. To je ovšem podle Kužílka protiprávní. "Nějaký sazebník archivní správy nemá žádnou právní závaznost," říká Kužílek.
</TEXT>
<HEADING>
Kolik chtějí ministerstva za hodinu práce v archivu
</HEADING>
<TEXT>
zahraničních věcí 260 - 380 Kč zdravotnictví 280 Kč financí 280 Kč průmyslu a obchodu 250 Kč kultury 220 Kč školství, mládeže a tělovýchovy 210 Kč zemědělství 165 Kč dopravy a spojů 150 Kč vnitra 126 Kč práce a sociálních věcí zdarma pro místní rozvoj zdarma životního prostředí zdarma obrany zdarma spravedlnosti zdarma
Pramen: internetové stránky úřadů a informace tiskových mluvčích
</TEXT>
</DOC>
<DOC>
<DOCID>LN-20021008036</DOCID>
<DOCNO>LN-20021008036</DOCNO>
<DATE>10/08/02</DATE>
<GEOGRAPHY>PRAHA</GEOGRAPHY>
<TEXT>
Sněmovna se má dnes v prvním čtení zabývat senátním návrhem novely zákona o svobodném přístupu k informacím. Senát navrhuje zrušit hrazení nákladů za vyhledávání informací. Vláda tuto novelu odmítla. Senátní iniciativa vychází ze zkušeností při aplikaci zákona, z nichž vyplývá, že nejvíce sporů je kolem úhrady nákladů. Ta se podle zprávy k novele "stala oblíbeným nástrojem některých povinných subjektů k odepírání informací, či dokonce k odstrašování žadatelů od uplatnění práva na informace". Novela ponechává úhradu věcných nákladů (za kopie, nosiče dat apod.).
</TEXT>
</DOC>
<DOC>
<DOCID>LN-20021008037</DOCID>
<DOCNO>LN-20021008037</DOCNO>
<DATE>10/08/02</DATE>
<GEOGRAPHY>PRAHA</GEOGRAPHY>
<TEXT>
Již dva roky se ministerstvo zahraničních věcí snaží blokovat informace o svých bývalých zaměstnancích. Za výpis z jejich personálních spisů si přitom účtuje 350 korun za hodinu. Na podzim roku 2000 odmítlo ministerstvo zpřístupnit redaktorovi LN personální spisy bývalých československých diplomatů z 50. a 60. let. Odvolalo se na třicet let starý archivní zákon, podle kterého o zpřístupnění dokumentů z archivně neuspořádaného fondu rozhoduje ředitel archivu. Ten redaktorovi LN a několika dalším zájemcům studium neumožnil, zatímco jiní historici ve stejných materiálech pravidelně bádají. Ministerstvo tvrdí, že o žádnou diskriminaci badatelů nejde, protože ti, kteří dokumenty dostávají, jsou "řešitelé grantových projektů MZV" a "působí pro potřeby a v zájmu MZV ČR za příslušných smluvních podmínek". V létě tohoto roku požádal redaktor LN ministerstvo zahraničních věcí o údaje týkající se československých diplomatů podle zákona o svobodném přístupu k informacím (č. 106/1999 Sb.). Za vyhledání informace v archivu si ovšem ministerstvo účtuje 350 Kč za hodinu práce. Celková cena informací, které se vejdou na 16 listů papíru, je tak podle ministerstva 18 572 korun. Směrnice archivní správy, kterou ministerstvo používá pro stanovení ceny, je ve zjevném rozporu se zákonem č. 106, který výslovně říká, že úhrada "nesmí přesáhnout náklady spojené s vyhledáváním informací". Kdyby bylo účtování ministerstva zahraničních věcí korektní, musela by měsíční mzda referenta, který rešerši prováděl, dosahovat více než 60 tisíc korun. Podle odhadu vedoucí tiskového odboru ministerstva se zdejší průměrný referentský plat pohybuje mezi 15 a 18 tisíci korun.
</TEXT>
</DOC>
<DOC>
<DOCID>LN-20021008038</DOCID>
<DOCNO>LN-20021008038</DOCNO>
<DATE>10/08/02</DATE>
<TITLE>
Francouzští experti se přímo na místě pokusí zjistit, zda výbuch na lodi Limburg způsobili teroristé
</TITLE>
<TEXT>
Cena ropy stoupla. Obchodníci s ropou totiž předpokládají, že explozi na palubě francouzského tankeru Limburg způsobili teroristé.
SANÁ - Francouzský tanker Limburg, na kterém v neděli došlo z dosud neobjasněných příčin k výbuchu a posléze požáru, bude moci být odtažen do přístavu. Rozsáhlý oheň se včera podařilo uhasit. Tanker, který posádka již opustila, zanesly prudké větry asi 24 kilometrů od jemenského pobřeží. Za ním se táhne ropná skvrna. Podle agentur však neovládaný tanker ještě včera v noci směřoval na širé moře. Včera vyrazila do oblasti speciální francouzská vyšetřovací skupina. Ta má zjistit, zda došlo k explozi na lodi, nebo ji způsobil teroristé. Ihned po incidentu se objevily informace, že na tanker zaútočili teroristé s lodí plnou výbušnin. Podobný případ se stal před dvěma lety. Tehdy teroristická síť Al Kajda provedla atentát na americkou vojenskou loď USS Cole. Při výbuchu zemřelo 17 námořníků. Jemenské úřady jednoznačně odmítají, že by šlo o teroristický útok, a tvrdí, že k výbuchu došlo kvůli technické závadě. Oficiální Paříž zatím hovoří obecně. "Nic nevylučujeme. Zjistíme, co se přesně stalo," slíbil Francouzům ministr zahraničí Dominique de Villepin. Několik novinářů se včera přiblížilo k tankeru na člunu. Podle nich je v boku lodi díra, velká asi metr. Kusy roztrhaného kovu směřují ven z trupu, což by nasvědčovalo tomu, že byl výbuch způsoben zevnitř. S tím, že šlo o technickou závadu, však nesouhlasí majitelé lodi ze společnost Euronav. Stejně jako mnozí další zahraniční experti. Podle nich šlo o teroristický útok. K tankeru se údajně přiblížila menší loď s výbušninami a až poté nastal výbuch. Obavy z teroristického útoku podporuje fakt, že minulý měsíc americké námořnictvo varovalo dopravce ropy před možným útokem ze strany Al Kajdy. Kapitán Peter Raes, jeden z ředitelů firmy France Ship, tedy mateřské společnosti Euronavu, pro stanici BBC prohlásil, že Limburg byl nový typ tankeru se zdvojeným trupem. V době exploze se pohyboval velice pomalu. Výbuch udělal díru do zdvojeného trupu až do hloubky sedm až osm metrů. Podle něj by se něco takového mohlo stát jedině v okamžiku, kdyby do tankeru narazila rychle jedoucí velká loď. Raes vyjádřil pochybnosti o tom, že by něco takového způsobil náraz malé lodi, byť naložené výbušninami. Při požáru bylo zraněno 12 z 25 členů posádky tvořené 17 Bulhary a osmi Francouzi. Jeden Bulhar je dosud pohřešován. K explozi došlo ve chvíli, kdy se tanker chystal vjet do přístavu, aby natankoval 1,5 milionu barelů ropy. Na palubě měl v té době 640 tisíc barelů. Limburg si pronajala malajsijská společnost Petronas. Ta se rozhodla, že své vyšetřovatele do Jemenu nevyšle. I přesto, že ropa během včerejška proudila z oblasti Perského zálivu jako obvykle, projevily se obavy z možného teroristického útoku na ceně této suroviny. Barel se včera prodával za více než 30 amerických dolarů.
</TEXT>
</DOC>
<DOC>
<DOCID>LN-20021008039</DOCID>
<DOCNO>LN-20021008039</DOCNO>
<DATE>10/08/02</DATE>
<GEOGRAPHY>WASHINGTON</GEOGRAPHY>
<TEXT>
Americký prezident George W. Bush se snaží přesvědčit americkou veřejnost o tom, že irácký režim Saddáma Husajna vážně ohrožuje USA. Včera ve 20.00 východního času ( 2.00 SELČ) měl přednést zásadní projev k národu. Podle nejmenovaných zdrojů obeznámených s prezidentovým projevem je Bushovým cílem seznámit Američany detailně s tím, kolik rezolucí Saddám porušil. A také jim vysvětlit, že by se zbrojní inspektoři OSN neměli do Iráku vrátit dříve, než bude Radou bezpečnosti OSN schválena nová, ultimativní rezoluce. Bílý dům také včera vyzval velitele irácké armády, aby neuposlechli Saddáma Husajna, pokud dá rozkaz k použití chemických nebo biologických zbraní. Podle průzkumu The New York Times jsou Američané v poměru 2 ku 1 pro to, aby zbrojní inspektoři OSN měli více času k práci ještě předtím, než USA zaútočí na Bagdád. Dvě třetiny dotázaných sice jsou pro vojenskou akci, která by odstranila Husajna, ale 70 procent chce, aby k tomu prezident měl souhlas Kongresu. Na 51 procent Američanů je prý přesvědčeno, že Kongres dostatečně nepožaduje od Bílého domu vysvětlení o válce s Irákem. A sedm z deseti Američanů by chtělo, aby kandidáti v nadcházejících volbách do Kongresu mluvili raději o ekonomice než o válce s Irákem.
</TEXT>
</DOC>
<DOC>
<DOCID>LN-20021008040</DOCID>
<DOCNO>LN-20021008040</DOCNO>
<DATE>10/08/02</DATE>
<TITLE>
Rozsáhlé pátrací akce probíhají ve státě Maryland, kde neznámý střelec minulý týden napadl sedm lidí. Včera byl v Marylandu postřelen další člověk: policie však zatím tento incident s předchozími útoky nespojuje.
</TITLE>
<GEOGRAPHY>WASHINGTON</GEOGRAPHY>
<TEXT>
Neznámý pachatel postřelil včera ráno třináctiletého chlapce u střední školy ve městě Bowie v americkém státě Maryland. Policie zatím neuvedla, zda střelba souvisí se sérií vražd, které byly spáchány za podobných okolností minulý týden v okrese Montgomery, tedy rovněž v Marylandu. Chlapec byl zasažen do hrudi a břicha. "Přišel o hodně krve a je v kritickém stavu," uvedl mluvčí místních hasičů Mark Brady. "Matka ve chvíli, kdy došlo ke střelbě, odcházela od školy, kde se se synem rozloučila," prohlásil vyšetřovatel Charles Moose. Okolí školy bylo okamžitě uzavřeno, ve městě byly rozmístěny policejní hlídky. Město Bowie leží v okrese Prince George, který sousedí s okresem Montgomery. Minulý týden ve středu a čtvrtek postřílel na tomto jinak poklidném předměstí Washingtonu neznámý pachatel pět náhodně vybraných lidí. Šestý člověk byl zastřelen během čtvrtka na rohu jedné z washingtonských ulic. V pátek byla na parkovišti ve státě Virginia postřelena neznámým útočníkem další žena. Její zdravotní stav včera lékaři označili za uspokojivý. Vrah střílel vždy z dálky a své oběti zasáhl jediným výstřelem. Podle vyšetřovatelů používal zbraň s velkou účinností loveckou nebo útočnou pušku. Ve čtvrtek byly kvůli střelbě uzavřeny místní základní a mateřské školy, během včerejšího dne byly otevřené pod policejní ochranou. Místní úřady nařídily, aby děti nesměly o přestávkách chodit ven ze školní budovy. V oblasti probíhá rozsáhlá pátrací akce za nasazení desítek policejních automobilů a vrtulníků. Policie v souvislosti s vraždami stále pátrá po bílé dodávce, kterou svědci zahlédli nedaleko pošty, u které byla zastřelena minulý týden jedna z obětí.
WASHINGTON - Neznámý pachatel postřelil včera ráno třináctiletého chlapce u střední školy ve městě Bowie v americkém státě Maryland. Policie zatím neuvedla, zda střelba souvisí se sérií vražd, které byly spáchány za podobných okolností minulý týden v okrese Montgomery, tedy rovněž v Marylandu. Chlapec byl zasažen do hrudi a břicha. "Přišel o hodně krve a je v kritickém stavu," uvedl mluvčí místních hasičů Mark Brady. "Matka ve chvíli, kdy došlo ke střelbě, odcházela od školy, kde se se synem rozloučila," prohlásil vyšetřovatel Charles Moose. Okolí školy bylo okamžitě uzavřeno, ve městě byly rozmístěny policejní hlídky. Město Bowie leží v okrese Prince George, který sousedí s okresem Montgomery. Minulý týden ve středu a čtvrtek postřílel na tomto jinak poklidném předměstí Washingtonu neznámý pachatel pět náhodně vybraných lidí. Šestý člověk byl zastřelen během čtvrtka na rohu jedné z washingtonských ulic. V pátek byla na parkovišti ve státě Virginia postřelena neznámým útočníkem další žena. Její zdravotní stav včera lékaři označili za uspokojivý. Vrah střílel vždy z dálky a své oběti zasáhl jediným výstřelem. Podle vyšetřovatelů používal zbraň s velkou účinností loveckou nebo útočnou pušku. Ve čtvrtek byly kvůli střelbě uzavřeny místní základní a mateřské školy, během včerejšího dne byly otevřené pod policejní ochranou. Místní úřady nařídily, aby děti nesměly o přestávkách chodit ven ze školní budovy. V oblasti probíhá rozsáhlá pátrací akce za nasazení desítek policejních automobilů a vrtulníků. Policie v souvislosti s vraždami stále pátrá po bílé dodávce, kterou svědci zahlédli nedaleko pošty, u které byla zastřelena minulý týden jedna z obětí.
</TEXT>
</DOC>
<DOC>
<DOCID>LN-20021008041</DOCID>
<DOCNO>LN-20021008041</DOCNO>
<DATE>10/08/02</DATE>
<GEOGRAPHY>PAŘÍŽ</GEOGRAPHY>
<TEXT>
ČR i Slovensko se v letošním hodnocení Evropské komise o stavu příprav na vstup do Evropské unie objeví ve středu pomyslného žebříčku deseti kandidátských zemí, jejichž vstup se plánuje v roce 2004. Včera to uvedl francouzský list Le Monde. Podle něj vyjde z hodnocení nejhůře Polsko, ostrá kritika čeká i Lotyšsko a Maltu. Čelo žebříčku obsadily Kypr a Slovinsko, které jsou na vstup téměř připraveny. Evropská komise prý také zítra navrhne členským státům unie, aby byli noví členové EU podrobeni dvouletým ochranným klauzulím umožňujícím postih v případě, že by nedodržovali předpisy unie. Hlavním smyslem klauzulí je prý ubezpečit stávající členy unie, že komise bude mít situaci stále pod kontrolou.
</TEXT>
</DOC>
<DOC>
<DOCID>LN-20021008042</DOCID>
<DOCNO>LN-20021008042</DOCNO>
<DATE>10/08/02</DATE>
<GEOGRAPHY>BERLÍN</GEOGRAPHY>
<TEXT>
Významné německé nakladatelství Bertelsmann utrpělo na pověsti, když se ukázalo, že za války nepřímo využívalo otrocké práce uvězněných litevských Židů. Vyplývá to ze včera zveřejněné zprávy komise historiků. Tiskárny v obsazeném litevském Vilniusu, které pracovaly pro Bertelsmannovu firmu, prý využívaly v letech 1941 - 1943 židovské pracovníky z tamního ghetta. Výkonný ředitel firmy Günter Thielen již vyjádřil "upřímné politování" nad zjištěnými skutečnostmi.
</TEXT>
</DOC>
<DOC>
<DOCID>LN-20021008043</DOCID>
<DOCNO>LN-20021008043</DOCNO>
<DATE>10/08/02</DATE>
<GEOGRAPHY>BRASÍLIA</GEOGRAPHY>
<TEXT>
Po sčítání více než poloviny hlasů z prvního kola nedělních prezidentských voleb v Brazílii má největší podporu bývalý odborový vůdce a kandidát levicové Strany pracujících Luiz Inácio Lula da Silva. Volební komise oznámila, že jej podpořilo 47 procent voličů. Na druhém místě je sociální demokrat José Serra s 24 procenty, zatímco bývalý guvernér Ria de Janeiro José Garotinho má 16 procent. Do druhého kola postoupili první dva kandidáti.
</TEXT>
</DOC>
<DOC>
<DOCID>LN-20021008044</DOCID>
<DOCNO>LN-20021008044</DOCNO>
<DATE>10/08/02</DATE>
<TEXT>
MYS CANAVERAL - Americký raketoplán Atlantis včera úspěšně vzlétl do vesmíru k jedenáctidenní misi. Jeho šestičlenná posádka bude mít za úkol dále budovat Mezinárodní vesmírnou stanici (ISS). Poprvé v historii vesmírných letů mohla veřejnost spolu s posádkou v přímém přenosu sledovat stoupání raketoplánu díky kameře na jeho plášti, která přiblížila odpálení motorů a zrychlení raketoplánu z 0 na 27 tisíc kilometrů v hodině za 8,5 minuty.
</TEXT>
</DOC>
<DOC>
<DOCID>LN-20021008045</DOCID>
<DOCNO>LN-20021008045</DOCNO>
<DATE>10/08/02</DATE>
<TITLE>
Média tvrdí, že včerejší izraelská akce proti Palestincům byla motivována vnitropoliticky
</TITLE>
<TEXT>
S tanky a vrtulníky včera vstoupili izraelští vojáci do pásma Gazy, kde zabili čtrnáct Palestinců a další desítky jich zranili. Dvě desítky zraněných se včera nacházely ve vážném stavu.
GAZA - Izraelské jednotky včera podnikly noční útok na čtvrť Amal ve městě Chán Júnis a na přilehlý uprchlický tábor. Do Chán Júnisu v pásmu Gazy proniklo asi čtyřicet izraelských tanků provázených ženijními jednotkami a buldozery. Operace, jejíž cíl izraelská armáda zatím neozřejmila, trvala do včerejších časných ranních hodin. Palestinci však kladli odpor; poblíž místní mešity zahájila skupina arabských ozbrojenců na izraelské jednotky palbu. Podle izraelského hlášení se tak stalo v době, kdy byly jednotky již na ústupu. Vrtulník, který ústup Izraelců kryl, vystřelil proti ozbrojencům rakety. Jedna z nich zasáhla třípatrovou budovu a způsobila tak smrt třinácti lidí, mezi nimi prý i jedné ženy a malého chlapce, a zranění více než sedmdesáti lidí. Palestinské prameny dokonce hovoří o 115 zraněných. "Každý Izraelec je nepřítel. Každý, kdo vyzývá k jednání s Izraelem, je zrádce," prohlásil včera v reakci na izraelský útok Abdal Azíz Rantisí, lídr hnutí Hamas v pásmu Gazy. Vyzval tak Palestince k tomu, aby obnovili ozbrojené akce jak v Izraeli, tak na obsazených palestinských územích. Ještě včera nebylo jasné, co bylo důvodem izraelské akce, která proběhla po několika týdnech relativního klidu. Ten byl narušen jen menšími, byť krvavými incidenty a neúspěšnou izraelskou akcí v Mukatě, komplexu palestinských vládních budov v Ramalláhu.
</TEXT>
<HEADING>
Opozice kritizuje Šarona
</HEADING>
<TEXT>
Vedoucí výzvědného oddělení izraelského generálního štábu generál Aharon Zeevi-Farkaš právě v sobotu prohlásil, že Arafatovo hnutí Fatah v posledních týdnech neprovádí atentáty na území Izraele. Zeevi-Farkaš dále řekl, že má zprávy o tom, že se představitelé palestinské autonomní správy snaží přesvědčit vůdce Hamasu a Islámského džihádu, aby rovněž zanechali atentátů. Mezi Palestinci prý dozrává poznání, že teroristické akce nevedou k dosažení jejich cílů. První izraelské reakce na noční útok jsou vesměs kritické. Vůdce opoziční strany Merec a poslanec Josi Sarid řekl, že Izrael by měl využít relativně klidné situace pro mírovou iniciativu. A akce jako v Chán Júnisu jsou pravým opakem toho, co je v současné době žádoucí. Předseda zahraničního výboru Knesetu Chaim Ramon žádal o prošetření důvodu, proč v poslední době stály izraelské akce životy tolika nevinných lidí. Poslanec Ramon však vyloučil médii zmiňovanou možnost, podle které by byl premiér Šaron k útokům motivován vnitropolitickými motivy. Akcí v Chán Júnisu prý podle nich chtěl bodovat proti svému sokovi, bývalému premiérovi Benjaminu Netanjahuovi, s nímž se při včerejších vnitrostranických volbách střetl v boji o vedení ve straně Likud.
Vedoucí výzvědného oddělení izraelského generálního štábu generál Aharon Zeevi-Farkaš právě v sobotu prohlásil, že Arafatovo hnutí Fatah v posledních týdnech neprovádí atentáty na území Izraele. Zeevi-Farkaš dále řekl, že má zprávy o tom, že se představitelé palestinské autonomní správy snaží přesvědčit vůdce Hamasu a Islámského džihádu, aby rovněž zanechali atentátů. Mezi Palestinci prý dozrává poznání, že teroristické akce nevedou k dosažení jejich cílů. První izraelské reakce na noční útok jsou vesměs kritické. Vůdce opoziční strany Merec a poslanec Josi Sarid řekl, že Izrael by měl využít relativně klidné situace pro mírovou iniciativu. A akce jako v Chán Júnisu jsou pravým opakem toho, co je v současné době žádoucí. Předseda zahraničního výboru Knesetu Chaim Ramon žádal o prošetření důvodu, proč v poslední době stály izraelské akce životy tolika nevinných lidí. Poslanec Ramon však vyloučil médii zmiňovanou možnost, podle které by byl premiér Šaron k útokům motivován vnitropolitickými motivy. Akcí v Chán Júnisu prý podle nich chtěl bodovat proti svému sokovi, bývalému premiérovi Benjaminu Netanjahuovi, s nímž se při včerejších vnitrostranických volbách střetl v boji o vedení ve straně Likud.
</TEXT>
</DOC>
<DOC>
<DOCID>LN-20021008046</DOCID>
<DOCNO>LN-20021008046</DOCNO>
<DATE>10/08/02</DATE>
<GEOGRAPHY>BERLÍN</GEOGRAPHY>
<TEXT>
Bývalý dlouholetý šéf zaniklé Německé demokratické republiky Erich Honecker a jeho manželka Margot zřejmě počátkem 90. let tajně převedli nezjištěné množství peněz z Německa do Chile, kde někdejší komunistický vůdce v květnu 1994 zemřel. Vypovídají o tom dopisy, které v roce 1991 psali Honeckerovi z Moskvy příbuzným. Ty byly objeveny v pozůstalosti Ericha Honeckera, kterou získal týdeník Focus. Dva z dopisů, které poslala Margot Honeckerová bratrovi Manfredovi, obsahují poznatky o tom, že manželé ještě po útěku do Ruska disponovali prostředky na německých kontech. Přátelé Honeckerových pak tyto peníze převedli do Chile, kde si za ně německý pár koupil dům v ceně asi 250 tisíc eur ( 7,5 milionu Kč).
</TEXT>
</DOC>
<DOC>
<DOCID>LN-20021008047</DOCID>
<DOCNO>LN-20021008047</DOCNO>
<DATE>10/08/02</DATE>
<GEOGRAPHY>VÍDEŇ</GEOGRAPHY>
<TEXT>
Ekologická mluvčí opoziční sociálnědemokratické strany (SPÖ) Ulli Simová včera při příležitosti druhého výročí spuštění řetězové reakce v jaderné elektrárně Temelín uvedla, že se nynější pravicová vláda v této věci dopustila "kardinálních chyb". Hlavně prý té, že vše vsadila na tzv. proces z Melku a "nehledala spojence na úrovni EU". Melkská dohoda šéfů české a rakouské vlády podle ní mezitím ztroskotala, protože český úřad pro jadernou bezpečnost "odmítl veškerá doporučení dodatečných bezpečnostních opatření". Vládní lidovci (ÖVP) kritiku odmítli jako "bezobsažnou". Kabinet lidovců a Svobodných (FPÖ) bude vládnout jen do předčasných voleb, které proběhnou 24. listopadu. Sociální demokraté (SPÖ) mají v nových volbách reálnou šanci uspět.
</TEXT>
</DOC>
<DOC>
<DOCID>LN-20021008048</DOCID>
<DOCNO>LN-20021008048</DOCNO>
<DATE>10/08/02</DATE>
<TITLE>
řekl LN britský velvyslanec při Severoatlantické alianci sir Emyr Jones Parry
</TITLE>
<TEXT>
Potenciálně největším problémem pro alianci je to, že se USA rozhodnou jednat samostatně, tvrdí britský velvyslanec při NATO sir Emyr Jones Parry.
LN: Přibližně za měsíc a půl začne v Praze důležitý summit NATO. Jak byste ohodnotil pokrok, který aliance učinila za tři roky od Washingtonského summitu?
Summit ve Washingtonu probíhal v době kampaně proti Slobodanu Miloševičovi. A dá se říct, že celá kosovská operace byla velice úspěšná. NATO osvobodilo Kosovo, přineslo na Balkán stabilitu a zásadním způsobem přispělo ke stabilitě evropského kontinentu prostřednictvím Partnerství pro mír a dalších aktivit a absorbovalo tři nové členy. NATO udělalo od konce studené války velký krok vpřed. Dnes jsme schopni reagovat na nové změny. 11. září nám ukázalo čemu musíme čelit. V Praze proto musíme NATO změnit, nejenom, aby bylo schopné citlivě reagovat, ale aby bylo připraveno zasáhnout, aby bylo dynamické a aby čelilo ohrožením kdekoli na světě.
LN: Když jsem se ptal, myslel jsem DCI (Defense Capabilities Initiative, Iniciativa obranyschopnosti). Washingtonský summit měl připravit NATO na boj s terorismem a se zbraněmi hromadného ničení. Mohlo by se zdát, že se DCI nezdařila, protože většinu z jejích 58 bodů se nepodařilo splnit.
Neřekl bych nezdařila, ale nebyla úspěšná, tak jak měla být. Šli jsme na to příliš ze široka. 58 úkolů bylo příliš mnoho. Nyní se pokusíme zaměřit na osm oblastí, ve kterých potřebujeme zlepšit naše schopnosti. Mimo jiné potřebujeme vhodné jednotky, které můžeme vysílat, potřebujeme prostředky, kterými přepravíme jednotky do určené oblasti, potřebujeme dobré bojové vybavení, musíme být schopni naše jednotky ochránit před různými ohroženími a musíme být schopni zajistit logistiku. Souhlasím s tím, že je v sázce důvěryhodnost evropských zemí. Aliance a Evropská obranná iniciativa, což je evropská část NATO, může být úspěšná pouze tehdy, pokud budeme dělat víc.
LN: Jaká je britská pozice v případě evropské obrany? Například Američané tlačí na to, aby spojenci vytvořili síly rychlé reakce schopné ve velmi krátké době zasáhnout kdekoli na světě. Myslíte si, že Evropská unie by měla jít stejným směrem?
Musíme dělat rozdíl mezi dvěma různými typy misí. Cílem evropské bezpečnostní politiky, kterou Britové silně podporují, je plnění Petersbergských úkolů. To znamená mírové mise, vynucení míru, předcházení konfliktům a vyslání až 60 tisíc vojáků minimálně na rok do krizové oblasti. Jednotka rychlé reakce NATO, tak jak ji navrhují USA by měla být schopna účastnit se bojů během sedmi dnů. A to je zcela odlišné. Pro Británii je to zcela jasné: NATO je zde, aby odvádělo tvrdou práci na základě kolektivní bezpečnosti, přičemž úkol Evropské bezpečnostní a obranné politiky je odlišný. Takže nemůže docházet ke konfliktům.
LN: Při tomto rozdělení existuje nebezpečí, jak napsal Robert Kagan, že Američané budou dělat večeři a Evropané budou umývat talíře. To by mohlo zvýšit napětí jak uvnitř NATO, tak ve vztazích EU-USA.
Neobávám se toho. Aliance zasahuje tam, kde nemůže zasáhnout EU. Takže to v žádném případě není tak, že by unie umývala talíře po NATO. Potenciálně větším problémem je to, že USA nebudou jednat prostřednictvím NATO, ale raději samy. Povinností nás, ostatních členů NATO, je zajistit, abychom se podíleli na přípravě jídla. Takže, když se večeře připravuje, musíme se na tom podílet společně s Američany. To ale nemůžeme dělat, pokud nemáme žádné ingredience, což jsou vlastně vojenské schopnosti.
LN: Ve kterých oblastech se musejí Evropané zlepšit? Co se musí změnit výdaje na obranu, myšlení, restrukturalizovat ozbrojené síly?
Evropané by měli vydávat peníze na obranu mnohem efektivněji. Měli by je vydávat kolektivně, více spolupracovat a na tom šetřit. Nejprve je samozřejmě nutné se podívat na výdaje a zjistit, jestli nemůžeme vydávat více. Důležitá je i restrukturalizace sil.
LN: Myslíte, že evropští politici dělají dost pro to, aby vysvětlili veřejnosti nutnost změn? Například zvýšení výdajů, uzavření základen a podobně?
Myslím, že obecně veřejnost nevidí ráda, že bychom měli zvyšovat výdaje. Od roku 1989 do loňského 11. září se vybírala mírová dividenda, protože nebyl viditelný nepřítel. Nyní musíme jasně říkat, že zde existuje nové ohrožení, se kterým nemůžeme bojovat, pokud si dál dovolíme ten luxus nevydávat více na obranu. Vlády musejí tuto otázku řešit, protože jejich hlavní odpovědností je zajistit bezpečnost svých obyvatel.
LN: Jeden z argumentů, proč USA více nevyužily strukturu aliance pro válku v Afghánistánu byl ten, že je tato země příliš vzdálena od evropského prostoru, a že bylo na prvním místě potřeba spolupracovat přímo se zeměmi v oblasti. Irák je velice blízko k Evropě, Turecko s ním sousedí. Bylo by tedy podle vás lepší vést operaci v Iráku prostřednictvím NATO?
To, jestli by mělo být v budoucích konfliktech více využíváno NATO, bude záležet na okolnostech, na zájmech a na charakteru operace. Já obhajuji cestu, jakou NATO zvolilo při minulých akcích. Byly provedeny velice korektně a vyvrcholily vojenským úspěchem.
LN: Důležitou součástí pražského summmitu bude rozšíření NATO. Jaká je britská pozice ohledně rozšíření. Jste pro takzvaný "velký třesk"?
Britská vláda byla vždy pro rozšíření Evropské unie a rozšíření NATO. Obě organizace mají více společného, než si často uvědomujeme. Každá má stejný cíl, kterým je stabilita, smír, mír a demokracie na našem kontinentu. Zatím jsme nehovořili o jednotlivých kandidátských zemích, které by měly být v Praze přizvány ke vstupu. Ponecháváme tuto otázku na poslední chvíli. Směřujeme ale k velice robustnímu rozšíření. Nechci nyní spekulovat o počtu zemí.
LN: Nebojíte se, že rozsáhlé rozšíření může oslabit spojence? Například zpomalit nezbytné reformy?
Potřebujeme, aby reformy probíhaly odděleně od rozšíření. Země, které by se měly stát členy NATO, jsou poměrně velice dobře připravené a navíc na přípravu budou mít delší čas, než se skutečně stanou členy, protože nikdo nevstoupí do aliance tady v Praze. Přizvání neznamená ukončení reformního úsilí. Očekávám tedy, že kandidáti se stanou aktivními přispěvateli k bezpečnosti a nebudou pouze využívat výhod členství v NATO.
LN: Myslíte si, že by se Evropská unie měla stát supervelmocí ekonomicky i vojensky? Samozřejmě nikoli jako konkurent USA.
Měla by být Evropská unie, která má velkou ekonomickou váhu, supervelmocí? Ano. Měla by jí být unie, která kolektivně zastupuje zájmy jednotlivých zemí a má proto vliv ve světě? Ano. Měla by se stát supervelmocí i v obranné dimenzi? Toho bych se velice obával. Nechtěl bych, aby byl v rámci EU přijat článek podobný článku 5 v NATO. Nechci, aby se zbytečně v rámci EU zdvojovaly schopnosti a prostředky NATO. Chci, aby EU měla soudržnější zahraniční politiku, založenou nikoli na institucích, ale na mezivládní úrovni, v jejímž rámci mohou členské země rozhodovat společně. Zahraniční politika je příliš komplexní na to, abychom si mohli myslet, že se všichni staneme součástí jedné supervelmoci. EU ale bude mít každopádně větší a větší vliv na zahraniční politiku svých členů.
</TEXT>
</DOC>
<DOC>
<DOCID>LN-20021008049</DOCID>
<DOCNO>LN-20021008049</DOCNO>
<DATE>10/08/02</DATE>
<TITLE>
Také v Praze pobýval nejslavnější světový revolucionář Ernesto Che Guevara. Před 35 lety byl zatčen a den nato zastřelen bolivijskými vojáky.
</TITLE>
<GEOGRAPHY>PRAHA</GEOGRAPHY>
<TEXT>
Byl posedlý bídou třetího světa, kterou hodlal odstranit ozbrojenou revolucí. Krom vítězství na Kubě však jeho pokusy selhaly. Ten poslední, bolivijský, ho 9. října 1967 stál život. Právě předčasná smrt - bylo mu tehdy 39 let - přispěla ke zrození legendy. Ironií osudu se zarostlý bojovník, který tvrdil, že "moc v Jižní Americe se získává zbraní, nebo se nezíská vůbec", stal koncem 60. let symbolem mládeže popagující mír. S květinovými dětmi ho spojovalo odmítání konzumu i establishmentu. Opět do módy pak Che přišel v létě 1997, kdy byly v Bolívii nalezeny jeho ostatky. Che pak putoval na Kubu - do mauzolea v Santa Claře. Koncem 90. let Guevaru využily i reklamy. Jeho tvář prodávala hodinky Swatch, lyže Fischer, kávu s rumovou příchutí v Helsinkách či pivo v Británii. A to přesto, že Che nepil alkohol a jeho jedinou neřestí byly doutníky i káva. Radost by mu ovšem snad udělala univerzita v Buenos Aires, která v roce 1997 zřídila katedru guevarismu. Erenesto Guevara se narodil 14. června 1928 v argentinském městě Rosario do vcelku bohaté a jistě ne levicově orientované rodiny. On sám však podle legendy již v dětství a pubertě hltal díla Karla Marxe i francouzského filozofa Jean-Paula Sartra. Osudovým se Guevarovi stalo mexické setkání s bratry Castrovými, s nimiž roku 1956 zahájil kubánskou revoluci. Po dvouletých bojích svrhli prezidenta Fulgencia Batistu a Guevara se stal šéfem Národní banky i ministrem průmyslu. Časem se druhý muž Kuby, jehož přezdívka Che vznikla z jím často používaného slova, které v argentinské španělštině znamená "kámoš", stal nepohodlným. Kromě USA kritizoval i Sovětský svaz. Guevara prý sovětskými vůdci také opovrhoval pro jejich ignoranci. "Chtěl jsem se s ním bavit o Sartrově 'Bytí a nicotě'. On se zeptal, co je to Sartre! Pak přišel Brežněv, a to už byla dokonalá hrůza," řekl Guevara v soukromí po setkání s Nikitou Chruščovem. V každém případě v dubnu 1965 Che zmizel. Když se nedostavil ani na matčin pohřeb, hovořilo se o jeho smrti. Odešel však exportovat revoluci do Afriky. Když mu to nevyšlo v Kongu, odjel odpočívat. Několik měsíců roku 1966 strávil inkognito i v Praze. Ještě téhož roku odešel bojovat do Bolívie. Neúspěšně. Zde byl 8. října 1967 zatčen a den nato popraven.
PRAHA - Byl posedlý bídou třetího světa, kterou hodlal odstranit ozbrojenou revolucí. Krom vítězství na Kubě však jeho pokusy selhaly. Ten poslední, bolivijský, ho 9. října 1967 stál život. Právě předčasná smrt - bylo mu tehdy 39 let - přispěla ke zrození legendy. Ironií osudu se zarostlý bojovník, který tvrdil, že "moc v Jižní Americe se získává zbraní, nebo se nezíská vůbec", stal koncem 60. let symbolem mládeže popagující mír. S květinovými dětmi ho spojovalo odmítání konzumu i establishmentu. Opět do módy pak Che přišel v létě 1997, kdy byly v Bolívii nalezeny jeho ostatky. Che pak putoval na Kubu - do mauzolea v Santa Claře. Koncem 90. let Guevaru využily i reklamy. Jeho tvář prodávala hodinky Swatch, lyže Fischer, kávu s rumovou příchutí v Helsinkách či pivo v Británii. A to přesto, že Che nepil alkohol a jeho jedinou neřestí byly doutníky i káva. Radost by mu ovšem snad udělala univerzita v Buenos Aires, která v roce 1997 zřídila katedru guevarismu. Erenesto Guevara se narodil 14. června 1928 v argentinském městě Rosario do vcelku bohaté a jistě ne levicově orientované rodiny. On sám však podle legendy již v dětství a pubertě hltal díla Karla Marxe i francouzského filozofa Jean-Paula Sartra. Osudovým se Guevarovi stalo mexické setkání s bratry Castrovými, s nimiž roku 1956 zahájil kubánskou revoluci. Po dvouletých bojích svrhli prezidenta Fulgencia Batistu a Guevara se stal šéfem Národní banky i ministrem průmyslu. Časem se druhý muž Kuby, jehož přezdívka Che vznikla z jím často používaného slova, které v argentinské španělštině znamená "kámoš", stal nepohodlným. Kromě USA kritizoval i Sovětský svaz. Guevara prý sovětskými vůdci také opovrhoval pro jejich ignoranci. "Chtěl jsem se s ním bavit o Sartrově 'Bytí a nicotě'. On se zeptal, co je to Sartre! Pak přišel Brežněv, a to už byla dokonalá hrůza," řekl Guevara v soukromí po setkání s Nikitou Chruščovem. V každém případě v dubnu 1965 Che zmizel. Když se nedostavil ani na matčin pohřeb, hovořilo se o jeho smrti. Odešel však exportovat revoluci do Afriky. Když mu to nevyšlo v Kongu, odjel odpočívat. Několik měsíců roku 1966 strávil inkognito i v Praze. Ještě téhož roku odešel bojovat do Bolívie. Neúspěšně. Zde byl 8. října 1967 zatčen a den nato popraven.
</TEXT>
</DOC>
<DOC>
<DOCID>LN-20021008050</DOCID>
<DOCNO>LN-20021008050</DOCNO>
<DATE>10/08/02</DATE>
<TITLE>
Padesáté narozeniny ruského prezidenta a bývalého rozvědčíka ovládly televizní obrazovky i výuku ve školách
</TITLE>
<TEXT>
Miláčkem lidu se stal ruský prezident Vladimir Putin. Je prý prvním vůdcem za posledních dvě stě let, který je mladý, zdravý, schopný a umí lyžovat.
MOSKVA - Ruský lid svého prezidenta Vladimira Putina miluje. Alespoň to tak vypadá podle kampaně, kterou připravila k jeho včerejším padesátinám ruská média. Zatímco do Kremlu docházely nesčetné gratulace, sám státník odjel do postsovětského Moldavska. Jak zdůraznila agentura ITAR-TASS, prezident si nevzal volno a své jubileum oslavil s kolegy ze Společenství nezávislých států. K Putinovým padesátinám se v ruských městech pořádaly besídky i lidové veselice. Ve školách byly tomuto datu věnovány hodiny výuky. Malíři posílali Putinovi portréty, podnikatelé auta, básníci pěli ódy a politické strany tiskly tisíce gratulačních pohlednic s adresou: Moskva, Kreml, Putinovi. Na narozeniny svého prezidenta by si ovšem Rusové sotva vzpomněli, nebýt rozruchu, který rozpoutala média a politici. O Putinovi vědí, že je mladý a energický: mnozí by mu proto padesát ani nehádali. Ačkoli na počátku jeho kariéry se o něm říkalo, že je to člověk bez tváře a emocí, nyní dělá dojem jednoho z nejvýraznějších politiků na světě. Nejdražším darem, který Putin dostal k narozeninám, bude patrně kopie carské čepice ze zlata, drahokamů a kožešin, kterou dostal od ruských klenotníků. Takzvaná Monomachova čepice má prý hodnotu deseti milionů dolarů. Na dotaz, k čemu tak drahé dary, klenotníci odpovídají, že je v tom určitá symbolika.
</TEXT>
<HEADING>
"Chci takového, jako je Putin!"
</HEADING>
<TEXT>
Snaží se také umělci. Akademické divadlo v Saratově nastudovalo k padesátinám novou operu o ruském prezidentovi. Libreto se odvíjí od jeho špionážní minulosti. Novým hitem ruských diskoték je zase písnička "Chci takového, jako je Putin". Ani o Jelcinovi, ani o Gorbačovovi v Rusku nikdo nic takového nezpíval. Důvod je prý ten, že Putin je Rusům sympatický a mnozí se mu chtějí podobat. Putinomanie zašla tak daleko, že lidé se dávají přejmenovávat na Vladimira Putina. Nebo se prohlašují za jeho děti. V Omsku se například 19letý mladík, údajně psychicky zdravý, cítí být Putinovým synem a dal si změnit doklady na Andreje Vladimiroviče Putina. "Vladimire Vladimiroviči, chci vám v den vašich narozenin sdělit, že máte skutečného syna. Jste můj anděl, člověk, který mě vychoval a byl se mnou pomyslně v nejtěžších chvílích," uvedl v televizi NTV. Ve svých padesáti letech je Putin jedním z nejpopulárnějších prezidentů na světě. Jako vrchní velitel ozbrojených sil již tři roky vede tzv. protiteroristickou operaci v Čečensku, která si vyžádala tisíce mrtvých nejen na straně protivníka, ale i na straně ruských vojsk. Přesto se těší přízni zhruba sedmdesáti procent obyvatel Ruska a má značné sympatie i v zahraničí. "Putin je první vůdce za posledních 200 let, který je mladý, zdravý, schopný a umí lyžovat. Chceme mu věřit. Je nám velmi sympatický," říká malíř Arkadij na Krymském valu v Moskvě, kde jsou vystaveny hory obrazů s prezidentovou podobiznou. Na "putinomanii" nevidí nic špatného. "Maluji ho proto, že se dobře prodává. Mně se ale líbí i jako člověk," dodává malíř. Rusové malovali na matrjoškách také Jelcina a Gorbačova. Ty však nekupoval nikdo jiný než podivínští cizinci. Putinova tvář se dobře prodává i domácím a využívat ji začali dokonce výrobci dětských hraček. Ne vždy však jde jen o peníze. Šlechtitel v Čeljabinsku pojmenoval po Putinovi novou odrůdu rajčat, i když z toho nic nemá. Prostě si prezidenta váží. A v Moskvě jedna žena naučila svého psa zřetelně vyslovovat prezidentovo jméno "Vova". Ruští politologové ovšem soudí, že láska k Putinovi i jeho popularita je dobře zrežírovaná politická technologie. Průzkumy, podle nichž se prezidentova popularita už dva roky udržuje na nejvyšší úrovni, jsou prý poněkud zavádějící. Putin je populární, neboť se do jeho image investují značné prostředky. Nikdo mu však nemůže vytknout, že by naděje do něj vkládané promarnil.
</TEXT>
<HEADING>
Co se (také) zpívá o Putinovi
</HEADING>
<TEXT>
Viděla jsem ho včera ve zprávách, říká, že svět je na rozcestí, a já teď chci takového, jako je Putin.
Takového jak Putin, plného sil, takového jak Putin, aby nepil. Takového jak Putin, aby nebyl hrubý, takového jak Putin, aby byl věrný.
Interpretem skladby je Trio Pojuščije v městě (Zpívající spolu) Larisa, Nataša, Ira
Pramen: Izvestija/překlad Pavel Máša
</TEXT>
</DOC>
<DOC>
<DOCID>LN-20021008051</DOCID>
<DOCNO>LN-20021008051</DOCNO>
<DATE>10/08/02</DATE>
<TITLE>
Čin polského detektiva upozornil na napětí mezi zákonem, právem a spravedlností
</TITLE>
<TEXT>
Omlouvám se, že jsem zadržel vraha! Věta, kterou v Praze vyslovil polský poslanec a soukromý detektiv Krzysztof Rutkowski, proslavený odvlečením podezřelého muže do Polska, není jen ironickým úšklebkem nad kritiky. V její paradoxnosti, na níž je postavena zmiňovaná ironie, se skrývá více než protiútok excentrika, který je přesvědčen o správnosti svého jednání. V Rutkowského paradoxu se zvláštním způsobem koncentruje napětí, které prostupuje celý systém, jemuž jsme si zvykli říkat justice či lidská spravedlnost.
</TEXT>
<HEADING>
Mimo zákon
</HEADING>
<TEXT>
Omlouvám se, že jsem zadržel vraha! Paradoxnost této věty je na první pohled zřejmá. Chytit vraha a předat ho soudu je přece jasně pozitivní čin, je absurdní se za to omlouvat (pro tentokrát na chvíli pomiňme, že zavlečenému muži ještě jeho vražedný čin nikdo neprokázal). A přece po Rutkowském chceme, aby se omluvil, ostatně polský velvyslanec i polská vláda už to udělali za něj. Omluvou ale nic nekončí. Soukromý detektiv, který se vždy pohybuje v mezerách policejního aparátu - jinak by jeho práce byla pouhým dublováním profesionálů a neměla by valný smysl se ve snaze pomoci spravedlnosti dostává do rozporu s právem, národním i mezinárodním. Rutkowského obhajoba paradoxem (omluva za dobrý skutek) pak neříká nic jiného, než že ve věci spravedlnosti je takový konflikt nepřípustný, neboť vyšší nárok spravedlnosti má přednost před procedurami danými zákonem. Rutkowski tu zákon neškrtá, ctí ho, ale považuje za nutné zasáhnout do fungování policejního stroje, který nepřístojně brzdí fungování celého justičního "mechanismu dokazování viny a měření trestu". Pokud policie kvůli zkostnatělým zákonným procedurám nebo z vlastní liknavosti brzdí průtok satisfakce směrem k příbuzným obětí, musí se jí pomoci, i kdyby to mělo znamenat porušení zavedených právních rituálů. Tolik Rutkowski. Postoj polského soukromého detektiva-poslance vypadá jako zlotřilá libovůle, ohrožující svým anarchistickým ostnem stabilitu právního státu. Skutečně, Rutkowski se pasuje do role člověka, který neslyšně prošel kolem strážce Zákona a nahlédl do útrob Spravedlnosti, ačkoliv už minimálně od Kafky víme, že je to nemožné. Ale je jeho nárok skutečně tak absurdní? Soukromý detektiv jako typ přece především soucítí s obětí a jejími blízkými, a muž, kterého přivlekl zpět do Polska, je důvodně podezřelý z toho, že vraždil.
</TEXT>
<HEADING>
Prezident a detektiv
</HEADING>
<TEXT>
Na jiném příkladě bude složitost hodnocení Rutkowského činu ještě patrnější. Otec znásilněné a zavražděné dcery vyhledá vraha a zastřelí ho. Z hlediska zákona je to samozřejmě vražda, byl porušen zákon. Právo na pomstu či na odčinění smrti naše zákonodárství nezná, Evropa vyznává "mediální", zprostředkovanou spravedlnost. A přesto je na otcově činu něco, čemu rozumíme, co jen nám sympatické, čemu přikyvujeme a co nám připadá správné, třebaže pomsta je nám jindy z duše odporná. Poslanec-detektiv Rutkowski je pouhý prostředník, není do případu tak emocionálně zapojen (pokud odmyslíme jeho touhu po publicitě), jako je tomu u otce zavražděné dcery. Chybí mu důležitá osobní vazba. V postoji k zákonu a spravedlnosti jsou si však v mnohém podobní. Rutkowského paradox, upozorňující na napětí mezi zákonem, právem a spravedlností, ale není nutné demonstrovat na hypotetických příkladech. Stačí sledovat dění na mezinárodní scéně, kde již přes rok probíhá boj proti terorismu vyhlášený americkým prezidentem Georgem W. Bushem. Operace v Afghánistánu také neměla oporu v zákoně, mezinárodním právu. Chyběl tradiční postup dokazování, policejní mašinerie ani nestačila shromáždit důkazy a předložit je soudu. Vina byla vyřčena na základě svědectví nejvyšších politiků. K vojenskému činu stačilo neomylné vnitřní přesvědčení, že spravedlnost je na straně USA. Amerika se ocitla v roli soukromého detektiva a otce zavražděné dcery zároveň. Bush a Rutkowski se náhle sešli... A jdou spolu i teď, kdy se chystá útok na Irák. Saddám Husajn je vrah, tvrdí Bush a chce ho shodit z trůnu, ovšem tentokrát s novým zákonem (ad hoc rezolucí) v ruce. Omlouvám se, že jsem svrhl vraha! Bude Bushův paradox srozumitelný? A bude to ještě paradox, nebo jen řečnický obrat?
Na jiném příkladě bude složitost hodnocení Rutkowského činu ještě patrnější. Otec znásilněné a zavražděné dcery vyhledá vraha a zastřelí ho. Z hlediska zákona je to samozřejmě vražda, byl porušen zákon. Právo na pomstu či na odčinění smrti naše zákonodárství nezná, Evropa vyznává "mediální", zprostředkovanou spravedlnost. A přesto je na otcově činu něco, čemu rozumíme, co jen nám sympatické, čemu přikyvujeme a co nám připadá správné, třebaže pomsta je nám jindy z duše odporná. Poslanec-detektiv Rutkowski je pouhý prostředník, není do případu tak emocionálně zapojen (pokud odmyslíme jeho touhu po publicitě), jako je tomu u otce zavražděné dcery. Chybí mu důležitá osobní vazba. V postoji k zákonu a spravedlnosti jsou si však v mnohém podobní. Rutkowského paradox, upozorňující na napětí mezi zákonem, právem a spravedlností, ale není nutné demonstrovat na hypotetických příkladech. Stačí sledovat dění na mezinárodní scéně, kde již přes rok probíhá boj proti terorismu vyhlášený americkým prezidentem Georgem W. Bushem. Operace v Afghánistánu také neměla oporu v zákoně, mezinárodním právu. Chyběl tradiční postup dokazování, policejní mašinerie ani nestačila shromáždit důkazy a předložit je soudu. Vina byla vyřčena na základě svědectví nejvyšších politiků. K vojenskému činu stačilo neomylné vnitřní přesvědčení, že spravedlnost je na straně USA. Amerika se ocitla v roli soukromého detektiva a otce zavražděné dcery zároveň. Bush a Rutkowski se náhle sešli... A jdou spolu i teď, kdy se chystá útok na Irák. Saddám Husajn je vrah, tvrdí Bush a chce ho shodit z trůnu, ovšem tentokrát s novým zákonem (ad hoc rezolucí) v ruce. Omlouvám se, že jsem svrhl vraha! Bude Bushův paradox srozumitelný? A bude to ještě paradox, nebo jen řečnický obrat?
</TEXT>
</DOC>
<DOC>
<DOCID>LN-20021008052</DOCID>
<DOCNO>LN-20021008052</DOCNO>
<DATE>10/08/02</DATE>
<TITLE>
Účetními fintami ke stanovenému cíli
</TITLE>
<TEXT>
Udržet schodek státního rozpočtu v rekordní výši 157 miliard korun - takový je cíl ministra financí Bohuslava Sobotky. Neutrácet víc, než je nezbytně nutné, a udržet původně stanovenou výši rozpočtu je jistě chvályhodné. Zvláště když už nyní se schodek vyrovná schodkům z několika minulých rozpočtů dohromady. Při bližším pohledu na celou věc už ale snaha vlády držet propad státních financí v původních mantinelech vypadá jako laciný kouzelnický trik. Stále pravděpodobnější se jeví skutečnost, že si stát půjčí peníze od Evropské investiční banky, aby uhradil povodňové škody. O tuto sumu by se přitom měl zvýšit schodek státního rozpočtu. Přesto zůstane ve výši 157 miliard korun. A jak je to možné? Magického čísla 157 miliard se dosáhne tak, že se rozloží úhrady ztrát České konsolidační agentury na další roky. V následujících letech tak naopak budou schodky rozpočtu vyšší, než se dříve odhadovalo. A to o ztráty "konsolidačky", jejichž placení vláda odložila. Pro daňového poplatníka tak zpráva, že v příštím roce stát dosáhne plánovaného výsledku, vůbec nic neznamená. Staré dluhy z dob bankovního socialismu ukryté v konsolidační agentuře zaplatí v dalších letech. A méně peněz to rozhodně nebude. Bez razantní změny státních financí bude naopak platit ze své kapsy více a více.
</TEXT>
</DOC>
<DOC>
<DOCID>LN-20021008053</DOCID>
<DOCNO>LN-20021008053</DOCNO>
<DATE>10/08/02</DATE>
<TITLE>
Češi pomohli Britům zpřísnit zákony
</TITLE>
<TEXT>
Britský ministr vnitra David Blunkett tvrdí něco, co může většině lidí v Česku znít téměř jako lichotka. Žijeme podle něj v "bezpečné zemi", odkud nikdo nemá důvod odcházet. Britský systém sociálního zajištění pro imigranty ale údajně vyzývá i Čechy - přijeďte k nám na prázdniny, my to hradíme. "Je to bláznivé," říká ministr. Recept, který Blunkett předepisuje, zas zní libě mnohým Britům. Nikdo nesmí dostávat automaticky pomoc (jako uprchlíci přes miliardu liber ročně), když na ni nemají nárok ani sociálně potřební Britové. Nechť příslušné úřední procedury podstoupí i žadatelé o azyl - ale ne za britské peníze. Formuláře mohou poslat i z domova. Lordi, kteří mají o návrhu přísnějšího přistěhovaleckého zákona jednat již od zítřka, ale argumentují po svém. Bylo by to "hanebné" - co když někdo bude při cestě domů zlikvidován dřív, než stačí vyplnit první arch? Blunkett ujišťuje, že morální povinnosti pomoci uprchlíkům před diktátory, jako byl Milošević nebo Pinochet, Londýn dostojí i v budoucnu. Politické využití kauzy českých prázdninových azylantů již nicméně stačilo nasměrovat britskou veřejnou diskusi směrem, který lordi a nakonec i sám Blunkett budou jen těžko měnit. Možná nezaviněně, ale přeci tak Česko napomohlo tomu, že lidé v nouzi to budou mít stále těžší na cestě za důstojným životem. U vědomí této "kolektivní viny" bychom měli být o to tolerantnější v našem vlastním postoji k nim. Nezodpovědný čas prázdnin končí.
</TEXT>
</DOC>
<DOC>
<DOCID>LN-20021008054</DOCID>
<DOCNO>LN-20021008054</DOCNO>
<DATE>10/08/02</DATE>
<TITLE>
Ruský prezident obstál v prověrce trhem
</TITLE>
<TEXT>
Oslavy padesátých narozenin ruského prezidenta Vladimira Putina se neobešly bez humbuku navozujícího atmosféru poníženého poklonkování, která je a vždy byla vlastní diktaturám všech odstínů. V pozdravných telegramech vládních úředníků i na nezbytných pohlednicích "pracovních kolektivů" si oslavenec mohl přečíst mnoho o své moudrosti a zásluhách o Velké Rusko. Jedním podstatným rysem se ale hold vůdci národa přece jen lišil od oslav z dob, které mají Rusové v živé paměti. Putin se totiž stal snad nejlépe prodejnou značkou - a to v podmínkách opravdu neregulovaného trhu. Cukráři, pekaři, řezbáři, lihovarníci, ba i matadoři showbyznysu vědí, jak se dá na této bezplatné ochranné známce vydělat. Toto hlasování rubly na každém ruském tržišti je stejně výmluvné jako hlasování nohama českých voličů letos v červnu. Pokud Putinovi odpůrci naznačovali, že přechod moci od Borise Jelcina k nynějšímu vládci byl zmanipulován, s výsledky tohoto každodenního referenda se jim polemizuje již hůř. Putinovi může nyní závidět i taková těžká pára světové politické scény jako George W. Bush. Opravdová prověrka trhem ale Putina ještě čeká: zda se jeho "značka" navždy vyvaruje toho, aby šla na odbyt jen na trhu milovníků kuriozit. Jako sádrové Leninovy busty, kupříkladu.
</TEXT>
</DOC>
<DOC>
<DOCID>LN-20021008055</DOCID>
<DOCNO>LN-20021008055</DOCNO>
<DATE>10/08/02</DATE>
<TITLE>
Ad LN 26. 9.: Komu by vadili komunisté ve vládě
</TITLE>
<TEXT>
Jak je to prosté! Grebeníček nenechal nikoho popravit, komunisté soukromě podnikají, takže by neznárodňovali, stačí s nimi "správně pohovořit" a stanou se z nich proevropští demokraté, levicová vláda by ekonomiku sice přidusila a zadlužila, ale nevíme o kolik. Ostatně "lidem" už komunismus tolik nevadí a "cizině" už vůbec ne. Tak proč nepozvat komunisty do vlády? Byla by aspoň funkční. Tak praví Martin Weiss, novinář. Podléhá stejné iluzi, jaké podlehli po volbách v roce 1946 mnozí čeští politikové a publicisté, kteří se domnívali, že spoluodpovědnost za správu státu komunisty jaksi "zkultivuje". Za necelé dva roky se jim dostalo krutého poučení. KSČM se zkultivovat či demokratizovat prostě nedá, pokud nechce popřít sama sebe, a ona se zatím zplna nevyrovnala ani se zločineckou minulostí své předchůdkyně. Jedinou nadějí je, že komunisté už nemají za sebou "mogučij savětskij sojuz" a že ne všichni v tomto národě jsou ochotni přijmout to, v čem jsou oni mistry: jednoduše a demagogicky odpovídat na složité otázky. Pan Weiss ovšem, jak se zdá, se na tento způsob myšlení už adaptoval.
</TEXT>
</DOC>
<DOC>
<DOCID>LN-20021008056</DOCID>
<DOCNO>LN-20021008056</DOCNO>
<DATE>10/08/02</DATE>
<TITLE>
Ad LN 25. 9.: Pocit hořkosti; Smíření bez argumentů
</TITLE>
<TEXT>
Obě dvě reakce mají cosi společného, a totiž to, že jsou v podstatě proti smíření. Český národ si totiž za celou svou historii nikdy neprošel žádným větším peklem, kdy by byl zadupán zcela do země jako například Židé, Poláci, národy ruského impéria, Číňané atp. Navíc, proč se smiřovat s někým, když jsme se ještě nesmířili sami se svým svědomím. Svědomí je však v našem ateistickém státě něco naprosto podřadného. Tak co. Můžeme klidně začít vraždit někde u Tocova, u Brna, Ústí, Přerova nebo Teplic nad Metují, jen ne v Praze, to je moc na očích... A hlavně bojovat jenom po válkách.
</TEXT>
</DOC>
<DOC>
<DOCID>LN-20021008057</DOCID>
<DOCNO>LN-20021008057</DOCNO>
<DATE>10/08/02</DATE>
<TITLE>
Ad LN 4. 10.: Výzkum DNA: Není kam spěchat
</TITLE>
<TEXT>
V nadpise i v závěru Jiří Šimek zaměňuje aplikaci molekulární genetiky v medicíně a výzkum. U vysokoškolského učitele je to na pováženou. Je opravdu nebezpečí, že z komerčních zájmů či nezodpovědnosti by se aplikace mohly uspěchat. Proto je nutné se vyzbrojit znalostmi odhalujícími rizika a zavést regulace. Jenže regulace, mají-li být účinné, musejí odpovídat současnému stavu poznání ve světě. Jestliže "zpomalíme rozvoj výzkumu DNA" podle pana Šimka, pak rizika včas nepoznáme a regulace budou za světovým vývojem, a tedy málo účinné. Znalosti se získávají pouze výzkumem, nikdo nám je nedá, zejména komerční výzkum nespěchá s publikací výsledků, zvláště jsou-li negativní. Zůstaneme-li podle rady pana Šimka dobrovolně zaostalí za světovým stavem poznání, pak budeme nejvíce zranitelní právě nevhodnými aplikacemi. Radí-li takto studentům, dělá medvědí službu našemu zdravotnictví.
</TEXT>
</DOC>
<DOC>
<DOCID>LN-20021008058</DOCID>
<DOCNO>LN-20021008058</DOCNO>
<DATE>10/08/02</DATE>
<TITLE>
Ad LN 5. 10.: Mladý učitel pražského gymnázia zakládá nové radikální odbory
</TITLE>
<TEXT>
Vím, že učitelé mají malé platy, ale nepodporuji "odborářský terorismus", jak nám ho líčí Radek Sárközi. Celou svoji popularitu totiž postavil na bezduchém populismu. Tvrzení, že státní zaměstnanec dá 100 tisíc Kč (ročně) na povodeň, není pravdivé. Na jedné straně je paralela povodeň - rozšíření platových tříd zřejmá, ale ve skutečnosti zde není jasný důkaz o tom, že zavedení 16 platových tříd by se odehrálo letos. Takovýchto slibů bylo již v minulosti několik. Pan Sárközi tedy počítá se stávkou a tvrdí: "Kdo se nepřidá, nemá nárok na přidání peněz." Tento výrok je naprostou demagogií. Přikláním se na stranu pana Rösslera (šéf školských odborů), který říká: "Jsou to lidé, kteří vůbec nevědí, o co jde."
</TEXT>
</DOC>
<DOC>
<DOCID>LN-20021008059</DOCID>
<DOCNO>LN-20021008059</DOCNO>
<DATE>10/08/02</DATE>
<TITLE>
Ad LN 4. 10.: Česko má nový případ BSE
</TITLE>
<TEXT>
V šestajovickém podniku pracuji již více než sedm let a prošla jsem všemi úseky chovu skotu. Nyní mám na starost odchov telat. Naši nemocnou kravičku jsem odchovala od prvního dne jejího narození a vím, čím jsem ji krmila. V našem podniku se masokostní moučka nezkrmovala a mléčné náhražky byly vždy z běžné distribuční sítě. Petr Slonek citoval starší paní, že se u nás krmila dražší dovezená laktóza. To je ale úplný nesmysl, protože laktóza je mléčný cukr, který je běžně obsažen v mléce. Pokud by se naše kravička nakazila z těchto mléčných náhražek, tak to může postihnout i mnoho dalších chovatelů. Budou stejně překvapeni a zdrceni jako my. Krmí jako my v dobré víře to, co je na našem trhu, denně ráno vstávají, ať je všední den, neděle nebo svátek a věnují se své práci. Přeji všem chovatelům, ať je nepostihne to, co nás.
</TEXT>
</DOC>
<DOC>
<DOCID>LN-20021008060</DOCID>
<DOCNO>LN-20021008060</DOCNO>
<DATE>10/08/02</DATE>
<TITLE>
Ad LN 4. 10.: Za zpronevěru 4 milionů dostal policista jen podmínku
</TITLE>
<TEXT>
Po přečtení této zprávy mě napadá jediné - naše soudnictví je postaveno buď na korupci, nebo mu vládnou nesvéprávní soudci. Na jedné straně dostal Petr Mach, odsouzený za daňový únik, pět let natvrdo. Na druhé straně státní úředník, policista, za zpronevěru státních peněz, jejichž částka dalece přesahuje škodu způsobenou Machem, dostane jen podmínku. To znamená, že státní úředník může krást a dostane jen podmínku, a normální člověk to dostane za něj navíc. Nebo si mám myslet, že když jde o policistu, je metr jiný, nebo lze dokonce uvažovat o korupci v soudnictví? To, co předvedli v Hradci Králové, je výsměch spravedlnosti. Co na to ministr spravedlnosti, také si myslí, že je vše v pořádku?
</TEXT>
</DOC>
<DOC>
<DOCID>LN-20021008061</DOCID>
<DOCNO>LN-20021008061</DOCNO>
<DATE>10/08/02</DATE>
<TITLE>
Ad LN 3. 10.: Nebezpečná není jenom Spolana
</TITLE>
<TEXT>
Bedřich Moldan se dopustil řady chyb a nepřesností. Tak například Agent Orange byl herbicid. Tento přípravek byl použit americkou armádou ve Vietnamu jako defoliant. Není pravdou, že dioxiny jsou základem tohoto přípravku. Dioxiny byly kontaminací vzniklou při výrobě tohoto přípravku, tak jako jsou kontaminací při výrobě dalších látek, zejména pak chlorofenolu, trichlorofenolu a pentachlorofenolu. Také prohlášení ve smyslu, že dioxiny patří mezi nejjedovatější látky, jaké známe, je příliš všeobecné a ne docela pravdivé. Existuje 75 izomerů chlorovaných dibenzodioxinů, z nichž některé nejsou toxické vůbec a některé jen zcela nepatrně. Pokud jde o látku skutečně toxickou, pak je to zejména 2,3, 7,8-TCDD a v menší míře i některé další izomery.
Redakce děkuje za pochopení, že některé dopisy je třeba upravit a zkrátit. Své příspěvky posílejte do rubriky Názory na adresu Senovážná 1254/4, 110 00 Praha 1 nebo e-mailem na adresu dopisy@lidovky.cz
</TEXT>
</DOC>
<DOC>
<DOCID>LN-20021008062</DOCID>
<DOCNO>LN-20021008062</DOCNO>
<DATE>10/08/02</DATE>
<TITLE>
V souvislosti s dezinformacemi, které vzešly z neověřených informací časopisu Týden a které opět bez ověření otiskly Lidové noviny (Poslouchejte Rádio Vnitro, LN 2. 10. pozn. red.), uvádím následující fakta:
</TITLE>
<TEXT>
1. Na veletrhu Invex 2002 není plánováno zahájení vysílání žádného rádia. Tato spekulace nebyla redaktorovi Týdne v žádném případě potvrzena. Spuštění v tuto chvíli pouze zamýšleného a chystaného projektu nemá žádnou souvislost s veletrhem.
2. Naprostou smyšlenkou je, že by vůbec byl stanoven podíl hudby a mluveného slova. Tvrzení, že tento podíl bude rozdělen polovičním dílem, je výmysl. Projekt má v úmyslu flexibilně reagovat na aktuální potřeby informovanosti občanů a médií.
3. Ani časopis Týden, ani Lidové noviny, které zcela bez ověření informace převzaly, neuvádějí, že návštěvnost 2500 lidí se týká pouze přístupů z úvodní stránky internetu ministerstva vnitra. Jaký je celkový počet přístupů na web ministerstva vnitra, již zmíněno není. Pro informaci podle statistik providera je to denně více než 200 000 přístupů (hitů). Rekordní počet 405 585 přístupů jsme zaznamenali 24. 6. 2002.
4. Projekt si neklade žádné ambice v oblasti zábavy.
5. Pokud bude projekt realizován, nevyžádá si přijímání nových pracovníků.
Je "s podivem", jaký rozruch a kolik prostoru jsou ochotna některá média věnovat projektu, který ještě nespatřil světlo světa, a v zemi, která stále kritizuje zkostnatělost úřadů se a priori odsuzuje snaha novou formou poskytovat servis široké veřejnosti i médiím. Žádný ze zasvěcených kritiků nezmínil, že internetové rádio má jako informační prostředek neomezený rádius, a může tedy snadno přinést potřebné informace i občanům, kteří jsou momentálně mimo území ČR. Dalším faktem je, že k dnešnímu dni je podle Asociace provozovatelů soukromého vysílání na území ČR 71 komerčních a 14 veřejnoprávních rozhlasových stanic. Všechny tyto stanice mají zájem co nejrychleji aktuálně informovat a možnost převzít zvukový záznam prostřednictvím webu ministerstva vnitra by jim v tomto mělo být bezesporu přínosem, a to obzvláště v období blížícího se zasedání summitu NATO (např. v době zasedání Mezinárodního měnového fondu a Světové banky jsme zaznamenali tehdy rekordní počet 272 594 přístupů). Nepominutelnou výhodou tohoto projektu je jeho využití pro zrakově handicapované občany. Mimo jiné v září 2001 byl web ministerstva vnitra zařazen do databáze stránek přístupných pro zrakově postižené a získal od Sjednocené organizace nevidomých a slabozrakých ČR logo Blind Friendly. Chystaný projekt je pokračováním našeho trendu být stále jedním z nejlepších a nejsledovanějších webů ve státní správě a samosprávě. Tento trend potvrzuje i fakt, že ministerstvo vnitra získalo loni prestižní ocenění Český zavináč. Věříme, že moderně uvažující veřejnost bude na tuto snahu o novou službu nahlížet objektivně a že fakt jedinečnosti zamýšleného projektu bude vnímán pozitivně. Zcela absurdní a iracionální komentáře jednotlivců nás neodradí. Přestože dosud neopodstatněná a podle našeho názoru neobjektivní kritika snahy poskytovat novou službu v oblasti informovanosti není příliš motivující, naším cílem bude projekt realizovat tak, aby byl uživatelům internetu k užitku. Předem se distancujeme od dalších možných spekulací a ujišťujeme, že o případném spuštění projektu budeme média i veřejnost informovat.
</TEXT>
</DOC>
<DOC>
<DOCID>LN-20021008063</DOCID>
<DOCNO>LN-20021008063</DOCNO>
<DATE>10/08/02</DATE>
<TITLE>
Novácký Kotel promyšleně pracuje se spodními proudy lidové vůle
</TITLE>
<TEXT>
Ivan Pilip odmítl jít do pořadu Kotel, který vysílá televize Nova. Za to jej Michaela Jílková veřejně obvinila ze tří morálních a politických deliktů: utekl před zodpovědností, nedodržel slib a bál se předstoupit před občany. Nebuďme malicherní a odhlédněme od morálních políčků, které Michaela Jílková uštědřila - z jejích úst něco takového ani nebolí a vlastně se to ani moc nepočítá. Za pozornost stojí spíše politická stránka věci, na kterou ostatně sama položila důraz. Ivan Pilip se odmítl zodpovídat ze svých činů lidem, kteří na něj v Kotli čekali, něco takového je v demokracii nemyslitelné. Jednou větou: Ivan Pilip nám kazí demokracii. Produkční v televizi Nova sice říkali něco o finančních ztrátách. Museli totiž vylepit plakáty, objednat autobus, málem chodili s pozvánkami po domech, aby se lid mohl v Kotli shromáždit, ale Michaela Jílková to vidí principiálně: politik prchá před lidem a kazí nám demokracii. V demokracii přece vládne lid, alespoň to má zaručeno v ústavě, kde je psáno a dáno, že lid vykonává politickou moc přímo nebo prostřednictvím zástupců. Zástupci lidu čekali, ale svou moc uplatnit nemohli.
</TEXT>
<HEADING>
Jaká je tvář lidu
</HEADING>
<TEXT>
Pekelná hra na demokracii, kterou televize Nova v tomto pořadu provozuje, je vskutku fascinující a měla by být blíže prozkoumána. Mohu nabídnout jen pár předběžných úvah. Demokratický lid měl, má a nepochybně bude mít mnoho podob nemusí to být hned stohlavá saň dštící oheň a síru, jak se někteří obávají. Některé z těchto obrazů známe z fotografií a filmových záběrů. Sešikované řady lidových milicí s puškami na zádech pochodující v únoru 1948 po Václavském náměstí působí dosti zarputile a hrozivě, byť pozvánky na toto shromáždění mluvily o radosti a skvělých vyhlídkách. Také pozdější záběry, třeba ze stranických sjezdů, se vyznačují podivnou strnulostí lidu, který je rovněž sešikován, ale tentokráte již sedí na židlích podle zasedacího pořádku. Pozvánky se zdánlivě nemění, ale z ideového programu se stává program schůze, a tak šustí papírem a myšlenkovou prázdnotou. Najdeme ovšem i veselejší záběry. Jde třeba o řadu "andělských" komedií z 50. let, kde vidíme lid, který se shromažďuje ke společné rekreaci, ale nějak nemůže nepracovat a pomáhá, kudy chodí. Této rekreaci se říkalo závodní - to nebyla soutěž, ale továrna.
</TEXT>
<HEADING>
Jiné sousto
</HEADING>
<TEXT>
Každopádně je třeba uznat, že lid shromážděný na Nově je úplně jiné sousto. Je to výsek současné populární kultury. Ta je mediální, klipová, roztěkaná, pozvánky jsou nepřeberné, ale vždy super, extra, lákavé, lechtivé a se slevou, počínaje shromážděním dealerů nerez nádobí Zepter po proudy návštěvníků v supermarketech sezvané reklamními agenturami a v neposlední řadě po kousky lidu jásajícího na různých akcích showbyznysu. Dá se ještě mluvit o lidu jako o hrozivé sani? Nejsou všichni šťastni a spokojeni, jak se slibovalo na úplně jiných lidových pozvánkách? Když se člověk podívá na inkriminovaný pořad Kotel na Nově, záhy zjistí, že zde příliš spokojenosti nevládne, schází se zde zvláštní směsice lidí ukřivděných, zapšklých a zakomplexovaných, jejichž jedinou touhou je předvést se v televizi a nandat to těm politikům, kteří jsou stejně jenom bandou podvodníků a můžou za všechna příkoří. Michaela Jílková by se asi divila, ale jsou myslitelé, kteří říkají, že právě takový je demokratický lid a takto končí demokracie. Jeden velký kritik demokracie Carl Schmitt podobně uvažoval o demokracii hned po bolševické revoluci v Rusku. Měl ovšem spíše na mysli lid v podobě lidových milicí, jehož revoluční vůle se bál a dovozoval, že bude sklouzávat k nenávisti a třídním instinktům. Schmitt se v tomto odhadu naštěstí mýlil. Netušil, jak dobře se dá neutralizovat revoluční vůle na schůzi, a už vůbec neměl tušení, co s vůlí lidu udělá konzumní společnost a mediální kultura. Nicméně zřejmě by musel obdivovat Michaelu Jílkovou - ona je svým způsobem jeho žačkou. Docela dobře ví (spíše je to ale věc instinktů), jaké jsou spodní proudy lidové vůle, a dokáže na ni hrát jako na píšťalu, stačí jen některé klapky přivřít a jiné otevřít. Leč naštěstí jsou lidé, kterým to vadí. Doufejme, že demokracie nekončí tak, jak si to představoval Schmitt a jak to předvádí Michaela Jílková. Soudím, že lidem, pro které demokracie není prázdné slovo, udělal Ivan Pilip radost, když odmítl jít do Kotle v televizi Nova. Dokonce bych se odvážil tvrdit, že demokracie u nás bude skutečně zakořeněna, až bude obecně dobrým mravem do takových lidových Kotlů prostě nechodit.
Každopádně je třeba uznat, že lid shromážděný na Nově je úplně jiné sousto. Je to výsek současné populární kultury. Ta je mediální, klipová, roztěkaná, pozvánky jsou nepřeberné, ale vždy super, extra, lákavé, lechtivé a se slevou, počínaje shromážděním dealerů nerez nádobí Zepter po proudy návštěvníků v supermarketech sezvané reklamními agenturami a v neposlední řadě po kousky lidu jásajícího na různých akcích showbyznysu. Dá se ještě mluvit o lidu jako o hrozivé sani? Nejsou všichni šťastni a spokojeni, jak se slibovalo na úplně jiných lidových pozvánkách? Když se člověk podívá na inkriminovaný pořad Kotel na Nově, záhy zjistí, že zde příliš spokojenosti nevládne, schází se zde zvláštní směsice lidí ukřivděných, zapšklých a zakomplexovaných, jejichž jedinou touhou je předvést se v televizi a nandat to těm politikům, kteří jsou stejně jenom bandou podvodníků a můžou za všechna příkoří. Michaela Jílková by se asi divila, ale jsou myslitelé, kteří říkají, že právě takový je demokratický lid a takto končí demokracie. Jeden velký kritik demokracie Carl Schmitt podobně uvažoval o demokracii hned po bolševické revoluci v Rusku. Měl ovšem spíše na mysli lid v podobě lidových milicí, jehož revoluční vůle se bál a dovozoval, že bude sklouzávat k nenávisti a třídním instinktům. Schmitt se v tomto odhadu naštěstí mýlil. Netušil, jak dobře se dá neutralizovat revoluční vůle na schůzi, a už vůbec neměl tušení, co s vůlí lidu udělá konzumní společnost a mediální kultura. Nicméně zřejmě by musel obdivovat Michaelu Jílkovou - ona je svým způsobem jeho žačkou. Docela dobře ví (spíše je to ale věc instinktů), jaké jsou spodní proudy lidové vůle, a dokáže na ni hrát jako na píšťalu, stačí jen některé klapky přivřít a jiné otevřít. Leč naštěstí jsou lidé, kterým to vadí. Doufejme, že demokracie nekončí tak, jak si to představoval Schmitt a jak to předvádí Michaela Jílková. Soudím, že lidem, pro které demokracie není prázdné slovo, udělal Ivan Pilip radost, když odmítl jít do Kotle v televizi Nova. Dokonce bych se odvážil tvrdit, že demokracie u nás bude skutečně zakořeněna, až bude obecně dobrým mravem do takových lidových Kotlů prostě nechodit.
</TEXT>
</DOC>
<DOC>
<DOCID>LN-20021008064</DOCID>
<DOCNO>LN-20021008064</DOCNO>
<DATE>10/08/02</DATE>
<TITLE>
Jan Bürgermeister a Pavel Bém zahájili svou volební kampaň s rakví, v níž je prý uložen Lájos Bács. Na otázku, kolik bude stát jejich vlastní letošní kampaň a jak bude financována, však tentýž den nedokázali odpovědět. Každý, kdo má s volební kampaní minimální zkušenosti, přitom ví, že tyto věci musejí být minimálně měsíc před volbami naprosto jasné, většina tisků, ploch, akcí již musí být objednána a často i zaplacena. Ztráta paměti postihuje nejen pana Bürgermeistra, ale i jiné členy ODS, a to zvláště při vyšetřování zmiňované kauzy Lájose Bácse, který je, jak se zdá, stále velmi čiperný a živý.
</TITLE>
<HEADING>
Lež má krátké nohy
</HEADING>
<TEXT>
Podobně Michael Hvížďala, lídr Unie svobody, která byla založena na principech naprosto transparentního financování politiky a heslech typu "normální je nelhat", celé září na stovkách billboardů a citylightů "skromně" hlásá, jak zredukoval svou kampaň a úspory vloží na povodňové konto. Současně veřejně prohlašuje, že citylightů má pouze 75, billboardů 65, náklady na celou jeho kampaň prý nepřesáhnou 2,5 milionu Kč. Každý, kdo umí jenom trochu počítat, ví, že lže, jako když tiskne. Billboardů a citylightů s jeho obličejem a značkou US-DEU visí několikanásobně víc, než uvádí, a reálná hodnota této kampaně se pohybuje v řádu desítek milionů Kč. Slušelo by se, aby z této hodnoty poskytl na povodňové konto minimálně 10 %, tedy alespoň cca 2,5 milionu Kč, když už svůj smysl pro solidaritu tak intenzivně vytrubuje. Jak ale brát z černých a nepřiznaných peněz na oficiální, veřejně inzerované dary? Mnozí politici často ztrácejí smysl pro objektivní realitu, existuje pro ně jen ta mediálně-virtuální. Jsou přesvědčeni, že lež stokrát opakovaná v médiích či na billboardech se stane pravdou. Zapomínají ale na poučku patřící k základům našeho moderního státu, a totiž to, že pravda (nakonec přece jenom) vítězí a lež, lidově řečeno, má krátké nohy.
Podobně Michael Hvížďala, lídr Unie svobody, která byla založena na principech naprosto transparentního financování politiky a heslech typu "normální je nelhat", celé září na stovkách billboardů a citylightů "skromně" hlásá, jak zredukoval svou kampaň a úspory vloží na povodňové konto. Současně veřejně prohlašuje, že citylightů má pouze 75, billboardů 65, náklady na celou jeho kampaň prý nepřesáhnou 2,5 milionu Kč. Každý, kdo umí jenom trochu počítat, ví, že lže, jako když tiskne. Billboardů a citylightů s jeho obličejem a značkou US-DEU visí několikanásobně víc, než uvádí, a reálná hodnota této kampaně se pohybuje v řádu desítek milionů Kč. Slušelo by se, aby z této hodnoty poskytl na povodňové konto minimálně 10 %, tedy alespoň cca 2,5 milionu Kč, když už svůj smysl pro solidaritu tak intenzivně vytrubuje. Jak ale brát z černých a nepřiznaných peněz na oficiální, veřejně inzerované dary? Mnozí politici často ztrácejí smysl pro objektivní realitu, existuje pro ně jen ta mediálně-virtuální. Jsou přesvědčeni, že lež stokrát opakovaná v médiích či na billboardech se stane pravdou. Zapomínají ale na poučku patřící k základům našeho moderního státu, a totiž to, že pravda (nakonec přece jenom) vítězí a lež, lidově řečeno, má krátké nohy.
</TEXT>
</DOC>
<DOC>
<DOCID>LN-20021008065</DOCID>
<DOCNO>LN-20021008065</DOCNO>
<DATE>10/08/02</DATE>
<TITLE>
Britská královna je společně se svým manželem princem Philipem na dvanáctidenní návštěvě Kanady
</TITLE>
<TEXT>
Ani kanadští Eskymáci si nenechali ujít návštěvu britské panovnice. Její slavnostní projev slyšela většina z 6 tisíc obyvatel žijících ve městě Iqaluit na kanadském dálném severu.
VANCOUVER, Kanada - Letošní zahájení Národní hokejové ligy (NHL) ve Vancouveru bylo pro kanadské hokejové fanoušky velkým překvapením. Mezi kapitány mužstev Vancouver Canucks a San Jose Sharks totiž vhodila čestné buly britská královna Alžběta II., která je společně se svým mužem princem Philipem na dvanáctidenní cestě po Kanadě. Za bouřlivého potlesku diváků královna v elegantním vínovém kostýmu vkročila na led a po červeném koberci přešla až do středu hřiště. Doprovázel ji jeden z nejslavnějších hokejistů všech dob Wayne Gretzky společně s Cassie Campbellovou, kapitánkou kanadského ženského hokejového týmu, který letos zvítězil na zimní olympiádě v Naganu. Slavnostní buly proběhlo za zvuků hymny God Save the Queen a šestasedmdesátiletá Alžběta II. se poté spolu s Gretzkym a premiérem Britské Kolumbie Gordonem Campbellem usadila do královské lóže a z ní sledovala první třetinu utkání. Od okamžiku, kdy britská panovnice naposledy zhlédla utkání Národní hokejové ligy, uplynulo již více než padesát let. Tehdy, ve svých pětadvaceti letech, navštívila 1. třetinu zápasu mezi Toronto Maple Leafs a Chicago Blackhawks. Královský pár přijel do Kanady minulý týden v pátek. Nejdříve navštívil město Iqaluit na kanadském dálném severu, kde se setkal s místními Inuity (kanadští Eskymáci). Královna, která seděla podle britské BBC na trůně potaženém tulení kůží, pronesla k přítomným Inuitům řeč v angličtině a ve francouzštině. Na závěr připojila i několik slov inuktitutštinou. Společně se svým manželem se také zúčastnila předvedení tradičních inuitských sportů. Neobvyklé disciplíny uchvátily zejména prince Philipa, který výkony atletů pozorně sledoval a nadšeně jim tleskal. Během své cesty po Kanadě má královna ještě navštívit mimo jiné Toronto, Ottawu a Québec. Ke konci své cesty po zemi, která je členem Britského společenství národů, se má sejít s kanadským vicepremiérem Johnem Manleym, který je jedním ze zastánců zrušení monarchie v Kanadě.
</TEXT>
</DOC>
<DOC>
<DOCID>LN-20021008066</DOCID>
<DOCNO>LN-20021008066</DOCNO>
<DATE>10/08/02</DATE>
<GEOGRAPHY>LONDÝN</GEOGRAPHY>
<TEXT>
Univerzita ve skotském Dundee objevila ve svém archivu asi pět stovek snímků zachycujících členy britské skupiny The Beatles. Na fotografie sedal podle britského listu The Times třicet let prach a nikdo z univerzity o nich nevěděl. Jde vesměs o obrázky z vrcholu slávy Beatles v 60. letech minulého století a byly nalezeny náhodou. Jejich autorem je fotograf maďarského původu Michael Peto a do univerzitního archivu se dostaly jako součást souboru 130 tisíc negativů, když umělec v roce 1970 zemřel. Většina záběrů zachycuje Johna Lennona, Paula McCartneyho, George Harrisona a Ringo Starra ve chvílích odpočinku při natáčení celovečerního filmu Help!. Peto "fotil hlavně lidi a jeho snímky zachycují pozadí děje, v tom je skutečně jedinečný", komentuje Petův soubor šéf univerzitního archivu.
</TEXT>
</DOC>
<DOC>
<DOCID>LN-20021008067</DOCID>
<DOCNO>LN-20021008067</DOCNO>
<DATE>10/08/02</DATE>
<TEXT>
Normalizace: co to slovo znamená? Je to snaha vládnoucích kruhů (historický termín!) zavést politickou kázeň. Například srovnat výběžky myšlenek a tvorby. Znemožnit bezfiremní občanské činy. V demokracii našeho typu to znamená povolit volné projevy jednou za čtyři roky. Na druhém programu České televize jsem před týdnem viděl "večer na téma" o té velké vodě. Tématické večery, to je dobrý nápad: slibuje rozmanitost žánrovou i myšlenkovou. Rozprava o předpovídání počasí byla zajímavá, ale trochu nadměrečná. Snímek o Českém Krumlově ukazoval, že i povodeň má poezii, výhružnou. Vystoupení potetovaného muže s jeho úvahou o symbolech a znacích bylo správné, protože divné. Takové věci pěstují tolerantní vnímání posluchačů, což je dvojkové počínání České televize, jak má být. Vrcholem byla reportáž o muži plujícím vestoje po Vltavě kolem palácových oken. Televize se projevila z nejlepší stránky: nejenom připravit, nazkoušet a zrežírovat nějaký život, ale všimnout si ho, když pluje kolem, a ze břehu do něj vskočit. - Proto jsem žasl, když jsem se dověděl, že ředitel ČT odsoudil ten pořad a režiséra Řezníčka dal rovnou do klatby. Dávno a od začátku si myslím, že soukromé vysílání, rozhlasové i televizní, je omyl, chyba, sprosťáctví. Je to projev uchvatitelství jako na územích zeměkoule. Důvod není lepší než výdělečný. Prostor frekvencí je obecným statkem jako třeba sluneční světlo. Majitel nebude své moci užívat k obecnému prospěchu, nebo ne víc než náhodou nebo pod tlakem nějaké lepší síly, nikoli tedy ze své nátury. Veřejnoprávní Česká televize je zbytkem toho volného prostoru: jakési útočiště, když zvěř si rozsápala okolní krajinu. A teď se dere na ten zbytek! Útok se táhne přes druhý program ČT. Dvojka je kažena, umrtvována, její účel mařen. Dnes, co to píšu, je neděle večer, na programu byl ohlášen tématický večer "Proměny českého zločinu", tedy něco, co slibuje myšlenky a informace, a oni pustili prachobyčejný volejbal Francie - Česká republika. To je správná lidová zábava na jedničku, přece, pane řediteli! Z vysílání mizejí kritické pořady, politické diskuse, pořady vzdělávací a dokumentární. Tvůrčí skupiny jsou rozmetávány, stovka lidí musela odejít. Úmysl zdá se zřejmý: znehodnotit dvojku a pak ji zrušit: prodat zas! Já v tom odhaduju přání umlčet náročnější tvůrce i jejich posluchače. Omezovat myšlenky i informace a obracet publikum k zábavě a politické netečnosti. To bylo vždycky zájmem každých "vládnoucích kruhů". Teď má parlament příležitost všimnout si toho a zasáhnout. Jestliže to neudělá, budeme možná zase muset nastoupit my. A to už bude dost zima.
</TEXT>
</DOC>
<DOC>
<DOCID>LN-20021008068</DOCID>
<DOCNO>LN-20021008068</DOCNO>
<DATE>10/08/02</DATE>
<TEXT>
Věra. Toto jméno je slovanského původu a je možné, že je zkráceninou jména Věroslava. Věra znamená "víra" a je považována za obdobu řeckého slova pistis. V církevním kalendáři má dnes svátek Simeon.
</TEXT>
</DOC>
<DOC>
<DOCID>LN-20021008069</DOCID>
<DOCNO>LN-20021008069</DOCNO>
<DATE>10/08/02</DATE>
<TITLE>
Karel Kühnl, poslanec US-DEU, byl jmenován novým členem prezidia Fondu národního majetku. Vláda schválila i další nové členy. Jsou jimi náměstci ministra financí Zdeněk Hrubý a Pavel Šafařík, poslanec za ČSSD Jiří Václavek, náměstek ministra průmyslu a obchodu Václav Srba, náměstek ministra pro místní rozvoj Ivo Hartmann, náměstek ministra dopravy Antonín Tesařík a vedoucí poradců ministra práce a sociálních věcí Miroslav Václavek.
</TITLE>
<TEXT>
Antimonopolní úřad povolil převedení pojistek pojišťovny Zürich na pojišťovnu Generali. Podmínkou fúze je to, že Generali bude i nadále sjednávat pojištění s cestovními kancelářemi proti úpadku nejméně v současném rozsahu. "Omezení platí do doby, pokud si cestovky budou moci sjednat pojištění i jiným způsobem, například složením určité částky u bank," řekl to předseda úřadu Josef Bednář s tím, že zákon dosud tuto kauci neumožňuje. Podle Bednáře sice fúze posílí hospodářskou i finanční sílu Generali, ale nevyvolává žádné obavy na odpovídajícím trhu, a proto ji úřad povolil. Určité problémy vidí ÚOHS pouze na trhu cestovního pojištění, kdy cestovní kanceláře mají povinnost se pojistit, na druhé straně pojišťovny tuto povinnost nemají.
Český Telecom navrhl Českému telekomunikačnímu úřadu tři varianty nového modelu účtování telefonického připojení na internet. Po dohodě s regulátorem chce firma přijatelnou verzi začít nabízet, uvedl ředitel Telecomu Přemysl Klíma. Neupřesnil však, v čem návrhy spočívají.
Zdeněk Tůma, guvernér ČNB, po včerejším setkání s předsedou odborů Milanem Štěchem uvedl, že pětiprocentní růst reálných mezd není adekvátní pro současný růst ekonomiky. Obě strany se podle Tůmy neshodují ve výhledu na vývoj ekonomiky v příštím roce. Odboráři očekávají inflaci kolem 3,5 procenta, zatímco ČNB pouze pod dvěma procenty. Tůma zároveň dodal, že centrální banka nemůže odborářům říkat, jaký růst je či není přijatelný.
Commerzbank, respektive akcie této německé banky, zažily včera dopoledne strmý propad, kterým navázaly na předchozí sérii poklesů. Finanční trhy reagovaly na zvěsti o možných problémech s likviditou banky po vysokých ztrátách z obchodování, banka však tyto spekulace důrazně popřela. Akcie třetí největší německé banky spadly na frankfurtské burze o více než devět procent na úroveň, na níž byly naposledy před více než desetiletím. K propadu akcií banky přispěly i zprávy o dalším připravovaném propouštění.
EasyJet, britské nízkorozpočtové aerolinie, pokračují v úspěšném tažení v osobní letecké dopravě. V září přepravily 1,03 milionu cestujících, meziročně to bylo o 52 procent více. Firma za to vděčí nejen nižším cenám ve srovnání s běžnými aeroliniemi s plnými službami, meziroční růst způsobil i fakt, že lidé přestali loni v září po útocích teroristů létat.
Celková produkce ropy kartelu OPEC v září vzrostla proti předchozímu měsíci o 500 000 barelů na 25,99 milionu barelů denně, především kvůli Iráku. Vyplývá to z průzkumu, který včera zveřejnila agentura Reuters. Bez zahrnutí Iráku, který není vázán kvótami, se těžba kartelu zvýšila o 180 000 barelů na 24,03 milionu barelů denně. Těžba tak přesáhla stanovený limit 21,7 milionu barelů denně o 2,33 milionu barelů denně. Jedinou zemí, která ve sledovaném období nepřekročila svoji kvótu, se stala Indonésie.
České radiokom. 206,83 -3,58
Český Telecom 219,43 -2,99
Erste Bank 1672,04 -4,78
</TEXT>
</DOC>
<DOC>
<DOCID>LN-20021008070</DOCID>
<DOCNO>LN-20021008070</DOCNO>
<DATE>10/08/02</DATE>
<TITLE>
NEW YORK - Nejmocnější manažerkou světa mimo Spojené státy zůstává Marjorie Scardinová, která šéfuje společnosti Pearson z první stovky britských akciových firem. Uvedl to v posledním vydání časopis Fortune. Češka v padesátce nejmocnějších žen mimo USA není ani jedna, z východní Evropy figuruje v seznamu jediná manažerka, a to na 47. pozici Wanda Rapaczynskiová, prezidentka polské společnosti Agora. Časopis se při sestavování žebříčku poohlížel po ženách, které řídí velkou firmu nebo divizi a hrají významnou roli ve vrcholovém managementu či mají moc v méně konvenčních sférách. Tak se například na 49. příčku seznamu dostala Řekyně Gianna Angelopoulous-Daskalakisová, která ponese zodpovědnost za úspěch olympijských her v Aténách v roce 2004. Marjorie Scardinová je jedinou ženou, která šéfuje firmě z akciového indexu předních britských firem FTSE 100. Je sice daleko od splnění slibu, který dala před pěti lety, že zvýší hodnotu akcií Pearson dvojnásobně. Rodilá Texasanka ale stále sklízí úspěch za to, že postavila na nohy konglomerát, jehož vlajkovou lodí je ekonomický deník Financial Times. Společnost Pearson byla loni ztrátová při tržbách 6,1 miliardy dolarů.
</TITLE>
<HEADING>
Američankám kraluje Carly Fiorinová
</HEADING>
<TEXT>
Na druhou z osmé příčky vyskočila Belinda Stronachová, prezidentka kanadského koncernu Magna International, který založil její otec. Kolos vyrábějící automobilové komponenty loni vytvořil tržby 11 miliard dolarů. Belinda Stronachová tak letos odsunula na třetí pozici z loňské druhé Anne Lauvergeonovou z francouzské firmy Areva. Jde o největší francouzský koncern řízený ženou. Areva loni utržila 8,6 miliardy dolarů, podniká v jaderné energetice a ve službách. Ze známých příjmení se v žebříčku objevila dvě italská. Na deváté místo zařadil Fortune Marinu Berlusconiovou, dceru italského premiéra, která je místopředsedkyní největší italské mediální firmy Fininvest. Pozici číslo 43 obsadila Donatella Versaceová zodpovědná za kreativitu v proslulém oděvním salonu. V čele samostatné padesátky nejmocnějších Američanek je šéfka počítačového kolosu Hewlett-Packard Carly Fiorinová následována Betsy Holdenovou z koncernu Kraft Foods a Meg Whitmanovou z elektronické eBay. Na dalších pozicích jsou šéfky a manažerky koncernů PepsiCo, Avon Products, Xerox či Pfizer, píše časopis v článku, který začíná myšlenkou, že se moc snadno rozpozná, ale těžko měří.
Na druhou z osmé příčky vyskočila Belinda Stronachová, prezidentka kanadského koncernu Magna International, který založil její otec. Kolos vyrábějící automobilové komponenty loni vytvořil tržby 11 miliard dolarů. Belinda Stronachová tak letos odsunula na třetí pozici z loňské druhé Anne Lauvergeonovou z francouzské firmy Areva. Jde o největší francouzský koncern řízený ženou. Areva loni utržila 8,6 miliardy dolarů, podniká v jaderné energetice a ve službách. Ze známých příjmení se v žebříčku objevila dvě italská. Na deváté místo zařadil Fortune Marinu Berlusconiovou, dceru italského premiéra, která je místopředsedkyní největší italské mediální firmy Fininvest. Pozici číslo 43 obsadila Donatella Versaceová zodpovědná za kreativitu v proslulém oděvním salonu. V čele samostatné padesátky nejmocnějších Američanek je šéfka počítačového kolosu Hewlett-Packard Carly Fiorinová následována Betsy Holdenovou z koncernu Kraft Foods a Meg Whitmanovou z elektronické eBay. Na dalších pozicích jsou šéfky a manažerky koncernů PepsiCo, Avon Products, Xerox či Pfizer, píše časopis v článku, který začíná myšlenkou, že se moc snadno rozpozná, ale těžko měří.
</TEXT>
</DOC>
<DOC>
<DOCID>LN-20021008071</DOCID>
<DOCNO>LN-20021008071</DOCNO>
<DATE>10/08/02</DATE>
<GEOGRAPHY>PRAHA</GEOGRAPHY>
<TEXT>
Vstup zahraničního investora do Union Banky (UB) se opět odkládá. Česká národní banka (ČNB) zatím neschválila vstup italské finanční skupiny Invesmart do Union Group, která Union Banku ovládá. "Rozhodnutí není příliš pozitivní, centrální banka požaduje ještě další dokumenty," uvedl včera šéf Invesmartu Paolo Catalfamo. Proti rozhodnutí centrální banky může Invesmart podat rozklad do patnácti dnů. Podle Catalfama má Invesmart stále zájem o vstup do skupiny Union Group a chce splnit všechny podmínky ČNB. Centrální banka podle něj požaduje další informace o Invesmartu. Union Banka usiluje o vstup zahraničního investora již několik let. Hlavním problémem jsou ale potíže z minulé expanze. Banka má problémy, které jsou spojené s převzetím Foresbanky, kterou UB získala v roce 1998. Foresbanka se totiž účastnila stabilizačního programu, v jehož rámci státní Česká finanční od ní odkoupila špatné úvěry. Ty mají být do konce roku 2004 odkoupeny UB nazpět. Nyní jde o částku okolo jedné miliardy korun. Podle mluvčího Union Banky Josefa Řeřichy má banka vytvořené dostatečné rezervy. V současnosti se podle něj jedná o variantách splácení. Na řešení špatných půjček by se mohl podílet i stát. "Snažíme se hledat možnosti, jak bychom usnadnili vstup seriózního investora do Union Banky. Musí to být takový investor, který splní požadavky ČNB," sdělil LN ministr financí Bohuslav Sobotka, který dodal: "Dokážu si představit pouze takové operace, které nebudou splňovat znaky veřejné podpory a budou na tržním principu." Italové přitom chtějí nejdříve předložit vlastní řešení problémových úvěrů bývalé Foresbanky. Dříve o státní pomoc žádat nechtějí.
</TEXT>
</DOC>
<DOC>
<DOCID>LN-20021008072</DOCID>
<DOCNO>LN-20021008072</DOCNO>
<DATE>10/08/02</DATE>
<TITLE>
Ani o korunu více nedostanou ministři české vlády z příštího rozpočtu. Ministerstvo financí je rozhodnuto nepovolit žádné výdaje nad rámec povodňových škod.
</TITLE>
<GEOGRAPHY>PRAHA</GEOGRAPHY>
<TEXT>
Vláda Vladimíra Špidly včera rozehrála další kolo jednání o rozpočtu. Kabinet se shodl na tom, že výdaje budou plně zohledňovat povodňové škody. Schodek státního rozpočtu na příští rok má být podle ministra financí Bohuslava Sobotky ovšem zachován v plánované výši 157,3 miliardy korun. Pohybovat se ale bude jak se stranou příjmů, tak výdajů. "Zvažujeme přijetí úvěru od Evropské investiční banky a to ve výši osmi až dvanácti miliard korun," upozornil Sobotka na další zdroje. "Nejednáme pod tlakem. Na konečné rozhodnutí máme ještě čtrnáct dní," dodal. Se schválením rozpočtu se počítá 21. října. Vláda ovšem podle Sobotky podpoří navýšení jen těch výdajů, které bezprostředně souvisí s povodněmi. Ty by se v rozpočtu měly pohybovat mezi 16 až 20 miliardami korun. V nové projekci rozpočtu už ministerstvo pracuje s upravenou prognózou ekonomického vývoje na příští rok. Ta počítá s růstem nezaměstnanosti až na 9,9 procenta. Tím se zvýší i tlak na výdaje. "Ve hře je požadavek, aby se zvýšily prostředky na pasivní politiku zaměstnanosti v rozsahu zhruba jedné miliardy korun," shrnul Sobotka. Ministr financí připustil, že jediné rozpočtové výdaje, které lze výrazněji škrtat, je úhrada závazků České konsolidační agentury. S tou se počítalo ve výši 60 miliard korun. V příštím roce tak vláda z celkového dluhu ČKA umoří jen několik desítek miliard korun. "Veřejné finance jsou ve velmi napjaté situaci. V tuto chvíli ale nechceme krátit investiční výdaje," dodal Sobotka. Již nyní je jasné, že jednotliví ministři se svými nároky nad rozpočtové výdaje neuspějí. Kromě povodňových škod se vláda podle Sobotky bude zabývat požadavkem ministerstva školství ve výši 500 milionů na zvýšení mezd učitelů. Druhým povoleným výdajem nad limit budou závazky, které přecházejí na stát od Českých drah a souvisí se splácením úvěrů na budování železničních koridorů. "To by v příštím roce mělo být kolem sedmi miliard," doplnil Sobotka.
PRAHA - Vláda Vladimíra Špidly včera rozehrála další kolo jednání o rozpočtu. Kabinet se shodl na tom, že výdaje budou plně zohledňovat povodňové škody. Schodek státního rozpočtu na příští rok má být podle ministra financí Bohuslava Sobotky ovšem zachován v plánované výši 157,3 miliardy korun. Pohybovat se ale bude jak se stranou příjmů, tak výdajů. "Zvažujeme přijetí úvěru od Evropské investiční banky a to ve výši osmi až dvanácti miliard korun," upozornil Sobotka na další zdroje. "Nejednáme pod tlakem. Na konečné rozhodnutí máme ještě čtrnáct dní," dodal. Se schválením rozpočtu se počítá 21. října. Vláda ovšem podle Sobotky podpoří navýšení jen těch výdajů, které bezprostředně souvisí s povodněmi. Ty by se v rozpočtu měly pohybovat mezi 16 až 20 miliardami korun. V nové projekci rozpočtu už ministerstvo pracuje s upravenou prognózou ekonomického vývoje na příští rok. Ta počítá s růstem nezaměstnanosti až na 9,9 procenta. Tím se zvýší i tlak na výdaje. "Ve hře je požadavek, aby se zvýšily prostředky na pasivní politiku zaměstnanosti v rozsahu zhruba jedné miliardy korun," shrnul Sobotka. Ministr financí připustil, že jediné rozpočtové výdaje, které lze výrazněji škrtat, je úhrada závazků České konsolidační agentury. S tou se počítalo ve výši 60 miliard korun. V příštím roce tak vláda z celkového dluhu ČKA umoří jen několik desítek miliard korun. "Veřejné finance jsou ve velmi napjaté situaci. V tuto chvíli ale nechceme krátit investiční výdaje," dodal Sobotka. Již nyní je jasné, že jednotliví ministři se svými nároky nad rozpočtové výdaje neuspějí. Kromě povodňových škod se vláda podle Sobotky bude zabývat požadavkem ministerstva školství ve výši 500 milionů na zvýšení mezd učitelů. Druhým povoleným výdajem nad limit budou závazky, které přecházejí na stát od Českých drah a souvisí se splácením úvěrů na budování železničních koridorů. "To by v příštím roce mělo být kolem sedmi miliard," doplnil Sobotka.
</TEXT>
</DOC>
<DOC>
<DOCID>LN-20021008073</DOCID>
<DOCNO>LN-20021008073</DOCNO>
<DATE>10/08/02</DATE>
<TEXT>
Česká národní banka prozatím neschválila vstup italské finanční skupiny Invesmart do Union Banky. "Rozhodnutí není příliš pozitivní, centrální banka požaduje ještě další dokumenty," řekl šéf Invesmartu Paolo Catalfamo (na snímku vlevo). Zároveň dodal, že Invesmart má nadále zájem o vstup do skupiny a chce splnit všechny požadavky centrální banky. Novým předsedou představenstva byl zvolen Radovan Vávra, bývalý generální ředitel Komerční banky (vpravo). Ani jeho však do čela banky zatím ČNB neschválila.
</TEXT>
</DOC>
<DOC>
<DOCID>LN-20021008074</DOCID>
<DOCNO>LN-20021008074</DOCNO>
<DATE>10/08/02</DATE>
<TEXT>
NEW YORK - Dvě přední světové investiční banky Merrill Lynch a J. P. Morgan Chase jsou připraveny propustit další tisíce zaměstnanců. Banky se tak chtějí vyrovnat s menším přílivem zakázek v poradenství při fúzích a úpisu cenných papírů, řekly zdroje z bank agentuře Reuters. J. P. Morgan, která je druhou největší bankou v USA, by mohla zrušit až 3000 pracovních míst. Ředitel William Harrison podle zdroje požádal již před několika týdny vedení každé z divizí o aktualizaci podnikatelského výhledu a podle toho o návrhy na úpravu počtu zaměstnanců. Předpokládá se, že J. P. Morgan sníží počet míst v divizi investičního bankovnictví, která zaměstnává 20 000 lidí, o deset až 15 procent. Propouštění se má nyní týkat zejména divizí v New Yorku a Asii, zatímco Evropa bude zřejmě díky zlepšeným výsledkům banky v tomto regionu ušetřena. Propouštění připravuje po pravidelné podzimní revizi výhledů i Merrill Lynch, největší makléřská společnost v USA.
</TEXT>
</DOC>
<DOC>
<DOCID>LN-20021008075</DOCID>
<DOCNO>LN-20021008075</DOCNO>
<DATE>10/08/02</DATE>
<GEOGRAPHY>KÁBUL</GEOGRAPHY>
<TEXT>
Afghánistán si včera nadělil novou bankovku, která má stabilizovat jeho ekonomiku a devizový trh. Platidlem v zemi sice zůstává afghání, nová měna má ale hodnotu tisíc starých. Země tak učinila rok poté, co USA rozjely vojenskou mašinerii, na jejímž konci bylo svržení fundamentalistického hnutí Taliban. Afghánistán si od nové měny slibuje, že mu pomůže stabilizovat ekonomiku postiženou dvěma desetiletími válek. Nový afghání by měl podle místních úřadů vytvořit příznivé hospodářské prostředí. Nové bankovky se budou nejprve distribuovat prostřednictvím afghánských soukromých směnáren, centrální banka je do oběhu vpustí za dva až tři týdny. Výměna starých afghání za nové potrvá dva měsíce, k dispozici je kvůli tomu 75 středisek výměny. Staré bankovky centrální banka spálí. Nové bankovky si Afghánci nechali vytisknout v Německu. Nejvyšší nominální hodnota bankovky bude 1000 afghání, nejnižší jeden afghání. Tisíc nových afghání odpovídá zhruba 20 dolarům. Nové bankovky nahradí nynější peníze vydané centrální bankou i paralelní bankovky, které tiskl generál Abdar Rašíd Dóstum v severních provinciích. Podle afghánských úřadů by měla nová měna také přilákat zahraniční investice, potřebné pro obnovu země, která přišla o valnou většinu infrastruktury. Prezident Hamíd Karzáí při příležitosti zavedení nového afghání uvedl, že nová měna má přispět k obnovení národní jednoty. Bankovku včera představila kábulská centrální banka za přítomnosti mnoha členů vlády. Přítomni byli i zástupci mezinárodních organizací, Světové banky a Mezinárodního měnového fondu.
</TEXT>
</DOC>
<DOC>
<DOCID>LN-20021008076</DOCID>
<DOCNO>LN-20021008076</DOCNO>
<DATE>10/08/02</DATE>
<TITLE>
Firmy Ondeo a Vivendi mají zájem o koupi podílu britské společnosti AWG v českých vodárnách
</TITLE>
<TEXT>
České vodárny, pokud je Anglian Water prodá, chce koupit konkurence francouzské firmy Ondeo Services a Vivendi Water. Ty si pak rozdělí celý český trh.
PRAHA - Britská společnost AWG, která se specializuje na vodárenský trh, se chystá na prodej svých zahraničních aktivit. Podle agentury Reuters AWG pověřila průzkumem prodeje zahraniční divize investiční banku Schroder Salomon Smith Barney AWG přes dceřinou firmu Anglian Water řídí zahraniční aktivity například v Číně, Chile či Brazílii. Kromě menších projektů v Norsku a Irsku je Česká republika její hlavní evropskou aktivitou. Pražská centrála Anglian Water včera vydala prohlášení, kde tvrdí, že zahraniční aktivity AWG na českém trhu zůstávají nezměněny. AWG naopak chce posílit pozici na globálním trhu s vodou. V Česku firma vlastní Vodovody a kanalizace v Berouně, v jižních Čechách a na severní Moravě. Oba hlavní konkurenti v Česku na vodárenském trhu, firmy Vivendi a Ondeo, se již na převzetí těchto firem chystají. Pokud k tomu dojde, de facto si rozdělí mezi sebe celý český vodárenský trh.
</TEXT>
<HEADING>
Vysoké dluhy
</HEADING>
<TEXT>
"Samozřejmě že aktivity Anglian Water zajímají Vivendi. V jižních Čechách jsme hlavní hráči, Beroun je závislý na Praze, kde působíme, a severní Morava nás také zajímá," vypočítává šéf Vivendi Water Phillipe Guitard. Podle informací z firmy by o vodárny od Anglian Water měla zájem i Ondeo. Mluvčí AWG odmítl odhadnout, kolik by firma za prodej zahraničních aktivit mohla získat. Podle Reuters ale uvedl list Sunday Times, že hodnota divize může být až 300 milionů liber. Firma AWG se údajně potýká s vážnými finančními problémy, její závazky se letos údajně vyšplhají na hodnotu až devadesát procent aktiv, když na počátku roku se jejich hodnota pohybovala kolem padesáti procent. Prodej divizí by firmě mohl pomoci vysokou zadluženost snížit, zvlášť v době, kdy vedení se chce koncentrovat na aktivity v Británii, kde má AWG šest milionů zákazníků. Guitard je podle svého vyjádření s plánovaným odchodem Anglian Water z ČR spokojený. "Jsem rád, že je český trh již zralým trhem. Vyšlo totiž najevo, že v této oblasti přežijí jen dlouhodobí investoři," uvedl. Dodal, že AWG podcenila obtížnost expanze na zahraniční trhy, i to, že nelze v tomto sektoru očekávat rychlou návratnost investic. Vivendi Water spolupracovala s Anglian Water při privatizaci pražských vodáren, nakonec však pokračovala sama.
"Samozřejmě že aktivity Anglian Water zajímají Vivendi. V jižních Čechách jsme hlavní hráči, Beroun je závislý na Praze, kde působíme, a severní Morava nás také zajímá," vypočítává šéf Vivendi Water Phillipe Guitard. Podle informací z firmy by o vodárny od Anglian Water měla zájem i Ondeo. Mluvčí AWG odmítl odhadnout, kolik by firma za prodej zahraničních aktivit mohla získat. Podle Reuters ale uvedl list Sunday Times, že hodnota divize může být až 300 milionů liber. Firma AWG se údajně potýká s vážnými finančními problémy, její závazky se letos údajně vyšplhají na hodnotu až devadesát procent aktiv, když na počátku roku se jejich hodnota pohybovala kolem padesáti procent. Prodej divizí by firmě mohl pomoci vysokou zadluženost snížit, zvlášť v době, kdy vedení se chce koncentrovat na aktivity v Británii, kde má AWG šest milionů zákazníků. Guitard je podle svého vyjádření s plánovaným odchodem Anglian Water z ČR spokojený. "Jsem rád, že je český trh již zralým trhem. Vyšlo totiž najevo, že v této oblasti přežijí jen dlouhodobí investoři," uvedl. Dodal, že AWG podcenila obtížnost expanze na zahraniční trhy, i to, že nelze v tomto sektoru očekávat rychlou návratnost investic. Vivendi Water spolupracovala s Anglian Water při privatizaci pražských vodáren, nakonec však pokračovala sama.
</TEXT>
</DOC>
<DOC>
<DOCID>LN-20021008077</DOCID>
<DOCNO>LN-20021008077</DOCNO>
<DATE>10/08/02</DATE>
<TITLE>
Současný trend v bydlení jsou satelitní městečka, takzvané paneláky naležato
</TITLE>
<HEADING>
DNEŠNÍ TÉMA: České nemovitosti
</HEADING>
<TEXT>
Zatímco dříve se bohatí lidé obraceli na ty nejlepší architekty, dnes vybírají svůj dům s prstem zapíchnutým do obrázku v katalozích typových domků. Aby vzbudili dojem co největší honosnosti, požadují nejrůznější vikýře, balustrády a věžičky. Je to reakce na bolševickou výstavbu, která byla až na výjimky katastrofální, nebo prostě jen deformace vkusu?
Firmy přinášejí na trh stále nové a nové druhy typizovaných domků, jež se ale od sebe liší pouze v detailech. Lidé si je kupují jako jídlo v supermarketu. Prostě jen ukážou prstem a "hodí do košíku". "Obyvatelé satelitních městeček jsou ukázkou nové elity, která nemá žádné kulturní vazby. Vybrali si tyto domy jako náhradu za panelák," míní Karel Doležel, architekt a pedagog Fakulty architektury VUT v Brně. "Lidé jsou především zmatení. Nemají vedení a žádné vzory. Neexistují vzory inteligentního stavění, které by měly nějaký vztah ke krajině. Stavební firmy parazitují na nevzdělanosti svých klientů," říká o současné úrovni bydlení v České republice Vlado Milunić, architekt, jenž je autorem Tančícího domu. Odborníci se shodují: je to logická reakce na všeobecnou unifikaci života, ke které docházelo za minulého režimu. "Lidé se nemohli podílet na vzhledu domu, ale ani na širších souvislostech. Tehdejší režim prostě nechtěl, aby člověk přemýšlel, kde a jak bydlí," říká Jiří Horský, šéfredaktor časopisu Architekt. S typizovanými domy v nabídkových katalozích je to dnes podobné. Klient nemůže ovlivnit, jak bude dům vypadat. Jediné, co se změnilo, je, že si může vybrat z několika typů. "Zatímco dříve osvícenou vrstvu stavebníků tvořili příslušníci středního stavu, obvykle velice vzdělané osobnosti, dnes jsou investory těch nejpokleslejších domů právě příslušníci té nejbohatší vrstvy společnosti," komentuje Doležel. Služby architektů využívá jen velice malý podíl lidí. Možná právě kvůli panelákům ztratili architekti respekt. "Dnes je role architekta vnímána jako role služebníčka. Tedy že nakreslí to, co si zákazník přeje," popisuje Karel Doležel. Důvodem, proč dá zákazník častěji přednost typizovanému domku před službami architekta, je i argument: dům vyprojektovaný v ateliéru architekta je příliš drahý! "Firmy, které nabízejí domky v katalozích, tvrdí zákazníkům, že ušetří sto tisíc korun na projektu. Na stavbě pak ale zaplatí víc," upozorňuje Doležel. "Postavit si rodinný domek znamená začátek nového životního stylu. Investor by se měl seznámit i s historií místa, kde dům staví," vysvětluje Horský a dodává: "Dům je výrazem určitého názoru v určitém období." A co s paneláky? "Za chvíli začnou padat," varuje Doležel. "Sídliště jsou časovaná bomba a závažný politický problém. Není ale možné, jak říkají někteří radikálové, je zbourat a zapomenout, že byly," míní Milunić. "Je nutné je kultivovaným přístupem rekonstruovat. Musí to mít ale nějakou koncepci, a ne začít budovat sedlové střechy a vytvářet takzvané vikýřové bydlení," varuje Doležel.
Přehled orientačních cen bytů a pozemků v ČR
Čtěte na stranách 18 a 19
Jak vybrat dobrou realitní kancelář
</TEXT>
</DOC>
<DOC>
<DOCID>LN-20021008078</DOCID>
<DOCNO>LN-20021008078</DOCNO>
<DATE>10/08/02</DATE>
<TITLE>
Byt nemusí sloužit pouze k vlastnímu bydlení, ale také jako poměrně výhodný způsob uložení volných finančních prostředků. Hitem jsou v současné době malé byty. Především ve větších městech je po nich velká poptávka.
</TITLE>
<TEXT>
Investice do nemovitosti má ve srovnání s jinými druhy jednu základní výhodu: jde sice o dlouhodobou investici, ale zato velmi bezpečnou. "Byty nepodléhají inflaci. Z toho důvodu je byt v atraktivní lokalitě určitě výhodnou investicí," říká Milada Kadlecová z Institutu regionálních informací, jež od roku 2000 mapuje ceny bytů v jednotlivých krajích České republiky. Výnos z nemovitosti převyšuje inflaci zpravidla o 3 až 5 procent. V dlouhodobém průměru se pohybuje okolo 10 procent.
</TEXT>
<HEADING>
Investujte do malých bytů
</HEADING>
<TEXT>
Každá investice do nemovitosti však nemusí být úspěšná. Pouze atraktivní lokalita totiž nestačí. Pokud však budete pár týdnů sledovat nabídku a poptávku realitních kanceláří, velice snadno zjistíte, o co je na trhu největší zájem. "Nyní je největší poptávka po menších bytech, a to především ve větších městech. Malých bytů je méně a tím pádem je i metr čtvereční takového bytu pochopitelně dražší," vysvětluje Milada Kadlecová s tím, že cena jednoho metru čtverečního se samozřejmě odrazí i ve výši nájemného, a tím i v samotném zisku. Investice do bytu by se měla podle makléřů vrátit do 10 až 15 let. Koupíte-li byt za 1 milion korun, měli byste z něj mít ročně zisk 66 tisíc korun (při návratnosti do 15 let) až 100 tisíc korun (při návratnosti do 10 let). K tomu je zapotřebí pronajímat byt za 5500 až 8500 korun. A to není ve větších městech nereálné.
Investice do bytu se vyplatí i v menším městě
Řada lidí se mylně domnívá, že investice do bytů mají význam pouze v Praze nebo ve větších městech. V menším městě nebo obci se vám samozřejmě za 8000 nepodaří byt pronajmout. Na druhou stranu je tam ale samotná koupě bytu podstatně levnější. Takže za stejnou sumu, za jakou byste si pořídili byt v Praze, můžete jinde získat byty dva. Pak vám k dosažení stejné návratnosti postačí měsíční nájemné od 2000 do 3000 tisíc korun.
</TEXT>
<HEADING>
Jak se vyvíjely ceny bytů
</HEADING>
<TEXT>
Od ledna 1998 až do prosince 1999 se průměrné tržní ceny bytů v Česku zvedly z 8077 korun za čtvereční metr na 11 936 korun. To během dvou let představuje nárůst o 48 procent. Nejvyšší cenový růst pak zaznamenala Praha. Zatímco před 4 lety zde bylo možné koupit stometrový byt za necelé dva miliony korun, o dva roky později zaplatil zájemce za stejný byt o 700 tisíc korun více. Vyplývá to z evidence Českého statistického ústavu, který sleduje reálné ceny bytů na základě kupních smluv.
Od ledna 1998 až do prosince 1999 se průměrné tržní ceny bytů v Česku zvedly z 8077 korun za čtvereční metr na 11 936 korun. To během dvou let představuje nárůst o 48 procent. Nejvyšší cenový růst pak zaznamenala Praha. Zatímco před 4 lety zde bylo možné koupit stometrový byt za necelé dva miliony korun, o dva roky později zaplatil zájemce za stejný byt o 700 tisíc korun více. Vyplývá to z evidence Českého statistického ústavu, který sleduje reálné ceny bytů na základě kupních smluv.
</TEXT>
</DOC>
<DOC>
<DOCID>LN-20021008079</DOCID>
<DOCNO>LN-20021008079</DOCNO>
<DATE>10/08/02</DATE>
<TITLE>
Ceny stavebních pozemků v České republice letos vzrostly o více než 10 procent. Odborníci se domnívají, že podobně porostou ceny i v příštím roce. Investicí do pozemku tak můžete vydělat více, než kdybyste peníze uložili do banky.
</TITLE>
<TEXT>
"Záludností při investici do pozemků je málo. Oproti všem ostatním nemovitostem totiž pozemky nechátrají," radí Václav Dolanský, vedoucí odboru managementu a marketingu na Fakultě strojní ČVUT v Praze. Mapováním cen stavebních pozemků v ČR se Dolanský zabývá už tři roky. Dokonce ani letošní záplavy neznamenaly podle Dolanského pro pozemkový trh významné ohrožení. "Podle hrubého odhadu zasáhly povodně zhruba pouze dvě procenta disponibilních stavebních pozemků v ČR," uvádí Dolanský.
Vývoj cen pozemků v příštím roce v jednotlivých krajích v ČR
Jihočeský v lednu 2003 200 Kč/m 2 v prosinci 2003 160 Kč/m 2
Jihomoravský v lednu 2003 600 Kč/m 2 v prosinci 2003 540 Kč/m 2
Karlovarský v lednu 2003 1280 Kč/m 2 v prosinci 2003 2000 Kč/m 2
Královéhradecký v lednu 2003 470 Kč/m 2 v prosinci 2003 500 Kč/m 2
Liberecký v lednu 2003 290 Kč/m 2 v prosinci 2003 310 Kč/m 2
Moravskoslezský v lednu 2003 350 Kč/m 2 v prosinci 2003 360 Kč/m 2
Olomoucký v lednu 2003 400 Kč/m 2 v prosinci 2003 500 Kč/m 2
Pardubický v lednu 2003 190 Kč/m 2 v prosinci 2003 150 Kč/m 2
Plzeňský v lednu 2003 320 Kč/m 2 v prosinci 2003 300 Kč/m 2
Pražský v lednu 2003 2180 Kč/m 2 v prosinci 2003 2400 Kč/m 2
Středočeský v lednu 2003 1080 Kč/m 2 v prosinci 2003 1150 Kč/m 2
Ústecký v lednu 2003 410 Kč/m 2 v prosinci 2003 420 Kč/m 2
Vysočina v lednu 2003 230 Kč/m 2 v prosinci 2003 2150 Kč/m 2
Zlínský v lednu 2003 290 Kč/m 2 v prosinci 2003 250 Kč/m 2
Pramen: Doc. Ing. Václav Dolanský, CSc., podrobnosti se dočtete v říjnovém čísle časopisu Realit
</TEXT>
</DOC>
<DOC>
<DOCID>LN-20021008080</DOCID>
<DOCNO>LN-20021008080</DOCNO>
<DATE>10/08/02</DATE>
<TITLE>
Bytová výstavba v České republice nadále roste. V prvním pololetí letošního roku se začalo stavět 15 979 bytů, což je o 12,7 procenta více než ve stejném období loni. Nejvíce se staví v Praze, nejméně v Hradci Králové.
</TITLE>
<TEXT>
O výrazných 46,8 procenta se meziročně zvýšila výstavba bytů v bytových domech a o 44,2 procenta v domech s pečovatelskou službou a penzionech. Vyplývá to z údajů, které včera zveřejnil Český statistický úřad (ČSÚ). Zvýšil se i počet dokončených bytů. V prvním pololetí bylo dostavěno 11 578 bytů, tedy o 21,4 procenta více než v minulém roce. O 2,9 procenta na 126 448 bytů se zvýšil i počet rozestavěných bytů. Nejvyšší podíl zahajovaných staveb evidovali statistici v Praze, a sice 17,4 procenta z celkového počtu. Nejméně bytů se naopak začalo stavět v Královéhradeckém kraji ( 0,9 procenta) a v Libereckém kraji ( 3,5 procenta). Nejvyšší nárůst dokončených bytů zaznamenal ČSÚ u bytů v rodinných domech (o 18,7 procenta) a u bytových domů (o 13,3 procenta). Hlavní podíl ( 41,9 procenta) připadl na byty dokončené v rodinných domech. Z územního hlediska bylo nejvíce dokončených bytů v Praze 16,3 procenta - a ve Středočeském kraji - 13,3 procenta, nejméně potom v Karlovarském kraji - 1,7 procenta. Rozestavěnost rostla ve většině forem bytové výstavby. Výjimku tvořila kategorie nástaveb, přístaveb a vestaveb, kde klesla o 0,3 procenta. O 8,6 procenta se snížila rovněž v kategorii bytů ve stavebně upravených nebytových prostorách. Nejvyšší podíl rozestavěnosti byl u rodinných domů ( 48,2 procenta), nejnižší pak u domů v nebytových stavbách ( 2,2 procenta). Podíl rozestavěnosti byl ke konci prvního pololetí nejvyšší ve Středočeském kraji ( 16,4 procenta) a nejnižší v Karlovarském kraji ( 2,4 procenta).
BYTOVÁ VÝSTAVBA V ČR
</TEXT>
</DOC>
<DOC>
<DOCID>LN-20021008081</DOCID>
<DOCNO>LN-20021008081</DOCNO>
<DATE>10/08/02</DATE>
<TITLE>
Lidové noviny vám přinášejí přehled orientačních cen pozemků v okresních městech České republiky. Informační materiál o vývoji nabídkových cen stavebních pozemků zpracoval tým odborníků vedený Václavem Dolanským, vedoucím odboru managementu a marketingu na Strojní fakultě ČVUT v Praze. Lepší orientaci v cenách pozemků umožňují následující relace mezi jejich cenami a jejich inženýrskou vybaveností. Ceny pozemků vybavených všemi inženýrskými sítěmi jsou o cca 15 % vyšší než uváděné průměrné ceny, třemi inženýrskými sítěmi (např. voda, elektřina, kanalizace) jsou o 7 % vyšší, dvěma inženýrskými sítěmi (elektřina a plyn) jsou nejméně o cca 15 % nižší, pouze jednou inženýrskou sítí jsou nejméně o 30 % nižší, bez jakékoliv inženýrské sítě jsou nejméně o 50 % nižší než uváděné průměrné ceny.
</TITLE>
<TEXT>
Průměrné ceny stavebních pozemků v jednotlivých okresech v korunách za metr čtvereční (v závorce uvádíme cenový rozdíl oproti roku 2000 v procentech)
pod 250
Tachov 132 Kč ( -65 %)
Louny 133 Kč ( -76 %)
Děčín 202 Kč ( -63 %)
Česká Lípa 136 Kč ( -36 %)
Klatovy 167 Kč ( -55 %)
Prachatice 112 Kč ( -78 %)
Písek 205 Kč ( -59 %)
Tábor 200 Kč ( -60 %)
Rychnov n. K. 177 Kč ( -45 %)
Třebíč 155 Kč ( -15 %) Žďár n. S. 142 Kč ( -22 %)
Svitavy 228 Kč ( -41 %)
Kroměříž 218 Kč ( +3 %)
</TEXT>
<HEADING>
Vsetín 214 Kč ( +1 %)
</HEADING>
<TEXT>
PRAMEN: přehled zpracoval tým odborníků pod vedením Doc. Ing. Václava Dolanského, CSc. Uvedené ceny odrážejí nabídkové ceny pozemků první, druhé a třetí kategorie, tedy těch, které mají veškeré inženýrské sítě i těch, pro něž je sítě třeba vybudovat.
PRAMEN: přehled zpracoval tým odborníků pod vedením Doc. Ing. Václava Dolanského, CSc. Uvedené ceny odrážejí nabídkové ceny pozemků první, druhé a třetí kategorie, tedy těch, které mají veškeré inženýrské sítě i těch, pro něž je sítě třeba vybudovat.
</TEXT>
</DOC>
<DOC>
<DOCID>LN-20021008082</DOCID>
<DOCNO>LN-20021008082</DOCNO>
<DATE>10/08/02</DATE>
<TITLE>
1 Na obecním úřadě (popřípadě na odboru územního rozvoje příslušného okresního úřadu) nahlédněte do územního plánu. Z něj se dozvíte, zda je na vámi vyhlédnutém pozemku vůbec možné stavět (zda leží v oblasti, která je územním plánem určena pro bytovou výstavbu), jestli není na pozemek uvalena stavební uzávěra (například z důvodu, že se zatím neví, co se bude v této oblasti dít).
</TITLE>
<TEXT>
2 Pomocí tohoto plánu si můžete alespoň zhruba představit, jak bude okolí pozemku vypadat za několik let: jestli tam například místo lesa nepovede silnice nebo zda nepostaví tři ulice nad vaším pozemkem továrnu.
3 Z ještě podrobnějšího územního plánu - tzv. regulačního - se dozvíte i další omezení pro stavby ve vámi vybrané lokalitě: například výšku hřebene střechy a sklon střechy nebo vzdálenost domu od hranice ulice.
4 Na katastrálním úřadě nahlédněte do katastru nemovitostí, v němž si ověříte, kdo je vlastníkem pozemku a zda vaše budoucí parcela není zatížena jinými právy. Současný vlastník mohl dát například pozemek do zástavy nebo může být parcela zatížena nějakými věcnými břemeny (např. přes pozemek vedou inženýrské sítě nebo musíte umožnit průchod sousedovi, který má za ním svou garáž).
5 Zároveň si zjistěte, jak je to s připojením pozemku k inženýrským sítím. Tedy zda jsou, či nejsou přípojky v ceně pozemku, kde končí a podobně.
6 Pokud kupujete od vlastníka jen část jeho pozemku, musí podpisu kupní smlouvy předcházet ještě vyhotovení geometrického rozdělovacího plánu. Tento plán může vyhotovit pouze geodet s úředním oprávněním k této činnosti. Rozdělení pozemku musí předcházet souhlas obce a příslušného katastrálního úřadu. Všechny tyto plány pak musejí být nedílnou součástí vašich kupních smluv.
7 Při uzavírání kupní smlouvy se obraťte na právníka, notáře či advokáta. Nespoléhejte se jen na smlouvu, kterou vám předloží prodávající nebo realitní kancelář.
8 Vlastnických práv ke kupované nemovitosti nabudete až dnem rozhodnutí katastrálního úřadu o povolení vkladu vlastnického práva do katastru nemovitostí. Z tohoto důvodu je potřeba řešit otázku placení a předání nemovitosti podrobně ve smlouvě. Jednou z možností je uložit prostředky na zaplacení do úschovy k notáři či advokátovi. O této úschově se sepisuje dohoda, jež by měla obsahovat přesné podmínky, za kterých budou složené peníze vydány prodávajícímu (případně zpět kupujícímu). Zpravidla se sjednává, že peníze budou vydány po předložení výpisu z katastru nemovitostí. Na něm má už být uveden jako vlastník kupující.
9 Pokud je kupující ženatý (či vdaná), je třeba si uvědomit, že nemovitost nabývá do společného jmění společně s manželkou (manželem). Proto musejí být účastníky smlouvy oba manželé a oba musejí být také podepsáni na kupní smlouvě. Totéž platí i v případě, kdy je v manželském svazku prodávající. Kupní smlouvu pak musejí rovněž uzavřít oba manželé.
10 Podpisy na kupní smlouvě musejí být úředně potvrzeny buď u notáře, nebo na obecním úřadě. Pokud uzavíráte kupní smlouvu u advokáta, který smlouvu sám sepsal, může ověřit vaši totožnost on.
11 Po podpisu kupní smlouvy je potřeba podat návrh na vklad vlastnického práva do katastru nemovitostí. Návrh na vklad se podává na katastrálním úřadě, v jehož obvodě se nemovitost nachází. Je potřeba přiložit kupní smlouvu, a to v počtu o dva exempláře větším, než je počet účastníků kupní smlouvy (pokud je prodávající jeden a pozemek kupují manželé, zašlete na katastrální úřad 5 výtisků kupní smlouvy).
12 Za návrh na vklad vlastnického práva do katastru nemovitostí se vybírá poplatek 500 korun formou kolku.
13 Zda byl váš vklad povolen, zjistíte, až dostanete vyrozumění od katastrálního úřadu, že si můžete vyzvednout ověřené kupní smlouvy.
</TEXT>
</DOC>
<DOC>
<DOCID>LN-20021008083</DOCID>
<DOCNO>LN-20021008083</DOCNO>
<DATE>10/08/02</DATE>
<TITLE>
Lidové noviny přinášejí přehled orientačních cen bytů v okresních městech České republiky. Přehled cen bytů poskytl Institut regionálních informací, který každoročně zpracovává Komplexní informační systém ekonomiky bydlení (KISEB). Informace jsou získávány pravidelným monitorováním nabídkových cen bytů v inzertních časopisech či v nabídkách realitních kanceláří a podobně. Při zpracovávání informací jsou vyloučeny duplicitní informace a jsou také ošetřeny extrémní cenové údaje, jež by mohly znamenat rozkolísání cenové hladiny. Uvedené ceny odpovídají bytu 3+1 o rozloze 68 m 2, I. kategorie, 30 let starému a byly vyhodnoceny k 15. květnu letošního roku. Procenta vyjadřují, o kolik poklesla či vzrostla hodnota bytu v daném okrese od listopadu loňského roku.
</TITLE>
<TEXT>
Ceny standardního bytu KISEB ve vybraných městech jednotlivých okresů v korunách (v závorce uvádíme cenový rozdíl oproti roku 2001 v procentech)
uvedené ceny odpovídají bytu 3+1 o rozloze 68 m2, I. kategorie, starému 30 let
do 350 000
Sokolov 349 000 Kč ( +1 %)
Chomutov 186 000 Kč (0 %)
Louny 315 000 Kč ( +1 %)
Most 159 000 Kč (0 %)
Teplice 177 000 Kč ( -3 %)
Ústí n. L. 238 000 Kč ( +2 %)
Děčín 282 000 Kč ( +1 %)
Česká Lípa 285 000 Kč ( -1 %)
Bruntál 311 000 Kč ( -3 %)
Karviná 291 000 Kč ( -2 %)
Ostrava 283 000 Kč ( +1 %)
</TEXT>
</DOC>
<DOC>
<DOCID>LN-20021008084</DOCID>
<DOCNO>LN-20021008084</DOCNO>
<DATE>10/08/02</DATE>
<TITLE>
1. Udělejte si i v tomto případě vlastní průzkum trhu a zjistěte si, jakou cenu můžete za váš byt v současné době požadovat. Internet vám může výrazně pomoci. Musíte však počítat s tím, většina lidí se snaží vydělat co nejvíce a požadují za svůj byt více peněz, než je jeho skutečná hodnota. Nakonec tedy můžete prodat za méně peněz, než jste očekávali.
</TITLE>
<TEXT>
2. Prodat byt můžete samozřejmě i na inzerát. Vyplatí se opatrnost - pokud máte jakékoli pochyby o solidnosti zájemce o váš byt, raději s prodejem počkejte.
3. Pokud se rozhodnete pro prodej prostřednictvím realitní kanceláře, sjednejte si nejprve nezávaznou schůzku.
4. Zjistěte si, jaké doklady jsou pro úspěšný prodej potřeba.
5. Dbejte na úplnost zprostředkovatelské smlouvy. Nepodepisujte nic, co jste neprostudovali nebo je nejasné.
6. Vyžadujte přesné znění smlouvy ve všech jejích ustanoveních, zvláště pak v termínech a provizi. Pokud máte pochybnosti, vyžádejte si konzultaci právníka.
7. Obvyklá výše provize za prodej bytu se pohybuje od tří do šesti procent prodejní ceny.
8. Uzavírejte jen takovou smlouvu, ve které se zavazujete uznávat pouze kupujícího, který splňuje veškeré podmínky prodeje uvedené ve zprostředkovatelské smlouvě.
9. Délka trvání zprostředkovatelské smlouvy s realitní kanceláří je obvykle šest měsíců a neměla by být kratší než čtyři měsíce. Počítejte s tím, že dříve se byt prodat nepodaří.
10. Neuzavírejte smlouvu dříve, než vše zvážíte. Žádná solidní realitní kancelář vás nebude nutit k okamžitému rozhodnutí.
</TEXT>
</DOC>
<DOC>
<DOCID>LN-20021008085</DOCID>
<DOCNO>LN-20021008085</DOCNO>
<DATE>10/08/02</DATE>
<TITLE>
1. Seznamte se se současnou situací na trhu nemovitostí. Navštivte například několik realitních kanceláří nebo prostudujte nabídku bytů na internetu.
</TITLE>
<TEXT>
2. Vyhledávejte služby zavedených realitních kanceláří. Vyhýbejte se jednotlivcům slibujícím fantastické nemovitosti a služby.
</TEXT>
<HEADING>
3. Sjednejte si v realitní kanceláři nezávaznou schůzku.
</HEADING>
<TEXT>
4. Platí to i v případě nákupu přes realitní kancelář, ale především u přímé koupě velmi pečlivě ověřte, zda byt skutečně kupujete od toho, komu patří.
5. Kupovaný byt si důkladně prohlédněte. Chtějte vidět všechno - sklep, půdu (pokud jsou součástí bytu), ověřte, zda funguje veškeré vybavení, které je součástí bytu. Ušetříte si nepříjemné překvapení. Na prohlídku bytu či domu je dobré vzít s sebou odborníka, který je lépe než vy schopen posoudit skutečný stav.
6. Zjistěte si na katastrálním úřadě, jak je to s vlastnictvím pozemku pod domem skupovaným bytem. Zvláště u družstevních bytů to může být problém.
7. Ke kupovanému bytu si vyžádejte doklady i veškeré další dostupné informace.
8. Nechejte si vystavit doklad o tom, že realitní kancelář může tuto nemovitost nabízet.
9. V případě sepsání kupní smlouvy trvejte na přítomnosti notáře či advokáta. Jinými osobami psanou kupní smlouvu odmítněte.
10. Neuzavírejte smlouvu dříve, než vše zvážíte.
</TEXT>
</DOC>
<DOC>
<DOCID>LN-20021008086</DOCID>
<DOCNO>LN-20021008086</DOCNO>
<DATE>10/08/02</DATE>
<TITLE>
Družstevní byt
</TITLE>
<TEXT>
* navštivte katastrální úřad a ověřte si, že je vlastníkem bytu skutečně to družstvo, které vám bylo nahlášeno od prodávajícího
* navštivte předsedu družstva a chtějte informace o hospodaření (zda je družstvo v plusu či v minusu)
* pokud kupujete byt přes realitní kancelář, připravte se na to, že jí budete muset složit zálohu; ta se pohybuje od pěti do deseti procent z kupní ceny bytu
* za zprostředkování koupě bytu zaplatíte realitní kanceláři navíc provizi; její výši si stanovuje každá kancelář sama, nejčastěji se pohybuje od tří do šesti procent
</TEXT>
<HEADING>
Byt v osobním vlastnictví
</HEADING>
<TEXT>
* vyžádejte si list vlastnictví - z něj se dozvíte, zda na byt není vypsáno zástavní právo (hypoteční úvěr a podobně)
* obraťte se na sdružení nájemníků bytů a informujte se, jak vypadá společný fond oprav
</TEXT>
<HEADING>
Nový byt
</HEADING>
<TEXT>
* jestliže máte peníze k dispozici již v počátku výstavby, složte je u banky nebo u třetí osoby (notáře nebo právníka); peníze budou vydány pouze na konkrétní stavební úkony - vyhnete se tak nebezpečí, že byste o své peníze přišli, kdyby firma zkrachovala
* využíváte-li hypoteční úvěr, dobře se informujte na termíny jednotlivých splátek; zpožděné splátky jsou vázány sankcemi
* ověřte si na katastru nemovitostí, zda pozemek, na němž se bytový dům staví, je opravdu majetkem developerské společnosti (Staly se již případy, kdy firma měla pozemek jen v pronájmu. Nájemní smlouva ale může být časem vypovězena.)
</TEXT>
</DOC>
<DOC>
<DOCID>LN-20021008087</DOCID>
<DOCNO>LN-20021008087</DOCNO>
<DATE>10/08/02</DATE>
<TITLE>
V České republice je v současné době téměř 350 tisíc realitních agentů. Podle zástupců Asociace realitních kanceláří je ale jen 30 procent z nich opravdu kvalitních. Jak poznat dobrou agenturu s profesionálním přístupem a co by měla zákazníkovi nabídnout?
</TITLE>
<TEXT>
"Jen třicet procent realitních kanceláří je solidních," říká Ivan Žikeš, prezident Asociace realitních kanceláří České republiky (ARK ČR). Nyní je v ČR zhruba 350 tisíc lidí, kteří mají na realitní služby živnostenský list. "Je jich u nás až moc. Těch kvalitních ale velice málo. Lidé se domnívají, že obchodovat s realitami je způsob, jak snadno vydělat peníze," tvrdí Žikeš. "Živnostenský list dostane v podstatě každý, kdo má čistý rejstřík," tvrdí prezident ARK. To je podle něj ten hlavní důvod, proč je na českém trhu tolik neprofesionálních makléřů. "U nás neexistuje žádná státem kontrolovaná úroveň realitních kanceláří," souhlasí Ivo Gavlas, majitel realitní kanceláře a předseda dozorčí rady ARK.
</TEXT>
<HEADING>
Jak pozvednout úroveň realitních agentů?
</HEADING>
<TEXT>
Realitní trh má i po deseti letech stále ještě daleko do kvality poskytovaných služeb například v Německu nebo Spojených státech. Jak zvednout jejich úroveň? "Je nutné donutit lidi, kteří chtějí v tomto oboru pracovat, aby se vzdělávali," míní. Řešením by byly údajně licence. "Realitní makléři by měli získat koncesi. Pak by mohli v tomto oboru podnikat. V Americe je to naprosto běžné," domnívá se Žikeš, který se na českém realitním trhu pohybuje už 11 let a je dokonce členem Americké asociace realitních kanceláří. "Ve Spojených státech musí makléři skládat velmi přísné zkoušky," potvrzuje Ivo Gavlas. Nedůvěra v realitní makléře a nedostatek jejich profesionality se odráží i v objemu peněz, které ročně protečou agenturami. Zástupci asociace odhadují, že je to pouze 30 procent. "V USA jde zhruba o 95 procent," srovnává Žikeš.
</TEXT>
<HEADING>
Co by měla solidní kancelář nabídnout
</HEADING>
<TEXT>
Při podepsání zprostředkovatelské smlouvy by už veškeré starosti měla na sebe převzít kancelář. Až do podepsání kupní smlouvy by měla klienta co nejméně obtěžovat s právními záležitostmi. "Každý měsíc by měla navíc agentura podávat klientovi souhrnné informace," uvádí Žikeš. Solidní kancelář by navíc neměla vzít od zákazníka zakázku, o níž je přesvědčena, že je předražená. "Agentury tím deformují představu klienta o cenách nemovitostí," stěžuje si Žikeš. "Pokoutné kanceláře, například v Praze, si účtují dokonce až třicetiprocentní provizi za zprostředkování prodeje," varuje Žikeš. Provize solidní kanceláře by neměla ale přesáhnout 6 procent. "Samozřejmě je to věc smluvní. Běžně se pohybuje provize za nemovitost dražší než dva miliony korun v rozmezí od tří do šesti procent," říká Gavlas s tím, že čím je nemovitost dražší, tím nižší může být i provize.
</TEXT>
<HEADING>
Je zahraniční realitka lepší než česká?
</HEADING>
<TEXT>
I když asociace poukazuje na nízkou kvalitu služeb tuzemských realitních kanceláří, neznamená to, že by zde neexistovaly spolehlivé společnosti na srovnatelné úrovni jako u západních sousedů. "Obecná představa, že realitní kanceláře se zahraničním zastoupením jsou lepší než naše, je nesprávná. Dokonce jsem přesvědčen, že kvalitní české agentury mají hlubší znalosti místního trhu než ty zahraniční firmy," doplňuje Žikeš. Začátkem devadesátých let vydělávaly realitní kanceláře především díky restituovanému majetku. Nyní jde hlavně o prodej bytů a nemovitého majetku společností v konkursu. I přes nízké procento převodů nemovitostí prostřednictvím realitních kanceláří dochází v Česku k vysokému počtu prodejů. Podle údajů ministerstva financí například daň z převodu nemovitosti tvořila v roce 2000 nejvýznamnější část příjmů majetkových daní.
</TEXT>
<HEADING>
10 rad, jak vybrat realitní kancelář
</HEADING>
<TEXT>
1. Vyhledávejte služby zavedených realitních kanceláří. Pokud má kancelář řadu poboček, obsáhlý katalog s nabídkami, které jsou průběžné obměňovány, pak je s největší pravděpodobností prodej nemovitostí skutečným předmětem její činnosti. Nedůvěřujte příliš cenově lákavým nabídkám. Vždy vycházejte z toho, že za poloviční cenu vám byt prostě nikdo neprodá.
2. Všímejte si jednání pracovníků realitní kanceláře. Atmosféra na pracovišti vám může o úrovni společnosti mnoho napovědět. Také vybavení kanceláře vám leccos prozradí. Suterénní prostora bez kancelářského vybavení příliš důvěry nebudí.
3. Prostudujte si provozní předpisy. Máte právo vědět, jakým způsobem kancelář pracuje.
4. Smlouvu podepisujte teprve tehdy, když jste vše pečlivě uvážili. O solidnosti kanceláře nesvědčí to, když vás nutí do podpisu ihned. Jestliže navštívíte kancelář, není vaší povinností odejít rovnou s podepsanou smlouvou či se zavázat, že obchod uzavřete. Máte právo vše si dobře rozmyslet.
5. Při podpisu zprostředkovatelské smlouvy dbejte na to, abyste se v ní zavázali akceptovat pouze takového prodávajícího, který splňuje veškeré podmínky prodeje v ní specifikované.
6. Dobře si zprostředkovatelskou smlouvu přečtěte. Měla by být úplná a přesná, zejména výše provize pro realitní kancelář a termíny plateb. Jakmile budete mít pochyby, obraťte se raději na právníka. Zástupce solidní realitní kanceláře to bude akceptovat.
7. V případě sepsání kupní smlouvy vyžadujte její vyhotovení advokátem či notářem. Předtištěné kupní smlouvy sepsané někým jiným máte právo odmítnout.
8. Vyžádejte si doklad o tom, že realitní kancelář může s nemovitostí nakládat a nabízet ji k prodeji. Pracovníci realitní kanceláře by tedy měli mít k dispozici doklad od majitele objektu.
9. Vybraný objekt si vždy důkladně prohlédněte. Případné pochybnosti konzultujte s odborníkem. Rozhodně se nevyplatí kupovat první nabízenou nemovitost. Jestliže se rozhodnete objekt či byt koupit, vyžadujte veškerou dokumentaci.
10. Jednejte seriózně. Jen tak se vám může dostat seriózního přístupu i z druhé strany. Pokud se budete řídit těmito radami, můžete si nejenom ušetřit spoustu nepříjemností, ale zmenšíte na minimum riziko, že se stanete obětí podvodníka. Nákup bytu je investice na řadu let, mnohdy na celý život, a vyplatí se obětovat svůj volný čas při jeho výběru.
</TEXT>
</DOC>
<DOC>
<DOCID>LN-20021008088</DOCID>
<DOCNO>LN-20021008088</DOCNO>
<DATE>10/08/02</DATE>
<TITLE>
Pro mnoho lidí je pronájem bytu jedinou možností, jak si sehnat ubytování. Vzájemný vztah nájemce bytu a jeho vlastníka je ale poměrně komplikovaný a často vznikají mnohé problémy. Důležité je vědět, jak jim lze předejít, nebo je umět vyřešit.
</TITLE>
<TEXT>
Bytů, které si lze pronajmout, je v současné době na trhu velmi mnoho. Bohužel cena, kterou jejich majitelé za pronájem požadují, je často pro většinu zájemců neúnosná. Hned na začátek je ale třeba říci, že pronajímatelem nemusí být jen fyzická osoba, ale i stát nebo obec. A u některých obecních bytů stále ještě platí regulované nájemné. Získat takový byt ale není snadné. Například u bytů postavených bez veřejných prostředků, které byly kolaudovány po 30. 6. 1993, už výše nájemného omezená není. V případě, kdy chce člověk bydlet rychle a nemá dostatek peněz na koupi bytu, mu nezbývá nic jiného než využít možnosti pronájmu. Stejně jako v případě koupě je i tady nezbytné postupovat opatrně. "Každý zájemce o pronájem nemovitosti by se měl nejprve přesvědčit, že skutečně jedná s jejím vlastníkem nebo s osobou, která má právo tuto nemovitost pronajmout," vysvětluje Veronika Svobodová z Realitní agentury Pronájmy a dodává: "Na čestné slovo se v tomto případě opravdu nedá spolehnout a řádně sepsaná nájemní smlouva je základ."
</TEXT>
<HEADING>
Vše je třeba důkladně rozmyslet
</HEADING>
<TEXT>
Nájemní smlouvu by proto neměl sepisovat úplný laik, ale nejlépe odborný pracovník realitní kanceláře nebo právník, který se touto problematikou zabývá. Jak si ale vybrat dobrou realitní kancelář? "Zárukou solidnosti není ani velikost kanceláře, její vybavení nebo luxusní oblečení realitních makléřů," říká makléřka Shell realty corporation Prague Miloslava Kadlecová. Podle ní je nejlepší, pokud kancelář doporučí klient, který už jejích služeb využil. Při výběru bytu je zapotřebí myslet dlouhodoběji a nevycházet jen z momentální situace. Pronajatý byt sice nemusí být na celý život, ale hledat si po měsíci nový pronájem nebývá nejpříjemnější. To potvrzuje i Svobodová: "Nejčastějším problémem lidí, kteří si přes naši agenturu pronajali byt, je přecenění jejich momentální potřeby a dlouhodobých finančních možností. Hledat si potom cihlový byt 2+1, kompletně zařízený a s výhledem na Hradčany za šest tisíc korun měsíčně je ale problém." I majitel, který se svůj byt rozhodne pronajímat, musí jednat hned od začátku s rozvahou. Takto vydělané peníze potom totiž často opláče. Nedokáže se smířit se skutečností, že nájemce nebude o jeho byt pečovat s takovou láskou jako on sám. Dobrá nájemní smlouva ho ale může alespoň částečně ochránit, aby nenašel svoji nemovitost v dezolátním stavu.
</TEXT>
<HEADING>
Jak předejít možným potížím
</HEADING>
<TEXT>
Nájemní smlouva by měla chránit jak majitele bytu, tak i jeho nájemce. Majitel bytu, tedy pronajímatel, v ní přenechá svůj byt do užívání dalšímu člověku za určitou finanční částku. To, že dotyčný člověk bude hradit nájemné, je ve smlouvě důležité, protože jinak by se jednalo jen o půjčení bytu, za které se nic neplatí. Nájemní smlouva musí obsahovat přesné označení bytu, jeho příslušenství, vybavení a rozsah užívání. Dále zde musejí být objasněny všechny finanční sounáležitosti. Jaká bude výše nájemného, způsob jeho platby a také poplatky spojené s užíváním bytu. Mezi ně nemusí patřit jen dodávka teplé vody, ústřední topení, elektrická energie nebo vodné a stočné, ale i používání výtahu nebo úklid v domě. Někdy se obě strany dohodnou i na určitých individuálních podmínkách, a i ty sem musejí být zahrnuty. Naopak ve smlouvě nemusí být ustanovení o tom, jak dlouho bude pronájem trvat. V tom případě se má za to, že se jedná o smlouvu uzavřenou na dobu neurčitou. Většinou je ale pro pronajímatele lepší uzavřít smlouvu na dobu určitou a popřípadě ji prodloužit.
</TEXT>
<HEADING>
Práva a povinnosti
</HEADING>
<TEXT>
Jak již bylo řečeno, všechna práva a povinnosti je vhodné zanést do nájemní smlouvy. Potom se ani jedna ze stran nebude moci vymlouvat, že o nich nevěděla. Jinak jsou ovšem daná zákonem a platí automaticky. Dobré je však vědět ještě několik věcí. V souvislosti se záplavami se objevila otázka, co dělat v případě, že byla pronajatá nemovitost poškozena. Tady existují dvě možnosti. Jestliže se byt už dále nedá používat, nájemní smlouva tím zaniká. V druhém případě, kdy lze pronajatý byt užívat jen omezeně, má jeho uživatel právo na slevu z nájemného. Ale pozor! Toto právo je nutno uplatnit do šesti měsíců od chvíle, kdy k situaci došlo, jinak nárok na slevu zanikne. Je také nezbytné, aby nájemce všechny záležitosti, které s bytem souvisejí, konzultoval s jeho majitelem. Například místnosti polepené plakáty by se nemusely majiteli líbit. A i taková maličkost by mohla být důvodem k vypovězení nájemní smlouvy.
</TEXT>
<HEADING>
8 rad pro nájemce bytu
</HEADING>
<TEXT>
* Pečlivě si vyberte solidní realitní kancelář. Nejlépe na doporučení někoho, kdo s ní má dobré zkušenosti. Vždy si nechte určitou rezervu - první nabídka nemusí být vždy nejlepší.
* Zvažte, kolik peněz budete měsíčně schopni za pronájem zaplatit. Vyhnete se tak možným nepříjemnostem. Vždy si ověřte, co všechno je součástí nájmu zda do něj majitel již započetl energie a služby, nebo zda je budete hradit zvlášť.
* Dbejte, aby vaše nájemní smlouva obsahovala všechny nezbytné náležitosti, aby nebylo možné zpochybnit její platnost. Ve smlouvě by neměl chybět údaj o tom, za jakých podmínek je možné smlouvu vypovědět a v jaké lhůtě. Pokud si chcete pronajmout byt družstevní, většinou musí dát družstvo souhlas k pronájmu.
* Vyžadujte od pronajímatele doklad o vlastnictví zmíněného bytu - originál nebo ověřenou kopii z katastru nemovitostí. Pokud vám pronajímatel řekne, abyste se raději moc neukazovali na chodbě, zřejmě nebude osobou oprávněnou byt pronajímat. Dohodněte se také na tom, jakým způsoben budou hrazeny případné škody. Domluvte si přesně způsob placení nájmu. Pokud se jedná o krátkodobý pronájem a majiteli bytu tam bude např. dál chodit pošta, dohodněte si předem způsob, jak si ji bude vyzvedávat.
* Veškeré změny předem konzultujte s majitelem. Ať už jsou to úpravy v bytě nebo třeba osoba, se kterou chcete v pronájmu bydlet.
* V případě, že byt nelze dále používat (ovšem ne vaší vinou), nájemní smlouva zaniká.
* Pokud lze byt náhle používat jen částečně, máte právo žádat slevu na nájemném, ale jen po dobu půl roku.
* Pokud dostanete z nějakého právně opodstatněného důvodu výpověď, musíte byt do 30 dnů vyklidit.
8 rad pro pronajímatele bytu
* Se zájemcem o pronájem vašeho bytu se sejděte osobně a prodiskutujte všechny technické detaily smlouvy.
* Trvejte na složení kauce, která pokryje případné škody na zařízení bytu nebo dluhy na nájemném.
* Jestli je součástí bytu i pevná linka, je dobré ji převést na jméno nájemníka. Nebudete pak muset platit mnohatisícové účty.
* 3 měsíce před skončením nájmu nebo po podání výpovědi máte nárok na prohlídku bytu, ale jen v přítomnosti nájemce.
* Výpověď máte právo dát v případě, že od nájemce neobdržíte platby po dobu tří měsíců. Pokud se nájemce není ochoten dohodnout, můžete se obrátit na soud.
* Pamatujte, že nájemní smlouvu na dobu neurčitou lze zrušit pouze výpovědí. Můžete se ovšem s nájemcem dohodnout i jinak.
* Pokud nemůžete byt dále pronajímat, ale nájemce tam má právo dále bydlet, musíte mu poskytnout náhradní ubytování.
* Užívá-li nájemce byt i po vypršení doby nájmu, musíte proti tomu do 30 dnů podat návrh k soudu.
</TEXT>
</DOC>
<DOC>
<DOCID>LN-20021008089</DOCID>
<DOCNO>LN-20021008089</DOCNO>
<DATE>10/08/02</DATE>
<TITLE>
Za sto let od vynálezu žárovky se doba spánku zkrátila v průměru až o čtvrtinu
</TITLE>
<TEXT>
Stres, starosti, přepracovanost. To jsou, vedle chronických nemocí, jen některé ze "spouštěčů" nespavosti. Poruchami spánku trpí na Západě asi jedna třetina lidí, u nás není jejich počet přesně znám.
Někdo spí v noci jen pár hodin a ráno se cítí fit, jiný je schopen usnout během dne i po desetihodinovém spánku. Za normální délku spánku se považuje rozmezí šesti až devíti hodin. Pro toho, kdo spí déle než devět hodin, se vžil anglický termín long sleeper, kdo se cítí vyspalý po pěti hodinách, je short sleeper. Podle doc. MUDr. Karla Šonky, DrSc., z Centra pro poruchy spánku a bdění Neurologické kliniky l. lékařské fakulty UK a VFN se obě tyto kategorie pohybují na hranici. "Ještě kratší nebo naopak delší spánek už není normální," vysvětluje Šonka. Velmi dlouho spí lidé se spánkovou apnoí. Touto poruchou trpí asi třicet procent lidí. Při spánkové apnoi se během spánku na chvíli zastavuje dechová činnost. Spánek je mělký a nekvalitní, člověk se velmi často budí a zas usíná, během dne se pak cítí unavený a neodpočatý. Mozek trpí nedostatečným okysličováním. Apnoe je doprovázena chrápáním. Problémy s chrápáním lze řešit buď operativně, nebo užíváním přípravku proti chrápání. Jde o ústní sprej se zhruba osmihodinovou účinností, který vytvoří povlak na sliznicích a uvolní napjaté svaly měkkého patra.
</TEXT>
<HEADING>
Rada pro nespavce: změňte denní režim
</HEADING>
<TEXT>
Probdělou noc jsme občas jistě zažili všichni. Převalujeme se v posteli a nemůžeme "zabrat", když nás ráno čeká důležitá zkouška či událost. Pokud ale bezesných nocí přibývá, je namístě situaci začít řešit. V posledních letech si na nespavost stěžují lidé ve vedoucích funkcích, podnikatelé, manažeři. Nutnost být stále ve střehu a denně se vyrovnávat s velkou zodpovědností je to, co jim doslova nedá spát. Ke stresu se připojuje nedostatek času na odpočinek a spánek. Snižuje se výkonnost a obranyschopnost organismu, přibývají naopak poruchy koncentrace. Vše může vyústit v celkové vyčerpání organismu. Nedostatkem spánku trpí mozek jediný orgán celého těla, jehož regeneraci zajistí právě jen spánek. "Přepracovaným lidem, kteří mají problémy se spánkem, doporučuji změnu režimu doma i v zaměstnání," zní rada docenta Šonky. Problém je ale v tom, že jen málokdo chce nebo může svůj režim a styl života měnit. Při dlouhodobé nespavosti je třeba se poradit s lékařem. K medikaci by ale mělo dojít až poté, co vyčerpáme všechny možnosti, které nám dává tzv. spánková hygiena. Je dobré si vytvořit a dodržovat určité rituály. Podle jednoho z nich bychom měli, pokud se nám nedaří usnout ještě patnáct minut po ulehnutí, vstát a věnovat se nějaké nepříliš namáhavé činnosti. Do postele se pak vrátíme, až když se dostaví pocit ospalosti. Bráníme se dennímu spánku. Nezatemňujeme okna - zdravý spánek je založen na střídání světla a tmy. Před spaním bychom neměli řešit nic složitého a stresujícího, měli bychom si opakovat, že ráno je moudřejší večera. Když se přes všechnu snahu nedaří vyvolat kvalitní a hluboký spánek, je načase navštívit lékaře, který dokáže určit vhodnou terapii. Moderní léky na spaní - hypnotika zkracují dobu usínání, prodlužují délku spánku a zlepšují jeho kvalitu. Kromě hypnotického mají i účinek sedativní (zklidňující), a zároveň také působí proti křečím a napomáhají celkovému uvolnění svalů. Hypnotika bychom nikdy neměli užívat v kombinaci s alkoholem nebo jinými psychotropními látkami. Dlouhodobé užívání by mělo probíhat pod dohledem lékaře.
Jak si zlepšit spánek
* Dodržujte rituál vstávání vždy ve stejnou dobu. Platí to i o vstávání o víkendu nebo v době volna.
* Šest hodin před ulehnutím k spánku nepijte kávu ani čaj, dvě hodiny před spaním byste neměli pít alkoholické nápoje ani kouřit.
* Večeřte tři hodiny před ulehnutím. Volte spíše lehčí stravu, nejezte luštěniny, houby nebo zelí.
* Před spaním si dopřejte teplou koupel s několika kapkami esenciálního oleje. Výborný je například levandulový nebo heřmánkový olej.
* Asi půl hodiny před spaním vypijte "sleeping cocktail" z teplého mléka, banánu a medu.
* Místnost, ve které spíte, by měla být dobře vyvětraná. Teplota v místnosti by měla být nižší (okolo 18 °C).
* V ložnici nemají co dělat přístroje, které "vyrábějí" elektronický smog - televizní přijímač nebo počítač, ale ani mobilní telefon. Ten byste měli na noc vypnout a uložit do jiné místnosti.
* Dobrému spánku napomáhají některé vůně - zapalte si v ložnici aromalampu s levandulovým, mateřídouškovým nebo heřmánkovým olejem nebo nakapejte tři kapky oleje na polštář. Můžete použít "spací" polštářek, ve kterém jsou nasušené bylinky, nebo v místnosti nastříkat aromaterapeutický sprej.
* Jděte si lehnout, až když se cítíte ospalí. Pokud ospalost po ulehnutí vymizí, je dobré vstát a věnovat se jiné činnosti.
* Na lůžku si pohodlně lehněte, zavřete oči a snažte se několik minut vnímat jen svůj dech. Od temene hlavy až po chodidla postupně uvolňujte napětí. S každým výdechem bude z vašeho těla odcházet nahromaděný stres.
</TEXT>
</DOC>
<DOC>
<DOCID>LN-20021008090</DOCID>
<DOCNO>LN-20021008090</DOCNO>
<DATE>10/08/02</DATE>
<TITLE>
Spánek je řada opakujících se cyklů. Ty představují (jednoduše řečeno) různé fáze mozkové a tělesné činnosti. Jednotlivé cykly trvají 80 až 110 minut. Abyste si ve spánku skutečně odpočinuli, musí obsahovat aspoň tři cykly.
</TITLE>
<HEADING>
Co všechno se děje, když spím?
</HEADING>
<TEXT>
Usínání je provázeno svalovými záškuby, někdy můžete mít i krátké sny. V této fázi se lehce vzbudíte. Dalších třicet minut se spánek upevňuje a prohlubuje, oči se pohybují pomalu sem tam. V "delta" fázi dýcháte opět nepravidelně, srdce tluče pomaleji, vaše teplota a krevní tlak klesají. V této fázi je spánek nejhlubší. Spánek "delta" se prodlužuje, když je spáč hodně unavený nebo když v předchozích nocích spal málo. Po jedné až jedné a půl hodině se kvalita spánku mění. Při REM fázi se vám oči začínají rychle pohybovat (Rapid eye movements, REM). Vidíte první sen. To trvá nejčastěji okolo 10 minut. Vzbudíte se jen silným vyrušením. Pokud nejste nyní probuzeni, sen si nepamatujete. Během devítihodinového spánku můžete prosnít i jednu a půl hodiny.
</TEXT>
<HEADING>
Mohou mě sny vyčerpat?
</HEADING>
<TEXT>
Ano. Půjde zřejmě o sny "nepříjemné, jsou-li třeba reakcí organismu na nepříjemné podněty z vnitřního prostředí (přeplněný žaludek, močový měchýř). Vyčerpat vás mohou také "noční můry" spojené s pocitem něčeho nestvůrného, úzkostného, kdy se tělo dusí, brání, člověk utíká, honí ho šelma apod. Tyto sny mohou být nejednou i indikátorem nějakého závažnějšího tělesného onemocnění (cévního, srdečního...), ale mohou být také třeba u neuróz.
Čím to je, že se nám v zimě nechce vstávat?
V biologii existují biologické rytmy-cykly. Ty jsou zafixovány vývojem a jsou závislé také na zevních faktorech, jako je třeba délka zemského dne nebo i roční období. U člověka je spánek jednofázový a má 24hodinový cyklus (spánek--bdění). V letním nebo zimním období je ale jiná délka dne, slunečního svitu a to má na cyklus spánek-bdění také vliv, i když ne tak výrazný jako třeba u zvířat. Tam můžeme často hovořit o letním nebo zimním spánku (netopýři, medvědi atd.). I člověk na tyto roční změny reaguje, ale je schopen se jim lépe přizpůsobit.
</TEXT>
<HEADING>
Může se člověk přespat?
</HEADING>
<TEXT>
Zdravý člověk ne, protože má funkční biologický rytmus spánku a bdění. Deficity spánku si tělo v následující nebo další noci nahradí. Rovněž tak po dlouhotrvajícím nočním spánku je další noční spánek kratší apod. Není-li tomu tak, může jít o nějaké ze spánkových onemocnění.
</TEXT>
<HEADING>
Mají děti neklidnější spánek?
</HEADING>
<TEXT>
Pro REM fázi je typické, že se dítě pohybuje, neklidně dýchá, má sny, snáze se vzbudí. Mozek zpracovává zážitky předešlého dne. Když se mu sny nezdají, dýchá pravidelně a hluboce spí.
</TEXT>
<HEADING>
Musejí děti chodit brzo spát?
</HEADING>
<TEXT>
Většina dětí "zápasí" o každou minutu, kdy mohou být ještě vzhůru. Nejvhodnější doba pro uložení dítěte k spánku je ale mezi 19.30 a 20.30 hodin. Usínání by dítě mělo mít spojeno s pokud možno stejným rituálem. Naprosto nevhodné jsou bujaré večerní hry (babičky říkaly: rozdovádíš se a pak nebudeš moct usnout... - a měly pravdu), doporučuje se spíše pomazlit se nebo si dát společnou koupel. Potřebují děti spát přes den? Odpolední odpočinek nevynechávejte noci byste pak měli neklidnější, protože dítě je unavené až příliš. Dítě nemusí v postýlce spát, mělo by ale být aspoň hodinu v klidu. Nejvhodnější čas pro odpolední odpočinek je do 15 hodin notorické spáče raději vzbuďte, jinak se do večera neunaví a nebudou moci usnout.
</TEXT>
<HEADING>
Jak překonat jet lag?
</HEADING>
<TEXT>
Jet lag znají všichni, kteří někdy absolvovali dlouhé lety přes několik časových pásem. Co to s námi udělá? Jednoduše řečeno: zmateme své "vnitřní hodiny". Ty si tak například při večerním příletu z Prahy do New Yorku "myslí", že je 23 hodin, ale podle místního času je o šest hodin méně. A kvůli šesti chybějícím hodinám mají lidé problémy se spánkem, nechuť k jídlu, malátnost, nevolnost... Nic příjemného. Co ale proti jet lagu dělat?
</TEXT>
<HEADING>
* před odletem si dopřejte dostatek odpočinku
</HEADING>
<TEXT>
* trénujte: pokud je to možné, choďte spát již několik dní před cestou dříve (letíte-li na východ), nebo později (letíte-li na západ)
* v letadle si ihned přeřiďte hodinky na cílový čas a začněte se na tuto změnu připravovat
* při cestě pokud možno hodně odpočívejte
* pijte hodně tekutin, dehydratace organismu jet lag zhoršuje
* odolávejte nabídkám a omezte pití alkoholu
* po příletu si nechte alespoň 24 hodin na aklimatizaci
</TEXT>
<HEADING>
Jak dlouho se dá vydržet bez spánku?
</HEADING>
<TEXT>
Nejdelší doba, po jakou člověk dobrovolně vydržel nespat, je podle Guinnessovy knihy rekordů 18 dní a 17 hodin (449 hodin). Dokázala to (v houpací židli) Maureen Westonová z Petersborough v Anglii v roce 1977. Ačkoliv na konci pokusu měla halucinace, nedostavily se kupodivu žádné trvalé následky.
Odborná spolupráce: prim. MUDr. Josef Beránek, neurol. odd. EEG a spánková lab. poliklinika Hvězdova, Praha 4.
</TEXT>
</DOC>
<DOC>
<DOCID>LN-20021008091</DOCID>
<DOCNO>LN-20021008091</DOCNO>
<DATE>10/08/02</DATE>
<TITLE>
zprávy
</TITLE>
<GEOGRAPHY>OSLO</GEOGRAPHY>
<TEXT>
Manželství se vzdělanou ženou je pro mužovo zdraví přínosné. Norští vědci tvrdí, že vzdělaná žena má na manžela pozitivní vliv: nedovolí mu sedavý způsob života a pomáhá mu v boji proti nadváze. Vědci zkoumali zdravotní návyky 20 tisíc ženatých mužů ve věku mezi 35 až 56 lety. Zkoumaní lidé byli součástí národní studie zaměřené na výskyt kardiovaskulárních nemocí a faktorů, jež je způsobují. U dobrovolníků sbírali vědci informace o krevním tlaku a hladině cholesterolu, váze, kouření a životosprávě. Muži v anamnéze uváděli, zda mají za sebou infarkt, trpí anginou pectoris nebo užívají léky na léčbu vysokého krevního tlaku. Ve sledovaných párech bylo 6 tisíc manželek méně vzdělaných než jejich muži, 5 tisíc více. Zbytek zkoumaných párů dosáhl stejného vzdělání. Výsledky výzkumu ukázaly, že čím více je vzdělaná manželka, tím menší je u jejího muže riziko srdečních onemocnění. Muži vzdělanějších žen také méně trpěli nadváhou, měli nižší krevní tlak a hladinu cholesterolu a bylo mezi nimi méně kuřáků. "Studie ukazuje, že muži, kteří se ožení s chytrou a vzdělanou ženou, udělají pro své zdraví dobře," říká doktor Haakon Meyer z Institute of Nutrition Research při univerzitě v Oslo, jeden z účastníků studie, a dodává: "Zřejmě je to proto, že tyto ženy více přemýšlejí a také rozhodují o zdravé životosprávě." Jeho slova potvrzuje i Belinda Lindenová z British Heart Foundation. "Tato dlouhodobá studie také ukazuje, že lidé s vysokoškolským vzděláním často pocházejí z dobře situovaných rodin. Tam je obvykle kladen velký důraz na správné zdravotní návyky, který se dědí z generace na generaci."
OSLO - Manželství se vzdělanou ženou je pro mužovo zdraví přínosné. Norští vědci tvrdí, že vzdělaná žena má na manžela pozitivní vliv: nedovolí mu sedavý způsob života a pomáhá mu v boji proti nadváze. Vědci zkoumali zdravotní návyky 20 tisíc ženatých mužů ve věku mezi 35 až 56 lety. Zkoumaní lidé byli součástí národní studie zaměřené na výskyt kardiovaskulárních nemocí a faktorů, jež je způsobují. U dobrovolníků sbírali vědci informace o krevním tlaku a hladině cholesterolu, váze, kouření a životosprávě. Muži v anamnéze uváděli, zda mají za sebou infarkt, trpí anginou pectoris nebo užívají léky na léčbu vysokého krevního tlaku. Ve sledovaných párech bylo 6 tisíc manželek méně vzdělaných než jejich muži, 5 tisíc více. Zbytek zkoumaných párů dosáhl stejného vzdělání. Výsledky výzkumu ukázaly, že čím více je vzdělaná manželka, tím menší je u jejího muže riziko srdečních onemocnění. Muži vzdělanějších žen také méně trpěli nadváhou, měli nižší krevní tlak a hladinu cholesterolu a bylo mezi nimi méně kuřáků. "Studie ukazuje, že muži, kteří se ožení s chytrou a vzdělanou ženou, udělají pro své zdraví dobře," říká doktor Haakon Meyer z Institute of Nutrition Research při univerzitě v Oslo, jeden z účastníků studie, a dodává: "Zřejmě je to proto, že tyto ženy více přemýšlejí a také rozhodují o zdravé životosprávě." Jeho slova potvrzuje i Belinda Lindenová z British Heart Foundation. "Tato dlouhodobá studie také ukazuje, že lidé s vysokoškolským vzděláním často pocházejí z dobře situovaných rodin. Tam je obvykle kladen velký důraz na správné zdravotní návyky, který se dědí z generace na generaci."
</TEXT>
</DOC>
<DOC>
<DOCID>LN-20021008092</DOCID>
<DOCNO>LN-20021008092</DOCNO>
<DATE>10/08/02</DATE>
<TITLE>
zprávy
</TITLE>
<GEOGRAPHY>PRAHA</GEOGRAPHY>
<TEXT>
Kožní nádory - melanomy představují jedno z nejnebezpečnějších onkologických onemocnění. Často se vyvinou z pih a mateřských znamének. Pro svůj klid si nyní můžete dát zkontrolovat své pigmentové skvrny na přístroji DermoGenius ultra. Jde o speciální kameru se CCD snímačem, propojenou s databází údajů sebraných od 6000 pacientů a 15 000 obrázků. Tato databáze umožňuje okamžitě vyhodnotit nebezpečnost vaší kožní léze. Vyšetření prvních tří pih stojí 300 Kč, každé další pak 50 Kč. Další informace jsou k dispozici na tel. čísle 224 923 713.
PRAHA - Kožní nádory - melanomy představují jedno z nejnebezpečnějších onkologických onemocnění. Často se vyvinou z pih a mateřských znamének. Pro svůj klid si nyní můžete dát zkontrolovat své pigmentové skvrny na přístroji DermoGenius ultra. Jde o speciální kameru se CCD snímačem, propojenou s databází údajů sebraných od 6000 pacientů a 15 000 obrázků. Tato databáze umožňuje okamžitě vyhodnotit nebezpečnost vaší kožní léze. Vyšetření prvních tří pih stojí 300 Kč, každé další pak 50 Kč. Další informace jsou k dispozici na tel. čísle 224 923 713.
</TEXT>
</DOC>
<DOC>
<DOCID>LN-20021008093</DOCID>
<DOCNO>LN-20021008093</DOCNO>
<DATE>10/08/02</DATE>
<TITLE>
zprávy
</TITLE>
<GEOGRAPHY>PRAHA</GEOGRAPHY>
<TEXT>
Společnost STOB pořádá 19. října od 10 do 16 hodin v ZŠ Rakovského v Praze 4 Modřanech Den zdraví pro obézní. Přijít mohou všichni, kteří se chtějí zbavit nadbytečných kilogramů. Den zdraví je také tradičním setkáním těch, kteří potřebují celoživotní laskavou kontrolu. Celý den bude probíhat cvičení od aerobiku přes orientální břišní tance až po tai-či. Jsou připraveny přednášky předních odborníků o nových pohledech na problémy spojené s obezitou. Každý si zde bude moci dát změřit krevní tlak, hladinu cholesterolu a množství tuku v těle. Podle měření a testu zdatnosti budou odborníci návštěvníkům připravovat redukční program na míru.
PRAHA - Společnost STOB pořádá 19. října od 10 do 16 hodin v ZŠ Rakovského v Praze 4 Modřanech Den zdraví pro obézní. Přijít mohou všichni, kteří se chtějí zbavit nadbytečných kilogramů. Den zdraví je také tradičním setkáním těch, kteří potřebují celoživotní laskavou kontrolu. Celý den bude probíhat cvičení od aerobiku přes orientální břišní tance až po tai-či. Jsou připraveny přednášky předních odborníků o nových pohledech na problémy spojené s obezitou. Každý si zde bude moci dát změřit krevní tlak, hladinu cholesterolu a množství tuku v těle. Podle měření a testu zdatnosti budou odborníci návštěvníkům připravovat redukční program na míru.
</TEXT>
</DOC>
<DOC>
<DOCID>LN-20021008094</DOCID>
<DOCNO>LN-20021008094</DOCNO>
<DATE>10/08/02</DATE>
<TITLE>
Právě teď je nejvhodnější doba k výběru místa dovolené - největší zájem je tradičně o konec roku a jarní prázdniny
</TITLE>
<TEXT>
Minimálně dva týdny dovolené vcelku v létě a alespoň týden v zimě - to radí lékaři i psychologové. Přitom vůbec nezáleží na tom, kde dobu dovolené prožijeme. Náš organismus si prostě zaslouží čas od času "vypnout".
Zatímco letní pobyty u moře, na horách, u rybníka nebo na chatě či chalupě jsou pro většinu lidí samozřejmostí, zimní dovolenou někteří podceňují a zdá se jim zbytečná. Přitom i pouhý týden na horách pomůže, a to nejen po fyzické, ale i po psychické stránce. Znečištěné ovzduší velkých měst a průmyslových oblastí se významnou měrou podílí na poruchách imunitního systému a rozvoji alergických onemocnění. Proto většina mateřských a základních škol z těchto oblastí organizuje školy v přírodě právě v období zvýšeného výskytu respiračních chorob tedy od října do dubna.
</TEXT>
<HEADING>
Hory vedou
</HEADING>
<TEXT>
Pobyt na horách je bezpochyby nejoblíbenějším a nejběžnějším způsobem trávení zimní dovolené. Záleží jen na vaší finanční situaci, jestli se vypravíte do francouzských, švýcarských, rakouských nebo třeba i slovinských Alp či do Pyrenejí nebo si vychutnáte krásu slovenských Tater. Příjemné dny lze strávit i v Česku - v Krkonoších, na Šumavě, v Jizerských či Orlických horách je také spousta míst pro lyžování pokročilých lyžařů i začátečníků, stejně jako pro výlety na běžkách, sáňkování a jízdu na bobech. Nezapomínejte, že menší děti ještě neocení kvalitu sjezdovky a dostupnost lyžařských vleků, ale spíš rodinnou pohodu.
</TEXT>
<HEADING>
Cesty za sluncem
</HEADING>
<TEXT>
Cestovní kanceláře nabízejí mnoho zimních zahraničních i tuzemských pobytových zájezdů. Je možné zaplatit si celý pobyt s dopravou a polopenzí v luxusním pětihvězdičkovém hotelu stejně jako v menším rodinném penzionu. Mnozí turisté - zvláště studenti a mladé rodiny - však často volí jen apartmán bez jídla a dopravy. Nejdůležitějším kritériem při výběru totiž bývají samozřejmě finanční možnosti. Kromě vlastních a od rodiny a známých vypůjčených chalup je možné využít také služeb cestovních kanceláří, které nabízejí pronájem chat a chalup. Vyplatí se už na podzim porozhlédnout se, porovnat nabídku jednotlivých cestovních kanceláří a zimní nebo jarní pobyt si zajistit včas. Největší zájem bývá o dny kolem Vánoc a Silvestra a o jarní prázdniny. Pro mnohé lidi jsou hory z různých důvodů nepřijatelné. Alternativou pro ně jsou pobyty v "teplých krajinách". Asi nejznámější a finančně nejdostupnější jsou Kanárské ostrovy. To, co ještě před deseti lety zavánělo exotikou a nedostupností, se během několika posledních let stalo naprosto běžnou záležitostí. Příjemné a stabilní klima, mořská voda okolo dvaceti stupňů a vynikající kuchyně a vína lákají po celý rok turisty z celého světa. Stále častěji tam svou zimní dovolenou tráví také Češi. Pokud si chcete dopřát něco exotičtějšího, zkuste Karibik Dominikánskou republiku, Jamajku nebo například znovuobjevenou (a pro turisty stále dost exotickou) Kubu. Zimní měsíce jsou také obdobím, kdy můžete navštívit oblíbená místa ve Středomoří. Tentokrát rozhodně nepůjde o sluníčko a koupání, ale o cesty za poznáním. Počasí sice může být trochu deštivé, teploty se v zimě a jarních měsících pohybují mezi 10 a 15 stupni, ale slaný mořský vzduch vám prospěje stejně tak jako v létě. Spoustu zajímavých památek nabízí například sever Afriky - Maroko a Tunisko. Egyptské pyramidy také více oceníte, když nejste vyčerpáni úmorným letním vedrem. Zimní a jarní Mallorca zase nabízí krásnou přírodu a historické pamětihodnosti. Rájem milovníků historie pak je bezpochyby Malta. Malá ostrovní republika osloví a mile překvapí mnohé cestovatele. A pokud se vám v těchto zemích přece jen zasteskne po koupání, máte možnost. Většina i těch běžných turistických hotelů bývá vybavena bazény, případně saunou, perličkovými koupelemi, masážními vanami či fitness centry.
Cestovní kanceláře nabízejí mnoho zimních zahraničních i tuzemských pobytových zájezdů. Je možné zaplatit si celý pobyt s dopravou a polopenzí v luxusním pětihvězdičkovém hotelu stejně jako v menším rodinném penzionu. Mnozí turisté - zvláště studenti a mladé rodiny - však často volí jen apartmán bez jídla a dopravy. Nejdůležitějším kritériem při výběru totiž bývají samozřejmě finanční možnosti. Kromě vlastních a od rodiny a známých vypůjčených chalup je možné využít také služeb cestovních kanceláří, které nabízejí pronájem chat a chalup. Vyplatí se už na podzim porozhlédnout se, porovnat nabídku jednotlivých cestovních kanceláří a zimní nebo jarní pobyt si zajistit včas. Největší zájem bývá o dny kolem Vánoc a Silvestra a o jarní prázdniny. Pro mnohé lidi jsou hory z různých důvodů nepřijatelné. Alternativou pro ně jsou pobyty v "teplých krajinách". Asi nejznámější a finančně nejdostupnější jsou Kanárské ostrovy. To, co ještě před deseti lety zavánělo exotikou a nedostupností, se během několika posledních let stalo naprosto běžnou záležitostí. Příjemné a stabilní klima, mořská voda okolo dvaceti stupňů a vynikající kuchyně a vína lákají po celý rok turisty z celého světa. Stále častěji tam svou zimní dovolenou tráví také Češi. Pokud si chcete dopřát něco exotičtějšího, zkuste Karibik Dominikánskou republiku, Jamajku nebo například znovuobjevenou (a pro turisty stále dost exotickou) Kubu. Zimní měsíce jsou také obdobím, kdy můžete navštívit oblíbená místa ve Středomoří. Tentokrát rozhodně nepůjde o sluníčko a koupání, ale o cesty za poznáním. Počasí sice může být trochu deštivé, teploty se v zimě a jarních měsících pohybují mezi 10 a 15 stupni, ale slaný mořský vzduch vám prospěje stejně tak jako v létě. Spoustu zajímavých památek nabízí například sever Afriky - Maroko a Tunisko. Egyptské pyramidy také více oceníte, když nejste vyčerpáni úmorným letním vedrem. Zimní a jarní Mallorca zase nabízí krásnou přírodu a historické pamětihodnosti. Rájem milovníků historie pak je bezpochyby Malta. Malá ostrovní republika osloví a mile překvapí mnohé cestovatele. A pokud se vám v těchto zemích přece jen zasteskne po koupání, máte možnost. Většina i těch běžných turistických hotelů bývá vybavena bazény, případně saunou, perličkovými koupelemi, masážními vanami či fitness centry.
</TEXT>
</DOC>
<DOC>
<DOCID>LN-20021008095</DOCID>
<DOCNO>LN-20021008095</DOCNO>
<DATE>10/08/02</DATE>
<TITLE>
Při plánování zimní dovolené bychom se měli nejdříve rozhodnout, jak se do vysněného místa dostat. Kromě cest za sluníčkem a exotikou nebývají letadla k zimní dovolené moc využívána.
</TITLE>
<TEXT>
Asi nejvíce zimních turistů cestuje autokary. Není to moc pohodlné, ale zato téměř bez starostí. Kromě cest na dovolenou po republice se však mnozí řidiči autem vydávají i do zimního Rakouska, Itálie či Francie. Pokud se rozhodnete pro vlastní auto, počítejte s:
* rozmary počasí. Přestože dálnice a silnice první třídy ve většině západoevropských zemí jsou ve velmi dobrém stavu a bývají maximálně udržovány, zimní počasí bývá nevyzpytatelné. Sjízdnost jednotlivých částí trasy může být rozdílná a měnit se z hodiny na hodinu. Sledujte proto informace o počasí a sjízdnosti silnic.
* delší cestou. Trasa, kterou za normálních okolností ujedete například za deset hodin, se může klidně protáhnout na patnáct. Nechávejte si proto větší časovou rezervu. Zvlášť zdlouhavé pak mohou být úseky místních komunikací.
* rozdílnými dopravními předpisy. Nejvyšší povolené rychlosti a informace o rozdílných dopravních předpisech najdete většinou na internetu nebo vám je řeknou v cestovní kanceláři, která vám zprostředkovává pobyt. Před cestou si také zjistěte, kde a kolik se platí dálniční poplatky, kde je nutná dálniční známka, kdy musí být povinně zapnuta potkávací světla a zda například musíte mít povinně sněhové řetězy. Téměř všude platí zákaz telefonování za jízdy, řidiči musejí mít tzv. hands free. Děti musejí být většinou přepravovány ve speciálních autosedačkách.
Na Slovensku je nutná dálniční známka. Pouze v úseku z moravského Lanžhota do slovenských Kút se obejdete bez známky. Rychlost na dálnici je omezena 130 km/h, na ostatních silnicích 90 km/h, v obci platí maximální rychlost 60 km/h. V Rakousku dodržujte 50 km/h v obcích, 100 km/h na silnicích a 130 km/h na dálnicích. Po celém Tyrolsku se jezdí maximálně osmdesátikilometrou rychlostí, výjimky jsou vyznačeny. Děti do dvanácti let či menší 150 cm musí být povinně umístěny v dětské autosedačce. Z mobilního telefonu se smí volat pouze se sadou hands free. Na dálnicích je třeba mít dálniční nálepku, zvlášť se platí za průjezdy některých horských úseků a tunelů. Dálniční poplatky se platí i v Itálii. Stejně jako v Rakousku jsou povinné dětské autosedačky. Nejvyšší povolené rychlosti pro osobní auta se liší podle druhů silnic - na dálnicích se může jet až 130 km/h, na silnicích pro motorová vozidla 110 km/h, na silnicích 2. třídy 90 km/h a v obcích 50 km/h. Dálniční poplatky ve Francii se liší podle kategorie vozidel i podle konkrétního dálničního úseku. V obci je limit 50 km/h, na dálnici 130 km/h, na expresní silnici 110 km/h, na ostatních silnicích pak 90 km/h. Špatné počasí však může povolenou rychlost snížit na 110 km/h na dálnicích, na 100 km/h na dálnicích v obci a na dvouproudových silnicích a na 80 km/h na ostatních. Tyto limity musejí za každého počasí dodržovat řidiči, kteří nemají řidičský průkaz déle než dva roky, což platí i pro cizince. Stále více turistů se vydává do Slovinska. V této zemi je na dálnicích povolena maximální rychlost 130 km/h, na ostatních silnicích 90 km/h a v obci 50 km/h. Za použití dálnic se vybírají poplatky. Na kruhových objezdech neplatí absolutní přednost vozidel na kruhovém objezdu, ale přednost zprava.
</TEXT>
</DOC>
<DOC>
<DOCID>LN-20021008096</DOCID>
<DOCNO>LN-20021008096</DOCNO>
<DATE>10/08/02</DATE>
<TITLE>
Před každou cestou by mělo být automatické uzavřít cestovní pojištění. Náklady na léčení či převoz do Česka mohou představovat i statisícové částky.
</TITLE>
<TEXT>
Některé cestovní kanceláře mají pojištění zahrnuto již v ceně zájezdů. V opačném případě si jej dejte "ušít na míru". Pokud v zahraniční budete muset vyhledat lékařské ošetření, buď zaplatíte na místě, na zaplacenou částku si vezmete účet a pojišťovna vám po návratu peníze proplatí. Při finančně náročnějších zdravotnických úkonech lze prostřednictvím asistenční služby dohodnout uhrazení přímo zdravotnickému zařízení v zahraničí. Asistenční služby bývají v provozu nepřetržitě po celých 24 hodin denně. Součástí cestovních pojistek může být i tzv. pojištění stornopoplatků v případě náhlého zrušení cesty může klient dostat zpátky až kolem 80 procent ze zaplacené ceny zájezdu. Za částku přibližně 20 korun na den tak může každý odjíždět s vědomím, že případné náhlé a neočekávané zdravotní potíže pro něj nebudou představovat desetitisícové (někdy i statisícové výdaje.)
</TEXT>
<HEADING>
Balíček cestovního pojištění
</HEADING>
<TEXT>
* pojištění léčebných výloh v zahraničí a základní asistenční služby * úrazové pojištění * pojištění zavazadel * pojištění odpovědnosti za škodu * pojištění stornovacích poplatků * doplňkové asistenční služby
* pojištění léčebných výloh v zahraničí a základní asistenční služby * úrazové pojištění * pojištění zavazadel * pojištění odpovědnosti za škodu * pojištění stornovacích poplatků * doplňkové asistenční služby
</TEXT>
</DOC>
<DOC>
<DOCID>LN-20021008097</DOCID>
<DOCNO>LN-20021008097</DOCNO>
<DATE>10/08/02</DATE>
<TITLE>
Kromě Rakouska či Francie začínají lyžaři znovuobjevovat Slovensko a Slovinsko
</TITLE>
<TEXT>
Krkonoše, Šumava, Jizerské hory, nebo snad Tatry či Alpy? I tak může vypadat rozhodování o zimní dovolené. Pokud jste se ještě nerozhodli, máme pro vás několik tipů na zahraniční pobyty.
Lyžařský ráj. I tak bývá někdy nazýváno údajně největší zimní sportoviště na světě - francouzské Savojské Alpy. Více než dva a půl tisíce lyžařských vleků a čtyři tisíce sjezdovek jsou každoročně k dispozici vyznavačům zimních sportů. Sběratelé nevšedních zážitků v ledovcových oblastech se mohou nechat "vynést" sportovním letadlem na ledovec, aby odtud - pochopitelně v doprovodu zkušeného horského vůdce - sjížděli do údolí. A kam se do Savojských Alp vydat? Nejrozsáhlejší a nejznámější je oblast Les 3 Valées (Tři údolí). Optimální lyžařské podmínky jsou tu zajištěny díky vysoké nadmořské výšce a navíc největšímu vybavení sněhovými děly v Evropě. Areál moderních lyžařských středisek jižně od masivu Mont Blanc Les Ares patří k prestižním lyžařským oblastem s výběrem snadných i náročných sjezdovek. Rychlosti až 200 km/h při absolutním převýšení 2000 metrů se dá dosáhnout na místní černé sjezdovce Aiguile Rougen. Ve výšce nad 2000 metrů se nachází většina sjezdovek v Chamonix, což zaručuje vynikající lyžařské podmínky až do května. Proslulý (a technicky velice náročný) je dvacet kilometrů dlouhý sjezd údolím Vallée Blanche.
</TEXT>
<HEADING>
V Trentinu je bezpečnost na prvním místě
</HEADING>
<TEXT>
Krásná příroda Dolomitů, lyžařský okruh v délce celkem 600 km sjezdovek a 480 km běžeckých tratí obsluhovaných 300 moderními vleky a lanovkami, sjezdovky všech náročností, vždy pokryté sněhem také díky sněhovým dělům - to je italské Trentino. Průměrné stáří lyžařských zařízení v Trentinu nepřesahuje patnáct let. Každá lanovka je každoročně kontrolována a jednou za pět let se provádějí speciální revize základních částí. Každých deset let na vlecích, patnáct let na sedačkách a dvacet let na dalších zařízeních se potom uskutečňují generální revize, které často znamenají kompletní demontáž a modernizaci včetně zvýšení kapacity. Statistiky bohužel dokazují, že roste počet nehod způsobených neopatrností a špatným chováním lyžařů: srážky, neočekávané zastavování na krajích sjezdovek, najetí do jiných v plné rychlosti. V Trentinu na dodržování zákonů dohlížejí státní policisté kontrolující sjezdovky a zajišťující vedle veřejného pořádku i první pomoc. Pokuty za nedodržování "bílého kodexu" (tedy pravidel chování schválených FIS) jsou vysoké.
</TEXT>
<HEADING>
Nezapomínejte na Slovensko
</HEADING>
<TEXT>
Mezi významné oblasti cestovního ruchu patří samozřejmě také pohoří slovenských Vysokých, ale i Nízkých Tater. Svou vybaveností jednotlivá střediska poskytují návštěvníkům širokou nabídku služeb pro náročné i rekreační sportovce, pro pobyt rodin s dětmi i pro ozdravné pobyty. K dispozici jsou sjezdové tratě všech náročností, běžecké tratě, školy lyžování pro začátečníky, ve střediscích jsou kryté bazény a tělocvičny. Známým centrem je Liptovský Ján, v jehož okolí se nacházejí podzemní krasové a ledové jeskyně a více než 14 léčivých minerálních pramenů. K nejvyhledávanějším střediskům zimních sportů patří Demänovská dolina s bohatou výbavou vleků a lanovek.
</TEXT>
<HEADING>
Na dovolené v Rakousku
</HEADING>
<TEXT>
Již tradičně Češi vyjíždějí na zimní dovolenou do sousedního Rakouska. Výhodou je poměrně příznivá vzdálenost lyžařských středisek, která se dá většinou v pohodě zvládnout v průběhu jednoho dne. Turisticky přitažlivé je Tyrolsko se známými lyžařskými středisky v Innsbrucku, Zillertalu či Kitzbühelu. Oblíbené je také Salcbursko - celoročně se dá lyžovat na ledovci v Kaprunu. Pro zpestření je možné si udělat výlet do Salcburku. Starý středověký hrad, barokní kostely a paláce - to je jen zlomek toho, co lze v tomto městě vidět. Mezi poměrně nově objevená místa dovolené patří Slovinsko a jeho Julské Alpy. V létě je atraktivní část pobřeží Istrijského poloostrova s akvaparky, v zimě zase Julské Alpy. Ty se rozkládají na hranicích Slovinska s Itálií a Rakouskem. Známá jsou horská střediska zimních sportů Kranjska Gora, Bled či Bovec. V zimních měsících se jezdí také do termálních lázní Čatež na hranici s Chorvatskem.
9 pravidel pro lyžaře
1 ohleduplnost k jiným
Platí hlavně při setkání se začátečníkem.
2 přiměřená rychlost
Na horách se nevyplatí snaha oslnit za každou cenu.
</TEXT>
<HEADING>
3 volba směru
</HEADING>
<TEXT>
Lyžař na svahu si podle svých možností má vybrat směr jízdy tak, aby se vyhnul srážce s lyžařem pohybujícím se na svahu pod ním.
4 předjíždění
Předjíždět se může zprava i zleva, ale vždy s odstupem, aby bylo možné zareagovat na pohyb předjížděného lyžaře.
</TEXT>
<HEADING>
5 přejíždění svahu a křížení cesty
</HEADING>
<TEXT>
Lyžař vjíždějící na sjezdovku nebo ji přejíždějící musí dávat pozor a sledovat vše pod sebou i nad sebou, aby neohrozil sebe ani jiné. Totéž platí i pro každé zastavení.
</TEXT>
<HEADING>
6 zastavení
</HEADING>
<TEXT>
Lyžař smí na sjezdovce, na přejezdech a místech se špatnou viditelností zastavovat jen výjimečně. Při pádu se musí co nejrychleji zvednout. Zastavit pak může na okraji sjezdovky.
7 stoupání
Lyžař stoupající po trati musí postupovat pouze po kraji sjezdovky.
Nikdy nesmí jít uprostřed.
8 respektování signalizace
Sledujte při lyžování i ostatní.
</TEXT>
<HEADING>
9 pomoc ostatním
</HEADING>
<TEXT>
V případě nehody a zranění je každý povinen poskytnout pomoc. Každý účastník nebo svědek nehody je také povinen poskytnout základní údaje o své osobě pro případné svědectví.
Tato pravidla jsou doporučena FIS
</TEXT>
</DOC>
<DOC>
<DOCID>LN-20021008098</DOCID>
<DOCNO>LN-20021008098</DOCNO>
<DATE>10/08/02</DATE>
<TITLE>
Stále víc českých turistů se v zimě vydává do vzdálenějších zemí, někdy i na druhý konec zeměkoule. Ať už se rozhodnete pro jakoukoli zemi, nikdy před cestou do exotických krajin nešetřete na očkování.
</TITLE>
<HEADING>
Tajemná Srí Lanka
</HEADING>
<TEXT>
Exotika a tajemnost bývají hlavními důvody, proč turisté tak rádi navštěvují ostrovní stát Srí Lanka, ležící v Indickém oceánu. Málokde najdete tolik kontrastů. Návštěvníci vyhledávají bílé pláže, které pomalu přecházejí do tyrkysových vod. K místnímu koloritu patří také malebné vesnice ve vnitrozemí či rozsáhlé čajové plantáže. Po staletí je životní styl místních obyvatel spjat s buddhismem a hinduismem, které ovlivnily veškeré umění a kulturu. Starodávné sochy Buddhů jsou k vidění doslova na každém kroku. Po celý rok se tu udržuje stabilní teplé klima. Vyrazíte-li na Srí Lanku v únoru nebo březnu, můžete se těšit z nádherného počasí s teplotou okolo 27 stupňů.
</TEXT>
<HEADING>
Kde neutichá ptačí zpěv
</HEADING>
<TEXT>
Víte, kde prý neutichá ptačí zpěv? Na souostroví Maledivy. Stejně jako další ostrovy v Indickém oceánu může být cílem exotické zimní dovolené. V Indickém oceánu na vás čekají i další perly. Pod souostrovím Maskarény, které jsou francouzským departementem, leží třeba ostrov Mauricius, Rodrigues nebo Réunion. Na všech těchto místech najdete nádhernou tropickou přírodu a zaručeně vám tam nebude zima.
</TEXT>
<HEADING>
Země květin
</HEADING>
<TEXT>
Zemí fascinujících památek a turistických atrakcí je Malajsie. Po celý rok je tu téměř neměnné počasí s teplotami od 21 do 32 stupňů a vysoká vlhkost vzduchu. Od listopadu do února na východním pobřeží trvají období dešťů, od dubna do května a od října do listopadu se pak vyskytují přeháňky na pobřeží západním. Městem zeleně a květin, ale i mrakodrapů je hlavní město Kuala Lumpur. Při jeho návštěvě nevynechejte náměstí Dataran Merdeka. Určitě nepřehlédnete palác sultána Abdua Samada se 130 m vysokou věží a hodinami, kde se nachází centrum malajských řemesel. Turisté obdivují národní mešitu s minaretem, islámské centrum učení, umění a kultury a hinduistický chrám Sri Mahamariaman.
</TEXT>
<HEADING>
Exotická a magická Indie
</HEADING>
<TEXT>
V Indii je mnoho nádherných a neobvyklých památek, které rozhodně stojí za vidění. Například v hlavním městě Indie Dillí turisté vyhledávají známé monumenty Starého a Nového města. Nejslavnějším místem Indie je Tádž Mahal, pevnost Agra, Sikandra a Itmad-Ud-Daulab. Nenechte si ujít chrámový komplex s erotickými motivy v Kadžuraho. A rada pro cestovatele - očkování do Indie není povinné, je však vhodné si s sebou vzít účinný prostředek proti střevním obtížím a proti malárii.
</TEXT>
<HEADING>
Zima v Gambii
</HEADING>
<TEXT>
Jednou z možností, jak uniknout sychravému počasí, je exotická dovolená třeba v Gambii. Tato západoafrická země je ideálním místem pro milovníky slunce a odpočinku pod azurovým nebem. Nekonečné písečné pláže Atlantiku dají zapomenout na každodenní starosti. Pokud vás bude koupání a opalování pod africkým nebem nudit, je možné se podívat do vnitrozemí. Většina cestovních kanceláří pořádá okružní jízdy po hlavním městě Banjulu s prohlídkou muzea, návštěvou místního trhu se suvenýry nebo návštěvou pivovaru. Nenechte si ujít výlet do buše v otevřených terénních vozidlech. Nevšedním zážitkem je i výlet do jižní části Gambie, na hranice se Senegalem. Anebo vyrazit na safari do přírodní rezervace Abuko.
</TEXT>
<HEADING>
Arabský ráj
</HEADING>
<TEXT>
Ráj na zemi je prý ve Spojených arabských emirátech. Třetí nejbohatší země světa je plná kontrastů - můžete třeba narazit na velbloudy vcelku beztrestně přecházející přes moderní dálnici kolem supermoderních mrakodrapů. Emirátů je celkem sedm. Vyznačují se téměř nulovou kriminalitou. Žijí v nich přes dva miliony obyvatel, z nichž dvě třetiny tvoří přistěhovalci, převážně Indové a Filipínci. Ve Spojených arabských emirátech je jako ve všech muslimských zemích zakázán alkohol. Neplatí se tu daně, nejsou povoleny politické strany ani odbory. Pro všechny zdarma je školství, zdravotnictví i místní telefonní hovory.
Ráj na zemi je prý ve Spojených arabských emirátech. Třetí nejbohatší země světa je plná kontrastů - můžete třeba narazit na velbloudy vcelku beztrestně přecházející přes moderní dálnici kolem supermoderních mrakodrapů. Emirátů je celkem sedm. Vyznačují se téměř nulovou kriminalitou. Žijí v nich přes dva miliony obyvatel, z nichž dvě třetiny tvoří přistěhovalci, převážně Indové a Filipínci. Ve Spojených arabských emirátech je jako ve všech muslimských zemích zakázán alkohol. Neplatí se tu daně, nejsou povoleny politické strany ani odbory. Pro všechny zdarma je školství, zdravotnictví i místní telefonní hovory.
</TEXT>
</DOC>
<DOC>
<DOCID>LN-20021008099</DOCID>
<DOCNO>LN-20021008099</DOCNO>
<DATE>10/08/02</DATE>
<TITLE>
Vrcholem Kanadské sezony v Praze bude premiéra nové choreografie souboru La La La Human Steps
</TITLE>
<TEXT>
Hlavní událostí Kanadské sezony, přehlídky současného kanadského tance a divadla bude 20. a 21. 10. světová premiéra proslulého souboru La La La Human Steps, která se uskuteční na jevišti Státní opery. Praha se tak zařadila po bok světových metropolí, v nichž soubor každoročně premiérou zahajuje turné - loni si například vybral Tokio.
PRAHA - Dlouho připravovaný projekt Kanadské sezony se kvůli povodním, které zničily prostory jednoho z organizátorů, Divadla Archa, koná v omezeném rozsahu. Několik představení nebylo možné realizovat, například inscenace hry Daniela Mc Ivora To i to, která měla velký úspěch při hostování v New Yorku. Podle slov organizátorů budou všechny plánované produkce postupně uvedeny v náhradních termínech. Přehlídku, která potrvá od 14. října do 2. listopadu, spolupořádá Divadelní ústav a festival Six Stages v Torontu. Některá představení se uskuteční v rámci dalších souběžně probíhajících festivalů Konfrontace a 2+4 dny v pohybu. Kanadská sezona se od podobných akcí liší především tím, že jde o reciproční akci. "Po celé tři roky tento projekt vznikal jako kulturní výměna mezi oběma zeměmi. Stane se tak nejrozsáhlejší česko-kanadskou kulturní akcí všech dob. V příštím roce se odehraje druhá část projektu s názvem Česká sezona v Kanadě," vysvětlil ředitel Divadelního ústavu Ondřej Černý. Organizátoři zatím potvrdili vystoupení choreografů a tanečníků Kristýny Lhotákové a Ladislava Soukupa a Lenky Flory se souborem Déja Donné. Autorem nové choreografie, kterou soubor La La La Human Steps uvede v Praze, je jeho umělecký ředitel Édouard Lock. Zvolil pro ni název Amélia, který, jak u něho bývá zvykem, oznámil veřejnosti až nyní - těsně před premiérou. Pro světově proslulý soubor je charakteristický divoký, explozivní tanec, který mnohdy jde i za hranice možností lidského těla. Autorem hudby, jež zazní živě, je skladatel David Lang, texty napsal Lou Reed.
</TEXT>
<HEADING>
Špičkoví tanečníci a choreografové
</HEADING>
<TEXT>
Kanadská sezona nabídne také přednášky, tvůrčí dílny a semináře. Teoretickým rámcem setkání bude přednáška o současném kanadském divadle, která festival 14. 10. v Divadle v Celetné zahájí. V dalším programu zaujme například soubor One Yellow Rabbit, který uvede v Ponci 18. 10. svůj projekt Somalia Yellow. Vznikl ve spolupráci s malířem a tvůrcem videoartu Allanem Hardingem Mackayem jako živá, provokativní sebereflexe umělce, který natáčel válečné události v Somálsku. Soubor Recto Verso se představí 18. a 19. 10. v Divadle Alfred ve dvoře, kde také uvede workshop pro české umělce, který je součástí projektu Srdce Pražského Quadriennale. Mezi dalšími významnými představiteli kanadské taneční scény figuruje i klasik žánru Tedd Robinson. Společně s mladým breakovým tanečníkem Ru Padolským uvede duet, který je bizarní i humornou konfrontací dvou tanečních světů (Divadlo Komedie 25. 10.). Choreografka a tanečnice Sarah Chaseová se v Duncan centru (1. 11.) představí autobiograficky pojatou kompozicí na téma nekonečného času.
Kanadská sezona nabídne také přednášky, tvůrčí dílny a semináře. Teoretickým rámcem setkání bude přednáška o současném kanadském divadle, která festival 14. 10. v Divadle v Celetné zahájí. V dalším programu zaujme například soubor One Yellow Rabbit, který uvede v Ponci 18. 10. svůj projekt Somalia Yellow. Vznikl ve spolupráci s malířem a tvůrcem videoartu Allanem Hardingem Mackayem jako živá, provokativní sebereflexe umělce, který natáčel válečné události v Somálsku. Soubor Recto Verso se představí 18. a 19. 10. v Divadle Alfred ve dvoře, kde také uvede workshop pro české umělce, který je součástí projektu Srdce Pražského Quadriennale. Mezi dalšími významnými představiteli kanadské taneční scény figuruje i klasik žánru Tedd Robinson. Společně s mladým breakovým tanečníkem Ru Padolským uvede duet, který je bizarní i humornou konfrontací dvou tanečních světů (Divadlo Komedie 25. 10.). Choreografka a tanečnice Sarah Chaseová se v Duncan centru (1. 11.) představí autobiograficky pojatou kompozicí na téma nekonečného času.
</TEXT>
</DOC>
<DOC>
<DOCID>LN-20021008100</DOCID>
<DOCNO>LN-20021008100</DOCNO>
<DATE>10/08/02</DATE>
<TITLE>
Nakladatelství Odeon vydalo pozoruhodnou prózu Michaela Cunninghama Hodiny, inspirovanou románem Virginie Woolfové Paní Dallowayová.
</TITLE>
<TEXT>
Virginia Woolfová jistě neměla snadný život. V době, kdy modernističtí umělci planuli nadšením a optimismem a psychologové v návaznosti na Freuda přicházeli s nepříliš objevným, leč osvobozujícím zjištěním, že i ženy baví sex, přední anglická autorka té doby žádné nadšení (ani společenské, ani sexuální) nesdílela - liberalizace nedošla ještě tak daleko, aby detabuizovala bisexuální a homosexuální vztahy, navíc Woolfová trpěla komplexy ze stárnutí, měla subjektivní pocit, že se jí nedaří umělecky, a zcela objektivně selhávala jako kritička a znalkyně (oslavovala přihlouplý román Radcllife Hallové Studna osamění, zavrhla Joyceova Odyssea). A k tomu ještě válka, jež Anglii zasáhla naplno v roce 1941 - problémy se navršily, život se stal pro Woolfovou nesnesitelný, a tak to řešila tím nejzásadnějším způsobem: sebevraždou.
</TEXT>
<HEADING>
Duch autora
</HEADING>
<TEXT>
Detailně popsanou sebevraždou nervově labilní autorky začíná i neobyčejně zajímavý román Michaela Cunninghama, který ve skvostném překladu Miroslava Jindry a s vyčerpávajícím doslovem Hany Ulmanové teď vychází i česky. Hana Ulmanová nikoli náhodou v doslovu poukazuje na experimentální drama Edwarda Albeeho Kdo se bojí Virginie Woolfové (v českém překladu Kdopak by se Kafky bál), jež je krásným příkladem toho, jak ani současní nebo postmoderní autoři nemohou uniknout vlivu modernistických mistrů. A vliv Virginie Woolfové rozhodně není zanedbatelný: svým následovníkům zůstavila impresionistické techniky, naučila je dívat se téměř okem malíře, ale i naslouchat uchem hudebního skladatele, jednoduše řečeno obohatila anglicky psanou literaturu o bohatství vjemů, jež předtím dost často proklouzávaly prostorem mezi perem a papírem. Je hodně současných autorů, kteří jsou Woolfovou ovlivňováni takřka nevědomky, jiní tento vliv přiznávají a snaží se s ním i tvůrčím způsobem pracovat - což je případ Michaela Cunninghama, který se nebál a vstoupil do řeky, ve které straší duch utonulé Virginie.
</TEXT>
<HEADING>
Absence originálu
</HEADING>
<TEXT>
Jeho román vlastně sestává z několika paralelních příběhů, jejichž uspořádání je poctou Woolfové a zároveň trochu popřením. Poctou v tom, že děj příběhů je koncentrován do určitého úzkého časového úseku, konkrétně jednoho dne - ostatně jako Paní Dallowayová (tento román se stal Cunninghamovi hlavní inspirací); popřením naopak tím, že příběhy se odehrávají téměř napříč celým dvacátým stoletím. V první rovině je téměř perem životopisce zachycena Virginia Woolfová, jak se až nesympaticky nedokáže vyrovnat s banalitami všedního života (tj. uvařit sestře čaj), ale zároveň pracuje na mistrovském díle, které má za pár let spatřit světlo světa pod názvem Paní Dallowayová; v rovině druhé čte žena v domácnosti Laura Brownová zmíněný román, snaží se připravit oslavu narozenin pro svého muže (celkem s problémy, protože se stále vrací ke knize) a čím dál víc si klade otázky po smyslu života. A konečně v rovině třetí (a současné) se Clarissa Vaughanová, přezdívaná Dallowayová, chystá zorganizovat večírek na oslavu svého někdejšího milence a nyní dobrého přítele, jenž obdržel literární cenu, on je ovšem těžce nemocný (jako bisexuál se nakazil HIV) a v jeho halucinacích se rafinovaně odrážejí výjevy z románu. Text románu Paní Dallowayová, který je určujícím hybným momentem celé knihy, je až podivuhodně nepřítomný: máme zde okolnosti jeho vzniku a potom až letmé, často jen obtížně zachytitelné (a bez důvěrné znalosti románu absolutně nepozorovatelné) náznaky, ozvuky, aluze... Dřívější román se prostě vznáší nad tím současným jako duch, se kterým se autor pouští do statečné debaty o tom, jestli a proč má cenu žít. Výsledkem rozhovoru je tento román.
Michael Cunningham: Hodiny
Přeložil Miroslav Jindra Odeon, Praha 2002, 191 str.
</TEXT>
</DOC>
<DOC>
<DOCID>LN-20021008101</DOCID>
<DOCNO>LN-20021008101</DOCNO>
<DATE>10/08/02</DATE>
<TITLE>
Písničky pro děti
</TITLE>
<TEXT>
Ondřej a Jiří Suchý své první společné cédéčko věnovali nejmenším posluchačům. Patrasová, Nárožný, Laurinová, Molavcová, Havelka, Anna K. - ti všichni si zanotovali zbrusu nové i "zbrusu staré" popěvky zakladatele divadla Semafor a jeho bratra, autora populárního rozhlasového pořadu Padesátník. Nevyrovnanou společnost doplnil Jan Nedvěd, jehož part ve skladbě Do ohně koukat naštěstí trvá pouhou minutu. Album Písničky pro děti (B &amp;M Music) má ambice projektu Petra Skoumala Kdyby prase mělo křídla, které už mezi předškolní mládeží doslova zlidovělo. Kvalit Skoumalovy nahrávky tato kolekce zdaleka nedosahuje, nabízí však dosud neznámé kousky z pera předních českých humoristů. myst
</TEXT>
<HEADING>
Čtení o Krakonošovi
</HEADING>
<TEXT>
Liberecké nakladatelství Bor vydalo pozoruhodný "sborník studií (převážně) o literárních podobách vládce hor", do nějž editorka Eva Koudelková zařadila práce dvanácti autorů. Vesměs jde o pojednání přibližující ztvárnění Krakonoše v různých folklorních textech, ale i v tvorbě V. K. Klicpery či K. H. Máchy a v knížkách pro děti. Další příspěvky analyzují krakonošovskou literaturu, jejíž soupis tvoří samostatný blok. Součástí sborníku, provázeného ilustracemi Jarky Vaňové, je příloha věnovaná folkloristovi Jaromíru Jechovi (1918 - 1992), který sestavil komentovanou antologii s názvem Krakonoš: tato obsáhlá kniha by měla vyjít v příštím roce. jp
</TEXT>
<HEADING>
Jak si spolu hráli
</HEADING>
<TEXT>
Výtvarník Rostislav Pospíšil uvedl na Malé scéně Národního divadla v Brně svou klauniádu. Představení pro děti od tří do deseti let má spád i hojnost nápadů němých filmových grotesek. Poetická a vtipná inscenace rozvíjí řetězce gagů z jednoduchého děje začínajícího nečekaným setkáním dvou klaunů, či snad skřítků (Tereza Grygarová a Jan Grygar nebo Eva Novotná a Josef Koller). Hříčka s jednoduchým dějem je postavená na expresivním komediálním herectví pracujícím s výraznou mimikou a výtvarném řešení, které překvapuje postupným otvíráním Pospíšilova typicky pestrobarevného světa. Hudba Zdeňka Kluky dotváří inscenaci, která rozhodně neurazí vkus ani přítomných rodičů. bar
Výtvarník Rostislav Pospíšil uvedl na Malé scéně Národního divadla v Brně svou klauniádu. Představení pro děti od tří do deseti let má spád i hojnost nápadů němých filmových grotesek. Poetická a vtipná inscenace rozvíjí řetězce gagů z jednoduchého děje začínajícího nečekaným setkáním dvou klaunů, či snad skřítků (Tereza Grygarová a Jan Grygar nebo Eva Novotná a Josef Koller). Hříčka s jednoduchým dějem je postavená na expresivním komediálním herectví pracujícím s výraznou mimikou a výtvarném řešení, které překvapuje postupným otvíráním Pospíšilova typicky pestrobarevného světa. Hudba Zdeňka Kluky dotváří inscenaci, která rozhodně neurazí vkus ani přítomných rodičů. bar
</TEXT>
</DOC>
<DOC>
<DOCID>LN-20021008102</DOCID>
<DOCNO>LN-20021008102</DOCNO>
<DATE>10/08/02</DATE>
<GEOGRAPHY>PRAHA</GEOGRAPHY>
<TEXT>
Ve věku nedožitých 78 let zemřela v pátek 4. října spisovatelka Hana Prošková. Poslední rozloučení s autorkou se koná v pátek 11. října od 14 hodin v kostele sv. Markéty v Břevnově. Prozaička, básnířka, kritička a překladatelka Prošková se narodila 30. listopadu 1924. Ve svých prvotinách se věnovala odcizení v mezilidských vztazích a rušila tradiční představy o idylickém světě dětství. Z tohoto období pocházejí například tituly Mořeplavba nebo Obrova zahrádka. V další tvorbě se věnovala především detektivnímu žánru. V knihách Měsíc s dýmkou, Tajemství planet, Rýže po charvátsku či Stínová hra stavěla a zdůrazňovala intuici proti logické úvaze. Mnohé z detektivek Hany Proškové se staly předlohou filmovým scénářům.
</TEXT>
</DOC>
<DOC>
<DOCID>LN-20021008103</DOCID>
<DOCNO>LN-20021008103</DOCNO>
<DATE>10/08/02</DATE>
<GEOGRAPHY>KRAKOV</GEOGRAPHY>
<TEXT>
Přehlídka Rawa Blues Festival v polských Katowicích má za sebou dlouhou tradici: v sobotu se odehrál její dvaadvacátý ročník. Už od dopoledne na malých scénách rozjížděly bluesovou atmosféru většinou zatím neznámé polské kapely, ale například i vynikající slovenský Bluesweiser. Hlavní dění ve sportovní hale Spodek, připomínající obrovský létající talíř, ovšem propuklo až po šesté hodině večerní, kdy byl za zájmu zhruba třítisícového publika odstartován program čtyř hlavních festivalových hvězd. Tou první byl afroamerický kytarista a zpěvák Alvin Youngblood Hart se svým triem. Představoval především materiál ze svého předposledního alba Start With The Soul. Ne že by nebyly z jeho hry (zvláště prstové techniky) znát bluesové kořeny, poněkud je ale překrývala jistá tuctovost soundu, byť jeho záměrná syrovost nebyla nesympatická. Výtečný set odvedl další Američan Big Bill Morganfield, jedna z hvězd elektrického blues. Hlavní - a v zákulisí nejobletovanější - hvězdou Rawa Blues Festivalu byl louisianský zpěvák a akordeonista C. J. Chenier se svým Red Hot Louisiana Bandem, přezdívaný "král zydeco". Specifický styl, v němž se protíná lidová hudba louisianských frankofonních přistěhovalců s černým rhythm'n'blues, má v Chenierově podání až neskutečný tah a energetický potenciál, který je schopen roztančit i zapřisáhlého nepřítele jakéhokoli pohybu. C. J. Chenier je v současné době na evropském turné, které zakončí 15. listopadu na festivalu Blues Alive v Šumperku. S jeho doslova ďábelskou taneční hudbou se tak budou moci seznámit i čeští posluchači. Mají se nač těšit.
</TEXT>
</DOC>
<DOC>
<DOCID>LN-20021008104</DOCID>
<DOCNO>LN-20021008104</DOCNO>
<DATE>10/08/02</DATE>
<TITLE>
říká Vladimir Ashkenazy o svém synovi, s nímž vystoupí na benefičním koncertě
</TITLE>
<TEXT>
Jednu z mála příležitostí slyšet šéfdirigenta České filharmonie Vladimira Ashkenazyho v roli pianisty budou mít posluchači zítřejšího koncertu ve Dvořákově síni Rudolfina. Na benefičním koncertu vystoupí se svým synem, klarinetistou Dmitrijem.
Šéf filharmoniků, který se touto sezonou s pražským publikem v této funkci loučí, v rodinném tandemu často nevystupuje - přesto, že jako pianista doprovázel úctyhodnou řadu známých sólistů. Pražský koncert také nebyl plánovaný - "chtěl jsem prostě pomoci filharmonii a Rudolfinu," zdůvodňuje dirigent. Dmitrij, jeden z Ashkenazyho pěti potomků, je sólistou a komorním hráčem; nedávno jej například slyšelo publikum v Brně. "Ve spolupráci s vlastním synem a ostatními muzikanty nevidím rozdíl," tvrdí Vladimir Ashkenazy, "jsme oba profesionálové". Také se prý nedá určit, kdo má v duu vůdčí úlohu. Dirigent a pianista žijící ve Švýcarsku je na cestách téměř denně, ale na společné zkoušky si prý čas najde. "Když se rozhodneme hrát spolu koncert, najdeme si oba čas sejít se a několik dní zkoušíme." Repertoár zítřejšího vystoupení volili z kmenových děl společného repertoáru: zazní zde Schumann, Lutoslawski, Webern. Z ostatních dětí hudebnické rodiny se stejnou cestou vydala ještě dcera, klavíristka. "Chtěl jsem jim pochopitelně pomoci - ale pomáháním ještě nepomůžete," vysvětluje Ashkenazy přístup k hudebnímu vzdělávání svých dětí. "Je to nekonečný proces, převážně jsme spolu diskutovali. Nevyučoval jsem je v pravém smyslu slova, pokud mě sami nepožádali o radu. Každý měl svého učitele a můj příspěvek k výchově byl prostě jen pohled zkušeného hudebníka." Ashkenazy si je vědom toho, jak obtížné může být nosit jméno slavných rodičů. "Domnívám se ale, že to zvládly," říká o svých dětech. Rodina je pro pětašedesátiletého kosmopolitu vším. Jeho žena, pocházející z Islandu, jej doprovází na většinu koncertů a Ashkenazy o ní hovoří s velkým respektem. "Jako zahraniční studentka měla kdysi v sovětské Moskvě řadu privilegií, mohla například kdykoli odcestovat. Ale v okamžiku, kdy jsme se chtěli vzít, řekli jí, že se musí stát sovětskou občankou, jinak nebudu mít žádnou kariéru. Dostala tedy občanství a v té chvíli ztratila všechna dosavadní práva - a navíc byla všem podezřelá. Když chtěla navštívit rodiče, žijící v Londýně, čekala na 'bumážku' pět měsíců," vzpomíná dirigent. Thorumn Ashkenazyová se ostatně také vzdala vlastní slibné kariéry. "Kdyby se rozhodla pokračovat, naše manželství by tím asi utrpělo," připouští dirigent. "Ale ona je velmi orientovaná na rodinu (pochází ze šesti dětí). A bylo pro ni tedy přirozené starat se o děti." Jako zázračné dítě začala hrát na klavír ve dvou letech a půl. "Moje žena má absolutní sluch - ale takový, jaký jsem viděl jen u dvou lidí na světě," upozorňuje Ashkenazy. Zítřejší koncert asi zůstane na dlouho jedinou příležitostí slyšet Ashkenazyho-klavíristu. "Nehraji moc často veřejně - všechen můj čas spolkne dirigování," vysvětluje. "Ale zato často nahrávám," dodává.
</TEXT>
</DOC>
<DOC>
<DOCID>LN-20021008105</DOCID>
<DOCNO>LN-20021008105</DOCNO>
<DATE>10/08/02</DATE>
<TITLE>
Nejprodávanější alba v ČR v minulém týdnu
</TITLE>
<TEXT>
Up
Peter Gabriel
EMI (novinka)
Dobrá kočzka která nemlsá
B &amp;M/Universal M.
Lucie (novinka)
By The Way
Red Hot Chili Peppers
Warner Music (1)
Rush Of Blood To The Head
Coldplay
EMI (18)
Suma sumárum
Kabát
EMI (2)
Eminem Show
Eminem
Universal Music (3)
Home?
-123 min.
Indies Records (novinka)
Bounce
Bon Jovi
Universal Music (novinka)
Rebelové O. S. T.
Různí interpreti
Sony M./Bonton Supraphon (5)
Já na tom dělám
Bratři Ebenové
Sony Music/Bonton (novinka)
Pramen: IFPI
</TEXT>
</DOC>
<DOC>
<DOCID>LN-20021008106</DOCID>
<DOCNO>LN-20021008106</DOCNO>
<DATE>10/08/02</DATE>
<TITLE>
Tři body fotbalistů žižkovské Viktorie opět zařídil její kapitán Aleš Pikl. Synotu dal oba góly a celkem jich má na svém kontě v letošním ligovém ročníku už šest.
</TITLE>
<TEXT>
Chcete se stát králem ligových střelců?
Nechci.
</TEXT>
<HEADING>
Tímhle tempem by to ale mohlo vyjít, ne?
</HEADING>
<TEXT>
Možná že by to vyšlo, ale pro mě je důležité, že vyhráváme. Že to tam padá mně, to je jenom štěstí.
Jenom štěstí? Může střelec opravdu spoléhat pouze na něj?
Určitě se nedá spoléhat jenom na štěstí. Člověk to musí mít v noze, vždyť se podívejte na Siegla, který má sto padesát ligových gólů nebo kolik.
Na druhý gól vám parádně nahrál Luděk Stracený, stačilo míč dorazit. Pozvete ho třeba na večeři?
Večeři mu nekoupím (úsměv), ale ještě se dohodneme, jak to vyřešíme.
Vy se spolu sázíte často, že ano? Třeba při prvním zápase proti Glasgowu Rangers na vás Stracený vyhrál láhev červeného. Už jste mu ji koupil?
Ještě jsem mu ji nekoupil. Pořád si totiž vybírá značku.
A vsadil byste se s ním třeba o účes?
To už jsem jednou udělal, ale nebylo to se "Strácou". Bylo to v Teplicích s jedním kamarádem, co hraje v Německu.
Změňme ještě téma. Cítili jste v utkání proti Synotu po pátečním návratu z Poháru UEFA v Glasgowě velkou únavu?
Určitě byla dost veliká. Zanechá to stopy, každý toho měl plný zuby. Zkusili jsme na to nemyslet a udělali jsme všechno pro to, aby se únava odplavila. A když jsme vyhráli, tak se asi odplavila, ne?
Dostali jste o víkendu úlevu v tréninku?
Já ani nevím, jak jsme trénovali (směje se). Jo, měli jsme jenom regenerační trénink.
Už jste si vybral, koho byste chtěl pro druhé kolo Poháru UEFA?
Chci Schalke, protože mají hezký stadion. Leeds nechci, na Ostrovech nám totiž nadávali diváci, tak tam už nemusíme.
</TEXT>
</DOC>
<DOC>
<DOCID>LN-20021008107</DOCID>
<DOCNO>LN-20021008107</DOCNO>
<DATE>10/08/02</DATE>
<TITLE>
Pro druhou prohru v tomto ligovém ročníku si zajeli fotbalisté mistrovského Liberce do Prahy na Slavii. V jedné ze včerejších ligových dohrávek 10. kola je dostal na kolena Vachouškův oblouček.
</TITLE>
<TEXT>
Slavia Praha 1
</TEXT>
<HEADING>
Slovan Liberec 0
</HEADING>
<TEXT>
Duel dvou pohárových zástupců nabídl zajímavou podívanou a celkově i zaslouženou výhru domácích. Slávisté byli výrazně lepší, dokázali si vypracovat řadu šancí, ale předháněli se v jejich zahazování. Zejména příležitosti Dostálka po brilantní spolupráci s Vachouškem, T. Doška i Kuchaře volaly po gólech hodně hlasitě. Veškeré snažení ale ztroskotávalo na vychýlené mušce nebo na pozornosti brankáře Kinského. Liberec se na dostřel Černého branky dostal jen zásluhou Slepičky, který vystřídal zraněného Johanu. Ovšem po individuální akci míč do sítě neprocpal. Podobně dopadl i průnik Zbončáka. Slavia i po přestávce diktovala tempo a její aktivita vyústila v 53. minutě ve vedení. Po akci Pitáka a T. Doška poslal Vachoušek do sítě elegantní oblouček. Pečeť měl vzápětí na kopačce Kuchař i Vachoušek, ale branku míjeli. Severočeši se v závěru pokoušeli postavit na nohy, ale Langrův míč se pouze opřel do břevna, Polákově ráně chyběly centimetry a Zbončákovu hlavičku na brankové čáře vynesl Skácel.
Miroslav Beránek, trenér Slavie: "Oboustranně to byl velmi kvalitní zápas. obě mužstva se snažila hrát dopředu. Oproti zápasu s Mouscronem, kdy jsme ze tří šancí dali tři góly, jsme dnes možnosti neproměňovali. Podle příležitostí mohl zápas skončit 3:2, možná i 4:3."
Ladislav Škorpil, trenér Liberce: Padl jediný gól, přesto si myslím, že zápas měl divákům co nabídnout. Byl zajímavý a rozhodně nešlo o bezduchý fotbal. Slavia byla odměněna za to, že v utkání dotáhla více akcí do konce." vaj
Viktoria Žižkov 2
</TEXT>
<HEADING>
1. FC Synot 0
</HEADING>
<TEXT>
První poločas patřil jednoznačně domácím, kteří soupeře k ničemu nepustili. Diváci, kterých přišlo pouze půl druhé tisícovky, se ale nudili, protože scházely šance. Žižkov měl více ze hry, ale jeho útočníci se neustále chytali do ofsajdových pastí. První zajímavější moment přišel až chvíli před přestávkou: Pikl vypálil v 25 metrů, balon zřejmě přizdvihl hostující Činčala a plachtící oblouček se snesl za záda překvapeného gólmana Drobisze - 1:0. Vzápětí mohl srovnat Vajda, ale mířil vedle levého růžku. Po změně stran už to bylo oboustranně rušnější. Nejprve synotský Vajda pálil kousek vedle tyče, potom mohli jít domácí do vedení. Stracený ale v 58. minutě po ideální Piklově přihrávce mířil jenom do Drobisze. Za sedm minut uvolnil Krutý znovu Straceného, ale ten se šancí naložil naprosto stejně. Synot vycítil šanci a chtěl "urvat" bod. Čtvrt hodiny před koncem namířil Malár z malého vápna vedle branky, záhy se před pokutovým územím ukličkoval Slezák. Když potom v nastaveném čase spasil Viktorii opět brankář Kučera, který vychytal Abraháma, rozjeli domácí rychlý brejk, jenž definitivně pohřbil naděje hostů. Stracený pochopil, že ve včerejším utkání mu není souzeno se trefit, a tak našel lahůdkovou přihrávkou Pikla, který ze tří kroků nezaváhal.
Branky: 40. a 90. Pikl. Rozhodčí: Hlaváč Filípek, Míka. ŽK: Meduna, Šumulikovski (oba Synot). Diváci: 1524. Poločas: 1:0.
Vítězslav Lavička, trenér Žižkova: "V první půli jsme Synot k ničemu nepustili, ve druhé nás dokázal dostat pod tlak. Vážím si posledního týdne, kdy jsme po třech bodech v Budějovicích a zvládnutém utkání s Glasgowem obstáli i proti Synotu."
Milan Bokša, trenér Synotu: "Za výkon v první půli jsme si nezasloužili bodovat, scházel nám pohyb a bojovnost. Bez toho se nedá hrát, to vyháníme diváky z hlediště." et
Hradec Králové 0
</TEXT>
<HEADING>
Sparta Praha 2
</HEADING>
<TEXT>
Hosté nastoupili na hrotu s Pospíšilem a ten mohl skórovat už ve třetí minutě, ale jeho sólo zmařil Zemánek. Jenže o chvíli později už byli Letenští na koni, když Petrášova bomba skončila v síti. Sparťané drželi míč, domácí se bránili, a přesto měli příležitosti - Bouškovu ránu z 20 metrů však Blažek zkrotil a s průnikem Krause si poradil rovněž. Domácí ožili, ale Sparta zkušeně kontrolovala. Navíc ve 34. minutě Poborský posadil míč na hlavu Obajdina, který po minutě na hřišti pohodlně zvýšil na 2:0. Po obrátce se domácí zlepšili, Bouškovu a Klapkovu příležitost však Blažek zneškodnil. Sparta tak zůstala neporažena, navíc brankář Blažek drží už 335 ligových minut čisté konto.
Petr Uličný, trenér Hradce: "I přes prohru jsem hráče pochválil. Jsme sice poslední, ale dnešní zápas ukázal, že nehrajeme špatný fotbal.
Jozef Jarabinský, trenér Sparty: "Petr nám vyhrožoval, že budou hrát bojovně na hranici povolené agresivity. To také potvrdili. Z naší strany jsme dali rychlý gól, potom jsme dokázali s přehledem kontrolovat."
</TEXT>
</DOC>
<DOC>
<DOCID>LN-20021008108</DOCID>
<DOCNO>LN-20021008108</DOCNO>
<DATE>10/08/02</DATE>
<TEXT>
HRADEC KRÁLOVÉ - Fotbalové dny trenéra Petra Uličného v Hradci Králové mohou být sečteny. Kouč posledního týmu tabulky po včerejší prohře 0:2 se Spartou potvrdil, že dnes navrhne šéfům klubu, aby ho odvolali. "Jsem tu tři roky, musím to být já, kdo musí přijít s impulsem. Jsme bez vítězství, to je alarmující," pravil s úsměvem po porážce. Kdyby prý byl ve funkci ředitele klubu, k odvolání trenéra by sáhl už dávno. "Pokud však usoudí, že mám ještě týmu co dát, budu to akceptovat," dal jasně najevo zájem v práci pokračovat. "Pokud budeme mít rovnocennou náhradu, odvolejme trenéra. Pokud ne, nemáme k tomu důvod," reagoval ředitel klubu Petr Jezdinský.
</TEXT>
</DOC>
<DOC>
<DOCID>LN-20021008109</DOCID>
<DOCNO>LN-20021008109</DOCNO>
<DATE>10/08/02</DATE>
<TITLE>
BUENOS AIRES -Poslední volné místo ve čtvrtfinále volejbalového mistrovství světa v Argentině zabrali Řekové. V bitvě o druhou postupovou pozici ze skupiny K si poradili s Čínou v poměru 3:1, zatímco Američané podlehli olympijským vítězům ze Sydney Jugoslávcům a skončili až třetí.
</TITLE>
<TEXT>
Šampionát v číslech
</TEXT>
<HEADING>
SKUPINA G
</HEADING>
<TEXT>
Program čtvrtfinále (časy SELČ) středa - Buenos Aires - 23.30: Rusko Řecko, 02.00, Argentina - Francie, Cordóba 21.00: Portugalsko - Jugoslávie, 23.30: Itálie Brazílie.
Program čtvrtfinále (časy SELČ) středa - Buenos Aires - 23.30: Rusko Řecko, 02.00, Argentina - Francie, Cordóba 21.00: Portugalsko - Jugoslávie, 23.30: Itálie Brazílie.
</TEXT>
</DOC>
<DOC>
<DOCID>LN-20021008110</DOCID>
<DOCNO>LN-20021008110</DOCNO>
<DATE>10/08/02</DATE>
<TITLE>
nabádá Argentincův předchůdce na reprezentační lavičce volejbalistů Zdeněk Haník
</TITLE>
<TEXT>
Jediné vítězství, s takovým účtem se vracejí čeští volejbalisté z mistrovství světa v Argentině. Nejen výsledky svěřenců argentinského kouče Julia Velaska, ale i poslední události kolem národního týmu sledoval také Zdeněk Haník, Velaskův předchůdce na trenérské lavičce.
PRAHA - Jsem zklamaný, i já jsem věřil v lepší výsledek, pravil Haník poté, co český celek v rozhodujícím utkání o postup do čtvrtfinále nestačil na Francii a zabředl do umístění na 13. až 16. příčce. "Ale vím, že Velasco to vůbec neměl jednoduché a určitě se mi nelíbí, že po něm teď všichni jedou," dotkl se napětí, o němž se v posledních dnech hovoří. Haník, který dovedl český tým na loňském mistrovství Evropy v Ostravě ke čtvrtému místu, se Velaska zastává.
</TEXT>
<HEADING>
Nedořešené problémy
</HEADING>
<TEXT>
"Tak to určitě není, že vinen je trenér, rozhodně si nemyslím, že by hledání úspěchu mělo být jen otázkou výměny kouče. Našemu volejbalu totiž chybí kontinuita. Máme dobrou hráčskou generaci, která může uspět, ale místo koncepční práce pořád něco hledáme. Mám dojem, že tady jsou síly, a teď nemám na mysli místopředsedu svazu Antonína Lébla, kterým neustálá výměna trenérů u reprezentace vyhovuje. Odvrací to pozornost od jiných problémů, které jsou silně nedořešeny, neboť situace kolem národního týmu zdaleka není největší bolestí českého volejbalu. Za posledních šest let se však u mužů vyměnili čtyři trenéři," upozorňuje. K práci argentinského kouče má Haník jedinou připomínku."Mužstvo, které má slabou obranu, musí získávat body servisem. V Ostravě to byla naše velká zbraň, teď jsme podávali většinou opatrně," připomíná, ale hned zdůrazňuje klady, které trenérovo dosavadní působení u týmu přineslo. "Velasco zavedl určitý řád a taky rozhled v přípravě objel s hráči půlku zeměkoule a v zápasech s Američany, Argentinci, Rusy či Francouzi jim dal rozměr světového mančaftu. Navíc si vytvořil takovou pozici, že mohl pracovat podle svých představ, což je velmi důležité. Viděl jsem i posun v taktice," vypočítává Haník.
</TEXT>
<HEADING>
Když se nechce čekat
</HEADING>
<TEXT>
Zatím není známo, zda bude Velaskovi prodloužena smlouva. "Přesto tuším, co se na něj chystá. Teď se totiž bude hledat viník - ozvou se činovníci a potom ti, kteří dali do volejbalu hodně peněz. To ale souvisí se zmíněnou absencí kontinuity. Proč se neřekne trenére, pracuj, máš na to čtyři roky! Jenže se obávám, že nemáme pokoru čekat. Dlouhodobá nedůvěra svěřit někomu mužstvo na delší dobu, to mi vadí a bojím se, že to k tomu spěje opět," přiznává. Při zmínce, že tato slova mohou působit jako projev zatrpklosti, neboť Haníkovi nebylo dáno pracovat s týmem déle než rok a půl, se brání. "Zatrpklý nejsem. Ale jestli to půjde tímhle směrem, tak se hráči zase rozjedou do zahraničních klubů, Velasco odjede a nám tady zůstane smradlavá stoka. To je když se všichni vzájemně očerňují, když se po každé akci hledá viník a nový spasitel. Přitom zanedbáváme metodiku, mládež. Prostředí v některých oblastech českého volejbalu prostě není zdravé," je přesvědčen. S přibývajícími neúspěchy se z dějiště šampionátu ozývaly hlasy hráčů, kterým na Velaskovi začalo leccos vadit. "Prosím vás, to jsou výmluvy. Proč jim před dvěma týdny nepřekáželo, že po nich chce, aby byli večer v posteli? Namísto abychom teď využili zvýšeného zájmu o volejbal, tak ho rozmělníme v drobných sporech? To snad ne," má jasno Zdeněk Haník, byť sám nikdy nebyl zastáncem večerek a vnucené disciplíny.
Zatím není známo, zda bude Velaskovi prodloužena smlouva. "Přesto tuším, co se na něj chystá. Teď se totiž bude hledat viník - ozvou se činovníci a potom ti, kteří dali do volejbalu hodně peněz. To ale souvisí se zmíněnou absencí kontinuity. Proč se neřekne trenére, pracuj, máš na to čtyři roky! Jenže se obávám, že nemáme pokoru čekat. Dlouhodobá nedůvěra svěřit někomu mužstvo na delší dobu, to mi vadí a bojím se, že to k tomu spěje opět," přiznává. Při zmínce, že tato slova mohou působit jako projev zatrpklosti, neboť Haníkovi nebylo dáno pracovat s týmem déle než rok a půl, se brání. "Zatrpklý nejsem. Ale jestli to půjde tímhle směrem, tak se hráči zase rozjedou do zahraničních klubů, Velasco odjede a nám tady zůstane smradlavá stoka. To je když se všichni vzájemně očerňují, když se po každé akci hledá viník a nový spasitel. Přitom zanedbáváme metodiku, mládež. Prostředí v některých oblastech českého volejbalu prostě není zdravé," je přesvědčen. S přibývajícími neúspěchy se z dějiště šampionátu ozývaly hlasy hráčů, kterým na Velaskovi začalo leccos vadit. "Prosím vás, to jsou výmluvy. Proč jim před dvěma týdny nepřekáželo, že po nich chce, aby byli večer v posteli? Namísto abychom teď využili zvýšeného zájmu o volejbal, tak ho rozmělníme v drobných sporech? To snad ne," má jasno Zdeněk Haník, byť sám nikdy nebyl zastáncem večerek a vnucené disciplíny.
</TEXT>
</DOC>
<DOC>
<DOCID>LN-20021008111</DOCID>
<DOCNO>LN-20021008111</DOCNO>
<DATE>10/08/02</DATE>
<TITLE>
Vede bodování extraligových obránců, přesto má ke spokojenosti hodně daleko. Hokejista Martin Hamrlík (29) přiznává, že zlínský klub je v krizi. Z jeho hlasu je ale stále víc než rezignaci cítit odhodlání stav věcí změnit.
</TITLE>
<GEOGRAPHY>ZLÍN</GEOGRAPHY>
<TEXT>
V minulé sezoně patřil Zlín k extraligové elitě. Útočníci Leška s Čajánkem bojovali o čelo kanadského bodování soutěže a mužstvo předvádělo hezký kombinační hokej. Letos však z třetího týmu předešlé sezony zbyl jen stín. Letní odchody opor mužstvo oslabily, současná série čtyř porážek v řadě ho dostala skoro do kolen. Veteráni Vlach s Okálem jsou z formy a i trenér Antonín Stavjaňa zatím mužstvo burcuje marně. "Nevěříme si a najednou nic nefunguje. Ale stačí jeden vyhraný zápas, a všechno se může změnit," věří Martin Hamrlík, nejzkušenější muž zlínské defenzivy.
LN: V tabulce jste téměř až na chvostu. Co se se Zlínem děje?
Jsme v krizi, navíc nám citelně chybějí hráči, kteří během léta odešli. Vždyť s nimi jsme přišli nejen o spoustu zkušeností, ale snad i o stovku gólů.
LN: Přesně o 99 branek a 228 kanadských bodů.
Tak vidíte. V útoku nám zoufale chybí nějaký tahoun.
LN: Takže s odchodem Čajánka a Lešky, dvou nejproduktivnějších hráčů extraligy, se tým nevyrovnal?
To zase ne. Psychicky jsme se s tím srovnali už během léta. Nejsme teď překvapení z toho, že s námi na ledě nejsou. Nás teď sráží hlavně to, jak hloupě zápasy prohráváme.
LN: Myslíte si ale, že Zlín v současné sestavě vůbec má na to, aby se v tabulce pohyboval výš než okolo desátého místa?
Oproti loňsku máme papírově slabší tým, ale to často nehraje až takovou roli. Vemte si, jak byl loni Třinec našlapaný hvězdami, a nakonec málem nehrál v play off. A existují i opačné případy. Takže stále věřím, že můžeme bojovat o podstatně vyšší příčky.
LN: Jak se vy osobně smiřujete s tím, že klub hraje tak špatně?
Je mi hrozně. Vždyť já su Zlíňák jako poleno. Žiju tady, mám tu známé. A teď, když jdu do města, se mě každý ptá, co se to s námi děje.
</TEXT>
<HEADING>
LN: A co odpovídáte?
</HEADING>
<TEXT>
Tož já ani nevím, co těm lidem říct. Protože my už v poslední době nastupujeme na led s takovým tím pocitem: "Co když dneska znovu prohrajeme." A podle toho to pak taky vypadá.
</TEXT>
<HEADING>
LN: Jak na takový stav reaguje trenér Stavjaňa?
</HEADING>
<TEXT>
Měl s námi pohovory, snaží se míchat se sestavou. Má pravdu v tom, že vedení může měnit trenéry, koupit nového hráče, ale stejně záleží jen na týmu, jestli se něco změní. Jeden nový maník z nás vítězný mančaft neudělá.
LN: V posledním zápase kouč nechal sedět i veterány Vlacha s Okálem, kteří měli tým táhnout. Jak na to reagovali oni i mužstvo?
Trenér k tomu sáhl ve chvíli, kdy už nebylo co ztratit. Dal na led místo nich mladé kluky Vlčka se Záhorským a hra se pak opravdu změnila k lepšímu. Ale jinak si myslím, že Vlachovi s Okálem nikdo nepřeje, že jim to v poslední době moc nejde. Nikdo z toho nemá radost.
LN: Jak se smířili s tím, že nehrají?
To se zeptejte jich. Ale myslím, že jsou dost zkušení na to, aby věděli, jestli hrají dobře, nebo ne.
LN: Ke zkušeným hráčům ale patříte i vy. Cítíte, že teď je řada na vás, abyste pomohl tým pozvednout?
Jasně. Vím, co se ode mě čeká. Od toho jsem tady, abych se s tím pokusil něco udělat.
</TEXT>
<HEADING>
LN: Máte už vymyšleno co?
</HEADING>
<TEXT>
V první řadě potřebujeme nějaký zápas vyhrát. Dát v utkání první gól, třeba ušmudlaný. A naše hra taky musí mít hlavu a patu. V prvních kolech jsme prohráli v Praze se Spartou i se Slavií, ale tehdy to aspoň nějaký řád mělo.
</TEXT>
<HEADING>
LN: Teď už ne?
</HEADING>
<TEXT>
Ne, teď je to hrozná selanka. Nic nefunguje, nikdo si nevěří. My obránci radši už předem couváme, zdravě zariskovat se bojí i útočníci. Ale jak říkám: stačí jeden zápas a všechno se obrátí. První pokus máme už teď v Liberci.
Bilance Zlína po 9. kolech
LETOS LONI
10. místo 3. místo
Kteří hráči Zlínu oproti loňsku chybějí
Petr Leška 68 (28+40) přestoupil do Sparty
Petr Čajánek 64 (20+44) odešel do NHL
Jaroslav Balaštík 44 (25+19) je zraněný
Radovan Somík 28 (14+14) odešel do zámoří
Marek Posmyk 14 (8+6) odešel do Slavie
Martin Ambruz 10 (4+6) přestoupil do Vsetína
</TEXT>
</DOC>
<DOC>
<DOCID>LN-20021008112</DOCID>
<DOCNO>LN-20021008112</DOCNO>
<DATE>10/08/02</DATE>
<TITLE>
PRAHA - Patrně poslední možnost spatřit v akci obránce Jiřího Šlégra, budou mít diváci v Litvínově v úterním utkání s Karlovými Vary. Šlégr s Ručinským sice stále marně jednají o novém kontraktu v NHL, ale protože zámořská liga se rozběhne už ve středu, jejich působení v extralize tím končí.
</TITLE>
<TEXT>
Program extraligy (10. kolo) - dnes: 17 Vsetín - Havířov, Vítkovice - Plzeň, 17:30 Pardubice - Třinec, Znojmo - Sparta, Litvínov Karlovy Vary, 18 Liberec - Zlín, Slavia - České Budějovice.
</TEXT>
</DOC>
<DOC>
<DOCID>LN-20021008113</DOCID>
<DOCNO>LN-20021008113</DOCNO>
<DATE>10/08/02</DATE>
<TITLE>
Marek Pinc
</TITLE>
<TEXT>
Hbitý gólman vedoucího celku tabulky pustil ve dvou víkendových zápasech jedinou branku a výraznou měrou napomohl Litvínovu k dalším šesti bodům. V pátek ho překonal pouze zlínský kapitán Vlach, v neděli pak svěřencům trenéra Augusty z Havířova nepovolil zhola nic. Třiadvacetiletý 176 cm vysoký brankář se může pochlubit nejnižším průměrem obdržených branek na utkání - 1,56. Také procento úspěšnosti je obdivuhodné - 95,14.
</TEXT>
</DOC>
<DOC>
<DOCID>LN-20021008114</DOCID>
<DOCNO>LN-20021008114</DOCNO>
<DATE>10/08/02</DATE>
<GEOGRAPHY>NYON</GEOGRAPHY>
<TEXT>
Čtveřice českých zástupců zná před dnešním losováním 2. kola Poháru UEFA jména potenciálních soupeřů. Evropská fotbalová unie totiž zveřejnila rozdělení do jednotlivých losovacích skupin a zúžila tak každému klubu okruh jeho možných protivníků na šest týmů. Sparta a Slavia se díky výsledkům v minulých letech dostaly mezi nasazené kluby a los jim bude vybírat soupeře z relativně slabších mužstev. Liberci tato výhodná pozice unikla o dvě místa a mezi nenasazenými je také Viktoria Žižkov.
</TEXT>
</DOC>
<DOC>
<DOCID>LN-20021008115</DOCID>
<DOCNO>LN-20021008115</DOCNO>
<DATE>10/08/02</DATE>
<GEOGRAPHY>PRAHA</GEOGRAPHY>
<TEXT>
Úvodními dvěma závody, časovkou juniorek a stejnou disciplínou mužů do 23 let, odstartuje dnes v belgickém Zolderu MS v silniční cyklistice. O deset sad medailí se jezdci utkají do neděle 13. října a ČR bude reprezentovat šestnáct závodníků. V nejprestižnějším závodě jednotlivců pojede v neděli Tomáš Konečný, Ján Svorada, Pavel Padrnos a Ondřej Sosenka. Na startu časovky bude jen Sosenka. Jedinou ženou na motoristickém okruhu v Zolderu, kde se v únoru konalo MS cyklokrosařů, bude Lada Kozlíková, zlatá a stříbrná z MS na dráze před deseti dny.
</TEXT>
</DOC>
<DOC>
<DOCID>LN-20021008116</DOCID>
<DOCNO>LN-20021008116</DOCNO>
<DATE>10/08/02</DATE>
<GEOGRAPHY>BRATISLAVA</GEOGRAPHY>
<TEXT>
Michalík z pražské Sparty, Klimpl ze Žižkova a brankář Buček z řeckého Xanthi včera chyběli trenérovi slovenských fotbalistů Ladislavu Jurkemikovi před kvalifikací ME 2004, kterou jeho svěřenci sehrají v sobotu v Bratislavě s týmem Anglie. "Připojí se v úterý, hráči se budou chtít rehabilitovat za prohru v Turecku," pravil Jurkemik. "Beckhama nebo Owena asi osobně bránit nelze, ale s Anglií se dá hrát. Za bývalého Československa jsme to uměli," vzpomněl bývalý čs. reprezentant.
</TEXT>
</DOC>
<DOC>
<DOCID>LN-20021008117</DOCID>
<DOCNO>LN-20021008117</DOCNO>
<DATE>10/08/02</DATE>
<GEOGRAPHY>PRAHA</GEOGRAPHY>
<TEXT>
Stejně jako v neděli pardubické Zlaté přilbě nepřálo počasí ani včerejšímu 34. ročníku plochodrážního Memoriálu Luboše Tomíčka. Na zmoklou Markétu se však přišli pražští diváci rozloučit s Antonínem Kasperem, který uzavírá pětadvacetiletou kariéru. Závodem prošel bez jediného zaváhání Bohumil Brhel před Dánem Pedersenem, Kasperem, Slovincem Žagarem a Polákem Dadosem. Ti se pak postavili na start Kasperovy rozlučkové jízdy. Diváci zdravili čtyřicetiletého veterána mexickými vlnami, a ten se jim při svém posledním vystoupení odvděčil vítězstvím. "Jezdím už dlouho, konec jednou musel přijít," pravil populární "Tony". "Jsem rád, že se se mnou přišlo v nevlídném počasí rozloučit tolik diváků, vlny v ochozech na mou počest jsem ještě nezažil," přiznal.
</TEXT>
</DOC>
<DOC>
<DOCID>LN-20021008118</DOCID>
<DOCNO>LN-20021008118</DOCNO>
<DATE>10/08/02</DATE>
<TITLE>
Debut jako hrom. Výstižnější slova pro první start Brazilce Ronalda v dresu nejlepšího fotbalového klubu XX. století Realu Madrid těžko najdete. Na hřiště v duelu proti Alavésu přišel v 64. minutě místo Portilla, za 61 sekund dal po prvním dotyku s míčem gól na 3:1 a pak přidal ještě jeden.
</TITLE>
<GEOGRAPHY>MADRID</GEOGRAPHY>
<TEXT>
"Bílý balet" zvítězil v utkání 5. kola španělské ligy 5:2 a zlom přišel právě s brazilským kouzelníkem. Za 26 minut dal dva góly a rozhodl utkání, ve kterém do té doby domácí vedli jen 2:1. "Byl to velký večer, báječně jsem si ho vychutnal. Když lidé skandovali moje jméno, byl jsem strašně šťastný. Nebyl to film, ale překrásná realita," zářil fotbalista, za kterého Real vyplatil Interu Milán 45 milionů eur. "Ty dva góly, co se mi podařilo vstřelit, věnuju všem fanouškům," dodal. Ronaldův debut se několikrát odkládal vinou zameškané letní přípravy či zdravotních potíží. Minulou středu ale už bylo téměř jisté, že nová posila se poprvé představí právě proti Alavésu. Fanoušci proto stadion Santiaga Bernabeua beznadějně vyprodali. "Já jsem ale žádný velký tlak necítil. Myslím, že nervóznější než já byli lidé, co se na mě přišli podívat," tvrdil Ronaldo po zápase. "Než jsem ovšem vběhl na trávník, tak jsem nervozitu cítil. Řekl jsem si ale: buď jak buď, na hřišti to bude jednodušší, tam už víš, co dělat."
</TEXT>
<HEADING>
Čas hattricků teprve přijde
</HEADING>
<TEXT>
Po přestupu do hlavního města Španělska slíbil Ronaldo fanouškům, že v sezoně nastřílí 25 branek. Teď už má na svém kontě dvě. "Takže už mi jich zbývá jenom třiadvacet," zasmál se, ale vzápětí dodal: "Není ale zase tak důležité, jestli já budu dávat góly, ale jestli bude Madrid vyhrávat. Určitě budu mít ale hodně šancí, protože útočíme v sedmi lidech a sezona je dlouhá." Ihned po zápase s Alavésem se ozvaly hlasy, že Ronaldo mohl dosáhnout i hattricku. "Ale bylo lepší, že jsem ho nakonec nedal," překvapil fanoušky hráč. "To by potom byla euforie až moc velká. Čas hattricků teprve přijde," slíbil. Španělská liga se Ronaldovi zamlouvá mnohem víc než italská. "Tady se hodně útočí, a to se mi líbí. Taktika je tu postavená vyloženě ofenzivně, což mi maximálně vyhovuje." Před odchodem do Interu strávil jednu sezonu v Barceloně, během níž nastřílel 34 gólů. Brazilec si pochvaloval výbornou atmosféru v týmu a také fungující spolupráci s Figem a s Robertem Carlosem. "Funguje to naprosto dokonale. Na hřišti jsem byl chvíli, když mi Roberto nahrál a já myslel jenom na to, dostat míč do sítě," vrátil se k okamžiku před svou první trefou. "Mít takové nahrávače, jako jsou Figo, Zidane nebo Roberto Carlos, to je obrovská garance úspěchu. Když budeme takhle pokračovat dál a já udržím průměr dvou branek na zápas, můžeme tu být všichni šťastní," pravil napůl v žertu, napůl vážně.
</TEXT>
<HEADING>
Raúl je na kordy s prezidentem
</HEADING>
<TEXT>
Všechno to vypadá na jednu velkou idylu, ale zdání může klamat. Dobře informované zdroje totiž vynesly na světlo informace, že tahanice okolo přestupu Ronalda rozkmotřila prezidenta Florentina Péreze a hvězdného útočníka Raúla, který proti Alavésu kvůli zranění nehrál. Raúl byl doposud znám svou velkou láskou k barvám klubu. Teď ho ale dopálilo, že Pérez se chtěl v rámci Brazilcova nákupu zbavit Fernanda Morientese jako kusu nějakého zboží. Raúl proto bojkotoval předání Evropského Superpoháru a prý se dokonce nechal slyšet, že už nechce další trofeje s tímto klubem. Podle španělského fotbalového týdeníku Don Balon může celá kauza skončit senzačním Raúlovým odchodem. Hlavním zájemcem by prý byla Barcelona, která se chce Pérezovi pomstít za to, jak jí v roce 2000 "ukradl" Portugalce Luise Figa.
Všechno to vypadá na jednu velkou idylu, ale zdání může klamat. Dobře informované zdroje totiž vynesly na světlo informace, že tahanice okolo přestupu Ronalda rozkmotřila prezidenta Florentina Péreze a hvězdného útočníka Raúla, který proti Alavésu kvůli zranění nehrál. Raúl byl doposud znám svou velkou láskou k barvám klubu. Teď ho ale dopálilo, že Pérez se chtěl v rámci Brazilcova nákupu zbavit Fernanda Morientese jako kusu nějakého zboží. Raúl proto bojkotoval předání Evropského Superpoháru a prý se dokonce nechal slyšet, že už nechce další trofeje s tímto klubem. Podle španělského fotbalového týdeníku Don Balon může celá kauza skončit senzačním Raúlovým odchodem. Hlavním zájemcem by prý byla Barcelona, která se chce Pérezovi pomstít za to, jak jí v roce 2000 "ukradl" Portugalce Luise Figa.
</TEXT>
</DOC>
<DOC>
<DOCID>LN-20021008119</DOCID>
<DOCNO>LN-20021008119</DOCNO>
<DATE>10/08/02</DATE>
<TITLE>
Platí obě verze: teroristický útok nebo technická závada
</TITLE>
<GEOGRAPHY>SANÁ</GEOGRAPHY>
<TEXT>
Teprve včera se podařilo uhasit oheň na francouzském tankeru Limburg, na kterém v neděli došlo k výbuchu. Okamžitě po explozi se objevily informace, že jde o akci teroristů. Jemenská vláda tvrdí, že explozi zapříčinila technická závada, a nikoli teroristé. "Oheň byl uhašen. Jsme přesvědčeni, že exploze nastala zevnitř, ale vyšetřování stále probíhá," řekl jeden nejmenovaný jemenský úředník. Tuto variantu podporují dvě informace. Za prvé, několika novinářům se podařilo dostat na malém člunu do blízkosti tankeru. Podle nich je v jeho boku díra veliká necelý metr. Roztrhané pláty kovu směřují ven, což by ukazovalo na výbuch uvnitř lodi. A za druhé, podle jemenských úřadů měl kapitán Limburgu říct, že nejprve na lodi vypukl požár, a teprve poté došlo k explozi. To však odmítají majitelé tankeru, společnost Euronav. Podle nich byl výbuch jednoznačně způsoben teroristy. "To nebyla náhoda," prohlásil ředitel Euronavu Jacques Moizan.
SANÁ - Teprve včera se podařilo uhasit oheň na francouzském tankeru Limburg, na kterém v neděli došlo k výbuchu. Okamžitě po explozi se objevily informace, že jde o akci teroristů. Jemenská vláda tvrdí, že explozi zapříčinila technická závada, a nikoli teroristé. "Oheň byl uhašen. Jsme přesvědčeni, že exploze nastala zevnitř, ale vyšetřování stále probíhá," řekl jeden nejmenovaný jemenský úředník. Tuto variantu podporují dvě informace. Za prvé, několika novinářům se podařilo dostat na malém člunu do blízkosti tankeru. Podle nich je v jeho boku díra veliká necelý metr. Roztrhané pláty kovu směřují ven, což by ukazovalo na výbuch uvnitř lodi. A za druhé, podle jemenských úřadů měl kapitán Limburgu říct, že nejprve na lodi vypukl požár, a teprve poté došlo k explozi. To však odmítají majitelé tankeru, společnost Euronav. Podle nich byl výbuch jednoznačně způsoben teroristy. "To nebyla náhoda," prohlásil ředitel Euronavu Jacques Moizan.
</TEXT>
</DOC>
<DOC>
<DOCID>LN-20021008120</DOCID>
<DOCNO>LN-20021008120</DOCNO>
<DATE>10/08/02</DATE>
<TEXT>
Vedení olomoucké Univerzity Palackého poděkovalo za práci prvnímu polistopadovému rektorovi vysoké školy, nynějšímu senátorovi Josefu Jařabovi. Ten zde včera převzal medaili Za zásluhy o rozvoj Univerzity Palackého. "Jsem rád, že jsem mohl být rektorem této univerzity a dál zůstávám jejím profesorem," poděkoval Jařab. Na snímku vlevo je prorektor Richard Horák.
</TEXT>
</DOC>
<DOC>
<DOCID>LN-20021008121</DOCID>
<DOCNO>LN-20021008121</DOCNO>
<DATE>10/08/02</DATE>
<TITLE>
Nové znalecké posudky jsou vyžadovány v případě čtyř mladíků, kteří měli loni v červenci napadnout trojici Romů, z nichž jednoho málem připravili o život. Soud probíhá za přísných bezpečnostních opatření.
</TITLE>
<GEOGRAPHY>OSTRAVA</GEOGRAPHY>
<TEXT>
Za nejzávažnější případ rasového násilí za posledních několik let považuje kauzu čtyř obviněných mladíků aktivista Markus Pape z Evropského střediska pro práva Romů. "Byla to dokonale naplánovaná akce, jeden z obviněných, Tomáš Vassiov, patří k nejtvrdšímu jádru neonacistů v republice," míní Pape. Čtveřice mladíků napadla tři Romy v noci v Ostravě-Zábřehu, když vystupovali z tramvaje. Při rvačce byl jeden z Romů pobodán nožem tak, že podle lékařů přežil jen zázrakem. Druhého zase mladíci střelili do obličeje plynovou pistolí z bezprostřední blízkosti. Mladí muži, kteří u soudu odmítli vypovídat, vinu popírají. Útočníkem s nožem měl podle nich být jakýsi "Luboš v kšiltovce".
</TEXT>
<HEADING>
Romové vypovídali anonymně
</HEADING>
<TEXT>
Soudkyně Marie Slaná musela včerejší jednání odročit, protože někteří ze znalců nedokázali včas zpracovat znalecké posudky. Soudci žádají například posudek neurologa, který by měl odpovědět na otázku, jaké a zda vůbec nějaké trvalé následky napadení Romové utrpěli. Ti už před dvěma měsíci vypovídali u soudu pomocí přenosové techniky tak, aby byla chráněna jejich identita. "Mým klientům ve městě vyhrožovali neznámí mladíci," zdůvodňoval advokát poškozených Vladimír Ježek, proč výpovědi napadených nebyly prováděny běžným způsobem. "Vážím si soudkyně, že se jako jedna z mála v republice sama snaží o objasnění tím, že si žádá stále nové lékařské posudky," uvedl včera aktivista Pape. "Takový postup známe bohužel spíše jen z amerických filmů," dodal. K včerejšímu soudu v Ostravě se dostavilo šest přátel obžalovaných. Skinheadi však jako obvykle jakoukoli komunikaci s médii odmítli. Kromě pokusu o rasově motivovanou vraždu jsou mladíci obviněni i z podpory a propagace hnutí potlačujících lidská práva. Při domovní prohlídce u Tomáše Vassiova z Opavy nalezli policisté řadu nacistických materiálů. Jeden z nich je nadepsán titulkem "Konečné řešení cikánské otázky v českých zemích". Autor, podepsaný jako Artur Seyss - Inguart II. (Artur Seyss - Inguart byl jedním z významných pohlavárů Hitlerovy třetí říše), zde nešetří výrazy jako indický odpad či zdegenerovaná lůza a požaduje vytvoření izolovaných pracovních táborů, ve kterých by se Romové soustředili k výkonům těžké fyzické práce.
Soudkyně Marie Slaná musela včerejší jednání odročit, protože někteří ze znalců nedokázali včas zpracovat znalecké posudky. Soudci žádají například posudek neurologa, který by měl odpovědět na otázku, jaké a zda vůbec nějaké trvalé následky napadení Romové utrpěli. Ti už před dvěma měsíci vypovídali u soudu pomocí přenosové techniky tak, aby byla chráněna jejich identita. "Mým klientům ve městě vyhrožovali neznámí mladíci," zdůvodňoval advokát poškozených Vladimír Ježek, proč výpovědi napadených nebyly prováděny běžným způsobem. "Vážím si soudkyně, že se jako jedna z mála v republice sama snaží o objasnění tím, že si žádá stále nové lékařské posudky," uvedl včera aktivista Pape. "Takový postup známe bohužel spíše jen z amerických filmů," dodal. K včerejšímu soudu v Ostravě se dostavilo šest přátel obžalovaných. Skinheadi však jako obvykle jakoukoli komunikaci s médii odmítli. Kromě pokusu o rasově motivovanou vraždu jsou mladíci obviněni i z podpory a propagace hnutí potlačujících lidská práva. Při domovní prohlídce u Tomáše Vassiova z Opavy nalezli policisté řadu nacistických materiálů. Jeden z nich je nadepsán titulkem "Konečné řešení cikánské otázky v českých zemích". Autor, podepsaný jako Artur Seyss - Inguart II. (Artur Seyss - Inguart byl jedním z významných pohlavárů Hitlerovy třetí říše), zde nešetří výrazy jako indický odpad či zdegenerovaná lůza a požaduje vytvoření izolovaných pracovních táborů, ve kterých by se Romové soustředili k výkonům těžké fyzické práce.
</TEXT>
</DOC>
<DOC>
<DOCID>LN-20021008122</DOCID>
<DOCNO>LN-20021008122</DOCNO>
<DATE>10/08/02</DATE>
<GEOGRAPHY>TELČ</GEOGRAPHY>
<TEXT>
Několik desítek prvních studentů zahájí v pátek v Telči na Jihlavsku vysokoškolské bakalářské studium. "Pro Telč je to historický okamžik. Poprvé od dob jezuitů do města vstupuje veřejné vysoké školství," řekl včera starosta Václav Jehlička. Činnost v Telči od 11. října zahájí pracoviště filozofické fakulty brněnské Masarykovy univerzity. Letos to bude studium dějin umění. Příští rok by měl zájemcům přinést možnost studovat další vysokoškolský obor. V rámci celoživotního vzdělávání tam také otevře Fakulta architektury ČVUT rozšiřující studium pro absolventy.
</TEXT>
</DOC>
<DOC>
<DOCID>LN-20021008123</DOCID>
<DOCNO>LN-20021008123</DOCNO>
<DATE>10/08/02</DATE>
<GEOGRAPHY>KLADNO</GEOGRAPHY>
<TEXT>
Pacientce z kladenské nemocnice, pod níž se v polovině září během operace kýly vzňaly páry z dezinfekce, lékaři dnes transplantují kůži. Operaci provedou odborníci na klinice popáleninové medicíny v pražské vinohradské nemocnici. Žena utrpěla popáleniny třetího stupně na pěti procentech těla. "Podle ošetřující lékařky vypadá stav pacientky dobře," uvedla Zuzana Sadílková z tiskového oddělení vinohradské nemocnice. Zatím není jasné, kdy žena nemocnici opustí. "Odchod bude záviset na operaci, na tom, jak rychle se bude kůže hojit. Předem se to nedá určit," poznamenala mluvčí. Policie zjišťuje, zda nešlo o ublížení na zdraví z nedbalosti. Nevylučuje ani možnost, že zranění způsobily špatné lékařské přístroje.
</TEXT>
</DOC>
<DOC>
<DOCID>LN-20021008124</DOCID>
<DOCNO>LN-20021008124</DOCNO>
<DATE>10/08/02</DATE>
<TEXT>
ČESKÉ BUDĚJOVICE - Poslancům a senátorům, kteří byli zvoleni v jižních Čechách, včera jihočeští radní doporučili, aby podpořili novelizaci zákona o státní pomoci a změnu termínu pro registraci škod postižených občanů. "Tato lhůta je sedmidenní, což je při podobné katastrofě jako letošní záplavy málo," řekl včera jihočeský hejtman Jan Zahradník (ODS) po setkání s poslanci a senátory ."Chceme, aby termíny byly odpovídající rozsahu katastrofy," uvedl. Podle hejtmanova zástupce Jiřího Vlacha (ODS) lhůta nebere ohled například na to, že postižený má ve sklepě vodu, a nemůže tedy škody odhadnout. Záplavy zde zasáhly 330 obcí, kde způsobily škodu téměř 15,5 miliardy korun. V týdenním termínu se zaregistrovalo na 11 500 fyzických i právnických osob.
</TEXT>
</DOC>
<DOC>
<DOCID>LN-20021008125</DOCID>
<DOCNO>LN-20021008125</DOCNO>
<DATE>10/08/02</DATE>
<TEXT>
KARLOVY VARY - Radní v Karlových Varech věří, že město od ministerstva školství získá historickou Becherovu vilu, která leží v lukrativní lázeňské zóně Karlových Varů. Za zchátralý objekt radnice státu nabídla budovu v Kollárově ulici, kde sídlí Základní umělecká škola. "Na základě korespondence s ministerstvem lze předpokládat, že je směně nakloněno," řekl náměstek karlovarského primátora Josef Malý. Malý nevidí problém v tom, že objekt nabízený ke směně je sídlem umělecké školy, neboť jejím zřizovatelem je krajský úřad. Měl by proto školu umístit do svého objektu. "Škola by tam mohla zůstat. Muselo by s tím ale souhlasit ministerstvo školství," podotkl. Karlovarský kraj je druhým zájemcem, jenž o Becherovu vilu usiluje. Chce ji vyměnit za budovu v Západní ulici, kde nyní sídlí pedagogické centrum a pedagogicko-psychologická poradna.
</TEXT>
</DOC>
<DOC>
<DOCID>LN-20021008126</DOCID>
<DOCNO>LN-20021008126</DOCNO>
<DATE>10/08/02</DATE>
<GEOGRAPHY>MĚLNÍK</GEOGRAPHY>
<TEXT>
Šek v hodnotě 13 tisíc eur (asi 390 tisíc korun) a další nabídku pomoci převzali zástupci mělnické radnice při nedávné návštěvě partnerského města Oranienburg. Němečtí partneři tak již poněkolikáté od srpnových záplav pomohli obyvatelům poničených mělnických čtvrtí. Informovala o tom včera mluvčí mělnické radnice Helena Vavřinová. První humanitární pomoc přivezli zástupci partnerského města do Mělníka hned po záplavách. Především díky sérii článků, které po návratu napsala v místním tisku o situaci v Mělníku německá novinářka, se mezi obyvateli Oranienburgu rozjela peněžní i humanitární sbírka. V nejbližších dnech dorazí do Mělníka další humanitární pomoc v podobě ložního povlečení, nádobí a domácích elektrospotřebičů. Partnerské město také nabídlo zdarma desetidenní pobyt pro 27 dětí ze zaplavených oblastí na selském dvoře nedaleko Oranienburgu. Domů do Čech si děti odvezou zimní ošacení.
</TEXT>
</DOC>
<DOC>
<DOCID>LN-20021008127</DOCID>
<DOCNO>LN-20021008127</DOCNO>
<DATE>10/08/02</DATE>
<GEOGRAPHY>CHEB</GEOGRAPHY>
<TEXT>
Od února příštího roku nebudou muset pacienti s onkologickým onemocněním z Karlovarského kraje dojíždět za léčbou ozařováním do Plzně či Chomutova. Ozařování budou moci podstoupit na radioonkologickém pracovišti nemocnice v Chebu, které bude jako jediné zařízení v kraji od února vybaveno nejmodernějším typem lineárního urychlovače. Od včerejška začal na tomto pracovišti sloužit i počítačový tomograf. Nový tomograf bude s lineárním urychlovačem propojen plánovacím systémem. "Na tomografu najdeme pacientovi nádor a zvolíme optimální techniku ozařování. Údaje se plánovacím systémem poté přenesou do lineárního urychlovače, kde se bude provádět vlastní ozařování," řekl primář radioonkologického oddělení Norbert Vosátka. Tomograf stál téměř 20 milionů, lineární urychlovač včetně příslušenství 50 milionů.
</TEXT>
</DOC>
<DOC>
<DOCID>LN-20021008128</DOCID>
<DOCNO>LN-20021008128</DOCNO>
<DATE>10/08/02</DATE>
<GEOGRAPHY>KRNOV</GEOGRAPHY>
<TEXT>
Obyvatelé části Krnova na Bruntálsku protestují proti trase zamýšleného obchvatu města, který prosazuje radnice. "Neodvádí dopravu hned na začátku města, ale teprve poté, co auta minou rodinné domy v Petrově Dole. Šest desítek rodin tak bude i po výstavbě nové komunikace trpět hlukem, otřesy a zplodinami z projíždějících nákladních automobilů," řekl obyvatel Petrova Dolu Jan Jurča. Místostarosta Krnova Jaroslav Vrzal kritiku odmítá. "Před devíti lety jsme schválili územní plán, který počítal i s touto trasou obchvatu. Tehdy proti tomu nikdo neprotestoval," řekl místostarosta. Podle něj odpůrci trasy musejí počítat s tím, že případné přepracování územního plánu stavbu zpozdí o dva až tři roky. "Pak to budou muset vysvětlit dalším tisícovkám obyvatel města, kteří nyní dopravou trpí mnohem více než lidé z Petrova Dolu," prohlásil. Konečné slovo bude mít zastupitelstvo, které bude projednávat všechny navrhované varianty. Tedy i tu, s níž přišli obyvatelé Petrova Dolu.
</TEXT>
</DOC>
<DOC>
<DOCID>LN-20021008129</DOCID>
<DOCNO>LN-20021008129</DOCNO>
<DATE>10/08/02</DATE>
<GEOGRAPHY>BRNO</GEOGRAPHY>
<TEXT>
Na jihu Moravy přibývá extremistů. Zatímco před dvěma lety tam policisté evidovali 2370 členů extremistických sdružení, loni jich bylo o 300 více. Uvedl to včera poslanec Zdeněk Koudelka (ČSSD). V Jihomoravském kraji v roce 2001 vzrostl i počet trestných činů spáchaných extremisty. Na jihu Moravy spáchali loni extremisté 31 trestných činů, což je o 30 procent více než v roce 2000. "Nejčetnějším deliktem bylo hanobení rasy národa a přesvědčení," poznamenal Koudelka. Kriminalisté řešili i jeden případ ublížení na zdraví s následkem smrti. V počtech extremistů je Jihomoravský kraj třetí za Prahou a severní Moravou.
</TEXT>
</DOC>
<DOC>
<DOCID>LN-20021008130</DOCID>
<DOCNO>LN-20021008130</DOCNO>
<DATE>10/08/02</DATE>
<GEOGRAPHY>KARVINÁ</GEOGRAPHY>
<TEXT>
Okresní hygienická stanice v Karviné bude zkoumat zdraví 1400 lidí z Karvinska. Zapojí se tak do mezinárodní studie, která má zjistit zdravotní stav obyvatelstva a vliv různých faktorů na srdečně-cévní onemocnění. Okresní hygienička Helena Šebáková včera uvedla, že se studií chce hygienická stanice začít letos v listopadu, průzkum má skončit příští rok v květnu. "Oslovíme celkem 700 mužů a 700 žen. Výběr lidí bude náhodný a bude prováděn u lidí ve věku 45 až 69 let," řekla Šebáková. Dodala, že součástí průzkumu bude například vyšetření cholesterolu. Spolupráce na studii je dobrovolná. Získané informace budou důvěrné a budou prezentovány jen v anonymní podobě. Studie se bude konat v sedmi městech České republiky, ale také v Rusku a Polsku.
</TEXT>
</DOC>
<DOC>
<DOCID>LN-20021008131</DOCID>
<DOCNO>LN-20021008131</DOCNO>
<DATE>10/08/02</DATE>
<GEOGRAPHY>OLOMOUC</GEOGRAPHY>
<TEXT>
Sedm projektů z devíti přihlášených podpořila finančně Nadace Bezpečná Olomouc, která se stará o větší bezpečí obyvatel města. Včera to sdělil předseda správní rady Ivan Langer. Nadace letos poprvé vypsala granty z výnosů vlastních peněz. Dosud sháněla peníze na projekty od dárců. "Podařilo se nám získat dotaci ve výši 8,5 milionu korun od Nadačního a investičního fondu. Část výnosu ve výši 350 tisíc jsme dali na podporu projektů," uvedl Langer. Dalších 150 tisíc správní rada nerozdělila kvůli tomu, že dva projekty nesplňovaly její požadavky. Peníze jdou mimo jiné na mobilní dětské dopravní hřiště, pojízdné pracoviště městské policie, preventivní programy a na klub pro mladé fanoušky prvoligové fotbalové Sigmy Olomouc. Nadace vznikla před sedmi lety s cílem zlepšit bezpečnost olomouckých obyvatel. Z peněz, které dosud získávala od sponzorů, vybavuje policisty a strážníky moderní technikou, přispívá na jejich vzdělávání a informuje lidi o možnostech účinnější prevence kriminality.
</TEXT>
</DOC>
<DOC>
<DOCID>LN-20021008132</DOCID>
<DOCNO>LN-20021008132</DOCNO>
<DATE>10/08/02</DATE>
<GEOGRAPHY>VYŠKOV</GEOGRAPHY>
<TEXT>
Důstojníci a zaměstnanci vyškovské vysoké vojenské školy věnovali v těchto dnech přes 40 tisíc korun na obnovu povodněmi zničené Základní školy v Plané nad Lužnicí na Táborsku. Velká voda v ní způsobila škody za sedm milionů korun. "Uspořádali jsme sbírku. Chtěli jsme pomoci s rozsáhlými opravami a navázat tak na pomoc vojáků, kteří v Plané pomáhali s odklízením povodňových škod," uvedl mluvčí školy Josef Konečný. Mezi dárci jsou důstojníci a zaměstnanci vysoké školy, kteří po povodních pomáhali i v nejhůře postižených částech zaplavené Prahy. Povodňová vlna napáchala v třítisícové obci Planá nad Lužnicí škody za více než 90 milionů korun.
</TEXT>
</DOC>
<DOC>
<DOCID>LN-20021008133</DOCID>
<DOCNO>LN-20021008133</DOCNO>
<DATE>10/08/02</DATE>
<GEOGRAPHY>KODAŇ</GEOGRAPHY>
<TEXT>
Dánský deník Ekstra Bladet včera zahájil sbírku, jejímž cílem je získat teplé ošacení pro švédského premiéra Görana Perssona. Ten prohlásil, že coby občan jihošvédského Malmö nechce trpět zimou, a tak zatím nebude jaderná elektrárna Barsebäck. zavřena. Prý až v roce 2004. Elektrárna leží na jihu země při hranici s Dánskem, od Kodaně ji dělí jen 18 kilometrů. Po prohlášení švédského premiéra zahájil dánský list sbírku rukavic, čepic, šál i kabátů. Celou kolekci nakonec zašle Göranu Perssonovi s novou žádostí o uzavření jaderné elektrárny.
</TEXT>
</DOC>
<DOC>
<DOCID>LN-20021008134</DOCID>
<DOCNO>LN-20021008134</DOCNO>
<DATE>10/08/02</DATE>
<GEOGRAPHY>PRAHA</GEOGRAPHY>
<TEXT>
Podzimní část Agharta Prague Jazz Festivalu zahájí dnes večer v pražském Lucerna Music Baru koncert klávesisty a skladatele Joea Zawinula. Čerstvý sedmdesátník spoluformoval v 60. a 70. letech jazz-rockovou fúzi, ať už za zády trumpetisty Milese Davise nebo v čele vlastního souboru Weather Report, je průkopníkem elektronických nástrojů v jazzu, ale také přispěl podstatnou měrou k prolínání jazzu a prvků etnické hudby nejrůznějších oblastí. Právě zde je současná Zawinulova doména. Svědčí o tom nejen podoba posledního alba Faces &amp; Places, ale také multinárodnostní sestava jeho skupiny The Zawinul Syndicate, se kterou se v rámci evropského turné v Praze představí. Tvoří ji totiž indický kytarista Amit Chatterjee, kamerunský basista Etienne M'Bappe, portorický perkusista Manolo Badrena a bubeník Paco Sery z Pobřeží slonoviny.
</TEXT>
</DOC>
<DOC>
<DOCID>LN-20021008135</DOCID>
<DOCNO>LN-20021008135</DOCNO>
<DATE>10/08/02</DATE>
<TITLE>
Ve slávistické šatně bylo po skončení zápasu převeselo. Slavia uštědřila Liberci v pořadí druhou ligovou prohru.
</TITLE>
<GEOGRAPHY>PRAHA</GEOGRAPHY>
<TEXT>
"Slovan jsme dostali pod tlak, stejně jako Mouscron," vzpomněl si Štěpán Vachoušek na duel s Belgičany v Poháru UEFA. "Chyběly ale góly." Ten jeden, rozhodující, padl z jeho kopačky. "Snažil jsme se přehodit vybíhajícího Kinského. To se mi povedlo a Pilný už to hlavou nestihl hlavou vyrazit," popisoval útočník Slavie, kterému se v poslední době herně a střelecky daří. "Hraju za hrotem Tomášem Doškem, který všechno oběhá a já mám čas a prostor tvořit," pochvaloval si Vachoušek.
</TEXT>
<HEADING>
Obtížný zápas
</HEADING>
<TEXT>
"Hrálo se vlastně o šest bodů," připomněl Richard Dostálek fakt, že nyní se Slavia dostala o bod před Liberec. V opačném případě by už měli Severočeši slušný náskok. "V závěru jsme hodně prohrávali hlavičkové souboje a Liberec měl navrch. Jinak jsme ho ve středu pole přehráli. Byl to obtížný zápas," shrnul své pocity ryšavý záložník Pražanů. Liberečtí po utkání jen krčili rameny. V prvním poločase byli na hřišti k nepoznání. "Trenéři nám vytýkali pasivní hru. Byli jsme trochu odevzdaní. Po přestávce už to bylo lepší, asi nás taky probral ten gól," uvedl obránce Miroslav Holeňák. "Nevím, snad jsme čekali, že Slavia se porazí sama. Nemělo to šťávu. Ale nedramatizoval bych to. Musíme vidět, že Slavia hrála výborně. My jsme chtěli hrát svoji hru, ale soupeř nám to prostě neumožnil," dodal zkušený bek.
</TEXT>
<HEADING>
Reprezentační start Johany je nejistý
</HEADING>
<TEXT>
Smutný byl i obránce, v poslední době záložník, Petr Johana. Zranil se v osobním souboji s Gedeonem a kvůli nataženému úponu bude pravděpodobně chybět na dnešním srazu reprezentace. "Uvidím, jestli se to přes noc dá do kupy. Teď opravdu nevím," řekl Johana. "Bolest mi jde od třísla nahoru nad pánev a dozadu. Zkoušel jsem s tím hrát, ale podlomila se mi noha, nešlo to," popisoval a prozradil verdikt lékaře. "Během tří dnů to může být pryč, ale třeba to může bolet týden," vyřkl nejistou prognózu.
Smutný byl i obránce, v poslední době záložník, Petr Johana. Zranil se v osobním souboji s Gedeonem a kvůli nataženému úponu bude pravděpodobně chybět na dnešním srazu reprezentace. "Uvidím, jestli se to přes noc dá do kupy. Teď opravdu nevím," řekl Johana. "Bolest mi jde od třísla nahoru nad pánev a dozadu. Zkoušel jsem s tím hrát, ale podlomila se mi noha, nešlo to," popisoval a prozradil verdikt lékaře. "Během tří dnů to může být pryč, ale třeba to může bolet týden," vyřkl nejistou prognózu.
</TEXT>
</DOC>
</CZE>