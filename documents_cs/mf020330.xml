<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>MF-20020330001</DOCID>
<DOCNO>MF-20020330001</DOCNO>
<DATE>03/30/02</DATE>
<TITLE>
Izraelci odřízli Arafata od světa
</TITLE>
<HEADING>
Konflikt se prohlubuje Další teroristické útoky
</HEADING>
<TEXT>
Jeruzalém, Praha - Izraelští vojáci včera při mohutné operaci uvěznili Jásira Arafata v jeho sídle v Ramalláhu a zcela ho odřízli od světa. Izraelsko-palestinský konflikt se tak navzdory všem pokusům o příměří dramaticky prohlubuje. A eskalace bude pokračovat, předpovídají znalci poměrů. Ti se shodují, že konflikt sice zatím nepřekročí hranice Izraele a palestinských území, v celosvětovém měřítku však může přinést novou hrozbu teroristických útoků proti izraelským, americkým, ale i dalším západním cílům. Obě strany neustále vyhrocují svá stanoviska. Izraelský premiér Ariel Šaron včera označil Arafata za nepřítele. Ten prohlásil, že ho Izraelci chtějí zabít, ale on je prý připraven zemřít jako mučedník. Palestinští extremisté během židovského svátku pesach zabili na 30 Izraelců. Tím padly opatrné naděje, jež sliboval výsledek arabského summitu. Izrael včera zahájil dosud největší ofenzivu proti Palestincům za celých 19 měsíců krize na Blízkém východě a nasadil do akce na 50 000 mužů. Ramalláh, "hlavní město" palestinské samosprávy na Západním břehu Jordánu a Arafatovo sídlo, oblehly desítky tanků, ve městě zuřily přestřelky. "Problém je v tom, že si jak Izraelci, tak Palestinci dále myslí, že použitím násilných prostředků se mohou dobrat svých maximálních politických cílů, a to je nereálné," řekl odborník na mezinárodní bezpečnost z Ústavu mezinárodních vztahů Radek Khol.
</TEXT>
<HEADING>
Dokončení ze str. A 01
</HEADING>
<TEXT>
"Konflikt může přejít v regulérní občanskou válku, byť prostředky na obou stranách nejsou souměřitelné," dodal Khol. Všichni se shodují, že se zatím nenašla síla, který by byla schopna spirálu násilí přerušit. Nedokázaly to zatím ani Spojené státy a už vůbec ne Evropa. Radek Khol upozorňuje, že konflikt může mít i rostoucí negativní vliv na region, a může jít dokonce ještě dál. Může překročit jeho hranice. Jak? Jednoduše. Souvisí to s mohutnou protiteroristickou kampaní Spojených států. "Hlavní ideologický motiv Al-Kajdy s vypjatou situací na Blízkém východě přetrvává," upozorňuje Khol. "Neřešení palestinského problému a pokračující americká podpora Izraele dál rozšiřuje potenciál skupin, které mohou rozšířit příznivce Al-Kajdy. Určitě tak nadále hrozí teroristické akce a není vyloučeno, že se zvedne nová vlna teroru proti americkým, izraelským i dalším západním cílům, a to kdekoli, kde se naskytne vhodná příležitost," dodává Khol. Experti zdůrazňují, že se zároveň komplikují šance USA na zásah proti Iráku. Bez podpory arabských spojenců, která se nyní jeví jako téměř vyloučená, nebude možné provést operaci ve stylu války v Perském zálivu z roku 1991.
</TEXT>
<HEADING>
Nové teroristické útoky
</HEADING>
<TEXT>
Pár hodin poté, co Izrael včera zahájil mohutnou ofenzivu, vybuchla v Jeruzalémě další lidská bomba - tentokrát ještě ani ne osmnáctiletá palestinská dívka odpálila na svém těle nálož v jižní části židovského Jeruzaléma. Tři lidi včetně sebe zabila a na dvacet dalších bylo zraněno. Počet obětí palestinských útoků za poslední tři dny tak stoupl na třicet. Ramalláh mezitím prožil nejhorší den za 19 měsíců krize. Izraelské tanky ostřelovaly přímo sídlo Jásira Arafata, ale ten zůstal nezraněn. Se soumrakem pak izraelští vojáci dokonce úřad palestinského vůdce Jásira Arafata v Ramalláhu obsadili, uzavřeli ho v prvním patře budovy a přerušili mu dodávku elektrického proudu. Nebylo okamžitě jasné, čeho chce Izrael Arafatovým odříznutím dosáhnout. Někteří diplomaté naznačovali, že se jedná o stupňující se psychologický nátlak. Signál, že si palestinský vůdce už nemůže být ničím jist a že je vydán Izraelcům na milost. Americký ministr zahraničí Colin Powell v televizním projevu oznámil, že od izraelské vlády získal ujištění, že Izrael Arafatovi neublíží ani se nesnaží ho zabít. Podle jeho vysvětlení šlo Izraeli především o to, aby nalezl a pochytal teroristy a zlikvidoval jejich zbraně. Podle Powella prý Izraeli nejde ani o okupaci palestinských území. Izraelský ministr obrany Benjamin ben Eliezer potvrdil, že cílem operace v Ramalláhu, která má prý být dlouhá, není fyzická likvidace Arafata ani samosprávy, nýbrž vymýcení teroristů a jejich infrastruktury. Bývalý izraelský premiér Benjamin Netanjahu řekl, že Arafat a jeho ministři by měli být vyvezeni na rozbouřené moře. Při srážkách v Ramalláhu bylo zabito sedm osob včetně jednoho z Arafatových osobních strážců a čtyřicet dalších lidí zraněno. Více než sedmdesát Palestinců izraelští vojáci zadrželi a začali vyslýchat.
PŘESTŘELKA V RAMALLÁHU. Izraelští vojáci opětují palbu palestinského ostřelovače, který na ně včera začal střílet v Ramalláhu na Západním břehu Jordánu. Útočník byl ihned nato zneškodněn a skácel se mrtev k zemi. Incident se odehrál nedaleko hlavního stanu Jásira Arafata, jenž byl včera zcela izolován izraelskými jednotkami, které mu nechaly vypnout i elektrický proud.
</TEXT>
</DOC>
<DOC>
<DOCID>MF-20020330002</DOCID>
<DOCNO>MF-20020330002</DOCNO>
<DATE>03/30/02</DATE>
<TITLE>
Skinhead vraždil, řekl soud
</TITLE>
<TEXT>
Vlastimil Pechanec byl odsouzen za rasovou vraždu na 13 let
Hradec Králové - Třináct let vězení dostal dvaadvacetiletý skinhead Vlastimil Pechanec za to, že zabil Roma ve Svitavách. Byla to rasově motivovaná vražda, rozhodl včera Krajský soud v Hradci Králové. Byl to druhý rozsudek nad násilnickým skinheadem za čtyřiadvacet hodin. Ve čtvrtek soud v Praze potrestal sedmi lety vězení skina Františka Sobka za to, že na ulici kopal do lidí a fackoval těhotnou ženu. Pechanec podle rozsudku loni v červenci dvakrát bodl do břicha o osm let staršího Otu Absolona. Ten později v nemocnici zemřel. Pechanec se odvolal. Rozsudek se nelíbil ani státní zástupkyni. "S výší trestu nesouhlasím, navrhovala jsem výjimečný trest, proto zvážím, zda se neodvolám," uvedla krajská státní zástupkyně Renáta Vesecká. Pechanec byl už několikrát stíhán za násilnosti. V minulosti před soudem řekl: "Jsem zastáncem bílé rasy. Chtěl bych, aby naše republika byla bez cikánů a černochů." Pechancovi kamarádi včera napadli Romy, kteří se přišli na jednání podívat. Pak dokonce honili po městě zmocněnce Romů.
Skupina několika neonacistů vyhrožovala zabitím i studentovi hradecké univerzity Radimu Štěchovskému, který se zabývá sledováním pravicového i levicového extremismu a který se rovněž přelíčení zúčastnil. Krátce po vynesení rozsudku ho skinheadi začali honit před budovou soudu. Útoku na studenta zabránil až jeden policista v civilu. Radikálové chtěli původně bít i jeho. Když jim však ukázal služební průkaz, od útoku upustili. "Jenom kopali do našeho auta a plivali na něj," doplnil Štěchovský. Téměř hodinu byla situace v centru Hradce Králové napjatá. K soudu musely přijet policejní posily. Teprve jejich přítomnost skiny uklidnila. "Nebyl nikdo zadržen, ale je podezření, že čtyři nebo pět osob se dopustilo přestupku proti veřejnému pořádku. Zatím se nám nepodařilo zjistit, zda tam došlo k fyzickému napadení. Při incidentu převažovaly verbální útoky," uvedl ředitel královéhradecké okresní policie Josef Macháček. Příbuzní a přátelé zavražděného Roma považují trest za mírný. "Trest by měl být přísnější," stěžovala si Absolonova družka Žílová. "Je to hodně mizerné, rozhodně by zasloužil výjimečný trest nad patnáct let," přidala se sestra zavražděného. Drama, na jehož konci zůstal mrtvý Rom Ota Absolon, začalo 20. července 2001 v baru jedné diskotéky ve Svitavách v momentě, když před půlnocí přišla skupinka Romů. Podle obžaloby v okamžiku, když jeden z nich chtěl zaplatit vstupné, přišel k němu obžalovaný a řekl: "Co tu chcete, vy černý svině!" Potom při vzájemném strkání měl Pechanec vyndat nůž a dvakrát Roma bodnout do břicha. Zraněného Absolona převezli lékaři do nemocnice, kde však po pětihodinové operaci těžkým zraněním podlehl. Zůstala po něm těžce nemocná družka a dvě malé děti. Pechancovu vinu soud dovodil především z výpovědí očitých svědků. Otisky prstů na noži či stopy krve obžaloba proti Pechancovi neměla. Podle soudce však není pochyb, že vraždu spáchal právě Pechanec. Ten od počátku vinu popíral. Krajská státní zástupkyně Renáta Vesecká už dříve kritizovala postup policistů, kteří zasahovali v baru ve Svitavách bezprostředně po vraždě. Podle ní nezajistili dostatek přímých důkazů proti Pechancovi. Dva pořádkoví policisté, kteří po incidentu do baru přijeli, nikoho nezadrželi, pouze se návštěvníků diskotéky zeptali na průběh událostí a nechali je odejít. Pechancův obhájce Fišer je přesvědčen, že neexistuje dostatek důkazů, aby byl jeho klient odsouzen. "Rozsudek není opřen o spolehlivé důkazy, a proto jsme podali odvolání proti rozsudku. Sám obviněný se považuje za nevinného," uvedl Pechancův obhájce. V závěrečné řeči před vynesením rozsudku navrhl obhájce zproštění obžaloby. Rozsudek není pravomocný, protože obhájce se na místě odvolal a státní zástupkyně stejně jako zmocněnec poškozené si ponechali zákonnou lhůtu na rozmyšlenou.
</TEXT>
<HEADING>
Trestní životopis Vlastimila Pechance
</HEADING>
<TEXT>
Šestnáctiletý Vlastimil Pechanec zorganizoval ve Svitavách průvod republikánů a skinheadů, při kterém více než sto lidí provolávalo rasistická hesla a zaúčtočilo kameny na obydlí dvou rodin Romů.
Společně s dalšími skinheady zkopal a zmlátil železným řetězem na diskotéce v Černé Hoře v okrese Blansko několik mladých lidí. Útočníci přitom vykřikovali rasistická hesla.
- září 1996 - První soud
Okresní soud ve Svitavách odsoudil za rasistický průvod Pechance k ročnímu vězení s podmínečným odkladem.
</TEXT>
<HEADING>
- srpen 1997 - Pobodání Pešty
</HEADING>
<TEXT>
Před svitavskou pobočkou pobodal Pechanec osmnáctiletého místního Roma Ladislava Peštu, který útok přežil jen se štěstím. Pechanec ho bodl do hrudníku a čepel nože se zastavila těsně vedle životně důležitých orgánů.
- listopad 1997 - První vězení
Za napadení Pešty posílá okresní soud ve Svitavách Pechance na dva roky do vězení.
</TEXT>
<HEADING>
- duben 1999 - Soud za diskotéku
</HEADING>
<TEXT>
Po téměř třech letech od incidentu na diskotéce v Černé Hoře chce soud v Blansku poslat Pechance na tři a půl roku do vězení s ostrahou (do trestu chce totiž zároveň zahrnout i rasistický původ z roku 1996). Krajský soud v Brně však o několik měsíců později trest zrušil a Pechanec vyvázl s podmínkou.
</TEXT>
<HEADING>
- listopad 2000 - Útok na anarchistu
</HEADING>
<TEXT>
Mezi pátou a šestou hodinou ráno napadl s dalším mladíkem v hale nádraží v České Třebové člena anarchistického hnutí. Dva dny po útoku policie Pechance dopadla.
</TEXT>
<HEADING>
- květen 2001 - Soud za napadení anarchisty
</HEADING>
<TEXT>
Za výtržnictví na nádraží v České Třebové si má Pechanec pobýt za mřížemi čtrnáct měsíců. Proti rozsudku se ale odvolává a zůstává zatím na svobodě.
Pechanec je obviněný, že na diskotéce v Národním domě ve Svitavách smrtelně pobodal Roma Otu Absolona. Dvěma bodným ranám podlehl Absolon několik hodin po útoku, Pechance poté zadržela policie a převezla ho do vazební věznice.
</TEXT>
<HEADING>
srpen 2001 - Odvolání se protahuje
</HEADING>
<TEXT>
Pechanec se měl před soudem v Hradci Králové znovu zodpovídat z útoku na anarchistu. Soud však musel být odročen, protože Pechanec, který byl v té době ve vazbě, neměl obhájce.
</TEXT>
<HEADING>
- září 2001 - Podruhé za mříže
</HEADING>
<TEXT>
Soud Pechancovi přidělil obhájce a potvrdil verdikt soudu z Ústí nad Orlicí. Za brutální napadení skupiny anarchisty posílá Pechance na čtrnáct měsíců za mříže.
</TEXT>
<HEADING>
- březen 2002 - 13 let za vraždu
</HEADING>
<TEXT>
Po několikrát přerušeném soudním líčení si za vraždu Oty Absolona vyslechl Pechanec svůj třetí nepodmíněný trest. Ve vězení by měl strávit 13 let. Pechancův obhájce se však včera proti rozsudku ihned odvolal.
Po několikrát přerušeném soudním líčení si za vraždu Oty Absolona vyslechl Pechanec svůj třetí nepodmíněný trest. Ve vězení by měl strávit 13 let. Pechancův obhájce se však včera proti rozsudku ihned odvolal.
</TEXT>
</DOC>
<DOC>
<DOCID>MF-20020330003</DOCID>
<DOCNO>MF-20020330003</DOCNO>
<DATE>03/30/02</DATE>
<TITLE>
S dítětem v nemocnici? Za to rodiče musí platit
</TITLE>
<GEOGRAPHY>Praha</GEOGRAPHY>
<TEXT>
Přání rodičů zůstat s dítětem v nemocnici může znamenat citelný zásah do rodinného rozpočtu. Ačkoli zdravotní pojišťovny oficiálně hradí doprovod dětí, jimž není více než šest let, někteří rodiče platí i v takovýchto případech. Částky se pohybují kolem tří set korun denně. "Sestřička byla moc milá, ale sdělila mi, že budu muset zaplatit 325 korun za den," řekla matka, jež má se svým čtyřletým dítětem nastoupit na dětskou chirurgii nemocnice v Ústí nad Labem. Každá nemocnice to dělá jinak: některé nevybírají nic. Rozporuplný postup umožňuje vágní znění zákona o zdravotním pojištění. Ten říká, že pojišťovna pobyt uhradí, pokud lékař uzná, že zdravotní stav dítěte vyžaduje přítomnost rodičů. Jsou nemocnice, které mají za to, že takový důvod je vždy - protože malé dítě prostě mámu či tátu u sebe potřebuje. "Pro malé dítě je přítomnost matky stejnou základní potřebou jako jídlo," přiklání se k tomu přední dětský psycholog Jaroslav Šturma, podle něhož je zákon špatný.
Jiné nemocnice naopak razí princip, že přítomnost rodiče vyžaduje například jen příliš úzkostné dítě - a ostatním pobyt účtují. Který z obou výkladů zákona převáží, to je obvykle motivováno ryze ekonomicky: platba od pojišťoven je totiž pro nemocnici řádově méně lukrativní než to, co lze naúčtovat rodičům. Zejména když jim nemocnice současně nabídne hezky vybavený pokoj. "Když je ale matka v tíživé sociální situaci, nikdy po ní peníze nechceme," uvedl primář dětské chirurgie ústecké nemocnice Petr Polák. Problém by podle některých lékařů aspoň částečně vyřešilo, kdyby si všichni rodiče přispívali aspoň na stravu, vždyť doma by taky jedli. "Osobně se mi nelíbí, když nemocnice chtějí peníze od rodičů malých dětí. Ale je pravda, že částka, kterou pojišťovna platí, nepokryje ani výdaje na jídlo," řekl přednosta dětské kliniky Fakultní nemocnice v Praze-Motole Jan Janda. Jiná situace je u starších dětí. Jim nehradí pojišťovny rodičovský doprovod (až na výjimky, jež musí schválit revizní lékař) vůbec. Kateřina Němcová, matka šestiletého syna, platila v nemocnici v Litoměřicích za ubytování s dítětem osm set korun za den. Jelikož v nemocnici strávila čtyři dny, zdálo se jí to hodně. "Je to hotelová služba a naše nemocnice je nová. A pořád je nemocnice nejlevnější hotel, najděte mi takový, kde se za takové peníze vyspíte a najíte," uvedl ekonomický náměstek nemocnice Vladimír Kestřánek a dodal: "Pokud se matce částka nezdá, má svobodnou volbu a může si vybrat jinou nemocnici." Psycholog Jan Šturma má na věc jiný názor: "Je to zneužití tísně." Podle Jiřího Královce z Nadačního fondu Klíček, který se o pobyty rodičů v nemocnici zajímá, by měl mít rodič právo vybrat si konkrétní služby, o něž má zájem - a za ty pak platit. "Existence nadstandardně vybavených rodičovských pokojů je příjemná, jde však o poněkud neetické řešení, není-li k dispozici cenově přijatelnější standard," podotkl. K tomu ještě jeden příklad: manžel Sabiny Csikósové měl za takové nadstandardní ubytování s dvouletým chlapcem na plastické chirurgii v pražské Fakultní nemocnici Královské Vinohrady platit denně téměř tři tisíce korun - coby cizinec. Protože matka kvůli druhému miminku do nemocnice nemohla, vyslala rodina nakonec babičku, aby platili "českou" a podstatně nižší cenu. "Standard by znamenal bydlet o tři patra níž než syn," uvedla Csikósová.
Více informací najdete v příloze Praha, ohlasy čtenářů k tématu čtěte v rubrice Fórum na straně C/12.
</TEXT>
</DOC>
<DOC>
<DOCID>MF-20020330004</DOCID>
<DOCNO>MF-20020330004</DOCNO>
<DATE>03/30/02</DATE>
<TITLE>
Trafikanti se chtějí zbavit cigaret a na chvíli zlevnili
</TITLE>
<GEOGRAPHY>Praha</GEOGRAPHY>
<TEXT>
Kuřáci, kteří nejsou příliš vybíraví, mají poslední dva dny na to, aby využili slev, s nimiž obchodníci nabízejí některé druhy cigaret. Prodejci tabáku se totiž musí do konce března pokusit prodat staré zásoby cigaret ještě neoznačených novou cenou. Od dubna již musí být v prodeji jen cigarety označené cenou, která bude všude stejná - v trafice, supermarketu i pohostinství. Například krabička cigaret značky Petra bude stát všude 40 korun. Slevy dosahující od pěti do patnácti procent se však týkají převážně značek, o které není zase tak velký zájem. Obchodníky, kteří by se po 1. dubnu pokoušeli prodávat cigarety neoznačené novou cenou, čeká pokuta.
Praha - Kuřáci, kteří nejsou příliš vybíraví, mají poslední dva dny na to, aby využili slev, s nimiž obchodníci nabízejí některé druhy cigaret. Prodejci tabáku se totiž musí do konce března pokusit prodat staré zásoby cigaret ještě neoznačených novou cenou. Od dubna již musí být v prodeji jen cigarety označené cenou, která bude všude stejná - v trafice, supermarketu i pohostinství. Například krabička cigaret značky Petra bude stát všude 40 korun. Slevy dosahující od pěti do patnácti procent se však týkají převážně značek, o které není zase tak velký zájem. Obchodníky, kteří by se po 1. dubnu pokoušeli prodávat cigarety neoznačené novou cenou, čeká pokuta.
</TEXT>
</DOC>
<DOC>
<DOCID>MF-20020330005</DOCID>
<DOCNO>MF-20020330005</DOCNO>
<DATE>03/30/02</DATE>
<TITLE>
Papežova vytrvalost
</TITLE>
<TEXT>
Papež Jan Pavel II. včera navzdory zdravotním potížím, artróze v koleni a Parkinsonově nemoci, pokračoval v oslavách Velikonoc. V bazilice svatého Petra ve Vatikánu zpovídal věřící katolíky a vedl bohoslužbu Kristova utrpení.
</TEXT>
</DOC>
<DOC>
<DOCID>MF-20020330006</DOCID>
<DOCNO>MF-20020330006</DOCNO>
<DATE>03/30/02</DATE>
<TITLE>
Je Česko zemí barbarů, kteří bijí ženy na potkání?
</TITLE>
<HEADING>
Spisovatelka Iva Pekárková o velikonoční pomlázce
</HEADING>
<GEOGRAPHY>Praha</GEOGRAPHY>
<TEXT>
"Byly Velikonoce před dvěma roky. S manželem jsme zašli do restaurace. Zničehonic ke mně přistoupil cizí chlap a poručil mi, ať vstanu. Pak mě vší silou bacil holí." Katherine Reedová, Američanka, která už několik let žije v Praze, na to vzpomíná s údivem. "Začala jsem české ženy hrozně litovat. Když jsou jejich muži schopní mlátit neznámé ženy na ulici, jak se asi chovají ke svým manželkám doma? Ale stačilo mi žít v Česku déle a pochopila jsem, že je to dávná tradice, která většinou probíhá ve stylu dobré zábavy." Pomlázka, dynovačka, mrskačka, šlehačka, binovačka, tatary..., všechny tyhle výrazy se do angličtiny překládají nejspíš jako "hůl". A vyšlehání, vymrskání, vyplácení zas jako "bití". Možná že právě tyhle jazykové nesrovnalosti jsou příčinou, že v anglických novinách The Wall Street Journal vyšel článek, který Českou republiku líčí jako jakousi poslední výspu barbarství, kde muži - přinejmenším jeden den v roce - smějí beztrestně bít ženy na potkání, mladé, starší, dokonce i babičky. Autor, ač ho tyto praktiky bezpochyby udivují, objasňuje, že nejspíš nejde o tak hrozný zvyk, jak se může vnějšímu pozorovateli na první pohled zdát. Doznává dokonce, že ač si lékaři o Velikonocích stěžují na značný příliv pacientů, nejsou mezi nimi zmlácené ženy, ale naopak muži, kteří se v opilosti zranili. Dívky a ženy v Čechách a na Moravě se pondělního nářezu příliš neděsí. Některé si vycpávají sukně polštáři či papundeklem. Některé se brání radikálněji, jako třeba v Kunovicích na Uherskohradišťsku - tam prý ráno honí muži s pomlázkami ženy, ale kolem poledního se situace obrátí a ženy to mužům oplatí. Zdena Malinová z Veselí nad Moravou ve Velikonocích vidí šanci, jak se setkat s přáteli. "Na Velikonoce uvidím třeba svoje spolužáky z gymnázia, kteří studují někde mimo, ale výplatu si nenechají ujít." Z výprasku si nic nedělá. "Spíš se bojím, že na zadek vůbec nedostanu a seschnu a zeškaredím," říká s úsměvem. Naráží na pověru, podle níž žena, která na Velikonoce nedostane výplatu, "oprašiví" - ztratí část své krásy. Pro hudebnici, překladatelku a feministku Pavlu Jonssonovou jsou takové výroky důkazem, že mnohé české ženy se dosud neosvobodily z chomoutu tradic, namířených leckdy proti nim. "Mají pocit, že jsou méněcenné, když jim nikdo nenamlátí. Tak by to nemělo být," říká.
Žila jsem nějaký čas na Západě, vím, že tamější lidé jsou přesvědčeni, že zvyklosti, jako je 'tradiční' bití žen, prostě nemohou být nespojeny s domácím násilím. Já sama si nejsem jistá, jak to je, budu o tom ještě několik let přemýšlet." Fotografka Heather Faulknerová, původem z Kanady, žije v Česku už několik let a tvrdí, že zatím si ji nikdo nedovolil na Velikonoce zmlátit, ani na Moravě. "Nikdy jsem se nad tímto zvykem příliš nezamýšlela," říká. "Ale snad se příliš nespletu, když řeknu, že je to patriarchát, který se ženám mstí, je to jakási něžná genocida, ve své podstatě to vychází z nenávisti k ženám. Tím nechci říct, že je to něco odporného a zlého, spíš hloupého. Velikonoce nejsou jediným obdobím, kdy si říkám: Štěstí, že nemám českého manžela, ale australskou přítelkyni." Čeští muži chtějí držet krok s dobou, teď často stojí před otázkou, zda "bít, či nebít". Když muž svou přítelkyni vyplatí, je násilník a ničema. Když pomlázku vůbec nekoupí, nedrží se tradic. Ale čeští muži nejsou jediní, kdo podobné dilema prožívá. Příkladem Američana, tápajícího v záhadách českých kulturních hodnot, může být i můj manžel Raymond Johnston. Ve snaze trochu se počeštit nakoupil několik pomlázek, ale pak je hned pověsil na zeď a poprosil: "Viď, že tě nemusím ztřískat? Bolela by mě od toho ruka."
</TEXT>
</DOC>
<DOC>
<DOCID>MF-20020330007</DOCID>
<DOCNO>MF-20020330007</DOCNO>
<DATE>03/30/02</DATE>
<TITLE>
O Koalici se perou ostatní
</TITLE>
<TEXT>
Rozpolcené uskupení tápe, s kým po volbách. Zájem má ODS i ČSSD
Praha - Koalice je na roztrhání - jak ODS, tak ČSSD by si totiž ze současné Koalice nejraději "odlouply" svou část, která jim je blízká, a s tou pak utvořily vládu. To je výsledek průzkumu agentury SC &amp;C pro MF DNES mezi sto třiceti současnými a budoucími poslanci. Kdyby tedy vyhrála volby ODS, ideálním partnerem do vládní koalice by pro ni byla Unie svobody. Kdyby naopak nejvíce hlasů dostali sociální demokraté, ve Strakově akademii by zasedli nejraději s KDU-ČSL - tvrdí výzkum. "Programově jsou nám lidovci nejbližší," potvrzuje výsledky průzkumu poslanec ČSSD Karel Šplíchal. "Mně zas přijde minimálně část lidí v Unii svobody pravicově smýšlející a s některými unionisty se mi ve sněmovně prostě dobře spolupracuje," dodává poslankyně ODS Eva Dundáčková. Představitelé Koalice oficiálně odmítají, že by možnost rozdělení vůbec existovala: "To, že jsme jednotní, dokazuje i náš podpis pod dohodou o předvolební a povolební spolupráci, tedy o rozdělení volebních nákladů půl na půl a stejně tak rozdělení příspěvků za hlasy," oznámil ve středu předseda KDU-ČSL Cyril Svoboda. Mnohá jiná vyjádření Koalice svědčí spíš o opaku. Sám Svoboda se v rozhovoru pro MF DNES minulý týden nepokrytě přihlásil k vládě s ČSSD, předsedkyně US-DEU Hana Marvanová zase otevřeně přiznala, že ona by byla nejraději ve vládě "liberálně-konzervativní". Podobné rozpory nejsou v Koalici ničím neobvyklým. Ukázalo se to i ve volebním programu, kde některé body - například otázka školného - jednoduše chyběly, protože se na ni strany nebyly s to dohodnout. K roztržce také došlo kolem volebního zákona, kdy Unie svobody nedokázala přesvědčit lidovce, aby nehlasovali pro sedmiprocentní hranici preferenčních hlasů. Poslední neshody se udály před dvěma dny na tiskové konferenci, kde Koalice prezentovala volební program. Cyril Svobody na otázku ohledně daru České spořitelny politickým stranám v rámci předvolební kampaně odpověděl: "Koalice dar od České spořitelny přijme." Vedle něj sedící Marvanová bez mrknutí oka oznámila: "Kdyby to záleželo na mně, tak jej nepřijmeme." Nikdo z ostatních představitelů Koalice nereagoval a tiskovka pokračovala v klidu dál. Vše jako by nasvědčovalo tomu, že rozpad Koalice po volbách je neodvratný. Jeden z vysokých koaličních představitelů nabízí jiný scénář: předvolební průzkumy naznačují, že případný tandem ODS-unie nebo ČSSD-lidovci nebude mít většinu ve sněmovně. A jediná možnost zřejmě bude oslovit obě strany najednou. "Nebude to problém - unie i lidovci jsou v tuto chvíli tak chtiví být ve vládě, že se nakonec dohodnou jak s ODS, tak s ČSSD," dodává.
S kým by strany chtěly být po volbách ve vládě?
Nejlepší koaliční partner (v procentech)
ČSSD ODS KDU-ČSL UNIE Koalice KSČM
</TEXT>
</DOC>
<DOC>
<DOCID>MF-20020330008</DOCID>
<DOCNO>MF-20020330008</DOCNO>
<DATE>03/30/02</DATE>
<TITLE>
Klausovi operovali oční víčka
</TITLE>
<GEOGRAPHY>Praha</GEOGRAPHY>
<TEXT>
Předseda sněmovny Václav Klaus se včera v pražské Nemocnici Na Homolce podrobil operaci převislých očních víček. Podle svého vyjádření pro deník Blesk měl již rok zdravotní problémy s očima, a proto mu byl doporučen zákrok na plastické chirurgii. To potvrdila i šéfka hlavní kanceláře ODS Libuše Benešová. "Nejde o to, aby se pan předseda zkrášlil, aby se více líbil, ale aby lépe viděl a netrápily ho oči tak, jako ho trápí teď," prohlásila. Operace není náročná a provádí se pouze za použití místního znecitlivění. Přebytečná kůže na víčkách se odřízne a nad očima se sešije. Klause operoval jeho oční lékař Jan Pilbauer z Ústřední vojenské nemocnice v Praze. Předseda ODS by měl být z nemocnice propuštěn už dnes. Zhruba týden bude nosit černé brýle a pak už se veřejnosti ukáže s "novou tváří".
Praha - Předseda sněmovny Václav Klaus se včera v pražské Nemocnici Na Homolce podrobil operaci převislých očních víček. Podle svého vyjádření pro deník Blesk měl již rok zdravotní problémy s očima, a proto mu byl doporučen zákrok na plastické chirurgii. To potvrdila i šéfka hlavní kanceláře ODS Libuše Benešová. "Nejde o to, aby se pan předseda zkrášlil, aby se více líbil, ale aby lépe viděl a netrápily ho oči tak, jako ho trápí teď," prohlásila. Operace není náročná a provádí se pouze za použití místního znecitlivění. Přebytečná kůže na víčkách se odřízne a nad očima se sešije. Klause operoval jeho oční lékař Jan Pilbauer z Ústřední vojenské nemocnice v Praze. Předseda ODS by měl být z nemocnice propuštěn už dnes. Zhruba týden bude nosit černé brýle a pak už se veřejnosti ukáže s "novou tváří".
</TEXT>
</DOC>
<DOC>
<DOCID>MF-20020330009</DOCID>
<DOCNO>MF-20020330009</DOCNO>
<DATE>03/30/02</DATE>
<TITLE>
Koho budete volit a proč?
</TITLE>
<TEXT>
Volební anketa
Do voleb zbývá 76 dní
Petr Rychlý, herec a moderátor
Vůbec nevím, jsem zmatený. Volil jsem pravici a vládne mi levice. Mám tedy volit levici, aby mi vládla pravice?
</TEXT>
<HEADING>
Zdeněk Merta, hudebník
</HEADING>
<TEXT>
Volil bych koalici ODS a US. Za jistých okolností bych volil třeba i koalici ČSSD s lidovci. Ale takhle opravdu nevím - nedává mi to smysl.
Volil bych koalici ODS a US. Za jistých okolností bych volil třeba i koalici ČSSD s lidovci. Ale takhle opravdu nevím - nedává mi to smysl.
</TEXT>
</DOC>
<DOC>
<DOCID>MF-20020330010</DOCID>
<DOCNO>MF-20020330010</DOCNO>
<DATE>03/30/02</DATE>
<TITLE>
Své věřitele musím chránit, říká šéf poslanců ODS Tlustý
</TITLE>
<GEOGRAPHY>Praha</GEOGRAPHY>
<TEXT>
Šéf poslanců ODS Vlastimil Tlustý stále odmítá veřejnosti vysvětlit, kde vzal peníze na stavbu své obří vily ve Slaném. "Myslím, že rozumný člověk pochopí, že nemohu uvádět jména soukromých osob, které mi prostředky zapůjčily, prostě z důvodu jejich ochrany," řekl k případu, na který včera upozornila MF DNES. "Nechci-li těm lidem komplikovat život, tak mi nic jiného nezbývá." Vilu si postavil Tlustý v roce 1997. Říká, že jej stála pět milionů korun. "Zčásti to byly mé peníze, zčásti půjčené. Zčásti z rodiny, zčásti mimo ni." To je maximum, co je ochoten o původu peněz prozradit. Komu a jak velkou částkou je dodnes zavázán, do toho podle něj veřejnosti nic není. Tlustý včera uvedl, že na půjčené peníze má doklady. Ty jsou, jak říká, jen "pro potřeby použití v komunikaci s úřady". Médiím, potažmo veřejnosti je však předkládat nebude. Veřejnosti nedostupnými dokumenty na původ půjčených peněz argumentoval před dvěma lety i slovenský ministr obrany Pavol Kanis, který nebyl ochoten vysvětlit, kdo mu poskytl peníze na stavbu luxusní vily v Bratislavě. Kanis byl nakonec donucen vládní funkci opustit. Vlastimilu Tlustému, který zatím sedí jen ve stínové vládě ODS jako ministr financí, nejspíš žádná demise nehrozí. Jak uvedla včera šéfka hlavní kanceláře ODS Libuše Benešová, "není důvod Vlastovi nevěřit". "Nebudeme ho přece a priori podezírat z něčeho špatného. Vždyť ani nevíme, kdo a kolik mu vlastně měl půjčit," odpověděla Benešová. Na poznámku, že to je právě to, co Tlustý tají, jen dodala: "Já mu věřím, že to má v pořádku." U některých dalších kolegů ve vedení ODS se sice s takovým pochopením nesetkal, nicméně ani ti Tlustého nenutí k tomu, aby odkryl karty. "Pokud bych si já půjčoval peníze, tak bych své věřitele zveřejnil. Ale uznávám, že to je věc osobního názoru," míní například místopředseda ODS Petr Nečas. Podobně mluví i Miroslav Beneš, další z místopředsedů ODS: "Pan Tlustý postupoval v souladu se zákonem - ten mu nenařizuje zveřejnit, kdo mu půjčuje peníze. Jiná věc je, jak se politik rozhodne postupovat. Za sebe mohu říct, že já na to mám jiný názor než on."
KDE SI "VYKOLEDOVAL" PENÍZE? Šéf poslanců ODS Vlastimil Tlustý (na včerejší tiskové konferenci ODS) odmítá vysvětlit, kde vzal peníze na stavbu obří vily ve Slaném.
</TEXT>
</DOC>
<DOC>
<DOCID>MF-20020330011</DOCID>
<DOCNO>MF-20020330011</DOCNO>
<DATE>03/30/02</DATE>
<TITLE>
Šrejber dostal novou šanci - stížnost ministra
</TITLE>
<GEOGRAPHY>Praha</GEOGRAPHY>
<TEXT>
Ministr spravedlnosti Jaroslav Bureš včera vrátil zpět do hry kauzu bývalého tenisty a podnikatele Milana Šrejbra, když v jeho prospěch podal stížnost pro porušení zákona. Původně pravomocně uzavřený případ tak bude muset přezkoumat Nejvyšší soud v Brně. Ten může nařídit nový proces nebo sám rozhodnout. Šrejber byl loni v září odsouzen na pět let za zneužívání informací v obchodním styku. "V řízení došlo k závažným procesním pochybením při opatřování znaleckého posudku," vysvětlil Burešův krok mluvčí ministerstva spravedlnosti Vladimír Voráček. Šrejbrův advokát už dříve upozorňoval, že soudní verdikt stojí jen na názoru jednoho znalce, jenž byl navíc vyšetřován policií. Burešovo rozhodnutí se rozchází se stanoviskem Nejvyššího státního zastupitelství, které mu podání stížnosti nedoporučilo. "Zjistili jsme sice v postupu obecných soudů nedostatky, ale nebyly tak vážné, abychom navrhovali mimořádný opravný prostředek," podotkla mluvčí nejvyššího zastupitelství Zdenka Kárná. Bureš se proti doporučení žalobců nepostavil poprvé: stížnost pro porušení zákona podal i v kauze syna mediálního magnáta Vladimíra Železného Davida, odsouzeného za znásilnění. Toho nakonec Nejvyšší soud osvobodil.
Praha - Ministr spravedlnosti Jaroslav Bureš včera vrátil zpět do hry kauzu bývalého tenisty a podnikatele Milana Šrejbra, když v jeho prospěch podal stížnost pro porušení zákona. Původně pravomocně uzavřený případ tak bude muset přezkoumat Nejvyšší soud v Brně. Ten může nařídit nový proces nebo sám rozhodnout. Šrejber byl loni v září odsouzen na pět let za zneužívání informací v obchodním styku. "V řízení došlo k závažným procesním pochybením při opatřování znaleckého posudku," vysvětlil Burešův krok mluvčí ministerstva spravedlnosti Vladimír Voráček. Šrejbrův advokát už dříve upozorňoval, že soudní verdikt stojí jen na názoru jednoho znalce, jenž byl navíc vyšetřován policií. Burešovo rozhodnutí se rozchází se stanoviskem Nejvyššího státního zastupitelství, které mu podání stížnosti nedoporučilo. "Zjistili jsme sice v postupu obecných soudů nedostatky, ale nebyly tak vážné, abychom navrhovali mimořádný opravný prostředek," podotkla mluvčí nejvyššího zastupitelství Zdenka Kárná. Bureš se proti doporučení žalobců nepostavil poprvé: stížnost pro porušení zákona podal i v kauze syna mediálního magnáta Vladimíra Železného Davida, odsouzeného za znásilnění. Toho nakonec Nejvyšší soud osvobodil.
</TEXT>
</DOC>
<DOC>
<DOCID>MF-20020330012</DOCID>
<DOCNO>MF-20020330012</DOCNO>
<DATE>03/30/02</DATE>
<TITLE>
Nejvíc peněz věnovali vloni sponzoři ODS
</TITLE>
<GEOGRAPHY>Praha</GEOGRAPHY>
<TEXT>
Sponzoři loni "investovali" nejvíc do ODS. Dokonce několikanásobně víc než do jiných parlamentních stran. Strany měly včera jednu z posledních možností předložit do sněmovny své finanční zprávy o loňském hospodaření, a tak byl rozpočtový výbor zavalen obálkami. Řada stran totiž svoji povinnost nechávala tradičně na poslední chvíli. Nechyběla mezi nimi ani ODS, která i loni přilákala řadu sponzorů. "Od 1143 dárců obdržela peněžní dary v celkové výši 14,6 milionu korun," řekl včera Václav Mencl, hlavní manažer ODS, která je podle aktuálních průzkumů největším favoritem blížících se sněmovních voleb. O rok dříve dali ODS sponzoři ještě víc - 23,5 milionu korun, zatímco v roce 1999 vybrala strana po předchozích problémech s falešnými dárci jen 6,5 milionu. I tato částka je několikanásobkem sumy, kterou na darech letos obdrželi třeba komunisté, lidovci nebo Unie svobody. Podle mluvčí unie Simony Cigánkové to byl necelý půlmilion korun. Ještě méně na peněžních darech dostali komunisté, a to 376 tisíc korun. Zhruba dvakrát tolik "nadělili" sponzoři lidovcům. Kolik obdržela vládní ČSSD, se včera zjistit nepodařilo. Místopředseda strany Karel Kobes přesnou sumu nevěděl, řekl pouze, že žádný sponzorský dar nepřesáhl 50 tisíc korun a že celá částka byla rozhodně menší než u darů ODS. Zprávy o hospodaření stran mají být veřejnosti přístupné v parlamentní knihovně od středy 3. dubna.
Praha - Sponzoři loni "investovali" nejvíc do ODS. Dokonce několikanásobně víc než do jiných parlamentních stran. Strany měly včera jednu z posledních možností předložit do sněmovny své finanční zprávy o loňském hospodaření, a tak byl rozpočtový výbor zavalen obálkami. Řada stran totiž svoji povinnost nechávala tradičně na poslední chvíli. Nechyběla mezi nimi ani ODS, která i loni přilákala řadu sponzorů. "Od 1143 dárců obdržela peněžní dary v celkové výši 14,6 milionu korun," řekl včera Václav Mencl, hlavní manažer ODS, která je podle aktuálních průzkumů největším favoritem blížících se sněmovních voleb. O rok dříve dali ODS sponzoři ještě víc - 23,5 milionu korun, zatímco v roce 1999 vybrala strana po předchozích problémech s falešnými dárci jen 6,5 milionu. I tato částka je několikanásobkem sumy, kterou na darech letos obdrželi třeba komunisté, lidovci nebo Unie svobody. Podle mluvčí unie Simony Cigánkové to byl necelý půlmilion korun. Ještě méně na peněžních darech dostali komunisté, a to 376 tisíc korun. Zhruba dvakrát tolik "nadělili" sponzoři lidovcům. Kolik obdržela vládní ČSSD, se včera zjistit nepodařilo. Místopředseda strany Karel Kobes přesnou sumu nevěděl, řekl pouze, že žádný sponzorský dar nepřesáhl 50 tisíc korun a že celá částka byla rozhodně menší než u darů ODS. Zprávy o hospodaření stran mají být veřejnosti přístupné v parlamentní knihovně od středy 3. dubna.
</TEXT>
</DOC>
<DOC>
<DOCID>MF-20020330013</DOCID>
<DOCNO>MF-20020330013</DOCNO>
<DATE>03/30/02</DATE>
<TITLE>
Na pokutu nemám, tvrdí vydavatel Hitlerovy knihy
</TITLE>
<GEOGRAPHY>Praha</GEOGRAPHY>
<TEXT>
Vydavatel Hitlerovy knihy Mein Kampf Michal Zítko musí do dvou týdnů zaplatit dva miliony pokuty, kterou mu uložil soud. Pokud tak neučiní, půjde na rok do vězení. Příkaz dal Zítkovi ve čtvrtek Obvodní soud pro Prahu 7. Zítko včera řekl, že ve stanovené lhůtě není schopen částku opatřit. Jeho advokát Tomáš Sokol uvedl, že se pokusí dosáhnout pro svého klienta odkladu. Pražský městský soud v únoru potvrdil Zítkovi podmíněný tříletý trest s pětiletým odkladem. Zároveň mu uložil pokutu dva miliony korun.
Praha - Vydavatel Hitlerovy knihy Mein Kampf Michal Zítko musí do dvou týdnů zaplatit dva miliony pokuty, kterou mu uložil soud. Pokud tak neučiní, půjde na rok do vězení. Příkaz dal Zítkovi ve čtvrtek Obvodní soud pro Prahu 7. Zítko včera řekl, že ve stanovené lhůtě není schopen částku opatřit. Jeho advokát Tomáš Sokol uvedl, že se pokusí dosáhnout pro svého klienta odkladu. Pražský městský soud v únoru potvrdil Zítkovi podmíněný tříletý trest s pětiletým odkladem. Zároveň mu uložil pokutu dva miliony korun.
</TEXT>
</DOC>
<DOC>
<DOCID>MF-20020330014</DOCID>
<DOCNO>MF-20020330014</DOCNO>
<DATE>03/30/02</DATE>
<TITLE>
Dienstbier kandiduje na post vysokého komisaře OSN
</TITLE>
<GEOGRAPHY>Praha</GEOGRAPHY>
<TEXT>
Bývalý československý ministr zahraničí Jiří Dienstbier je kandidátem na post vysokého komisaře OSN pro lidská práva. Dienstbier včera oznámil, že přijal od české vlády nabídku na kandidaturu. Tuto funkci nyní vykonává Mary Robinsonová. Někdejší irská prezidentka Robinsonová nedávno oznámila, že letos již funkci obhajovat nebude. "My jsme s tím nevystupovali, dokud nebylo zcela jasné, že Mary Robinsonová nechce kandidovat. Pokud by chtěla, tak bychom proti ní nekandidovali," uvedl Dienstbier. Ten v minulosti působil jako zvláštní zpravodaj OSN pro lidská práva v bývalé Jugoslávii.
Praha - Bývalý československý ministr zahraničí Jiří Dienstbier je kandidátem na post vysokého komisaře OSN pro lidská práva. Dienstbier včera oznámil, že přijal od české vlády nabídku na kandidaturu. Tuto funkci nyní vykonává Mary Robinsonová. Někdejší irská prezidentka Robinsonová nedávno oznámila, že letos již funkci obhajovat nebude. "My jsme s tím nevystupovali, dokud nebylo zcela jasné, že Mary Robinsonová nechce kandidovat. Pokud by chtěla, tak bychom proti ní nekandidovali," uvedl Dienstbier. Ten v minulosti působil jako zvláštní zpravodaj OSN pro lidská práva v bývalé Jugoslávii.
</TEXT>
</DOC>
<DOC>
<DOCID>MF-20020330015</DOCID>
<DOCNO>MF-20020330015</DOCNO>
<DATE>03/30/02</DATE>
<TITLE>
Extremisté končí častěji před soudem
</TITLE>
<HEADING>
Holých lebek stále přibývá, rasových zločinů rovněž
</HEADING>
<GEOGRAPHY>Praha</GEOGRAPHY>
<TEXT>
Téměř každý den se v České republice stane jeden rasistický trestný čin. Skinheadi od počátku devadesátých let způsobili smrt už více než dvaceti lidí. Kromě Romů mezi nimi byli i cizinci a jeden anarchista. Ve většině případů konflikty skinheadi sami vyvolali, třikrát na to doplatili i vlastním životem. Zasahuje policie v případě podobných útoků vždy, když zasáhnout má? A trestají soudy rasistické bitky a vraždy přísně, nebo se znepřátelenými skupinami jednají mírně? Zatímco na počátku devadesátých let bylo rasistických vražd nejvíce, policejní statistiky tehdy hovořily pouze o desítkách extremistických zločinů. Policie jako by neviděla k hitlerovskému pozdravu zdvižené paže a neslyšela nacistická hesla. Přestože na ně neustále upozorňovala média.
</TEXT>
<HEADING>
Holých lebek přibývá
</HEADING>
<TEXT>
V oficiálních tabulkách za loňský rok je podobných zločinů zaznamenáno už 343. V roce 2000 jich bylo ještě o 21 více. Nejhorších zločinů však ze strany skinheadů ubylo. Na ulicích jsou však holé lebky vidět stále více. Podle zprávy o extremistické scéně, kterou v létě předložil vládě ministr vnitra Stanislav Gross, sympatizantů ultrapravicových, ale i ultralevicových hnutí přibývá. Zpráva říká, že nejhorších zločinů se zpravidla dopouštějí nejmladší příznivci radikálních skupin. Nejvyšší trest za rasistickou vraždu zatím vynesl Městský soud v Praze v roce 1994. Dva tehdy dvacetileté skinheady poslal do vězení každého na dvacet let. V Praze zavraždili osmatřicetiletého muže jen proto, že nesouhlasil s jejich rasistickými názory. Druhý nejpřísnější trest pro skinheady vynesl Krajský soud v Hradci Králové za vraždu, která se stala v roce 1991.
</TEXT>
<HEADING>
Skin zavraždil dítě
</HEADING>
<TEXT>
Dvaadvacetiletý Petr Krnáč v Jičíněvsi u Jičína bezdůvodně napadl a brutálně zabil šestiletého romského chlapce Radka Rudolfa, který si hrál v místním parku. Krnáč ho nejdříve chytil rukama za krk a intenzivně ho škrtil. Bezvládného chlapce pak přenesl do bývalé koželužny, kde ho dál škrtil elektrickým kabelem. Skleněným střepem mu potom ještě způsobil čtyři hluboké bodnořezné rány na břiše. Za svůj zločin zůstane za mřížemi 17 let. V ostatních případech, kdy po rasistickém útoku zemřel člověk, soudy většinou hlavním pachatelům ukládají tresty v rozmezí sedmi až patnácti let. Včerejší verdikt nad Vlastimilem Pechancem tedy nijak nevybočuje ze zvyklostí českých soudců. Ti mnohdy nemohou pro nedostatek důkazů skinheady za vraždu odsoudit vůbec. Do vězení je pak posílají jen za méně závažné trestné činy.
</TEXT>
<HEADING>
Do vězení šli až po stížnosti
</HEADING>
<TEXT>
Podobně se vyvíjel i případ sedmnáctiletého Roma Tibora Danihela, který v roce 1994 utonul v Otavě, když se snažil uniknout skupině skinů. Soud pachatele nejdříve zprostil viny. Při novém projednání případu jim vyměřil tresty, z nichž nejvyšší byl pouze 31 měsíců. Až po stížnosti pro porušení zákona, kterou podala ministryně spravedlnosti Vlasta Parkanová, soud rozhodl o trestech v rozmezí 7 až 8,5 let vězení. Ve třech případech dokonce za smrt způsobenou rasistickým útokem nebyl potrestán vůbec nikdo. V září 1997 projížděla skupina opilých skinheadů Domažlicemi a někteří z nich stříleli do vzduchu z plynové pistole. Prakem také rozbili sklo nade dveřmi jednoho domu. Šestatřicetiletá Romka Erika Gáborová, která v tu chvíli procházela parkem, se skinů lekla a běžela se do domu schovat. Z úleku dostala epileptický záchvat, a protože jí nikdo včas neposkytl pomoc, za dveřmi domu zemřela.
</TEXT>
<HEADING>
Nic jim nedokázali
</HEADING>
<TEXT>
Policie dopadla celkem jedenáct pachatelů a obvinila je z mnoha trestných činů. Soud je o rok později zcela zprostil obžaloby. Právě lidé, kteří byli za rasistické činy odsouzeni pouze k podmíněnému trestu nebo nebyli odsouzeni vůbec, se však k soudům většinou později vracejí. Závažnost jejich činů se zvyšuje. "Všichni skinheadi jsou si podobni jako vejce vejci. Stejně oholené hlavy, stejné oblečení, boty. Těžko se prokazuje, kdo konkrétně do někoho kopal, kdo rozdával rány pěstí. Před soud se dostanou jen někteří," prohlásil pražský městský státní zástupce Martin Omelka, který byl žalobcem skinheada Petra Zborníka, souzeného v roce 1997 za vraždu súdánského studenta Hassana Elamina Abdelradiho. Zborník si nyní odpykává trest 13,5 roku. Grossova zpráva o extremistické scéně varuje, že k ideám hnutí skinheads se v roce 2000 hlásilo už více než šest tisíc lidí. To je přibližně o čtvrtinu více než o rok dříve. "Jde však jen o přibližné počty příznivců, a nikoliv o počty příslušníků tvrdých jader," stojí ve zprávě. S kinheadi se snaží prosadit také v oficiální politice. Před rokem založili stranu Národně sociální blok, která se hodlá ucházet o hlasy voličů v parlamentních volbách. Přestože skinheadi odkládají viditelné nacistické symboly a rasistická hesla provolávají nyní spíše v soukromí, rok od roku se zvyšuje počet trestných činů, za kterými stojí.
</TEXT>
<HEADING>
Policie je aktivnější
</HEADING>
<TEXT>
Vedení policie tvrdí, že za nárůstem zjištěných trestných činů je zejména aktivnější přístup detektivů, kteří tyto zločiny více sledují. Za tradiční bašty hnutí skinheads označuje Grossova zpráva Prahu, Moravskoslezský a Středočeský kraj. Tam bylo také rasisticky motivovaných trestných činů v uplynulých letech zjištěno nejvíce. Policii se tyto činy daří objasňovat přibližně z osmdesáti až devadesáti procent. Extremistickou scénu s pomocí odposlechů sledují i zpravodajské služby. Celníci nemají do republiky pouštět zahraniční návštěvníky neonacistických srazů. Jak se zmíněná opatření projeví, však ukáže až čas.
</TEXT>
<HEADING>
Počet rasistických zločinů stoupá
</HEADING>
<TEXT>
Počet násilných rasově a extremisticky motivovaných trestných činů v ČR (resp.závažné projevy rasového násilí, jež vyšetřovala a stíhala Policie ČR) v letech 1990-2000
Počet násilných rasově a extremisticky motivovaných trestných činů v ČR (resp.závažné projevy rasového násilí, jež vyšetřovala a stíhala Policie ČR) v letech 1990-2000
</TEXT>
</DOC>
<DOC>
<DOCID>MF-20020330016</DOCID>
<DOCNO>MF-20020330016</DOCNO>
<DATE>03/30/02</DATE>
<TITLE>
Nemocnice loudí peníze
</TITLE>
<HEADING>
Zavádějící inzerát má soukromé nemocnici pomoci uhradit ztráty
</HEADING>
<GEOGRAPHY>Vrchlabí</GEOGRAPHY>
<TEXT>
Soukromá nemocnice ve Vrchlabí, kterou v polovině února poničil požár, se snaží zneužít lidské solidarity k vylepšení svého rozpočtu. V novinách před pár dny vydala inzerát, v němž prosí veřejnost o finanční pomoc na obnovu provozu. Podle svých dřívějších prohlášení obnovila chod všech oddělení již šestý den po požáru. Škody, které oheň způsobil na budovách a vybavení, navíc zřejmě skoro celé zaplatí pojišťovna. Lidé, kteří přispějí, tak ve skutečnosti dávají peníze na pokrytí provozních ztrát - proti těm se soukromí majitelé ústavu záměrně nenechali pojistit, aby ušetřili. " Pojistka provozních ztrát je hrozně drahá a my nejsme tak bohatá nemocnice, abychom si ji mohli dovolit," uvedl většinový vlastník nemocnice Alexandr Seidl. Nic nenasvědčuje tomu, že by právě Seidl měl mít nouzi o peníze. Jeho jméno podle internetové verze obchodního rejstříku figuruje v dalších osmnácti firmách, včetně společnosti Le Cygne Sportif Groupe, sítě obchodních domů Prior, Lázní Libverda, severočeských skláren či společností vlastnících nemovitosti v Praze a Špindlerově Mlýně. Podle inzerátu měl požár v nemocnici napáchat škody přibližně za devět milionů korun. "Asi třetinu tvoří škody na budovách a vybavení. Zbytek představuje ztráta na lékařských výkonech, které jsme kvůli požáru a následnému omezenému provozu nemohli provádět," uvedl ředitel nemocnice Vladimír Dryml. Přibližně třímilionové škody způsobené přímo požárem potvrdil i Jan Bulka z pojišťovny Kooperativa. "Škoda na nemovitosti by neměla podle předběžných odhadů překročit tři miliony korun. Předpokládám, že ji uhradíme téměř celou, pokud policie potvrdí, že se skutečně jednalo o pojistnou událost," řekl. Sporné jsou škody způsobené ztrátami na výkonech. Pouhých šest dnů po požáru totiž ředitel Dryml sdělil, že zařízení obnovilo chod všech oddělení, včetně příjmu akutních pacientů. To by znamenalo, že nemocnice tratila milion denně. Takové ztráty by při úplném odstavení z provozu neměla ani Státní oblastní nemocnice v Trutnově, jejíž kapacita je více než trojnásobná. "Nemocnice nemohla plných šest dnů operovat. Potom začala s omezeným prováděním chirurgických výkonů a to možná trvá dodnes. Úplně přesně to nevím, protože jsem v nemocnici po požáru ještě nebyl," tvrdí Seidl. Na konto nemocnice už dárci poslali 50 tisíc korun. "Máme demokracii. Ztráty jsou a nikoho nenutíme, aby nám něco posílal," řekl Seidl. Na inzerátu nevidí nic špatného. "Pouze jsme lidi požádali o pomoc a oni sami musí zvážit, zda nám vyhoví," dodal.
Vrchlabí - Soukromá nemocnice ve Vrchlabí, kterou v polovině února poničil požár, se snaží zneužít lidské solidarity k vylepšení svého rozpočtu. V novinách před pár dny vydala inzerát, v němž prosí veřejnost o finanční pomoc na obnovu provozu. Podle svých dřívějších prohlášení obnovila chod všech oddělení již šestý den po požáru. Škody, které oheň způsobil na budovách a vybavení, navíc zřejmě skoro celé zaplatí pojišťovna. Lidé, kteří přispějí, tak ve skutečnosti dávají peníze na pokrytí provozních ztrát - proti těm se soukromí majitelé ústavu záměrně nenechali pojistit, aby ušetřili. " Pojistka provozních ztrát je hrozně drahá a my nejsme tak bohatá nemocnice, abychom si ji mohli dovolit," uvedl většinový vlastník nemocnice Alexandr Seidl. Nic nenasvědčuje tomu, že by právě Seidl měl mít nouzi o peníze. Jeho jméno podle internetové verze obchodního rejstříku figuruje v dalších osmnácti firmách, včetně společnosti Le Cygne Sportif Groupe, sítě obchodních domů Prior, Lázní Libverda, severočeských skláren či společností vlastnících nemovitosti v Praze a Špindlerově Mlýně. Podle inzerátu měl požár v nemocnici napáchat škody přibližně za devět milionů korun. "Asi třetinu tvoří škody na budovách a vybavení. Zbytek představuje ztráta na lékařských výkonech, které jsme kvůli požáru a následnému omezenému provozu nemohli provádět," uvedl ředitel nemocnice Vladimír Dryml. Přibližně třímilionové škody způsobené přímo požárem potvrdil i Jan Bulka z pojišťovny Kooperativa. "Škoda na nemovitosti by neměla podle předběžných odhadů překročit tři miliony korun. Předpokládám, že ji uhradíme téměř celou, pokud policie potvrdí, že se skutečně jednalo o pojistnou událost," řekl. Sporné jsou škody způsobené ztrátami na výkonech. Pouhých šest dnů po požáru totiž ředitel Dryml sdělil, že zařízení obnovilo chod všech oddělení, včetně příjmu akutních pacientů. To by znamenalo, že nemocnice tratila milion denně. Takové ztráty by při úplném odstavení z provozu neměla ani Státní oblastní nemocnice v Trutnově, jejíž kapacita je více než trojnásobná. "Nemocnice nemohla plných šest dnů operovat. Potom začala s omezeným prováděním chirurgických výkonů a to možná trvá dodnes. Úplně přesně to nevím, protože jsem v nemocnici po požáru ještě nebyl," tvrdí Seidl. Na konto nemocnice už dárci poslali 50 tisíc korun. "Máme demokracii. Ztráty jsou a nikoho nenutíme, aby nám něco posílal," řekl Seidl. Na inzerátu nevidí nic špatného. "Pouze jsme lidi požádali o pomoc a oni sami musí zvážit, zda nám vyhoví," dodal.
</TEXT>
</DOC>
<DOC>
<DOCID>MF-20020330017</DOCID>
<DOCNO>MF-20020330017</DOCNO>
<DATE>03/30/02</DATE>
<TITLE>
Podvod s klonováním peněz pronikl do Evropy
</TITLE>
<GEOGRAPHY>Vsetín</GEOGRAPHY>
<TEXT>
Tři muži z Ostravska a Vsetínska nebyli jediní, kteří začátkem února nepochopitelně uvěřili dvěma Afričanům, že pomocí chemických procesů dokážou naklonovat peníze. Podle informací policie stejným způsobem podvedli lidi v Belgii, Maďarsku, Polsku, Nizozemsku a Německu. Jednoho z dvojice zadrželi policisté v Praze na letišti, druhého chytili o něco později v Polsku. Oba nyní čekají ve vazbě na soud. "My připravujeme žalobu pouze na muže, který byl dopaden v České republice. Jeho komplic bude souzen v Polsku," uvedl státní zástupce Petr Bareš. Afričané z Kamerunu připravili podnikatele z Rožnova pod Radhoštěm, Frýdku-Místku a Ostravy o bezmála pět milionů korun, když jim slíbili, že na nich provedou metodu takzvaného "čištění". Mezi bankovky vložili stejně velké černé papírky, balík polili tekutinou a nechali deset hodin působit. Originální bankovky se měly podle ukázky na pětitisícové bankovce, a podle toho co svým obětem Afričané tvrdili identicky překopírovat na černé papírky a ztrojnásobit tak hodnotu. Celý proces probíhal v tmavé místnosti, podvodníci byli v bílých pláštích, na rukou měli chirurgické rukavice a na obličeji roušky. "Byla to velká maškaráda. Například záhadnou emulzí, kterou balík polévali, byla obyčejná coca-cola. Jednoduše předvedli k dokonalosti dovedený princip skořápek," poznamenal Petr Bareš.
Vsetín - Tři muži z Ostravska a Vsetínska nebyli jediní, kteří začátkem února nepochopitelně uvěřili dvěma Afričanům, že pomocí chemických procesů dokážou naklonovat peníze. Podle informací policie stejným způsobem podvedli lidi v Belgii, Maďarsku, Polsku, Nizozemsku a Německu. Jednoho z dvojice zadrželi policisté v Praze na letišti, druhého chytili o něco později v Polsku. Oba nyní čekají ve vazbě na soud. "My připravujeme žalobu pouze na muže, který byl dopaden v České republice. Jeho komplic bude souzen v Polsku," uvedl státní zástupce Petr Bareš. Afričané z Kamerunu připravili podnikatele z Rožnova pod Radhoštěm, Frýdku-Místku a Ostravy o bezmála pět milionů korun, když jim slíbili, že na nich provedou metodu takzvaného "čištění". Mezi bankovky vložili stejně velké černé papírky, balík polili tekutinou a nechali deset hodin působit. Originální bankovky se měly podle ukázky na pětitisícové bankovce, a podle toho co svým obětem Afričané tvrdili identicky překopírovat na černé papírky a ztrojnásobit tak hodnotu. Celý proces probíhal v tmavé místnosti, podvodníci byli v bílých pláštích, na rukou měli chirurgické rukavice a na obličeji roušky. "Byla to velká maškaráda. Například záhadnou emulzí, kterou balík polévali, byla obyčejná coca-cola. Jednoduše předvedli k dokonalosti dovedený princip skořápek," poznamenal Petr Bareš.
</TEXT>
</DOC>
<DOC>
<DOCID>MF-20020330018</DOCID>
<DOCNO>MF-20020330018</DOCNO>
<DATE>03/30/02</DATE>
<TEXT>
Řehtačky a speciální trakaře mají v těchto dnech nahradit mlčící kostelní zvony, které podle tradice odletěly do Říma a znovu se rozeznějí až na Bílou sobotu. Průvody s řehtačkami jsou stejně jako většina velikonočních zvyků oblíbenou atrakcí především pro děti a dospívající mládež.
</TEXT>
</DOC>
<DOC>
<DOCID>MF-20020330019</DOCID>
<DOCNO>MF-20020330019</DOCNO>
<DATE>03/30/02</DATE>
<TITLE>
Kontroloři ČOI zaplatili prořezanými pneumatikami
</TITLE>
<HEADING>
Z celé země
</HEADING>
<TEXT>
Zboží v hodnotě šestnáct milionů korun - textil, obuv, hodinky, kompaktní disky a videokazety - zabavili včera kontroloři České obchodní inspekce na největší železnorudské tržnici. Pravděpodobně postižení trhovci potom na oplátku kontrolorům prořezali pneumatiky u služebního auta.
Zboží v hodnotě šestnáct milionů korun - textil, obuv, hodinky, kompaktní disky a videokazety - zabavili včera kontroloři České obchodní inspekce na největší železnorudské tržnici. Pravděpodobně postižení trhovci potom na oplátku kontrolorům prořezali pneumatiky u služebního auta.
</TEXT>
</DOC>
<DOC>
<DOCID>MF-20020330020</DOCID>
<DOCNO>MF-20020330020</DOCNO>
<DATE>03/30/02</DATE>
<TITLE>
V jihlavské nemocnici se dohodli na mzdách
</TITLE>
<HEADING>
Z celé země
</HEADING>
<GEOGRAPHY>Jihlava</GEOGRAPHY>
<TEXT>
Krize v jihlavské nemocnici dospěla k prozatímnímu řešení. Lékařští odboráři se po měsících vyjednávání dnes odpoledne dohodli s vedením nemocnice na mzdových podmínkách a všechny tři ústavní odborové organizace podepsaly kolektivní smlouvy. "Podepsali jsme smlouvu tak, jak byla ve čtvrtek na kolektivním vyjednávání předložena a od pondělí tedy může být v nemocnici zahájen opět standardní pohotovostní režim," řekl ředitel nemocnice Dušan Hubač. Kolektivní smlouvu odboráři podepsali prozatím do 30.června, přičemž členové Lékařského odborového klubu stále trvají na svém požadavku Hubačova odvolání.
Jihlava - Krize v jihlavské nemocnici dospěla k prozatímnímu řešení. Lékařští odboráři se po měsících vyjednávání dnes odpoledne dohodli s vedením nemocnice na mzdových podmínkách a všechny tři ústavní odborové organizace podepsaly kolektivní smlouvy. "Podepsali jsme smlouvu tak, jak byla ve čtvrtek na kolektivním vyjednávání předložena a od pondělí tedy může být v nemocnici zahájen opět standardní pohotovostní režim," řekl ředitel nemocnice Dušan Hubač. Kolektivní smlouvu odboráři podepsali prozatím do 30.června, přičemž členové Lékařského odborového klubu stále trvají na svém požadavku Hubačova odvolání.
</TEXT>
</DOC>
<DOC>
<DOCID>MF-20020330021</DOCID>
<DOCNO>MF-20020330021</DOCNO>
<DATE>03/30/02</DATE>
<TITLE>
Školáci kvůli zábavě poškozovali výtahy
</TITLE>
<HEADING>
Z celé země
</HEADING>
<GEOGRAPHY>Příbram</GEOGRAPHY>
<TEXT>
Parta devíti nezletilých chlapců má podle policie na svědomí sérii poškozených výtahových dveří v příbramských panelových domech. Školáci odcizovali spojovací můstky spínačů šachetních dveří, které zajišťují jejich bezpečné uzamčení, a nepozorným nájemníkům tak hrozil pád do šachty. Žádný úraz se naštěstí nestal. Chlapci ve věku třináct až patnáct let vysvětlili, že dveře poškozovali proto, aby se mohli vozit na nekrytých horních částech výtahu.
Příbram - Parta devíti nezletilých chlapců má podle policie na svědomí sérii poškozených výtahových dveří v příbramských panelových domech. Školáci odcizovali spojovací můstky spínačů šachetních dveří, které zajišťují jejich bezpečné uzamčení, a nepozorným nájemníkům tak hrozil pád do šachty. Žádný úraz se naštěstí nestal. Chlapci ve věku třináct až patnáct let vysvětlili, že dveře poškozovali proto, aby se mohli vozit na nekrytých horních částech výtahu.
</TEXT>
</DOC>
<DOC>
<DOCID>MF-20020330022</DOCID>
<DOCNO>MF-20020330022</DOCNO>
<DATE>03/30/02</DATE>
<TITLE>
Spor opilých mužů skončil vraždou
</TITLE>
<HEADING>
Z celé země
</HEADING>
<TEXT>
Havlíčkův Brod - Tragicky, smrtí jednoho z aktérů, skončila včera v půl třetí ráno potyčka dvou mužů, k níž došlo na ubytovně lesní školky v Mírovce poblíž Havlíčkova Brodu. Policejní rada už pětadvacetiletého útočníka, jehož o rok starší sok těžkým zraněním na místě podlehl, obvinil z vraždy a podal návrh na jeho vzetí do vazby. O návrhu soud dosud nerozhodl.
Havlíčkův Brod - Tragicky, smrtí jednoho z aktérů, skončila včera v půl třetí ráno potyčka dvou mužů, k níž došlo na ubytovně lesní školky v Mírovce poblíž Havlíčkova Brodu. Policejní rada už pětadvacetiletého útočníka, jehož o rok starší sok těžkým zraněním na místě podlehl, obvinil z vraždy a podal návrh na jeho vzetí do vazby. O návrhu soud dosud nerozhodl.
</TEXT>
</DOC>
<DOC>
<DOCID>MF-20020330023</DOCID>
<DOCNO>MF-20020330023</DOCNO>
<DATE>03/30/02</DATE>
<TITLE>
Za výbuchem byl údajně obchodní spor
</TITLE>
<HEADING>
Z celé země
</HEADING>
<GEOGRAPHY>Cheb</GEOGRAPHY>
<TEXT>
Majitel automobilu, ve kterém ve čtvrtek v Chebu vybuchla bomba, podezírá z útoku svého bývalého obchodního partnera. Bomba byla nastražena na místě spolujezdce, kde majitel auta a provozovatel erotického podniku obyčejně jezdí, protože vůz zpravidla řídí jeho družka. Právě ve čtvrtek ráno však sám odvezl auto do opravny, neboť jej nalezl s rozbitým bočním okénkem. V servisu pozdější výbuch vážně zranil třiadvacetiletého automechanika.
Cheb - Majitel automobilu, ve kterém ve čtvrtek v Chebu vybuchla bomba, podezírá z útoku svého bývalého obchodního partnera. Bomba byla nastražena na místě spolujezdce, kde majitel auta a provozovatel erotického podniku obyčejně jezdí, protože vůz zpravidla řídí jeho družka. Právě ve čtvrtek ráno však sám odvezl auto do opravny, neboť jej nalezl s rozbitým bočním okénkem. V servisu pozdější výbuch vážně zranil třiadvacetiletého automechanika.
</TEXT>
</DOC>
<DOC>
<DOCID>MF-20020330024</DOCID>
<DOCNO>MF-20020330024</DOCNO>
<DATE>03/30/02</DATE>
<TITLE>
Redakce MF DNES posiluje
</TITLE>
<GEOGRAPHY>Praha</GEOGRAPHY>
<TEXT>
MF DNES posílila redakční tým a zároveň zlepšuje systém řízení redakce. Dosavadní vedení listu, složené z šéfredaktora Pavla Šafra a zástupců šéfredaktora Viliama Bucherta, Roberta Čásenského a Petr Šimůnka, se rozšiřuje o dva zkušené novináře. Nový člen vedení Petr Orálek povede regionální redakce MF DNES (více než 160 novinářů ve čtrnácti redakcích) a Ivan Hamšík se ujal řízení veškerých příloh, kam spadají denní tematické přílohy, sobotní Víkend a čtvrteční Magazín DNES+TV, v jehož vedení Ivana Hamšíka nahradila Jana Kolomazníková. Každý z uvedených členů vedení redakce odpovídá za kvalitu a rozvoj jasně vymezené části listu. Nová vedení budou mít i klíčové rubriky. Vedoucím domácího zpravodajství od 1. dubna bude Jiří Kubík, dlouholetá výrazná osobnost redakce, zvláště v investigativním tandemu se Sabinou Slonkovou. Od 1. března převzala vedení ekonomické rubriky Hana Lešenarová, která do redakce přišla z Prague Business Journal. Již v lednu tuto rubriku posílila Pavla Nováková, která předtím působila v Lidových novinách. Nejnovější autorkou MF DNES je Hana Čápová, dosavadní zástupkyně šéfredaktora týdeníku Respekt, která nastupuje do reportérského oddělení. Z Respektu již na podzim přešel mezi reportéry také Jindřich Šídlo. Externím komentátorem se stal publicista Karel Hvížďala. Názorovou rubriku nadále řídí Martin Komárek. Mezi nové tváře patří i Zita Senková, která posílila zahraniční rubriku. Tu dlouhodobě řídí Milan Vodička. Zita Senková do redakce přišla z místa berlínské zpravodajky Českého rozhlasu. Do magazínu MF DNES nastoupila spisovatelka a publicistka Iva Pekárková. Šéfredaktor Pavel Šafr si od reformy řízení redakce slibuje zásadnější důraz na každodenní kvalitu všech částí listu. Letošním cílem MF DNES je ještě zvýraznit pozici lídra mezi seriózními deníky, a to zejména kvalitou žurnalistické práce.
Praha - MF DNES posílila redakční tým a zároveň zlepšuje systém řízení redakce. Dosavadní vedení listu, složené z šéfredaktora Pavla Šafra a zástupců šéfredaktora Viliama Bucherta, Roberta Čásenského a Petr Šimůnka, se rozšiřuje o dva zkušené novináře. Nový člen vedení Petr Orálek povede regionální redakce MF DNES (více než 160 novinářů ve čtrnácti redakcích) a Ivan Hamšík se ujal řízení veškerých příloh, kam spadají denní tematické přílohy, sobotní Víkend a čtvrteční Magazín DNES+TV, v jehož vedení Ivana Hamšíka nahradila Jana Kolomazníková. Každý z uvedených členů vedení redakce odpovídá za kvalitu a rozvoj jasně vymezené části listu. Nová vedení budou mít i klíčové rubriky. Vedoucím domácího zpravodajství od 1. dubna bude Jiří Kubík, dlouholetá výrazná osobnost redakce, zvláště v investigativním tandemu se Sabinou Slonkovou. Od 1. března převzala vedení ekonomické rubriky Hana Lešenarová, která do redakce přišla z Prague Business Journal. Již v lednu tuto rubriku posílila Pavla Nováková, která předtím působila v Lidových novinách. Nejnovější autorkou MF DNES je Hana Čápová, dosavadní zástupkyně šéfredaktora týdeníku Respekt, která nastupuje do reportérského oddělení. Z Respektu již na podzim přešel mezi reportéry také Jindřich Šídlo. Externím komentátorem se stal publicista Karel Hvížďala. Názorovou rubriku nadále řídí Martin Komárek. Mezi nové tváře patří i Zita Senková, která posílila zahraniční rubriku. Tu dlouhodobě řídí Milan Vodička. Zita Senková do redakce přišla z místa berlínské zpravodajky Českého rozhlasu. Do magazínu MF DNES nastoupila spisovatelka a publicistka Iva Pekárková. Šéfredaktor Pavel Šafr si od reformy řízení redakce slibuje zásadnější důraz na každodenní kvalitu všech částí listu. Letošním cílem MF DNES je ještě zvýraznit pozici lídra mezi seriózními deníky, a to zejména kvalitou žurnalistické práce.
</TEXT>
</DOC>
<DOC>
<DOCID>MF-20020330025</DOCID>
<DOCNO>MF-20020330025</DOCNO>
<DATE>03/30/02</DATE>
<TITLE>
Za plyn zaplatí rodiny poprvé méně
</TITLE>
<TEXT>
Většina cen jde opět nahoru, nejvíce podraží pokuty za porušování některých dopravních předpisů
</TEXT>
<HEADING>
Co se od dubna mění
</HEADING>
<GEOGRAPHY>Praha</GEOGRAPHY>
<TEXT>
Od 1. dubna bude levnější plyn. Ne, to není apríl. Lidé za tuto surovinu, snad poprvé od objevení plynu, skutečně zaplatí méně. Na apríla je to však jediná dobrá zpráva. Jinak budeme muset všichni sáhnout víc do peněženek. Nejvíce zaplatí řidiči, kteří nedodržují dopravní předpisy. V dubnu se letos sešlo víc změn, které se dotknou života lidí, než bývá obvyklé. Nejčastěji začínají platit nové zákony a předpisy od ledna. Letošní dubnová výjimka je jenom náhodou nikoli záměrem vlády či parlamentu. Proč zlevní plyn? Jeho cena na světových trzích se už dlouhodobě drží na nízké úrovni. A kurz koruny k americkému dolaru, za nějž se tato strategická surovina nakupuje, je dlouhodobě příznivý. Ačkoli takzvané posilování koruny vůči dolaru nadále pokračuje, do konce roku už se dalšího zlevnění plynu patrně nedočkáme. "Je pravděpodobné, že dubnová úprava cen bude v letošním roce poslední," řekl Blahoslav Němeček z energetického regulačního úřadu. Plyn nezlevní všude stejně. Více ušetří například lidé na jižní Moravě, kde klesne cena zemního plynu o 8,5 procenta, naopak na severní Moravě se cena sníží o 7,6 procenta. Znamená to, že domácnosti, které plynem topí, ohřívají vodu a používají ho i na vaření, ušetří měsíčně mezi padesáti a sto korunami. Tam, kde se topí elektřinou nebo z dálkových zdrojů, se zlevnění promítne podstatně méně. I ti, kteří na plynu ušetří, ale mohou o tyto peníze navíc rychle přijít, pokud mají účet u České spořitelny a půjdou si vybrat hotovost na přepážku. Vyberete-li od dubna částku do pěti tisíc korun, zaplatíte poplatek třicet korun, dvakrát víc než dosud. Stačí tedy zajít do spořitelny do konce roku třikrát, a máte po ušetřených penězích za plyn. Spořitelna chce přimět lidi, aby si menší částky vybírali z bankomatu (za výběr více než pěti tisíc zůstává poplatek patnáct korun). Zhruba 65 procent výběrů u okénka je totiž dnes nižších než pět tisíc. S mnohem větším větrem v peněžence musí počítat řidiči, kteří poruší předpisy. Například za jízdu po dálnici bez dálniční nálepky hrozí od dubna pokuta až 15 tisíc korun, což je třikrát víc než dosud. Změna čeká od pondělí i na kuřáky. Cigarety budou stát všude stejně - na trhu, v trafice i v hospodě.
Co přichází s 1. dubnem:
- končí povinnost řidičů svítit při jízdě i přes den
- domácnosti zaplatí za plyn méně než dosud, někde až o 9 procent
- začíná platit nařízení vlády, které určuje, jak mohou být hlučné stavební stroje
Začíná platit nový ceník pokut:
Doprava
- jízda po dálnici bez dálniční známky 15 000 korun (dříve 5000)
- neoprávněné zastavení nebo stání na parkovišti pro zdravotně postižené 5000 korun
- odmítnutí řidiče podstoupit dechovou zkoušku či lékařské vyšetření na alkohol a jiné návykové látky až 15 000 korun
- vydávání se za taxislužbu až 10 000 korun
- neoprávněné uzavření místní komunikace nebo veřejně přístupné účelové komunikace až 10 000 korun Doklady
- okamžité neohlášení poškození, ztráty, odcizení či zneužití občanského průkazu až 5000 korun
- nesplnění oznamovací povinnosti matričnímu úřadu při narození dítěte či uzavření manželství nebo záměrné uvedení nesprávných údajů v těchto případech až 5000 korun
- neoprávněné překročení státní hranice směrem ven bez platného cestovního dokladu nebo mimo hraniční přechod až 5000 korun
- neužívání jména uvedeného v rodném či oddacím listu při úředním styku až 5000 korun
- uvedení nesprávného nebo neúplného údaje státnímu orgánu nebo zatajení požadovaného údaje až 10 000 korun (dříve 1000 nebo 5000) Příroda
- chytání ryb a lov zvěře bez povolení až 8000 korun (dříve 5000)
ŘIDIČI, POZOR! Odmítnutí dechové zkoušky či jízda po dálnici bez příslušné známky se od dubna výrazně prodraží.
</TEXT>
</DOC>
<DOC>
<DOCID>MF-20020330026</DOCID>
<DOCNO>MF-20020330026</DOCNO>
<DATE>03/30/02</DATE>
<TITLE>
Stavební stroje nesmějí být příliš hlučné
</TITLE>
<GEOGRAPHY>Praha</GEOGRAPHY>
<TEXT>
Chcete si pořídit sekačku na trávu nebo vysavač, který by byl nejméně hlučný a neobtěžoval vás ani vaše sousedy? Od dubna začne platit vládní nařízení, které přikazuje výrobcům uvádět na domácí spotřebiče, jak jsou hlučné. Stejné nařízení zároveň určuje, jak mohou být hlučné stavební stroje a další zařízení: kompresory, buldozery nebo sněhové frézy. Obdobné nařízení platilo už od loňského července, ale nový předpis seznam přístrojů a strojů rozšířil. "Smyslem je samozřejmě snižovat hladinu hluku. Nařízení odpovídá evropské směrnici, která se bude postupně zpřísňovat," říká Miroslav Buš z odboru environmentálních rizik ministerstva životního prostředí. Přísnější normy pro stroje ještě neznamenají, že lidi bude hluk obtěžovat méně. "Auta také musí splňovat přísnější limity, ale i tak vznikají smogové situace," říká Buš. Hluk je jedním z největších civilizačních problémů a jeho řešení je podle expertů stále nedostatečné. Na život v neustálém hluku doplácejí zdravotními potížemi tři až čtyři procenta české populace.
Praha - Chcete si pořídit sekačku na trávu nebo vysavač, který by byl nejméně hlučný a neobtěžoval vás ani vaše sousedy? Od dubna začne platit vládní nařízení, které přikazuje výrobcům uvádět na domácí spotřebiče, jak jsou hlučné. Stejné nařízení zároveň určuje, jak mohou být hlučné stavební stroje a další zařízení: kompresory, buldozery nebo sněhové frézy. Obdobné nařízení platilo už od loňského července, ale nový předpis seznam přístrojů a strojů rozšířil. "Smyslem je samozřejmě snižovat hladinu hluku. Nařízení odpovídá evropské směrnici, která se bude postupně zpřísňovat," říká Miroslav Buš z odboru environmentálních rizik ministerstva životního prostředí. Přísnější normy pro stroje ještě neznamenají, že lidi bude hluk obtěžovat méně. "Auta také musí splňovat přísnější limity, ale i tak vznikají smogové situace," říká Buš. Hluk je jedním z největších civilizačních problémů a jeho řešení je podle expertů stále nedostatečné. Na život v neustálém hluku doplácejí zdravotními potížemi tři až čtyři procenta české populace.
</TEXT>
</DOC>
<DOC>
<DOCID>MF-20020330027</DOCID>
<DOCNO>MF-20020330027</DOCNO>
<DATE>03/30/02</DATE>
<TITLE>
Žena odsouzená na doživotí bere ve vězení důchod
</TITLE>
<TEXT>
Praha, Pardubice - Důchodkyně Miroslava Kukačková už nemá příliš velkou šanci, že někdy vyjde na svobodu. Nechala pro peníze zavraždit svého manžela. Za mřížemi je od ledna 1997. Je jí sedmdesát čtyři let a je nejstarším českým doživotním vězněm. "Když se ta paní vdávala, celá vesnice si říkala, že jí stejně jde jenom o peníze a o nic jiného," říkají dnes obyvatelé vesničky Všestudy mezi Mostem a Chomutovem. V obci, která nemá více než dvě stě obyvatel, žila Kukačková se svým synem do poloviny devadesátých let. Tehdy se ještě jmenovala Ryvolová. Pak se stará paní rozhodla, že odpoví na inzerát, který našla v nabídce sňatkové kanceláře. Zaujal ji téměř devadesátiletý Otto Kukačka ze starobylého bavorského Aldersbachu. Rodák z Českého Krumlova žijící v Německu desítky let zatoužil po hodné české ženě. Oba se domluvili a Ryvolová brzy odjela do zahraničí. V září 1995 byla svatba. V polovině ledna 1997 u jejího domu ve Všestudech zastavilo několik policejních automobilů. Čeští a němečtí policisté začali prohledávat budovu. Kukačková už v tu chvíli byla spolu se synem ve vazební věznici v bavorském Pasově. Otto Kukačka byl po smrti. Protokol německé policie, který se o několik let později dostal i na stůl severočeských soudců, mluvil jasně. "Tělo Kukačky bylo ve skrčené poloze nalezeno v kufru jeho vlastního automobilu. Po ohledání místa činu bylo zjištěno, že oběť pachatel uškrtil v její posteli a do auta ji pak přemístil. Provaz, který použil jako vražednou zbraň, byl nalezen v domě," zapsali kriminalisté. Motiv vraždy byl jasný, šlo o majetek. "Kukačková se krátce po vraždě pokusila z manželovy vkladní knížky vybrat 15 tisíc marek," popisuje její jednání vyšetřovací spis. Žena sama však vraždu nevykonala. Spolu se synem se domluvila se dvěma muži z Chomutova. Ti měli Kukačku zavraždit a odvézt z domu, aby si policie myslela, že ho někdo přepadl. Plán však ztroskotal, protože nedokázali nastartovat Kukačkovo auto. Soud v Pasově o případu rozhodl v červnu 1998. Důchodkyně dostala doživotí a její syn devět let. V České republice by jí za podobný čin tak dlouhé vězení nehrozilo. Výjimečný trest totiž české soudy vynášejí až v případech dvou a více vražd. Možná i proto Kukačková požádala o přemístění do české věznice, což mezinárodní dohody umožňují. V létě 2000 stála před trestním senátem Krajského soudu v Ústí nad Labem. Domácí soud však její naděje nesplnil. Podle zákona musel německý rozsudek pouze potvrdit, ačkoliv by sám ve stejném případě pravděpodobně doživotí neuložil. Od té doby je žena za mřížemi pardubické věznice. V cele bere důchod a eskorta ji několikrát do roka odváží na vyšetření do vězeňské nemocnice. Ve čtyřiasedmdesáti letech žena trpí řadou chorob v tomto věku obvyklých. Loni žádala o prezidentskou milost. Neuspěla.
Pokračování:
- O osudech doživotních vězňů se dočtete i příští týden. Tentokrát přineseme příběh pětinásobného vraha Ivana Roubala.
</TEXT>
</DOC>
<DOC>
<DOCID>MF-20020330028</DOCID>
<DOCNO>MF-20020330028</DOCNO>
<DATE>03/30/02</DATE>
<TITLE>
Farmář a unie: Bojím se o půdu
</TITLE>
<GEOGRAPHY>Hole</GEOGRAPHY>
<TEXT>
Oldřich Polášek je český soukromý farmář, tedy posledních dvanáct let. Obhospodařuje tři sta hektarů půdy a stádo krav v obci Hole u Velkých Přílep nedaleko Prahy. Říká, že každý rok balancuje nad propastí existenční nejistoty. A ani blížící se vstup do Evropské unie ho zatím vírou v bezstarostnější budoucnost příliš nenaplňuje. Spíš má obavy než optimistická očekávání. Neví, zda bude schopen konkurovat dotovaným evropským zemědělcům. Obává se, že bohatí farmáři z Nizozemska či Belgie přijedou a skoupí okolní zemědělskou půdu, na kterou on sám nemá dost peněz. Půda je totiž podle něho jediná jistota. A i když Česko vyjednalo sedmiletý zákaz prodeje půdy cizincům, zákony lze snadno obejít. "Ano do EU, ale ne za každou cenu," říká Polášek do očí hlavnímu českému vyjednavači o vstupu země do unie Pavlu Teličkovi. Ten v současné době vyjednává s Bruselem o kapitole zemědělství zahrnující řadu především hygienických norem a také o přímých platbách, tedy penězích, kterými jsou dnes prodělávající zemědělci v unii dotováni. "Povedeme složitá jednání, a proto si chci udělat představu, co si farmáři myslí, čeho se obávají, abychom znali realitu," vysvětluje Telička, proč se na farmy vydal. Právě se s Poláškem zastavili na vyvýšené plošině, zpevněné starými tramvajovými panely, odkud je výhled na celé hospodářství. Vyjednavač se ptá pětatřicetiletého farmáře, jaké problémy ho trápí. Ten se nejprve zdráhá. Nechce si příliš stěžovat. "Problémů je víc, když zaprší, tak je problém, protože všude je bahno. Taky pšenice se špatně prodává. Ale až moc se brečí kvůli všemu, lidé se za chvíli podívají na kilo masa a udělá se jim špatně," říká bývalý automechanik. Strach však má. Že třeba jeho farmu někdo koupí. Přitom jeho rodina na tomto místě hospodaří mnoho generací s přestávkou čtyřiceti let komunismu. "Když budou mít lepší podmínky, tedy víc peněz, tak se to může stát," říká. Už dnes je však jasné, že se čeští zemědělci v úvodních letech členství v EU stejných dotací, jaké mají dnes jejich evropští soukmenovci, nejspíš nedočkají. Brusel navrhuje, aby zemědělci v kandidátských zemích v prvních letech svého členství dostávali postupně čtvrtinu až třetinu peněz ve srovnání s částkou, které dnes plynou zemědělcům v Evropě. Přímé platby by se pak podle návrhu Evropské komise měly vyrovnat až v roce 2013. "Budeme tak v nevýhodě ," říká Polášek a dokresluje další rozdíl mezi ním a farmáři směrem na Západ: "Já dělám všechno, stavitele, opraváře, oni si na to mohou najmout firmy. Jsou pohodlní a rozmazlení," dodává. Telička farmářům radí, aby zaměřili na takzvaný projekt rozvoje venkova. Z toho však budou moci čeští zemědělci těžit jen za předpokladu, že přijdou s dobrým nápadem, na který pak dostanou z Bruselu peníze. "Není to malá suma, ale země z ní ukrojí tolik, kolik kvalitních programů bude mít," říká Telička. Není to jen problém peněz, ale také "přebujelé evropská byrokracie", ta nám komplikuje život, zdůrazňují čeští farmáři. "To si nějaký úředník," začne Polášek a podívá se na Teličku, "vymyslí x kolonek a norem a my je pak musíme plnit. Nedávno jsem chtěl vyvézt krávu, ale ona neměla předepsané visačky v uchu, a tak jsem musel sehnat jiné a celé se to o týdny protáhlo." Že v EU byrokracie existuje, Telička samozřejmě připouští, ale současně dodává: "Češi často hledají viníka. Někdy si prostě vymyslíme, že něco unie po nás chce, a nemusí to být pravda." Polášek prý má už všechny normy splněny. A hygienických požadavků, například na omývatelné stěny či zaoblené spodní rohy místností, je spousta. I u něho na farmě se zastavili úředníci z unie a prý konstatovali, že vše je v pořádku. "Až na to bahno," zdůrazňuje Polášek. Právě totiž pršelo, a tak se nažehlení úředníci museli brodit hnědavou hmotou s igelitovými pytlíky na naleštěných botách.
Vyjednavač Pavel Telička vyrazil za farmáři
</TEXT>
</DOC>
<DOC>
<DOCID>MF-20020330029</DOCID>
<DOCNO>MF-20020330029</DOCNO>
<DATE>03/30/02</DATE>
<TITLE>
V pasti války
</TITLE>
<HEADING>
Účinný diplomatický zásah nepřichází
</HEADING>
<TEXT>
Izraelci i Palestinci se ocitli v pasti svých představ, že mohou dosáhnout politických cílů násilnými prostředky. Problém je v tom, že si sami nedokážou pomoci a potřebují razantní vnější diplomatický zásah. Není však nikdo, kdo by toho byl schopen. A tak se Blízký východ dál noří do krvavé lázně. To, co se odehrává mezi Izraelem a Palestinci, se nejvíce podobá občanské válce. V ní, jak známo, většinou obě strany spíše prohrávají. Izraelské vedení si přitom stále počíná, jako by bylo ve válce s vnějším nepřítelem. A ačkoli má drastickou výhodu zbrojní převahy, uplynulé týdny a měsíce dokázaly, že čím více se pokouší Palestince rozdrtit silou, tím menší výsledky to přináší. Akce na rozprášení teroristické infrastruktury plodí jen delší zástup sebevražedných útočníků. Zatímco ještě před několika měsíci se rekrutovali z nejradikálnějších islamistických kruhů, dnes už nejsou výjimkou ženy středoškolačky nebo rozzlobení mladíci ze středních vrstev. Co dělají pro mír Palestinci a Arabové? Pouze o něm mluví. Arafat si stále počíná, jako by měl za zády silnou frontu arabských spojenců. Bejrútský summit ukázal, jak je vlastně slabá a nemohoucí. Jednání málem skončilo fraškou. Závěrečný dokument sice přijal saúdský mírový plán, souběžně však byli Palestinci vyzváni k dalšímu ozbrojenému odporu. Izraelci i Palestinci se mezitím svorně utápějí v mediálním zápasu, aby přesvědčili svět o tom, že jeden střílí na sanitky a druhý je naopak zneužívá k útokům. To je slepá ulička. USA pak předvádějí značně neprůhlednou diplomacii. Prezident Bush jako první před časem hovořil o nutnosti vzniku palestinského státu, v praxi se však nic pro jeho ustavení neudělalo. Amerika ztratila důvěru Arabů, což pro ni v konečném důsledku bude znamenat vážnou překážku v protiteroristickém zápasu. Neschopnost poradit si s izraelsko-palestinským konfliktem navíc může paradoxně vést k další vlně teroristických útoků, které mohou být namířeny nejen proti izraelským a americkým, ale i další západním cílům. Kdekoli, kde se naskytne příležitost.
Izraelci i Palestinci se ocitli v pasti svých představ, že mohou dosáhnout politických cílů násilnými prostředky. Problém je v tom, že si sami nedokážou pomoci a potřebují razantní vnější diplomatický zásah. Není však nikdo, kdo by toho byl schopen. A tak se Blízký východ dál noří do krvavé lázně. To, co se odehrává mezi Izraelem a Palestinci, se nejvíce podobá občanské válce. V ní, jak známo, většinou obě strany spíše prohrávají. Izraelské vedení si přitom stále počíná, jako by bylo ve válce s vnějším nepřítelem. A ačkoli má drastickou výhodu zbrojní převahy, uplynulé týdny a měsíce dokázaly, že čím více se pokouší Palestince rozdrtit silou, tím menší výsledky to přináší. Akce na rozprášení teroristické infrastruktury plodí jen delší zástup sebevražedných útočníků. Zatímco ještě před několika měsíci se rekrutovali z nejradikálnějších islamistických kruhů, dnes už nejsou výjimkou ženy středoškolačky nebo rozzlobení mladíci ze středních vrstev. Co dělají pro mír Palestinci a Arabové? Pouze o něm mluví. Arafat si stále počíná, jako by měl za zády silnou frontu arabských spojenců. Bejrútský summit ukázal, jak je vlastně slabá a nemohoucí. Jednání málem skončilo fraškou. Závěrečný dokument sice přijal saúdský mírový plán, souběžně však byli Palestinci vyzváni k dalšímu ozbrojenému odporu. Izraelci i Palestinci se mezitím svorně utápějí v mediálním zápasu, aby přesvědčili svět o tom, že jeden střílí na sanitky a druhý je naopak zneužívá k útokům. To je slepá ulička. USA pak předvádějí značně neprůhlednou diplomacii. Prezident Bush jako první před časem hovořil o nutnosti vzniku palestinského státu, v praxi se však nic pro jeho ustavení neudělalo. Amerika ztratila důvěru Arabů, což pro ni v konečném důsledku bude znamenat vážnou překážku v protiteroristickém zápasu. Neschopnost poradit si s izraelsko-palestinským konfliktem navíc může paradoxně vést k další vlně teroristických útoků, které mohou být namířeny nejen proti izraelským a americkým, ale i další západním cílům. Kdekoli, kde se naskytne příležitost.
</TEXT>
</DOC>
<DOC>
<DOCID>MF-20020330030</DOCID>
<DOCNO>MF-20020330030</DOCNO>
<DATE>03/30/02</DATE>
<TITLE>
Pozor na inzeráty
</TITLE>
<TEXT>
Japonská firma Shimizu u nás hodlá vyrábět klimatizace do aut. Bude je opravdu potřebovat. Firmě z říše vycházejícího slunce začíná být pěkně horko. Podala si totiž inzerát: sháníme lidi do pětatřiceti let. Tím porušila české zákony. V inzerátech nabízejících práci se nesmí objevit ani zmínka o věku. Firmě dnes hrozí pokuta až milion korun. Jeden by si myslel, je to soukromá věc zaměstnavatele. Může si přece vybrat, koho chce do své vlastní firmy. I v zájmu svobody slova by měl mít právo napsat na rovinu, co vlastně chce. Místo toho jsme se rozhodli cenzurovat. Bez ohledu na zkušenost, že každé omezení svobody slova je nebezpečné. Až budete shánět zaměstnance, vyhněte se zmínce o věku, rase, národnosti, pohlaví nebo sexuální orientaci. Jinak by šlo o strašlivou diskriminaci. Ještě nedávno to byla soukromá záležitost svobodných lidí. Už není. Vývoj se nedá zastavit. Na koho padne oko zákazů příště? Výrazů "hledám ženu do třiceti let" je všude pořád dost. Jak tuhle diskriminaci vymýtit? Zakažme seznamky.
</TEXT>
</DOC>
<DOC>
<DOCID>MF-20020330031</DOCID>
<DOCNO>MF-20020330031</DOCNO>
<DATE>03/30/02</DATE>
<TITLE>
Letní čas, teplota, plat
</TITLE>
<TEXT>
Letní čas, proti kterému mnozí protestují, je opět tady. Vlády se jej nehodlají vzdát, protože oceňují jeho optimistický duch. Všichni si posuneme hodinky a hned nám bude líp. Něco tak drtivého, jako je půlnoční čas, vlády vždy zavádějí pod lákavějším názvem. Letos se prý zavádí i letní teplota. Obyvatelstvo si zítra o půlnoci posune teplotu na svých teploměrech o pět stupňů výš. Obdobně rosný bod. A další veličiny. Zákon o letním platu. Ten by stoupl. V zimě je člověk v noře a neutrácí. Peníze se kutálejí v létě, protože se ženy méně oblékají. Leccos z nich vykukuje. Výdaje stoupají. 98, 60, 98. V letním období by se mohly nahoru a dolů upravovat i preference některých letních a zimních politických stran. Čtenář sám ví, které jsou které. I daně by mohly mít dvě sazby. Přemýšlivější lidé přijdou i na toto: zimní a letní manželka. A opačně: manžel na zimu. To už jsou náměty filozofické: existují dva životy, které se proměňují jeden v druhý. Mrazivý, třeskutý, nehybný zimní a proti němu skotačivý vzlet života v létě. Všimněme si, že my Češi žijeme na zimní straně Evropy, nahoře nad Alpami. Proto je u nás vše i v létě trochu mrazivé. Věčné léto je tam, kde nejsme.
</TEXT>
</DOC>
<DOC>
<DOCID>MF-20020330032</DOCID>
<DOCNO>MF-20020330032</DOCNO>
<DATE>03/30/02</DATE>
<TITLE>
Boj neboj s korupcí
</TITLE>
<TEXT>
Pražský magistrát vyhlásil boj proti korupci i proti taxikářům, kteří okrádají zákazníky. Je to snad proto, že by radní měli zkorumpovaných úředníků a zločinných taxikářů plné zuby? Ale vůbec ne! To si jen pražský primátor posteskl před americkými investory, že na radnici existuje korupční prostředí, a redaktoři České televize skrytou kamerou odhalili, že speciální přístroj na okrádání zákazníků - takzvané turbo - montují do taxíků na zvláštní přání přímo firmy, které se specializují na montáž oficiálních taxametrů. Jako kdyby výrobce rumu dodával hostinským spolu s originálními lahvemi i přístroj na pančování. Pokud by ani v této situaci nikdo z vedení magistrátu nic nepodnikl, bylo by to absurdní. A to i v případě, že by nebyl zkorumpovatelný ani jeden úředník a Česká televize by namísto reportáží natáčela jenom populární sci-fi o příbězích, které se nikdy nestaly. Jaký je však prozatímní výsledek boje magistrátu proti korupci? Téměř nulový. Snad jen ten, že brzy bude zřízena internetová stránka, na níž si budou moci lidé povídat o zkušenostech s úředníky. Výsledky nynějšího boje proti taxikářům jsou ještě horší - magistrát si nechal udělat právní rozbor a zjistil, že vlastně nemůže nic dělat. Protože jeden zákon říká to a druhý ono. Jako by nějaký jiný zákon říkal, že krást se nesmí, ale taxikáři - především ti pražští - mají výjimku.
</TEXT>
</DOC>
<DOC>
<DOCID>MF-20020330033</DOCID>
<DOCNO>MF-20020330033</DOCNO>
<DATE>03/30/02</DATE>
<TITLE>
Perry Mason v Čechách
</TITLE>
<HEADING>
Novela trestního řádu má změnit hlavní líčení
</HEADING>
<TEXT>
V tisku byla zatím věnována jen malá pozornost jedné z vůdčích novinek novely trestního řádu: podstatně bude změněn ráz hlavního líčení. Hlavní část líčení, výslechy svědků a znalců, prováděl dosud soudce. Nyní mají v zásadě tyto důkazy provádět strany. Státnímu zástupci aktivní dokazování ukládá nově zákon: má vyslýchat svědky, kteří mají podpořit obžalobu. Obhájci či obviněnému dala novela stejné právo: vyslýchat svědky vedené ve prospěch obhajoby. Dosavadní odvěký systém, kdy všechny důkazy prováděl předseda senátu, případně samosoudce, neprospíval nutné soudcovské nestrannosti. Soudce si příliš často utvořil předběžný názor na věc, když prostudoval vyšetřující spis z přípravného řízení. Je pak lidsky pochopitelné, že tímto názorem bývá ovlivňován při provádění důkazů - například hledí, aby svědci při líčení vypovídali stejně jako před policií. Stává se tak z nestranného rozhodčího jakýmsi posledním vyšetřovatelem. To bylo odedávna kritizováno. Tomuto riziku se nyní zákon snaží čelit tím, že provádění výslechů dává v zásadě do rukou stran. Požádá-li státní zástupce nebo obhájce, popřípadě obžalovaný, o provedení výslechu, má, s několika výjimkami, právo vyslechnout svědka nebo znalce sám. Zásadou rovnosti stran ("rovnosti zbraní") je dáno, že hned po provedení výslechu jednou stranou má druhá strana právo na tzv. protivýslech. Klade pak vyslýchanému nejrůznější otázky, které jednak sledují doplnění výpovědi, jednak směřují k ověření její spolehlivosti a ke kontrole pravdomluvnosti, popř. v případě nezaujatosti vypovídajícího. Tyto otázky mohou ovšem leckdy být pro vyslýchaného nepříjemné. Na korektní provádění výslechů dbá soudce. Nepřipustí otázku, kterou by vyslýchající překročil zákonné meze. Avšak má-li ten, kdo vede výslech a zejména protivýslech, věcný důvod k podezření, že svědek nemluví plnou pravdu, musí mu soudce ponechat určitý prostor k otázkám, které jdou "na tělo". Stěžujeme si, že morálka některých svědků, i ve velkých procesech, je ostudná. Proto svědek, který přichází k soudu s předsevzetím, že se nebude na nic pamatovat, by měl vědět, že jej čeká nepříjemný výslech zkušeným profesionálem a že riskuje usvědčení z křivé výpovědi. Teprve po skončení výslechu a protivýslechu klade vyslýchanému případné další otázky soudce. Mýlil by se však ten, kdo by očekával, že nyní budou u našich soudů probíhat dramatické souboje právníků, jak je známe z příběhů o Perry Masonovi nebo z románů Johna Grishama. Pravidla pro provádění výslechů a protivýslechů jsou totiž v našem právu zcela odlišná od procesního práva USA. Přesto však by mohla vedení státních zastupitelství a zejména Česká advokátní komora využít toho, že v tomto semestru na pražské fakultě vede kurz forenzní advokacie, tedy především soudních výslechů, kalifornská profesorka Susan Rudbergová, která působila léta jako veřejná obhájkyně chudých. Dovést účinně vyslýchat obtížné svědky předpokládá totiž jednak zkušenost a jednak pečlivou předchozí přípravu na výslech. Je to obtížná práce. Pro zástupce stran bylo dosud mnohem pohodlnější, prováděl-li všechny výslechy soudce, takže se státní zástupce mohl někdy omezit na přečtení obžaloby a obhájce na pronesení závěrečné řeči. Můžeme se tedy obávat, zda odvěká setrvačnost soudní praxe - "strašlivá konzervativnost" justice - neodmítne aktivitu, kterou novela umožňuje. Státním zástupcům provádění výslechů trestní řád ukládá a na dodržení této povinnosti má dbát vnitřní dohled jejich úřadu. Obhájci mají stejné právo vést výslechy, avšak advokát je za to, aby "důsledně využíval všech zákonných prostředků", odpovědný jen svému svědomí. Donutit svého obhájce k aktivní obhajobě může však klient, pokud se nespokojí s tím, že jeho advokát by jen seděl u stolku, zatímco svědky, jejichž výpovědi mohou věc rozhodnout, by vyslýchal soudce a státní zástupce. Tarifní odměny za trestní obhajobu jsou dost vysoké na to, aby se klient cítil oprávněn dbát na důslednost svého advokáta.
Autor je právník
</TEXT>
</DOC>
<DOC>
<DOCID>MF-20020330034</DOCID>
<DOCNO>MF-20020330034</DOCNO>
<DATE>03/30/02</DATE>
<TITLE>
Kde jsou všichni ti Indruši?
</TITLE>
<TEXT>
Více než stovka různých Indruchů s falešným lustračním osvědčením dostala osvědčení nová, pozitivní. Ta musí předložit svým zaměstnavatelům, říká mluvčí Bártíková z ministerstva vnitra. Tím se věc vyřídí. Nevyřídí. Lustráti nic předkládat nemusí. Osvědčení se předkládá při žádosti o funkci. Ale lustráti ve funkcích, které by jinak zastávat nesměli, už dávno jsou. Dostali teď nová osvědčení, jejichž tajemný obsah smějí znát jen oni sami - ukazovat ho nikomu podle zákona nemusí a ten, kdo jim lustrační osvědčení vydal, ho ukazovat jinému dokonce ani nesmí. Lustrační zákon říká, že osvědčení ukazují lustrovaní svému zaměstnavateli tehdy, když lustrované místo chtějí. Ale naši Indruši na těch místech už deset let sedí. Zaměstnavatel nesmí vědět, kdo to ti Indruši jsou. Nemůže říci: Ukaž, Indruchu, lustrační osvědčení, protože neví a nesmí vědět, kdo je Indruch. Indruši se tomu mohou smát a říkat drze: Lustrát dvakrát neukazuje! Jediný postup, jak Indruchy vypudit z funkcí, je tento: zrušit všechna místa, pro jejichž obsazení se lustrační osvědčení vyžaduje a vyhlásit nové obsazovací procedury na tatáž stará, nově však zřízená místa. Není to u nás žádná neobvyklá procedura. Pak by se i Indruši museli vytasit s novým, nefalešným osvědčením. Ale ani tak bychom si nepomohli: Indruši by mohli opět orgány zmást a zas předložit osvědčená falešná osvědčení, protože zaměstnavatelé nevědí, které osvědčení je falešné a které pravé. Běžná je také klasická česká varianta, že falešné je i to pravé osvědčení. Lustráti, když se do toho dají, hlavu vám zamotají. Zdá se tedy, že nás Bártíková z ministerstva vnitra jen tak odbývá, když tvrdí, že věc je vyřízena. Dost riskuje, že o tom vůbec mluví. Na Hradě jsou opatrnější, o lustrátech mluvit nechtějí, aby je zbytečně nedráždili, když už s nimi stejně nic nezmohou. Asi mají s lustráty své trpké zkušenosti. Lustráti by se mohli rozhněvat, na Bártíkovou si počíhat a ošklivě s ní zatočit. Je jich sto, těch Indruchů, neznáme je, ale mají velké funkce, zatímco Bártíková je stejně opuštěná a bezmocná jako ti na Hradě. Kdo jí pomůže, až se na ni Indruši vypraví? Je to všechno ohromná komedie velkých pánů, která nemá žádný smysl krom jediného: chudáci ti drobní pouliční lustrátečkové, ten potěr u dna, který si své blbé poklesky pěkně všechny do písmene odskákal.
</TEXT>
</DOC>
<DOC>
<DOCID>MF-20020330035</DOCID>
<DOCNO>MF-20020330035</DOCNO>
<DATE>03/30/02</DATE>
<TITLE>
Ženy, děti a odpovědnost v demokracii
</TITLE>
<TEXT>
Ještě v 19. století nesměly ženy volit. Jako samozřejmost se předpokládalo, že zájmy žen budou dostatečně zastupovány muži jejich rodin. Ale neosvědčilo se, takže nyní si ženy za své zástupce volí úplně jiné muže. Je to představováno jako epizoda boje za tzv. ženská práva. Šlo však o širší problém. Závada nebyla v tom, že ženy byly vyloučeny z politického života. Nám přece také nevadí, že se nemůžeme účastnit švýcarské politiky. Chyba byla, že ženám byly jisté povinnosti uloženy zákony, do nichž nemohly mluvit. Jestliže je množina osob, které se na vytváření zákonů přímo či nepřímo podílejí, menší než množina osob, které jsou těmto zákonům podrobeny, pak lid kromě sobě samému nutně vládne i jiným. Tento zádrhel unikl teoretikům demokracie v 17. stol. a mnohým praktikům uniká dodnes. Má být snížena hranice trestní odpovědnosti dětí z patnácti na čtrnáct let. Jenže už postavení mladistvých mezi patnácti a osmnácti je demokratickou anomálií: zákon ukládá odpovědnost bez participace. Se samozřejmostí se předpokládá, že zájmy dětí jsou dostatečně zastupovány jejich rodiči. Možná to tak je, ale vzpomeňte, jak to dopadlo se ženami. Je tu i další kolize. Nikoho nenapadlo dětem nařídit zákonem povinnou školní docházku, její zajištění je nařízeno rodičům. Když čtrnáctileté dítě nechodí do školy, zákon potrestá rodiče. Když bude totéž dítě krást, zákonem bude potrestáno ono. Už teď platí, že když si patnáctileté dítě koupí cigarety, zákon potrestá trafikanta, ale když si totéž dítě koupí marihuanu, půjde před soud samo. Naši zákonodárci jsou nesmírně kreativní. Jen o logice nikdy neslyšeli. Před abstraktní společností nemůže nést odpovědnost, kdo se na jejím řízení nepodílí. To neznamená, že neplnoletí nemají odpovědnost, odpovídají však konkrétním rodičům, kteří nejlépe posoudí, nakolik lze odpovědnost požadovat. To zase komplikují oslabovatelé rodičovské funkce, kteří konstruují zbytečná dětská práva. Dítě se do rodiny rodí nahodile, jako voják upadá do zajetí. Rovnost účasti a odpovědnosti je kategorická. Ušetřilo by nám starosti se specifickým zákonodárstvím pro nejrozmanitější skupiny obyvatel, kdybychom se pokusili být společností demokratickou.
Autor je publicista
</TEXT>
</DOC>
<DOC>
<DOCID>MF-20020330036</DOCID>
<DOCNO>MF-20020330036</DOCNO>
<DATE>03/30/02</DATE>
<TITLE>
Tajným procesem za rozvoj demokracie!
</TITLE>
<TEXT>
Ve vyšetřování důstojníka BIS Vladimíra Hučína se objevuje omračující množství "podivných" skutečností
Máme-li věřit moravskému tisku, bude se další pokračování procesu s bývalým disidentem a kapitánem Bezpečnostní a informační služby Hučínem konat v Přerově ve dnech 10. a 11. dubna a pak má být odročeno. Jak uvedl předseda okresního soudu Michal Jelínek, prý "z důvodů časové náročnosti". Koneckonců i laika snadno napadne, že výslech 49 svědků obžaloby se může pěkně protáhnout. Daleko závažnější však je, že líčení bude přes protesty obhajoby a obžalovaného zřejmě neveřejné, neboť prý "většina dokazování se týká skutečností podléhajících režimu utajení". Sám soudce Michal Jelínek však připustil, že to nepokládá za dogma, které by se nemohlo změnit. Hle, jak pan soudce ovládá umění pythické věštby! Připravme se na nejhorší a smiřme se s tím, že přelíčení skutečně proběhne za zavřenými dveřmi. Žaloba viní Hučína z nedovoleného ozbrojování, zneužití pravomocí veřejného činitele, šíření poplašné zprávy, ohrožení utajované skutečnosti, neoprávněného nakládání s osobními údaji a podvodu. Tak jsme se nepřímo dozvěděli, že Hučínův podíl na výbuších v Přerově, z nichž jeden si v březnu 1999 vyžádal lidský život, se z obvinění tiše vytratil. A to přesto, že nás ještě 17. března loňského roku zástupce náčelníka severomoravské policie Jiří Pščolka ujišťoval, že důkazy o Hučínově vině dodala policie vyšetřovateli. Copak se s nimi asi stalo? Bližší pohled pak dále ukáže, že z bodů obžaloby by se práce a aktivit BIS mohly týkat nanejvýš dva, a to ještě se značnou dávkou fantazie. V několika odstavcích je obžaloba přímo fantaskní. Tak výbušniny, které měl "terorista Hučín" vlastnit, se scvrkly na gram bílého prášku použitelného v zábavné pyrotechnice a jednu plastovou lahev "připomínající armádní imitační prostředek" a střepinu "možná pocházející z rozbušky". Našly se na veřejně přístupném hřbitově, na který desítky policistů dorazily s humbukem připomínajícím zatýkání Al Capona! Nezbývá než se domnívat, že líčení má být tajné proto, aby se zabránilo velké blamáži. Jinak by se totiž veřejnost dozvěděla, jak vyšetřovatelé ztěžovali styk obhájců s jejich klientem, rozesílali pozdě pozvánky k výslechům a neumožňovali obhajobě nahlížet včas do spisů. Dále by se mohli lidé seznámit s tím, že v rozporu s předpisy byl prohledán byt Hučínovy matky a zcela nezákonně odposloucháván její telefon. Hmotné důkazy nemá obžaloba proti Hučínovi téměř žádné. Chce si to vynahradit velkým množstvím svědků, často bývalých agentů Státní tajné bezpečnosti a lidí jinak mravně narušených, z nichž například jeden svědčil proti Hučínovi už v době totality. Proč ne? Vždyť dnes pracuje na případu soudkyně, která se jím zabývala i před rokem 1989. I takové věci jsou v naší justici dvanáct let po pádu totality možné. Dějí se to zvláštní věci na té severní Moravě. Na mnohých radnicích, na soudech a ve vedení policie stále působí lidé zkompromitovaní v době totality. Vladimír Hučín a Konfederace politických vězňů v Přerově jim nedávají pokoj. Nemá být tohle přelíčení pomstou a výstrahou zároveň? Celý rok nás vyšetřovatel Ondřej Starý, státní zástupkyně Lenka Šromová a náměstek policejního ředitele Jiří Pščolka zásobují údaji o strašných zločinech "teroristy" Hučína. Příkladem jim je i ministr vnitra Stanislav Gross. Ten se koncem ledna v nováckém pořadu Kotel vyjádřil, že lidé, kteří se Hučína zastávají, se budou divit, až uvidí, jakých zločinů se dopustil. Zapomněl na to, že bez souhlasu obviněného se nikdo nesmí seznamovat se spisy, pokud není osobou činnou v trestním řízení. Nedbal presumpce neviny a odsoudil svým výrokem Hučína ještě dříve, než stanul před soudem. Ve vyspělých demokraciích podávají ministři vnitra po takové nehoráznosti ihned demisi. Většina takzvaných trestných činů Vladimíra Hučína by se dala v krajním případě hodnotit jako přestupek nebo možná porušení služebních předpisů. Ale severomoravský justiční a policejní establishment zatížený mnohdy totalitní minulostí se nechce vzdát. Je pevně odhodlán zakrýt svou případnou blamáž pláštíkem utajení. Česká republika možná prožije svou malou Dreyfusovu aféru. Třeba se po ní pěkně pročistí vzduch.
Autor je publicista
</TEXT>
</DOC>
<DOC>
<DOCID>MF-20020330037</DOCID>
<DOCNO>MF-20020330037</DOCNO>
<DATE>03/30/02</DATE>
<TITLE>
Volby a odvaha
</TITLE>
<TEXT>
Předseda sněmovny Václav Klaus navrhl svolat schůzku předsedů parlamentních stran. Měli by jednat o problémech kolem Benešových dekretů. Je to záslužné, neboť spor, který se mezi stranami rozpoutal o to, kdo přišel dřív s nápadem hájit "české zájmy", působil komicky. Naši politici došli k závěru, že je to vskutku chytlavé předvolební téma. Chystali se o tu kost poprat. Využít odvěkého "německého traumatu" je přece lákavé. Nyní tedy nejspíš budou jednat všichni dohromady, jak si tento voňavý špek rozdělit tak, aby na tom nikdo z nich nebyl škodný. Zato z jiných problémů se nestaly kousky chutné předvolební slaniny. Třeba registrované partnerství osob stejného pohlaví. Nebo eutanazie. Či legalizace lehkých drog. Přijít s nimi do voleb, ať už v tom či onom gardu: "jsme pro", "jsme proti", je nejisté. Strana sice někoho získává, ale současně jiného ztrácí. Žold, který by partaj dostala od voličů v případě, že by se k některému z těchto choulostivých témat postavila čelem a nabídla pro čas svého vládnutí jeho řešení, je neodhadnutelný. Proto to vyžaduje odvahu. A jestli něco chybí našim politikům ve vztahu k voličům, je to většinou právě ona. Samozřejmě, že na tyto "malé" starosti jsou dramaticky rozdílné názory i uvnitř stran. Jak by bylo pro českou politiku nové, kdyby se kterákoliv strana klopotně shodla na tom, jak bude k některé z nich přistupovat, a pak by toto stanovisko jasně a statečně hájila. Bylo by to sdělení, že se rizikovými maličkostmi musí zabývat i společnost.
Autor je publicista
</TEXT>
</DOC>
<DOC>
<DOCID>MF-20020330038</DOCID>
<DOCNO>MF-20020330038</DOCNO>
<DATE>03/30/02</DATE>
<TITLE>
Ať obec třeba zkrachuje
</TITLE>
<TEXT>
Jednou z forem obchodní společnosti podle obchodního zákoníku je akciová společnost. Její strukturu zřejmě všichni známe. Akcionáři si na valné hromadě zvolí představenstvo, které má za úkol zhodnocení peněz akcionářů. Pokud jsou s jeho prací nespokojeni, mohou ho odvolat a jmenovat nové. Někdy se však stane, že představenstvo akciovku totálně zadluží a ta potom není schopna plnit své závazky a pohledávky. Co se stane? Skončí v konkurzu, majetek (pokud nějaký je) se rozprodá a akcionáři přijdou o své peníze, které měli v akciích. Příkladů bychom našli jistě dost. Obce jsou v podstatě také "akciové společnosti". Jen názvosloví je trochu jiné. Akcionářem můžeme nazvat občana, představenstvem zastupitelstvo obce, předsedou představenstva starostu obce, valnou hromadou pravidelné komunální volby. Občan-akcionář nemá sice z fungující obce žádné dividendy ve formě papírových peněz, ale moderní a hlavně fungující obec s inženýrskými sítěmi, kvalitními službami a třeba novými chodníky. Jednou za čtyři roky jsou volby a každý občan obce starší 18 let má právo se ucházet o místo v obecním zastupitelstvu. Záleží jen na občanech obce - voličích -, koho si zvolí. Za čtyři roky se toho dá hodně udělat, ale i hodně zkazit. Pokud si jako svého zastupitele zvolí populistu slibujícího nereálné věci a jednajícího ve stylu "po mně potopa", mohou hořce zaplakat. Zvolí-li si člověka moudrého, se zdravým selským rozumem, který pro obec dýchá a k rozvoji a hospodaření obce se staví stejně odpovědně jako k chodu své domácnosti, mají vyhráno. Příklad obce Rokytnice nad Jizerou ukázal problém. Je však dobře, že padla kosa na kámen a objevil se první bankrot obce, i když je mi jejích občanů líto. Bohužel asi nebude poslední. Jenom ze svého okolí znám několik starostů, kteří veřejně uvažují ve stylu: "Proč bych si nevzal úvěr a nezadlužil obec, vždyť stát obec nenechá padnout." V takové obci se potom během roku postaví kompletně veškeré inženýrské sítě za desítky milionů korun, lidé jsou spokojeni, zastupitelstvo je označováno za velmi šikovné, ale co potom? Kdo to zaplatí? Občané obce ve formě snížení životní úrovně obce. Vodovodní a kanalizační potrubí ze země sice nikdo nevykope, ale děti mohou přijít o školu nebo školku, do obce nebudou jezdit autobusy a večer nebude svítit veřejné osvětlení, protože na ně nebudou peníze. Co s obcí, která je předlužená a není schopna plnit své závazky a pohledávky? Napumpovat do ní peníze ze státního rozpočtu, to znamená z našich daní, a oddlužit ji? Proč? To by byla cesta do pekel a roztočilo by to obrovskou spirálu. Příklady táhnou a potom by bylo zastupitelstvo obce hloupé, kdyby se drželo při zemi a nezadlužilo se. V listopadu budou ve všech obcích a městech naší republiky pravidelné komunální volby - "valné hromady". Záleží jen na nás, občanech-akcionářích, jestli si zvolíme to správné "představenstvo".
Autor je starostou obce Čepí cepi@pardubicko.org
</TEXT>
</DOC>
<DOC>
<DOCID>MF-20020330039</DOCID>
<DOCNO>MF-20020330039</DOCNO>
<DATE>03/30/02</DATE>
<TITLE>
Falus s fáborky a týrání žen
</TITLE>
<HEADING>
Velikonoce, psychoanalýza a rozšíření Evropy
</HEADING>
<TEXT>
Svět má nový problém: v Čechách a zvláště na Moravě se odehrají orgie masového domácího násilí. Velký článek na první straně tomu věnoval i světový deník Wall Street Journal. Řeč je o pomlázce. Bití žen výměnou za vajíčka je rozšířeno právě jen v našich zemích. Aktivisté a feministky uvádějí příklady dívek, které skončily v rybníce, žen, které se zavírají a třesou při představě nezaslouženého výprasku. Muže představují jako opilé páchnoucí barbary, kteří řežou hlava nehlava, aby ukázali svou nadřazenost. Výklady jdou ještě dál: pomlázka, čím delší, tím lepší, představuje v rukách surovců falický symbol. Muži ženy symbolicky pokořují. Nešťastnice se tomuto zvyku podrobují trpně, jako jakési duševní kastraci. Starý Freud ví o Velikonocích zkrátka úplně všechno. Ale nesouvisejí hrůzy pomlázky s problémy mnohem modernějšími? Vždyť v té zemi, kde se řežou, nejsou ženy vůbec ve vládě! Američanky s Češkami hluboce cítí. Nedovedly by si představit takové ponížení. Mají se tedy muži letos zastydět a rozplést pomlázky? Nebo, jsou-li příslušníky nacionalistického křídla ODS, na důkaz toho, že před světem na kolena nepadneme, použít místo vrbových proutků železné? Nikoli, braňme své zvyky argumenty. Ti, kteří kritizují naši nevinnou hru, si navlékají v listopadu na hlavu vydlabané tykve a straší jimi malé děti! Co je trocha fyzického utrpení proti celoživotním traumatům, která v sotva narozené dušičce zanechá setkání se strašidlem? Freud by dovodil, že takto traumatizované dítě bude v dospělosti neuroticky pojídat pláty nechutného masa v plátech nechutné housky a zapíjet to přeslazenou limonádou. Kritici navíc zaspali dobu - už dávno se na mrskací výpravy vydávají smíšené tlupy a ženy se ozbrojují "falickými symboly" a svádějí s muži vyrovnané zápasy. (Což by v zemi, která proti sobě staví zuřivé bojovnice v boxerských rukavicích, mělo sklidit sympatie.) A nakonec jedna keltská pověst. Už staří bojovníci se vydávali na mrskačku a měli velice pádnou ruku. Jejich ženy výprask trpělivě snášely. Věděly, že muži si takto jedinkrát v roce vynahrazují to, co od nich po jeho zbytek schytali.
Svět má nový problém: v Čechách a zvláště na Moravě se odehrají orgie masového domácího násilí. Velký článek na první straně tomu věnoval i světový deník Wall Street Journal. Řeč je o pomlázce. Bití žen výměnou za vajíčka je rozšířeno právě jen v našich zemích. Aktivisté a feministky uvádějí příklady dívek, které skončily v rybníce, žen, které se zavírají a třesou při představě nezaslouženého výprasku. Muže představují jako opilé páchnoucí barbary, kteří řežou hlava nehlava, aby ukázali svou nadřazenost. Výklady jdou ještě dál: pomlázka, čím delší, tím lepší, představuje v rukách surovců falický symbol. Muži ženy symbolicky pokořují. Nešťastnice se tomuto zvyku podrobují trpně, jako jakési duševní kastraci. Starý Freud ví o Velikonocích zkrátka úplně všechno. Ale nesouvisejí hrůzy pomlázky s problémy mnohem modernějšími? Vždyť v té zemi, kde se řežou, nejsou ženy vůbec ve vládě! Američanky s Češkami hluboce cítí. Nedovedly by si představit takové ponížení. Mají se tedy muži letos zastydět a rozplést pomlázky? Nebo, jsou-li příslušníky nacionalistického křídla ODS, na důkaz toho, že před světem na kolena nepadneme, použít místo vrbových proutků železné? Nikoli, braňme své zvyky argumenty. Ti, kteří kritizují naši nevinnou hru, si navlékají v listopadu na hlavu vydlabané tykve a straší jimi malé děti! Co je trocha fyzického utrpení proti celoživotním traumatům, která v sotva narozené dušičce zanechá setkání se strašidlem? Freud by dovodil, že takto traumatizované dítě bude v dospělosti neuroticky pojídat pláty nechutného masa v plátech nechutné housky a zapíjet to přeslazenou limonádou. Kritici navíc zaspali dobu - už dávno se na mrskací výpravy vydávají smíšené tlupy a ženy se ozbrojují "falickými symboly" a svádějí s muži vyrovnané zápasy. (Což by v zemi, která proti sobě staví zuřivé bojovnice v boxerských rukavicích, mělo sklidit sympatie.) A nakonec jedna keltská pověst. Už staří bojovníci se vydávali na mrskačku a měli velice pádnou ruku. Jejich ženy výprask trpělivě snášely. Věděly, že muži si takto jedinkrát v roce vynahrazují to, co od nich po jeho zbytek schytali.
</TEXT>
</DOC>
<DOC>
<DOCID>MF-20020330040</DOCID>
<DOCNO>MF-20020330040</DOCNO>
<DATE>03/30/02</DATE>
<TITLE>
EU nám zakáže pomlázku
</TITLE>
<HEADING>
Velikonoce, psychoanalýza a rozšíření Evropy
</HEADING>
<TEXT>
Toto Velikonoční pondělí bude jednou z posledních příležitostí, jak si užít pomlázku. Už je jisté, že nám ji Evropská unie zakáže. Šlehání paní a dívek se dostalo na pořad Evropského parlamentu poté, co poslankyně Strany žen před vyjevenými kolegy obnažila zadek plný jelit, která utrpěla při návštěvě velikonoční Prahy. Po sedmnáctihodinové vzrušené diskusi byla přijata rezoluce odsuzující porušování lidských práv na Kubě a v České republice. Evropští ekologové schválně před Velikonocemi protlačili vrbu na seznam chráněných evropských stromů. Marně poukazoval český vyjednavač Pavel Telička na fakt, že se vrbám nejlépe daří právě u nás, a to díky každoročnímu ořezávání. "Tak echtovně by to nesved ani muj zahradnik," pochválil Čechy poprvé v životě Günter Verheugen. Předseda Evropské komise Romano Prodi však pohřbil naše tradice: Eurovejce musí mít předepsanou barvu odpovídající direktivě 183/93 EHK. České kraslice ji nesplnily. Kdo se nehodlá unifikovat, nemá v unii co pohledávat. Členka české delegace však žádala výjimku. Upozornila na jeden druh nosnic z Galicie, které také nedodržují normu. Když mohou mít jejich slepice jinou barvu vajec, proč ne my? Alespoň jeden den v roce. Obratnost českých vyjednavačů, které Brusel začal dokonce přezdívat "tanec mezi vejci", nakonec přišla vniveč. Všechno zpackala manželka šéfa evropské mise v Praze, paní Cibrianová. Tajně se rozhodla pro česká vejce, aby svému choti uvařila nefalšovanou českou patlaninu zvanou knedlíky s vejci. Nakoupila přímo na Václaváku ta nejlepší a nejdražší. Příjemně ji překvapilo, že je stará prodavačka pečlivě balí. Doma zjistila strašnou věc. Všichni prodavači kraslic své zákazníky okrádají. Používají zcela novou, v Evropě ještě neznámou, o to však nebezpečnější metodu. Už to není ono tradiční tunelování. Zákeřně začali vejce vyfukovat.
Toto Velikonoční pondělí bude jednou z posledních příležitostí, jak si užít pomlázku. Už je jisté, že nám ji Evropská unie zakáže. Šlehání paní a dívek se dostalo na pořad Evropského parlamentu poté, co poslankyně Strany žen před vyjevenými kolegy obnažila zadek plný jelit, která utrpěla při návštěvě velikonoční Prahy. Po sedmnáctihodinové vzrušené diskusi byla přijata rezoluce odsuzující porušování lidských práv na Kubě a v České republice. Evropští ekologové schválně před Velikonocemi protlačili vrbu na seznam chráněných evropských stromů. Marně poukazoval český vyjednavač Pavel Telička na fakt, že se vrbám nejlépe daří právě u nás, a to díky každoročnímu ořezávání. "Tak echtovně by to nesved ani muj zahradnik," pochválil Čechy poprvé v životě Günter Verheugen. Předseda Evropské komise Romano Prodi však pohřbil naše tradice: Eurovejce musí mít předepsanou barvu odpovídající direktivě 183/93 EHK. České kraslice ji nesplnily. Kdo se nehodlá unifikovat, nemá v unii co pohledávat. Členka české delegace však žádala výjimku. Upozornila na jeden druh nosnic z Galicie, které také nedodržují normu. Když mohou mít jejich slepice jinou barvu vajec, proč ne my? Alespoň jeden den v roce. Obratnost českých vyjednavačů, které Brusel začal dokonce přezdívat "tanec mezi vejci", nakonec přišla vniveč. Všechno zpackala manželka šéfa evropské mise v Praze, paní Cibrianová. Tajně se rozhodla pro česká vejce, aby svému choti uvařila nefalšovanou českou patlaninu zvanou knedlíky s vejci. Nakoupila přímo na Václaváku ta nejlepší a nejdražší. Příjemně ji překvapilo, že je stará prodavačka pečlivě balí. Doma zjistila strašnou věc. Všichni prodavači kraslic své zákazníky okrádají. Používají zcela novou, v Evropě ještě neznámou, o to však nebezpečnější metodu. Už to není ono tradiční tunelování. Zákeřně začali vejce vyfukovat.
</TEXT>
</DOC>
<DOC>
<DOCID>MF-20020330041</DOCID>
<DOCNO>MF-20020330041</DOCNO>
<DATE>03/30/02</DATE>
<TITLE>
Zástupci státu nevědí, zda Nomura podala žalobu
</TITLE>
<HEADING>
Události
</HEADING>
<GEOGRAPHY>Praha</GEOGRAPHY>
<TEXT>
Ministerstvo financí dosud neví, zda japonská investiční banka Nomura již předala arbitráži rozpracovanou žalobu na Česko. Nomura má kvůli sporu ohledně její investice do IPB předložit žalobu včetně důkazů do 1. dubna. Vyjádření Nomury se v Londýně nepodařilo získat. Nomura, která prostřednictvím nizozemské společnosti Saluka vlastnila 46 procent IPB, žaluje Česko u mezinárodní arbitráže za porušení dohody o ochraně investic a žádá náhradu 30 až 40 miliard korun.
Praha - Ministerstvo financí dosud neví, zda japonská investiční banka Nomura již předala arbitráži rozpracovanou žalobu na Česko. Nomura má kvůli sporu ohledně její investice do IPB předložit žalobu včetně důkazů do 1. dubna. Vyjádření Nomury se v Londýně nepodařilo získat. Nomura, která prostřednictvím nizozemské společnosti Saluka vlastnila 46 procent IPB, žaluje Česko u mezinárodní arbitráže za porušení dohody o ochraně investic a žádá náhradu 30 až 40 miliard korun.
</TEXT>
</DOC>
<DOC>
<DOCID>MF-20020330042</DOCID>
<DOCNO>MF-20020330042</DOCNO>
<DATE>03/30/02</DATE>
<TITLE>
Barclays nevyplatí mzdy zaměstnancům klientů
</TITLE>
<HEADING>
Události
</HEADING>
<GEOGRAPHY>Londýn</GEOGRAPHY>
<TEXT>
Volnému Velikonočnímu pondělí se v Británii říká "bankovní prázdniny". Nečekaně to britská banka Barclays, která měla poruchu počítačového systému, neoznámila klientům, a tak zaměstnanci 20 tisíc podniků zjistili, že nedostanou výplatu, s níž řada z nich před prodlouženým víkendem počítala. I konzervativní britské listy připomněly, že šéf Barclays Matt Barrett je nejlépe placeným britským bankovním ředitelem.
Londýn - Volnému Velikonočnímu pondělí se v Británii říká "bankovní prázdniny". Nečekaně to britská banka Barclays, která měla poruchu počítačového systému, neoznámila klientům, a tak zaměstnanci 20 tisíc podniků zjistili, že nedostanou výplatu, s níž řada z nich před prodlouženým víkendem počítala. I konzervativní britské listy připomněly, že šéf Barclays Matt Barrett je nejlépe placeným britským bankovním ředitelem.
</TEXT>
</DOC>
<DOC>
<DOCID>MF-20020330043</DOCID>
<DOCNO>MF-20020330043</DOCNO>
<DATE>03/30/02</DATE>
<TITLE>
ČSPL uzavírá pobočku v německém Hamburku
</TITLE>
<HEADING>
Události
</HEADING>
<GEOGRAPHY>Praha</GEOGRAPHY>
<TEXT>
V německém přístavu Hamburk končí třiasedmdesátiletá éra trvalé přítomnosti československých, respektive českých lodí vnitrozemské plavby. K poslednímu březnu uzavírá Československá plavba labská hamburskou pobočku a zahraniční služebnu přenáší do Magdeburku, kde vzniká křižovatka vodních cest evropského významu.
Praha - V německém přístavu Hamburk končí třiasedmdesátiletá éra trvalé přítomnosti československých, respektive českých lodí vnitrozemské plavby. K poslednímu březnu uzavírá Československá plavba labská hamburskou pobočku a zahraniční služebnu přenáší do Magdeburku, kde vzniká křižovatka vodních cest evropského významu.
</TEXT>
</DOC>
<DOC>
<DOCID>MF-20020330044</DOCID>
<DOCNO>MF-20020330044</DOCNO>
<DATE>03/30/02</DATE>
<TITLE>
Renault schválil navýšení kapitálu pro Nissan
</TITLE>
<HEADING>
Události
</HEADING>
<GEOGRAPHY>Paříž</GEOGRAPHY>
<TEXT>
Akcionáři francouzské automobilky Renault schválili emisi nových akcií určených pro partnerskou japonskou automobilku Nissan. Japonské firmě to přinese 13,5procentní podíl v Renaultu. Nissan za akcii zaplatí 50,39 eura, čímž podíl v Renaultu ocenil na 1,9 miliardy eur.
Paříž - Akcionáři francouzské automobilky Renault schválili emisi nových akcií určených pro partnerskou japonskou automobilku Nissan. Japonské firmě to přinese 13,5procentní podíl v Renaultu. Nissan za akcii zaplatí 50,39 eura, čímž podíl v Renaultu ocenil na 1,9 miliardy eur.
</TEXT>
</DOC>
<DOC>
<DOCID>MF-20020330045</DOCID>
<DOCNO>MF-20020330045</DOCNO>
<DATE>03/30/02</DATE>
<TITLE>
Přirážky k cenám cigaret končí
</TITLE>
<TEXT>
Obchodníci doprodávají zbylé kuřivo, které nemá kolek s cenou, s výraznými slevami
Praha - Poslední dva dny mají obchodníci na to, aby doprodali zásoby cigaret neoznačených jednotnou cenou. Kuřáci tak mají poslední možnost koupit si leckde výrazně zlevněné cigarety, i když většinou jen méně vyhledávaných značek. Cena cigaret se v Česku sjednotila už od loňského září a na kolku, kterým je označena každá krabička, musí být vyražena i cena. Až do března však mohli obchodníci doprodávat zbylé zásoby neoznačených tabákových výrobků. Od dubna musí stát kuřivo stejně v drahé restauraci jako v běžné trafice. "Pokud prodejci novému zákonu nevyhoví, hrozí jim pokuta až jeden milion korun," říká Vladimíra Říhová z tiskového oddělení ministerstva financí. Někteří obchodníci si však stěžují, že přechodné období na stažení starých zásob cigaret bylo moc krátké. "Hlavně u značek, kde není větší obrat, byl s doprodejem problém," říká obchodní ředitel společnosti Geco Petr Poláček. "Museli jsme jít pod cenu, někde o pět až patnáct procent," potvrzuje i Pavel Košulic ze společnosti Valmont, provozující síť prodejen tabáku. S cigaretami značek, které se rychle otáčejí, potíže při přechodu na kolky s cenou nebyly. Špatně se však prodávají buď nejdražší značky, jako například Davidoff Magnum, nebo naopak nižších kategorií, a to zejména ultralehké. V obchodech tak byly k vidění například cigarety značky Prince za 30 korun, značky Triumf za 40 korun a podobně. Hypermarkety a supermarkety však problémy nehlásí. "Stávající cenou neoznačené cigarety jsme vesměs doprodali a minimální množství vrátili po dohodě dodavateli," říká mluvčí Makra Miroslav Kajňák. Všichni se však starých zásob i přes slevy zřejmě zbavit nestihnou. "Domnívám se, že dojde k porušování zákona, zásoby v obchodech jsou značné," soudí Richard Vavřík z německého tabákového koncernu Reemtsma. Co mohou hlavně malí obchodníci, kteří nemají takou sílu, aby od nich zboží odebral dodavatel, se zbylým kuřivem dělat? "Jen spálit," říká Vavřík. Výrobci už zpátky neoznačené cigarety nebudou chtít, ačkoli pokud by je zničili pod celním dohledem, mohli by dostat zpět alespoň spotřební daň. Někteří obchodníci tak raději rozprodají cigarety se slevou svým zaměstnancům.
Ceny krabičky cigaret (v Kč)
Davidoff 56
Marlboro 53
</TEXT>
</DOC>
<DOC>
<DOCID>MF-20020330046</DOCID>
<DOCNO>MF-20020330046</DOCNO>
<DATE>03/30/02</DATE>
<TITLE>
Prodej části Vítkovic umožní firmě záchranu
</TITLE>
<GEOGRAPHY>Ostrava</GEOGRAPHY>
<TEXT>
Společnost Vítkovice, někdejší kolos zaměstnávající desítky tisíc lidí, se rozpadá. Její akcionáři včera schválili prodej hutní části firmy, jež nese jméno Vítkovice-Steel. Jejím novým majitelem se stává firma Osinek, dceřiná společnost Fondu národního majetku. Za nově nabytý majetek zaplatí 3,31 miliardy korun. Prodej hutí umožní zadlužené společnosti Vítkovice uniknout konkurzu. "Získáme peníze na dokončení soudního vyrovnání," řekl předseda představenstva Vítkovic Vladimír Bail. Podle něj nyní již nic nebrání tomu, aby jeho firma do dvacátého června vyrovnala své závazky. Vítkovice na prodeji jednoho z nejzdravějších hutních provozů v Evropě nezbohatnou. Více než 2,2 miliardy korun z kupní ceny předají v rámci soudního vyrovnání věřitelům. Zbytek peněz půjde na vyplacení některých budov a dalšího majetku Vítkovic, které má v zástavě například Česká správa sociálního zabezpečení a další věřitelé. Společnost Osinek musí za nákup téměř 99 procent akcií zaplatit nejpozději do třiceti dnů. Vítkovicím poté zůstane jediná akcie. Osinek byl ve výběrovém řízení, kterého se zúčastnilo ještě pět dalších zájemců (například americký U. S. Steel, izraelský Shiran nebo Třinecké železárny), největším favoritem. Už rok a půl totiž financuje takzvanou "prací ve mzdě" hutní i strojírenskou výrobu Vítkovic. "Osinek nebude majitelem dlouho a zahraniční zájemci se brzy dostanou ke slovu. Stát ale čeká, až se stabilizuje situace v Nové huti, a poté bude řešit situaci českých hutí jako celku," řekl ředitel poradenské firmy Hutnictví železa Jaroslav Raab.
Ostrava - Společnost Vítkovice, někdejší kolos zaměstnávající desítky tisíc lidí, se rozpadá. Její akcionáři včera schválili prodej hutní části firmy, jež nese jméno Vítkovice-Steel. Jejím novým majitelem se stává firma Osinek, dceřiná společnost Fondu národního majetku. Za nově nabytý majetek zaplatí 3,31 miliardy korun. Prodej hutí umožní zadlužené společnosti Vítkovice uniknout konkurzu. "Získáme peníze na dokončení soudního vyrovnání," řekl předseda představenstva Vítkovic Vladimír Bail. Podle něj nyní již nic nebrání tomu, aby jeho firma do dvacátého června vyrovnala své závazky. Vítkovice na prodeji jednoho z nejzdravějších hutních provozů v Evropě nezbohatnou. Více než 2,2 miliardy korun z kupní ceny předají v rámci soudního vyrovnání věřitelům. Zbytek peněz půjde na vyplacení některých budov a dalšího majetku Vítkovic, které má v zástavě například Česká správa sociálního zabezpečení a další věřitelé. Společnost Osinek musí za nákup téměř 99 procent akcií zaplatit nejpozději do třiceti dnů. Vítkovicím poté zůstane jediná akcie. Osinek byl ve výběrovém řízení, kterého se zúčastnilo ještě pět dalších zájemců (například americký U. S. Steel, izraelský Shiran nebo Třinecké železárny), největším favoritem. Už rok a půl totiž financuje takzvanou "prací ve mzdě" hutní i strojírenskou výrobu Vítkovic. "Osinek nebude majitelem dlouho a zahraniční zájemci se brzy dostanou ke slovu. Stát ale čeká, až se stabilizuje situace v Nové huti, a poté bude řešit situaci českých hutí jako celku," řekl ředitel poradenské firmy Hutnictví železa Jaroslav Raab.
</TEXT>
</DOC>
<DOC>
<DOCID>MF-20020330047</DOCID>
<DOCNO>MF-20020330047</DOCNO>
<DATE>03/30/02</DATE>
<TITLE>
Živnobanka láká Italy a Němce
</TITLE>
<GEOGRAPHY>Praha</GEOGRAPHY>
<TEXT>
Prodej Živnostenské banky může být jednou z největších transakcí v České republice, kde prodávajícím ani kupujícím nebude stát. Na prodej je 80 procent akcií Živnobanky. Jejich majitel, jímž je německá Bankgesellschaft Berlin, se rozhodl zbavit se jich, aby přispěl na úhradu svých ztrát. Nedávno totiž této německé bance hrozil krach. Zachránil ji před ním její největší akcionář, město Berlín, ale v současné době ji chce také prodat. O koupi Živnostenské banky projevilo podle zdrojů z bankovních kruhů zhruba deset uchazečů. "Prodejní cena by mohla být někde mezi 140 až 160 miliony eur," uvedl investiční bankéř, který si nepřál být jmenován. Prodej Živnobanky by tak mohl představovat částku kolem pěti miliard korun a mělo by k němu dojít zhruba do konce července. Zájem potvrdili zástupci německé HVB Bank, GE Capital Bank i italské UniCredito, pro jejíž slovenskou pobočku nyní pracuje někdejší dlouholetý šéf Živnobanky Jiří Kunert. Podle zdroje blízkému investorům se dá očekávat, že Kunert se vrátí do Čech, pokud Italové v soutěži uspějí. "Dále jsou tam například rakouská Volksbank či americký pojišťovací gigant AIG," řekl zdroj informovaný o průběhu soutěže. Finančníci odhadují, že nejvážnější souboj se zřejmě odehraje mezi HVB Bank a UniCredito. Italská banka se totiž již dvakrát pokoušela vstoupit na český trh, ale u Investiční a Poštovní banky ani Komerční banky neuspěla. Totéž platí i pro HVB Bank. Její šéf Karel Kratina uvedl, že banka má zájem dosáhnout dalšího růstu a Živnobanka by se prý skvěle hodila v souvislosti s cílem pustit se více do financování malých a středních firem. Živnobanka patří ke středním tuzemským bankám s bilanční sumou přes 60 miliard korun. V minulosti neměla na vlastníky příliš štěstí. Nyní jde již o její druhý prodej. V loňském roce dosáhla čistého zisku 264 milionů korun. Významnou dceřinou společností banky je investiční společnost ŽB-Trust, která spravuje několik miliard korun v podílových fondech.
Praha - Prodej Živnostenské banky může být jednou z největších transakcí v České republice, kde prodávajícím ani kupujícím nebude stát. Na prodej je 80 procent akcií Živnobanky. Jejich majitel, jímž je německá Bankgesellschaft Berlin, se rozhodl zbavit se jich, aby přispěl na úhradu svých ztrát. Nedávno totiž této německé bance hrozil krach. Zachránil ji před ním její největší akcionář, město Berlín, ale v současné době ji chce také prodat. O koupi Živnostenské banky projevilo podle zdrojů z bankovních kruhů zhruba deset uchazečů. "Prodejní cena by mohla být někde mezi 140 až 160 miliony eur," uvedl investiční bankéř, který si nepřál být jmenován. Prodej Živnobanky by tak mohl představovat částku kolem pěti miliard korun a mělo by k němu dojít zhruba do konce července. Zájem potvrdili zástupci německé HVB Bank, GE Capital Bank i italské UniCredito, pro jejíž slovenskou pobočku nyní pracuje někdejší dlouholetý šéf Živnobanky Jiří Kunert. Podle zdroje blízkému investorům se dá očekávat, že Kunert se vrátí do Čech, pokud Italové v soutěži uspějí. "Dále jsou tam například rakouská Volksbank či americký pojišťovací gigant AIG," řekl zdroj informovaný o průběhu soutěže. Finančníci odhadují, že nejvážnější souboj se zřejmě odehraje mezi HVB Bank a UniCredito. Italská banka se totiž již dvakrát pokoušela vstoupit na český trh, ale u Investiční a Poštovní banky ani Komerční banky neuspěla. Totéž platí i pro HVB Bank. Její šéf Karel Kratina uvedl, že banka má zájem dosáhnout dalšího růstu a Živnobanka by se prý skvěle hodila v souvislosti s cílem pustit se více do financování malých a středních firem. Živnobanka patří ke středním tuzemským bankám s bilanční sumou přes 60 miliard korun. V minulosti neměla na vlastníky příliš štěstí. Nyní jde již o její druhý prodej. V loňském roce dosáhla čistého zisku 264 milionů korun. Významnou dceřinou společností banky je investiční společnost ŽB-Trust, která spravuje několik miliard korun v podílových fondech.
</TEXT>
</DOC>
<DOC>
<DOCID>MF-20020330048</DOCID>
<DOCNO>MF-20020330048</DOCNO>
<DATE>03/30/02</DATE>
<TITLE>
KB propustí přes dva tisíce lidí
</TITLE>
<GEOGRAPHY>Praha</GEOGRAPHY>
<TEXT>
Během následujících dvou let chce Komerční banka propustit čtvrtinu zaměstnanců a stav snížit zhruba na sedm tisíc pracovníků. Vyplývá to z vyjádření šéfa banky Alexise Juana. Komerční banku získala v rámci privatizace francouzská banka Société Générale a snižováním počtu zaměstnanců se nijak neodlišuje od jiných nových majitelů dříve polostátních bank. V loňském roce finanční skupina Komerční banky dosáhla konsolidovaného čistého zisku 2,9 miliardy korun, zatímco o rok dříve skončila ztrátou 221 milionů. Z loňského zisku se však dividendy pravděpodobně vyplácet nebudou. "Při současném růstu akcií banky jsou akcionáři spokojeni i bez dividend," uvedl Juan. S růstem zisku se počítá i v následujících dvou letech. Návratnost kapitálu by měla stoupnout ze současných 12 na 25 procent, což by představovalo čistý zisk přes šest miliard korun. V rámci restrukturalizace chce banka letos v prvním pololetí přehodnotit jednotlivé pobočky a změnit ceny u hotovostních operací. Po vzoru chování ostatních konkurenčních bank lze předpokládat, že poplatky za hotovostní operace vzrostou. V obchodní oblasti banka očekává největší nárůst u úvěrů pro fyzické osoby, především spotřebitelské půjčky a hypotéky. Tato oblast by měla podle Juana vzrůst do roku 2004 asi o 30 procent, tedy dvakrát rychleji než půjčky malým a středním firmám a třikrát rychleji než úvěry velkým korporacím. Dřívější problémy s dceřinou Komerční pojišťovnou, kterou sužovaly vysoké ztráty, se vedení banky rozhodlo řešit posílením kapitálu. Pojišťovna loni vykázala ztrátu 700 milionů korun a celkově ji banka posílí injekcí do kapitálu ve výši zhruba jedné miliardy korun. Pojišťovna přestane poskytovat některé služby, například průmyslové pojištění a povinné ručení. Zůstat by měla především u životních pojistek.
Praha - Během následujících dvou let chce Komerční banka propustit čtvrtinu zaměstnanců a stav snížit zhruba na sedm tisíc pracovníků. Vyplývá to z vyjádření šéfa banky Alexise Juana. Komerční banku získala v rámci privatizace francouzská banka Société Générale a snižováním počtu zaměstnanců se nijak neodlišuje od jiných nových majitelů dříve polostátních bank. V loňském roce finanční skupina Komerční banky dosáhla konsolidovaného čistého zisku 2,9 miliardy korun, zatímco o rok dříve skončila ztrátou 221 milionů. Z loňského zisku se však dividendy pravděpodobně vyplácet nebudou. "Při současném růstu akcií banky jsou akcionáři spokojeni i bez dividend," uvedl Juan. S růstem zisku se počítá i v následujících dvou letech. Návratnost kapitálu by měla stoupnout ze současných 12 na 25 procent, což by představovalo čistý zisk přes šest miliard korun. V rámci restrukturalizace chce banka letos v prvním pololetí přehodnotit jednotlivé pobočky a změnit ceny u hotovostních operací. Po vzoru chování ostatních konkurenčních bank lze předpokládat, že poplatky za hotovostní operace vzrostou. V obchodní oblasti banka očekává největší nárůst u úvěrů pro fyzické osoby, především spotřebitelské půjčky a hypotéky. Tato oblast by měla podle Juana vzrůst do roku 2004 asi o 30 procent, tedy dvakrát rychleji než půjčky malým a středním firmám a třikrát rychleji než úvěry velkým korporacím. Dřívější problémy s dceřinou Komerční pojišťovnou, kterou sužovaly vysoké ztráty, se vedení banky rozhodlo řešit posílením kapitálu. Pojišťovna loni vykázala ztrátu 700 milionů korun a celkově ji banka posílí injekcí do kapitálu ve výši zhruba jedné miliardy korun. Pojišťovna přestane poskytovat některé služby, například průmyslové pojištění a povinné ručení. Zůstat by měla především u životních pojistek.
</TEXT>
</DOC>
<DOC>
<DOCID>MF-20020330049</DOCID>
<DOCNO>MF-20020330049</DOCNO>
<DATE>03/30/02</DATE>
<TITLE>
Pepsi a Coca-Cola soupeří i na sportovním poli
</TITLE>
<TEXT>
Praha, Chicago - V Americe tomu říkají "colová válka". Nesmiřitelný boj dvou rivalů v oblasti nealkoholických nápojů Coca-Coly a Pepsi Coly se zase vyostřil. Coca-Cola s ročním prodejem přes 20 miliard dolarů stále ovládá polovinu světového trhu a drží si pozici světové jedničky. Pepsi Cola však na ni mohutně útočí. I když jsou její tržby zhruba třetinové, rostou mnohem prudším tempem. V poslední době navíc zaznamenala v boji s Coca-Colou několik vítězství. Podařilo se jí totiž stát se novým oficiálním sponzorem Národní fotbalové ligy NFL. Americký fotbal sleduje v televizi každý týden přes 120 milionů diváků, a Pepsi se tak otvírá skvělá příležitost, jak oslovit potenciální zákazníky. Přesná suma, kterou společnost za kontrakt zaplatila, nebyla zatím zveřejněna. Podle odborníků půjde zhruba o stejnou sumu, jako když se za 300 milionů dolarů stala oficiálním sponzorem NFL, co se týče piva značka Coors. Coca-Cola se nyní hodlá zaměřit na sponzoring jednotlivých týmů - ze 32 jich na svou stranu získala již 20. Navíc zatím její logo dominuje ve většině ostatních oblíbených sportů v USA. Coca-Cola je oficiálním sponzorem hokejové NHL, basketbalové NBA a také automobilových závodů NASCAR. Do bitvy mezi oběma kolosy se nyní "zapletl" také anglický fotbalista David Beckham. Středopolař Manchesteru United je totiž ústřední postavou reklamní kampaně Coca-Coly zaměřené na letošní světový šampionát v kopané. A to přesto, že za milion liber podepsal dohodu, podle níž reklamou pomůže prodávat výrobky konkurenční Pepsi. Coca-Cola je totiž štědrým sponzorem anglického národního týmu, a tak si Beckhama vybrala společně s jeho spoluhráčem Paulem Scholesem a liverpoolským Stevenem Gerardem. Jejich fotografie bude na obalech zvláštní série výrobků Coca-Coly. Pepsi chce zase Beckhama využít v reklamě, kde je společně s dalšími hráči, jako je Brazilec Rivaldo nebo Francouz Petit. Hvězdná jedenáctka se v ní utká s týmem zápasníků sumó. Hrát se bude o lednici plnou vychlazených limonád. Beckham se objeví také na balíčcích s Pepsi Colou a vystupovat bude i v její speciální reklamě během šampionátu - společně se zpěvačkou Britney Spears.
</TEXT>
</DOC>
<DOC>
<DOCID>MF-20020330050</DOCID>
<DOCNO>MF-20020330050</DOCNO>
<DATE>03/30/02</DATE>
<TITLE>
Hypotéka je dobrým řešením pro lidi s dostatečným příjmem
</TITLE>
<TEXT>
Jednou z možností, jak si pořídit vlastní bydlení, je hypoteční úvěr, tedy půjčka zajištěná pořizovaným domem nebo bytem. Přestože banky výrazně snížily úrokové sazby, a hypotéku je tak možné získat zhruba s úrokem šesti až osmi procent (na nové domy a byty se navíc odečítá jedno procento státní podpory), zůstává pro mnohé nedostupná. Osm tuzemských hypotečních bank má totiž přísné požadavky na příjmy žadatele. Například rodina s jedním malým dítětem, která by si chtěla koupit nový byt za jeden milion korun, by potřebovala měsíčně čistého 15 300 korun. Ovšem to je jen teoretická hodnota za předpokladu, že rodina vystačí téměř jen s životním minimem a nemá navíc žádné další výdaje. Pokud například splácí jinou půjčku či hradí pojištění, banka bude přísnější. Složité s dokazováním příjmů to mnohdy mívají podnikatelé. Ač jejich firmy prosperují, v daňovém přiznání se často snaží stlačit příjmy na minimum. Protože banky vycházejí při stanovení bonity klienta právě z přiznání daní (nebo u zaměstnanců z potvrzení příjmu od zaměstnavatele), na hypotéku nedosáhnou. Navíc musí mít žadatel k dispozici obvykle alespoň třicet procent vlastních finančních prostředků (některé banky tuto hranici snížily). Zájemce by měl počítat i s tím, že bude potřebovat alespoň dvacet tisíc korun v hotovosti do začátku na různé poplatky. Například zpracování žádosti o úvěr ho může stát šest tisíc korun i více podle výše půjčky. Dále zaplatí několik tisíc korun za znalecké posudky nemovitosti. Dobu splatnosti si lze vybrat. Může být například desetiletá, ale pak budou měsíční splátky vyšší, nejčastěji si volí klienti patnácti-, dvacetinebo pětadvacetiletou lhůtu splatnosti. Při třicetileté se už podle finančních poradců úvěr velmi prodražuje. O úroky si lze snížit daňový základ, a to až do výše 300 tisíc korun. Žádost může být vyřízena do týdne - některé banky si řeknou o expresní příplatek, obvykle ale do jednoho měsíce. Ovšem pozor, nikoli od doby, kdy zájemce poprvé vstoupí do banky, ale až poté, co předá kompletní podklady k žádosti.
Banky poskytující hypotéky: Komerční banka, Česká spořitelna, Českomoravská hypoteční banka, Československá obchodní banka, Raiffeisenbank, GE Capital Bank, Živnostenská banka, HVB Bank Czech Republic.
Anketa
Vyplatí se využít hypotéku?
</TEXT>
<HEADING>
Vratislav Svoboda, obchodní ředitel ABN AMRO Asset Management
</HEADING>
<TEXT>
Současná výše sazeb je příhodná. Dnes je hypotéka výhodnější než si platit podnájem. Navíc se nemovitosti dlouhodobě zhodnocují o zhruba 3-5% ročně. Navíc si lze o úroky snížit vlastní základ daně, takže lze nákup bytu či domu hodnotit jako rozumnou investici. Pokud si vezmeme hypotéku, měli bychom mít peněžní rezervu pro případ ztráty zaměstnání či delšího onemocnění - alespoň ve výši 6 měsíčních splátek.
Současná výše sazeb je příhodná. Dnes je hypotéka výhodnější než si platit podnájem. Navíc se nemovitosti dlouhodobě zhodnocují o zhruba 3-5% ročně. Navíc si lze o úroky snížit vlastní základ daně, takže lze nákup bytu či domu hodnotit jako rozumnou investici. Pokud si vezmeme hypotéku, měli bychom mít peněžní rezervu pro případ ztráty zaměstnání či delšího onemocnění - alespoň ve výši 6 měsíčních splátek.
</TEXT>
</DOC>
<DOC>
<DOCID>MF-20020330051</DOCID>
<DOCNO>MF-20020330051</DOCNO>
<DATE>03/30/02</DATE>
<TITLE>
Farmaceutická firma Lonza získá pobídky
</TITLE>
<GEOGRAPHY>Praha</GEOGRAPHY>
<TEXT>
Švýcarská farmaceutická společnost Lonza zřejmě získá v příštích dnech od státu pobídky na rozšíření svého závodu na výrobu chemických produktů pro farmaceutický průmysl. Lonza vlastní závod ve středočeské Kouřimi a chemické a biochemické výrobky jsou určeny výhradně na export, zejména do USA. Stávající produkci, která loni zajistila firmě tržby přes jednu miliardu korun, hodlá firma rozšířit. "O konkrétních pobídkách se rozhodne v nejbližších dnech," uvedl bez bližších podrobností šéf agentury pro zahraniční investice CzechInvest Martin Jahn. Lonza se nyní kromě toho rozhoduje o umístění nového biofarmaceutického závodu za více než 59 milionů dolarů. Nový závod, který vyroste buď v tuzemsku, Švýcarsku, nebo v USA, má vyrábět mikrobiální cestou farmaceutické výrobky. O konkrétním umístění této investice chce firma rozhodnout v nejbližších týdnech. Ale CzechInvest o tomto projektu zatím s firmou nejednal.
Praha - Švýcarská farmaceutická společnost Lonza zřejmě získá v příštích dnech od státu pobídky na rozšíření svého závodu na výrobu chemických produktů pro farmaceutický průmysl. Lonza vlastní závod ve středočeské Kouřimi a chemické a biochemické výrobky jsou určeny výhradně na export, zejména do USA. Stávající produkci, která loni zajistila firmě tržby přes jednu miliardu korun, hodlá firma rozšířit. "O konkrétních pobídkách se rozhodne v nejbližších dnech," uvedl bez bližších podrobností šéf agentury pro zahraniční investice CzechInvest Martin Jahn. Lonza se nyní kromě toho rozhoduje o umístění nového biofarmaceutického závodu za více než 59 milionů dolarů. Nový závod, který vyroste buď v tuzemsku, Švýcarsku, nebo v USA, má vyrábět mikrobiální cestou farmaceutické výrobky. O konkrétním umístění této investice chce firma rozhodnout v nejbližších týdnech. Ale CzechInvest o tomto projektu zatím s firmou nejednal.
</TEXT>
</DOC>
<DOC>
<DOCID>MF-20020330052</DOCID>
<DOCNO>MF-20020330052</DOCNO>
<DATE>03/30/02</DATE>
<TITLE>
Příběh, v němž není mír
</TITLE>
<GEOGRAPHY>Praha</GEOGRAPHY>
<TEXT>
Už skoro šedesát let jsou vztahy Židů a Arabů jen historií válek a příměří, ale žádného míru. Konflikt je tak hořký a složitý, že o jeho příčině a průběhu tvrdí každá strana něco jiného. Vše začalo kolem druhé světové války, kdy se Židé ve zvýšené míře začali stěhovat do Palestiny. Napětí vrcholilo po roce 1945, kdy po zkušenosti holocaustu chtěli získat vlastní bezpečnou domovinu. V roce 1947 OSN rozhodla o rozdělení Palestiny na dvě země. Ihned poté arabské země napadly Izrael, který se ubránil a ještě rozšířil své území. Z obsazených měst a vesnic odešli palestinští uprchlíci. Další války proběhly v roce 1967 a 1973, Izrael obě vyhrál a okupoval Západní břeh Jordánu, na určitý čas i Sinaj, Golanské výšiny. Podnikl rovněž v roce 1982 nájezd do Libanonu, kde sídlilo vedení Arafatovy Organizace pro osvobození Palestiny. Lehké uvolňování začalo po prvním palestinském povstání (intifádě) a na konci studené války počátkem 90. let. Vypadalo to, že se podaří skutečně uzavřít mír, ale ve druhé polovině devadesátých let se situace prudce zhoršila a nyní je vyhlídka na mír ztracena v nedohlednu. Mrtvých a radikalismu přibývá.
Praha - Už skoro šedesát let jsou vztahy Židů a Arabů jen historií válek a příměří, ale žádného míru. Konflikt je tak hořký a složitý, že o jeho příčině a průběhu tvrdí každá strana něco jiného. Vše začalo kolem druhé světové války, kdy se Židé ve zvýšené míře začali stěhovat do Palestiny. Napětí vrcholilo po roce 1945, kdy po zkušenosti holocaustu chtěli získat vlastní bezpečnou domovinu. V roce 1947 OSN rozhodla o rozdělení Palestiny na dvě země. Ihned poté arabské země napadly Izrael, který se ubránil a ještě rozšířil své území. Z obsazených měst a vesnic odešli palestinští uprchlíci. Další války proběhly v roce 1967 a 1973, Izrael obě vyhrál a okupoval Západní břeh Jordánu, na určitý čas i Sinaj, Golanské výšiny. Podnikl rovněž v roce 1982 nájezd do Libanonu, kde sídlilo vedení Arafatovy Organizace pro osvobození Palestiny. Lehké uvolňování začalo po prvním palestinském povstání (intifádě) a na konci studené války počátkem 90. let. Vypadalo to, že se podaří skutečně uzavřít mír, ale ve druhé polovině devadesátých let se situace prudce zhoršila a nyní je vyhlídka na mír ztracena v nedohlednu. Mrtvých a radikalismu přibývá.
</TEXT>
</DOC>
<DOC>
<DOCID>MF-20020330053</DOCID>
<DOCNO>MF-20020330053</DOCNO>
<DATE>03/30/02</DATE>
<TITLE>
Český diplomat věří, že zvítězí jednání
</TITLE>
<GEOGRAPHY>Praha</GEOGRAPHY>
<TEXT>
Vedoucí české diplomatické mise na palestinských územích Radim Pecl včera v telefonickém rozhovoru potvrdil, že situace je vážná. "Doufám, že to však nakonec skončí u jednacího stolu," řekl.
</TEXT>
<HEADING>
Čekala se nejnovější eskalace?
</HEADING>
<TEXT>
Ano i ne. Na jedné straně se čekalo jisté zklidnění. Vkládaly se především naděje do mise amerického emisara Zinniho a také do výsledků bejrútského summitu. Na straně druhé však v posledních hodinách před izraelskou operací začaly proskakovat zprávy, že by po sérii teroristických útoků mohla přijít izraelská odveta.
</TEXT>
<HEADING>
Je podle vás izraelský postup účinný?
</HEADING>
<TEXT>
Těžká otázka. Izraelská vláda je přesvědčena, že je možné něco vyřešit zlikvidováním infrastruktury radikálů. Ale ukazuje se, že je to složitější. Na straně druhé Palestinci říkají, že násilí je pouze symptomem a že postatou všeho je okupace jejich území. Dnes už jeden druhého nechce vůbec slyšet. Přirovnal bych to k vaně plné vody, v níž se dva perou o špunt. Nakonec ten špunt při rvačce vypadne, voda se vylije a oni se začnou hádat, kdo to zavinil.
</TEXT>
<HEADING>
Co bude dál?
</HEADING>
<TEXT>
Vývoj se může ubírat mnoha směry. Je tu mnoho faktorů. Já doufám, že to nakonec skončí u jednacího stolu. Kdyby to mělo pokračovat, nevím. Zcela zničit teroristické struktury bývá složité. Přesvědčují se o tom i Spojené státy v Afghánistánu. Tady navíc ten konflikt trvá přes 50 let. Terorismus, jako jedna z forem boje, má navíc hluboké kořeny. Zcela eliminovat to možné není. Jedinou cestou je jednání. Až donedávna byly teroristické útoky doménou náboženských fanatiků, dnes už tomu tak není. Páchají je dokonce i ženy. Svou roli sehrává zcela bezperspektivní život, ale i ekonomické faktory. Rodiny atentátníků jsou finančně podporovány.
</TEXT>
<HEADING>
Měla by pokračovat Zinniho mise?
</HEADING>
<TEXT>
Měla by, ale problém je v tom, že nikdo neví, co by se mělo přesně dělat. Sám Zinni toho moc udělat nemůže. On nemá co zprostředkovat. Pokud nedostane v USA nové důležité podklady nebo se nestane něco zásadního, nemá co nabídnout. Pokud se má pokročit, musí se stát něco na politické úrovni.
Měla by, ale problém je v tom, že nikdo neví, co by se mělo přesně dělat. Sám Zinni toho moc udělat nemůže. On nemá co zprostředkovat. Pokud nedostane v USA nové důležité podklady nebo se nestane něco zásadního, nemá co nabídnout. Pokud se má pokročit, musí se stát něco na politické úrovni.
</TEXT>
</DOC>
<DOC>
<DOCID>MF-20020330054</DOCID>
<DOCNO>MF-20020330054</DOCNO>
<DATE>03/30/02</DATE>
<TITLE>
Izrael zaútočil, na Velikonoce v Betlémě nebylo ani pomyšlení
</TITLE>
<TEXT>
Betlém, Ramalláh (Od našeho spolupracovníka) - Pršelo a ulice v palestinských městech byly včera téměř liduprázdné. Na rozdíl od čtvrtka, kdy si všichni nakoupili zásoby z obavy před další očekávanou izraelskou invazí na palestinská území. Většina lidí počítala s tím, že k tomu dojde v noci. Včera pak všichni od rána sledovali zprávy o izraelském útoku na Ramalláh a na Arafatovu rezidenci. Většina lidí se zlobí na svět i na arabské země, že byli Palestinci opět ponecháni sami svému osudu a izraelské agresi, bez záruk ochrany lidských práv, splnění podepsaných dohod. Pokud se Arafatovi něco stane, přísahají Palestinci pomstu všem. Ve tvářích lidí byl vidět smutek, zklamání a hněv. Dívka, která spáchala sebevražedný útok v západním Jeruzalémě, pocházela z uprchlického tábora Dhajšá v Betlémě. Bylo jí necelých osmnáct, studentka střední školy. Její bratr byl zraněn během prvního povstání, nyní je ochrnutý. Včera ráno odešla do školy a její rodina se dozvěděla o tom, co spáchala, až z televize. Všichni prý byli překvapeni, neboť ji znali jako klidnou a tichou dívku. Nikdo z místních křesťanů včera nevypadal, že by se nějak chystal na svátky. Lidé nakoupili pouze základní potraviny, obchodníkům zůstalo zboží připravené na Velikonoce - barvy na vajíčka, čokoládová vajíčka, barevné nálepky - na pultech. Mladí Palestinci prakticky vůbec nechtěli mluvit o situaci. Dávali najevo zlost na celý svět, který podle nich vidí, co se tu děje, ale nechce pomoci. "Svět chce Izrael, ne nás Palestince. Proto dovolí, aby nás Šaron povraždil všechny," řekl jeden z nich. Chlapec je z velice dobře situované rodiny, nikdy netrpěl nouzí nebo nedostatkem. Jediné, co mu prý chybí, je svoboda. Lidé si hodně telefonovali a zjišťovali, co se kde děje, ptali se navzájem, co by se asi mohlo stát a zda někdo netuší, kdy izraelská armáda napadne Betlém. Byli bezradní. V rozhovorech padaly otázky, na které nikdo nebyl schopen dát odpověď. Starší lidé tvrdili, že je špatné znamení, když v tuto dobu tolik prší. Pamětníci říkali, že v roce 1967 také hodně pršelo a potom byla červnová válka. Všichni však tajně doufají, že tentokrát to bude špatné znamení pro "druhou" stranu. Atmosféra byla tísnivá, budoucnost nejbližších hodin otazníkem. Všem bylo jasné jediné: Izrael bude ve vojenských akcích pokračovat, ale západní svět odjede na prázdniny. Nebude mít čas řešit palestinskou otázku.
</TEXT>
</DOC>
<DOC>
<DOCID>MF-20020330055</DOCID>
<DOCNO>MF-20020330055</DOCNO>
<DATE>03/30/02</DATE>
<TITLE>
Němci jsou v šoku, rotvajleři usmrtili dítě
</TITLE>
<TEXT>
Kaiserslautern, Praha - Němce šokoval další tragický případ zabití dítěte psy. K neštěstí došlo u obce Hornbach na jihozápadě spolkové země Porýní-Falc, kde dva rotvajleři při hře napadli a usmrtili šestiletého chlapce. Hoch byl spolu se 37letou ženou, známou rodiny, na procházce v lese se dvěma mladými, osmiměsíčními rotvajlery, které znal. Při hře s fenkou, která na něj skákala, dítě upadlo, načež jej zvíře okamžitě napadlo a kouslo. Druhý pes se vytrhl ženě z vodítka a přidal se k prvnímu. Přivolaný lékař už mohl pouze konstatovat smrt. Psi byli na žádost majitele uspáni. V Porýní-Falci platí sice povinné nošení náhubku pro bojové psy, rotvajleři však mezi ně nebyli zařazeni. Zemská vláda ani po tragédii nehodlá rotvajlera zařadit na listinu bojových psů. "Žádné nařízení na světě neuchrání před podobným neštěstím," řekl mluvčí ministerstva vnitra. Například v Bavorsku je naopak rotvajler považován za nebezpečné bojové plemeno. K napadení člověka psem nedošlo zdaleka po prvé. Podobná tragédie otřásla Německem před dvěma lety, kdy v Hamburku na školním dvoře roztrhali šestiletého chlapce dva bojoví psi - pitbullteriér a staffordshirský teriér. Smrt školáka vyvolala vlnu kritiky vůči úřadům, které byly obviněny z nečinnosti vůči nebezpečným psům. Na pobouření veřejnosti reagoval spolkový parlament schválením zákona, který zakázal dovoz bojových psích plemen do země i zákaz jejich chovu. O tom, jaká plemena musejí mít náhubek a být na vodítku, rozhodují jednotlivé spolkové země. Pro zákaz, chov a dovoz bojových psů v celé Evropě se vyslovil bavorský ministr vnitra Günther Beckstein s tím, že v této otázce existují rozdílné předpisy od velmi přísných v Dánsku po téměř neexistující v Itálii. Poté, co psi byli ve většině německých médiích měsíce nazýváni "bestiemi", se mnozí majitelé větších psů obávají vyjít se svými zvířaty na ulici, kde jsou často terčem nadávek a plivanců. Někteří chovatelé ztratili nervy a svých psů se zbavili tak, že je vypustili v parcích, čímž nebezpečí napadení jenom zvýšili.
- Plemena, jejichž chov je od léta 2000 v SRN zakázán: pitbullteriér, americký staffordshirský teriér, staffordshirský bullteriér
- V některých spolkových zemích jsou na černé listině také mastifové, rotvajleři i dobrmani a jejich kříženci
</TEXT>
</DOC>
<DOC>
<DOCID>MF-20020330056</DOCID>
<DOCNO>MF-20020330056</DOCNO>
<DATE>03/30/02</DATE>
<TITLE>
V Rakousku zadrželi bandu českých zlodějek
</TITLE>
<GEOGRAPHY>Mistelbach</GEOGRAPHY>
<TEXT>
Policie v dolnorakouském Laa an der Thaya v okrese Mistelbach zadržela ve čtvrtek jedenáctičlennou bandu zlodějek s českým občanstvím. Skupina kradla především textil a kosmetiku. Nakradla zboží za 1300 eur (asi 40 000 Kč). Na deset žen byla uvalena vyšetřovací vazba.
Mistelbach - Policie v dolnorakouském Laa an der Thaya v okrese Mistelbach zadržela ve čtvrtek jedenáctičlennou bandu zlodějek s českým občanstvím. Skupina kradla především textil a kosmetiku. Nakradla zboží za 1300 eur (asi 40 000 Kč). Na deset žen byla uvalena vyšetřovací vazba.
</TEXT>
</DOC>
<DOC>
<DOCID>MF-20020330057</DOCID>
<DOCNO>MF-20020330057</DOCNO>
<DATE>03/30/02</DATE>
<TITLE>
V Nizozemsku od pondělí povolena eutanazie
</TITLE>
<GEOGRAPHY>Haag</GEOGRAPHY>
<TEXT>
Nizozemsko se v pondělí stane první zemí, kde bude uzákoněna eutanazie. Nizozemský parlament byl vůbec první zákonodárnou institucí na světě, která k takovému kroku přistoupila.
Haag - Nizozemsko se v pondělí stane první zemí, kde bude uzákoněna eutanazie. Nizozemský parlament byl vůbec první zákonodárnou institucí na světě, která k takovému kroku přistoupila.
</TEXT>
</DOC>
<DOC>
<DOCID>MF-20020330058</DOCID>
<DOCNO>MF-20020330058</DOCNO>
<DATE>03/30/02</DATE>
<TITLE>
Francie zpřísní přístup ke zbraním
</TITLE>
<GEOGRAPHY>Paříž</GEOGRAPHY>
<TEXT>
Francouzský ministr vnitra Daniel Vaillant včera oznámil, že vláda zpřísní pravidla legálního přístupu ke zbraním. Bude zřízen centrální registr nebezpečných osob, které již nikdy nebudou moci vlastnit zbraň. Posílení už tak velmi přísné francouzské legislativy je reakcí na středeční masakr v Nanterre.
Paříž - Francouzský ministr vnitra Daniel Vaillant včera oznámil, že vláda zpřísní pravidla legálního přístupu ke zbraním. Bude zřízen centrální registr nebezpečných osob, které již nikdy nebudou moci vlastnit zbraň. Posílení už tak velmi přísné francouzské legislativy je reakcí na středeční masakr v Nanterre.
</TEXT>
</DOC>
<DOC>
<DOCID>MF-20020330059</DOCID>
<DOCNO>MF-20020330059</DOCNO>
<DATE>03/30/02</DATE>
<TITLE>
Jak žijí čeští vojáci v Kuvajtu
</TITLE>
<TEXT>
Kuvajt, Praha - I když 250 českých vojáků z protichemické jednotky má za sebou prvních deset dní pobytu v Kuvajtu v rámci protiteroristické operace, stále mají plné ruce práce s budováním tábora. Jak uvedl velitel českého kontingentu Josef Prokš, chvíle volna jsou proto pro všechny spíš výjimečné. A jak tyto vzácné okamžiky vojáci daleko od domova tráví? "Přivezli jsme si mnoho elektrotechniky, která by měla vojákům zpříjemnit chvilky volna," řekl Prokš. Chemici s sebou mají sedmnáct televizních přijímačů, osm videorekordérů, tři soupravy pro počítačové hry a videoprojektor, který umožňuje projekci videokazet na plátno. "Plánujeme vytvoření klubovny a dalších prostor pro sledování televize a hraní počítačových her. Plátno na promítání jsme již nainstalovali a zhlédli dva filmy ze zásoby takřka 150 česky nadabovaných filmů. Tím úplně prvním byl známý český film Tankový prapor," uvedl Prokš. Nechybí ani hudba z domova. Přivezené televize mají být podle Prokše napojeny na satelitní rozvod, který na americké základně již existuje. "Na okruhu ovšem není možné sledovat české vysílání. Zprávy o dění ve světě se dozvídáme ze CNN. Informace z domova již tak přesné nemáme." Vojáci, kteří dají přednost četbě před sledováním televize, mají možnost využít i velkou knihovnu, která obsahuje okolo 36 000 svazků, především v angličtině. "V knihovně jsou také časopisy a půjčují tam i videokazety a magnetofonové kazety. Místní kino promítá filmy rovněž v angličtině," řekl Prokš. Někteří vojáci proto raději sáhnou po nějaké ze 150 českých knih, které si jednotka přivezla. Všechna zařízení na základně jsou pro české vojáky volně přístupná včetně vojenského klubu. "Zde se mohou vojáci zdarma občerstvit ve snack-baru. Mají tam nealko pití, hamburgery, hot dogy a hranolky. Můžeme tam hrát stolní tenis, společenské hry, videohry nebo jen prostě sledovat televizi," informoval velitel kontingentu. "Práce na budování tábora však pokračují prakticky pořád," dodal.
</TEXT>
</DOC>
<DOC>
<DOCID>MF-20020330060</DOCID>
<DOCNO>MF-20020330060</DOCNO>
<DATE>03/30/02</DATE>
<TITLE>
Djindjič: Obviněné Srby vydáme do čtyř dnů
</TITLE>
<GEOGRAPHY>Bělehrad</GEOGRAPHY>
<TEXT>
Srbský premiér Zoran Djindjič, jehož zemi vyprší o víkendu lhůta pro vydání lidí podezřelých ze spáchání válečných zločinů do Haagu, včera ujistil, že zadržení a vydání těchto obviněných lze očekávat během tří nebo čtyř dní, protože Bělehrad se chce vyhnout sankcím a mezinárodní izolaci. Djindjičova slova podle agentury AP naznačují, že srbská policie se zřejmě připravuje na zadržení a předání patnácti Srbů obviněných z válečných zločinů a žijících na území Srbska. Mezi těmi, kdo se skrývají v Srbsku, je zřejmě i jeden z nejhledanějších podezřelých, bývalý velitel bosenskosrbské armády, generál Ratko Mladič. Srbský ministr spravedlnosti Vladan Batič včera ujistil, že místní policie je oprávněna zadržet podezřelé. "Policie rozhodne, kdy a kdo bude vydán," řekl.
Bělehrad - Srbský premiér Zoran Djindjič, jehož zemi vyprší o víkendu lhůta pro vydání lidí podezřelých ze spáchání válečných zločinů do Haagu, včera ujistil, že zadržení a vydání těchto obviněných lze očekávat během tří nebo čtyř dní, protože Bělehrad se chce vyhnout sankcím a mezinárodní izolaci. Djindjičova slova podle agentury AP naznačují, že srbská policie se zřejmě připravuje na zadržení a předání patnácti Srbů obviněných z válečných zločinů a žijících na území Srbska. Mezi těmi, kdo se skrývají v Srbsku, je zřejmě i jeden z nejhledanějších podezřelých, bývalý velitel bosenskosrbské armády, generál Ratko Mladič. Srbský ministr spravedlnosti Vladan Batič včera ujistil, že místní policie je oprávněna zadržet podezřelé. "Policie rozhodne, kdy a kdo bude vydán," řekl.
</TEXT>
</DOC>
<DOC>
<DOCID>MF-20020330061</DOCID>
<DOCNO>MF-20020330061</DOCNO>
<DATE>03/30/02</DATE>
<TITLE>
Afghánistán: Vojáci staví nemocnici
</TITLE>
<GEOGRAPHY>Nahrín</GEOGRAPHY>
<TEXT>
Vojáci Mezinárodních sil pro podporu bezpečnosti (ISAF) v Afghánistánu začali včera v oblasti postižené začátkem týdne ničivým zemětřesením stavět polní nemocnici. Tisícům zraněným tam má poskytnout pomoc pět lékařů včetně dvou chirurgů. Nejběžnější zranění jsou zlomeniny a tržné rány. "O nejhorší případy již bylo postaráno - anebo dotyční zemřeli," řekl major Frank Hörmann z německého kontingentu. Do oblasti Nahrínu přijel konvoj 36 vozidel se 120 německými, dánskými a nizozemskými příslušníky ISAF včetně lékařů a 20 zdravotních pomocníků. Pro polní nemocnici přivezli stany a generátory. Do oblasti, kde bylo srovnáno se zemí asi osm desítek obcí, stále proudí humanitární pomoc vypravovaná nevládními organizacemi a agenturami Organizace spojených národů. Počet obětí série několika silných otřesů země se odhaduje na 800 až 1200.
CHLÉB NAD ZLATO. Afghánský voják s pomocí, kterou distribuují americké vrtulníky.
</TEXT>
</DOC>
<DOC>
<DOCID>MF-20020330062</DOCID>
<DOCNO>MF-20020330062</DOCNO>
<DATE>03/30/02</DATE>
<TITLE>
USA nechtějí afghánskou misi natrvalo
</TITLE>
<GEOGRAPHY>Washington</GEOGRAPHY>
<TEXT>
Americký ministr obrany Donald Rumsfeld ve čtvrtek uvedl, že úsilí o stabilizaci Afghánistánu musí uspět, ale varoval před tím, aby Spojené státy natrvalo zůstaly v zemi jako udržovatel míru. Připomněl v této souvislosti americké zkušenosti z Bosny. "Myslím, že je užitečné si vzpomenout, že ti, kdo připravovali koncepci mírových sil v Bosně, každého ujišťovali, že tyto jednotky skončí svou úlohu do konce roku a budou o Vánocích doma," řekl Rumsfeld. "V Bosně jsme nyní již sedmý rok." Rumsfeld si také stěžoval, že nikdo z amerických spojenců neposkytuje peníze na bezpečnostní potřeby Afghánistánu a na výcvik nové armády a policie. Na konferenci dárců v Tokiu nikdo neslíbil ani haléř na výcvik afghánské armády a peníze nejsou ani na mezinárodní mírové jednotky, řekl s tím, že bez zajištění bezpečnosti není možné ani poskytovat humanitární pomoc, na niž jde nyní valná většina darů Afghánistánu.
Washington - Americký ministr obrany Donald Rumsfeld ve čtvrtek uvedl, že úsilí o stabilizaci Afghánistánu musí uspět, ale varoval před tím, aby Spojené státy natrvalo zůstaly v zemi jako udržovatel míru. Připomněl v této souvislosti americké zkušenosti z Bosny. "Myslím, že je užitečné si vzpomenout, že ti, kdo připravovali koncepci mírových sil v Bosně, každého ujišťovali, že tyto jednotky skončí svou úlohu do konce roku a budou o Vánocích doma," řekl Rumsfeld. "V Bosně jsme nyní již sedmý rok." Rumsfeld si také stěžoval, že nikdo z amerických spojenců neposkytuje peníze na bezpečnostní potřeby Afghánistánu a na výcvik nové armády a policie. Na konferenci dárců v Tokiu nikdo neslíbil ani haléř na výcvik afghánské armády a peníze nejsou ani na mezinárodní mírové jednotky, řekl s tím, že bez zajištění bezpečnosti není možné ani poskytovat humanitární pomoc, na niž jde nyní valná většina darů Afghánistánu.
</TEXT>
</DOC>
<DOC>
<DOCID>MF-20020330063</DOCID>
<DOCNO>MF-20020330063</DOCNO>
<DATE>03/30/02</DATE>
<TITLE>
Svět slaví Velikonoce, papeže trápí "zrádci"
</TITLE>
<GEOGRAPHY>Vatikán</GEOGRAPHY>
<TEXT>
Mnohem víc než vážné zdravotní problémy sužuje papeže Jana Pavla II. "zrada", které se v lůně katolické církve dopustili kněží namočení do skandálů kolem pedofilie. Není náhoda, že papež si zvolil Zelený čtvrtek, kdy církev oslavuje instituci kněžství, aby opět odsoudil "zradu", jíž se někteří duchovní dopustili. Vyzval přitom dalších pět tisíc biskupů a 400 000 kněží, aby se vyznali z případného "zpronevěření se" závazkům, jež na sebe vysvěcením převzali. V posledních týdnech se vyrojilo několik skandálů kolem pedofilního či homosexuálního chování některých katolických duchovních, zejména v USA. Podle průzkumu veřejného mínění, který provedl americký deník USA Today, je 72 procent katolických věřících ve Spojených státech přesvědčeno, že církevní hierarchie není s to správně plnit své povinnosti. ŠPANĚLŠTÍ KAJÍCNÍCI POCHODOVALI POD AKVADUKTEM. Členové katolických bratrstev (na snímku bratrstvo Recogimiento) ve Španělsku tradičně na Velký pátek procházejí v procesí městem. Ve středošpanělské Segovii se tento rituál koná pod římským akvaduktem.
NA KŘÍŽI. Mezi sedmnácti kajícníky, kteří se nechali na Velký pátek ukřižovat ve filipínské vesnici Cutud, byla i jedna žena. Přes odpor katolické církve tak věřící podstoupili tradiční každoroční rituál.
MALEBNÉ PROCESÍ. Středoamerická Guatemala převzala španělský zvyk vycházet do ulic v hromadných procesích.
DŮTKY A POKÁNÍ V MEXIKU. Kajícníci z mexického města Taxco se bičují na znamení pokání. Stovky kajícníků na Velký pátek zaplní historické čtvrti tohoto 500 let starého hornického městečka, kde se dříve těžilo stříbro.
TRPĚT JAKO JEŽÍŠ. Na rozdíl od Krista setrvávají kajícníci přibiti na kříži jen několik minut.
</TEXT>
</DOC>
<DOC>
<DOCID>MF-20020330064</DOCID>
<DOCNO>MF-20020330064</DOCNO>
<DATE>03/30/02</DATE>
<TITLE>
Stále více katolíků v USA zpochybňuje celibát
</TITLE>
<TEXT>
New York (zpravodaj ČTK) - Skandály se sexuálním obtěžováním nedospělých chlapců, kterého se dopustily desítky amerických katolických kněží, byly hlučné a hojně medializované. Kromě poškození obrazu církve a stamilionového odškodnění pro oběti mají ještě jeden nečekaný dopad - nadhození otázky, zda má smysl kněžský celibát, tedy zákaz manželského života pro duchovní. O celibátu pochybovali v rámci církve vždy liberálové a její levicově orientované křídlo. Nyní se však připojili k pochybám i konzervativci, kteří hledí, jak tvrdí znalci církevního života, vždy přes rameno na to, co řekne Svatý stolec ve Vatikánu. A papež Jan Pavel II. a jeho kardinálové jsou proti rušení instituce, která trvá přes osm století. V řadách pochybujících konzervativců nejsou přitom ledajací členové. Před dvěma týdny oficiální tiskovina bostonské arcidiecéze, kde skandál propukl, citovala kardinála Bernarda Lawa, že problém celibátu "nezmizí jen tak". List poznamenal, že po skandálech nabrala otázka novou dynamiku mezi 62 miliony amerických katolíků, z nichž většina s postojem církve nesouhlasí. Časopis Newsweek v průzkumu mínění zjistil, že 79 procent Američanů a 69 procent katolíků podporuje myšlenku, aby ženatí muži mohli být vysvěceni na kněze. V Milwaukee arcibiskup Rembert Weakland, považovaný za nejliberálnějšího člověka církevní hierarchie, prohlásil, že je více otevřen myšlence ženatých kněží poté, co navštívil pravoslavné církve po světě, které ženění kněží nezakazují. Církevním hodnostářem, který se k celibátu vyjádřil nejjasněji, byl losangeleský kardinál Roger Mahony. Jak řekl na mši, otázka celibátu je otevřena k diskusi. Také on upozornil na pravoslaví a připomněl, že tamější model "funguje bezvadně". "Je vidět, že jde o živou věc, kterou nelze zamést pod koberec. Nejde o nějakého obyčejného pastora za Zapadákova. Jde o nejviditelnějšího katolického biskupa v USA. A je zřejmé, že nadhození této věci považuje za důležité," uvedl otec Tom Reese, vydavatel jezuitského časopisu America.
Zdravotní stav papeže Jana Pavla II.
Jan Pavel II. se narodil 18. května před 82 lety
1996: Parkinsonova choroba - třesoucí se levá ruka, ztuhlé svalstvo na levé tváři
1994: lehké závratě
1993: zlomenina pravého žebra
1981: při atentátu zasažen do břicha a hrudníku - infekce
1992: nezhoubný nádor v tlustém střevě
1996: operace tlustého střeva
1981: operace tlustého střeva
1994: zlomenina kyčle - nahrazena protézou
2002: zánět levého kolenního kloubu
</TEXT>
</DOC>
<DOC>
<DOCID>MF-20020330065</DOCID>
<DOCNO>MF-20020330065</DOCNO>
<DATE>03/30/02</DATE>
<TITLE>
Srbové žádali o politický azyl v Kosovu
</TITLE>
<GEOGRAPHY>Priština</GEOGRAPHY>
<TEXT>
Čtveřice Srbů překročila hranice do Kosova a požádala úřady OSN o azyl. Podle policie OSN zdůvodnili uprchlíci svou žádost tvrzením, že byli v Srbsku kvůli svým politickým názorům a aktivitám pronásledováni úřady. Je to první případ žádosti o politický azyl v Kosovu. Muži požádali o azyl s odůvodněním, že je pronásleduje a vyhrožuje srbská policie za účast na protisrbských aktivitách, upřesnil Chapman. Podle mluvčího OSN Gyorgy Kakuka se má za to, že muži pocházejí z okolí středosrbského města Kraljevo. Žádné další informace o čtveřici Srbů nejsou zatím k dispozici.
Priština - Čtveřice Srbů překročila hranice do Kosova a požádala úřady OSN o azyl. Podle policie OSN zdůvodnili uprchlíci svou žádost tvrzením, že byli v Srbsku kvůli svým politickým názorům a aktivitám pronásledováni úřady. Je to první případ žádosti o politický azyl v Kosovu. Muži požádali o azyl s odůvodněním, že je pronásleduje a vyhrožuje srbská policie za účast na protisrbských aktivitách, upřesnil Chapman. Podle mluvčího OSN Gyorgy Kakuka se má za to, že muži pocházejí z okolí středosrbského města Kraljevo. Žádné další informace o čtveřici Srbů nejsou zatím k dispozici.
</TEXT>
</DOC>
<DOC>
<DOCID>MF-20020330066</DOCID>
<DOCNO>MF-20020330066</DOCNO>
<DATE>03/30/02</DATE>
<TITLE>
Výbuch v Alžírsku usmrtil dva lidi
</TITLE>
<GEOGRAPHY>Alžír</GEOGRAPHY>
<TEXT>
- Při výbuchu bomb na tržišti ve východní části alžírského města Blida zahynuli včera nejméně dva lidé a dalších 18 bylo zraněno, z nich tři těžce. Oznámily to oficiální zdroje. Dvě podomácku vyrobené nálože vybuchly v několikaminutovém intervalu v době, kdy je na tržišti velmi rušno. Výbušniny byly umístěny v areálu určeném pro prodej ojetých motocyklů a motorových kol. Podobná nálož explodovala minulou sobotu na centrálním tržišti ve stejném městě a zranila tři lidi.
Alžír - - Při výbuchu bomb na tržišti ve východní části alžírského města Blida zahynuli včera nejméně dva lidé a dalších 18 bylo zraněno, z nich tři těžce. Oznámily to oficiální zdroje. Dvě podomácku vyrobené nálože vybuchly v několikaminutovém intervalu v době, kdy je na tržišti velmi rušno. Výbušniny byly umístěny v areálu určeném pro prodej ojetých motocyklů a motorových kol. Podobná nálož explodovala minulou sobotu na centrálním tržišti ve stejném městě a zranila tři lidi.
</TEXT>
</DOC>
<DOC>
<DOCID>MF-20020330067</DOCID>
<DOCNO>MF-20020330067</DOCNO>
<DATE>03/30/02</DATE>
<TITLE>
Harry má žloutenku, ale lyžovat odjel
</TITLE>
<GEOGRAPHY>Londýn</GEOGRAPHY>
<TEXT>
Britský princ Harry, mladší syn následníka trůn prince Charlese, onemocněl infekční mononukleózou a navštívil kvůli tomu lékaře. Nehledě na ochoření Harry odjel lyžovat. Sedmnáctiletý Harry odcestoval se svým otcem a starším bratrem do lyžařského střediska Klosters ve švýcarských Alpách na týdenní velikonoční prázdniny. Princ se ale řídí pokyny doktora. Infekce mi nezabrání, abych si užil prázdnin na lyžích, citovala Harryho agentura AP.
Londýn - Britský princ Harry, mladší syn následníka trůn prince Charlese, onemocněl infekční mononukleózou a navštívil kvůli tomu lékaře. Nehledě na ochoření Harry odjel lyžovat. Sedmnáctiletý Harry odcestoval se svým otcem a starším bratrem do lyžařského střediska Klosters ve švýcarských Alpách na týdenní velikonoční prázdniny. Princ se ale řídí pokyny doktora. Infekce mi nezabrání, abych si užil prázdnin na lyžích, citovala Harryho agentura AP.
</TEXT>
</DOC>
<DOC>
<DOCID>MF-20020330068</DOCID>
<DOCNO>MF-20020330068</DOCNO>
<DATE>03/30/02</DATE>
<TITLE>
Daroval dva hamburgery a byl propuštěn
</TITLE>
<GEOGRAPHY>Paříž</GEOGRAPHY>
<TEXT>
Francouzský kasační soud dal za pravdu zaměstnanci bufetu Mac Donald's ve francouzském městě Nancy, který byl propuštěn za to, že dal dva hamburgery známým zákazníkům. Jak včera uvedly zdroje kasačního soudu, verdikt zdůraznil, že jednorázový dar zákazníkům produktu minimální ceny není závažným důvodem k propuštění.
Paříž - Francouzský kasační soud dal za pravdu zaměstnanci bufetu Mac Donald's ve francouzském městě Nancy, který byl propuštěn za to, že dal dva hamburgery známým zákazníkům. Jak včera uvedly zdroje kasačního soudu, verdikt zdůraznil, že jednorázový dar zákazníkům produktu minimální ceny není závažným důvodem k propuštění.
</TEXT>
</DOC>
<DOC>
<DOCID>MF-20020330069</DOCID>
<DOCNO>MF-20020330069</DOCNO>
<DATE>03/30/02</DATE>
<TITLE>
Pád WTC způsobil oheň, nikoli nárazy
</TITLE>
<TEXT>
New York - Budovy newyorského Světového obchodního centra se 11. září při teroristických útocích nezřítily v důsledku nárazů unesených letadel, které konstrukce dvojčat vydržela, ale až kvůli následujícímu intenzivnímu požáru. Potvrdila to zpráva federálních úřadů. Podle deníku požár šířil energii srovnatelnou s množstvím energie, kterou produkuje jaderná elektrárna. Zpráva, kterou vypracovala Agentura pro mimořádné události a Americká asociace stavebních inženýrů, zdůrazňuje, že oba mrakodrapy obdivuhodně vydržely náraz letadel a přenesly váhu zničených nosných pilířů na ostatní. Náraz však také vyřadil z činnosti protipožární systém a odřízl přísun vody do automatických hasících přístrojů, jež mají bránit v šíření plamenů. Požár tak mohl dosáhnout teploty 1093 stupňů Celsia, který postupně oslaboval ocelovou nosnou strukturu věží a způsobil jejich zřícení, uvádí první verze zprávy, jež by měla být zveřejněna zřejmě začátkem května. Prudký požár vyzařoval energii tří až pěti gigawattů; běžná jaderná elektrárna produkuje asi jeden gigawatt, uvádí zpráva.
</TEXT>
</DOC>
<DOC>
<DOCID>MF-20020330070</DOCID>
<DOCNO>MF-20020330070</DOCNO>
<DATE>03/30/02</DATE>
<TITLE>
Ukrajina: Obyvatele radioaktivní zóny nezajímá, koho budou volit
</TITLE>
<TEXT>
Korosteň, Ukrajina (zpravodajka ČTK) - Až Jevdokija Hordijenková z vesnice Stari Petrivci půjde v neděli na vesnický volební okrsek, nebude se rozpakovat, pro koho hlasovat. "Byl u nás doma kandidát. Řekl, že bude nejlepší, když zaškrtneme číslo patnáct," svěřuje se. Nemá představu, jaká strana se pod tímto číslem skrývá, ani jaký je její program. "Je úplně jedno, komu dáme hlas. Radiace zůstane stejná jako dosud a důchody se také nezvednou," říká pesimisticky. Ukrajinský venkov se k předvolební agitaci staví docela chladně. "Nějací kandidáti tady byli a říkali, že se nám bude žít podstatně lépe. Pak odjeli v mercedesech a nás tady nechali. Za jedno jejich auto by se dala koupit celá naše ves. Nebudu pro nikoho hlasovat. Jsem proti všem," svěřuje se zklamaný Petro. Ospalé okresní městečko Korosteň leží v oblasti radioaktivního zamoření. Na budově místního výkonného výboru však už dávno nesvítí displej, který by obyvatele měl informovat o radiační situaci. "Nikdo už nedbá na to, jaká je tady radiace. V okrese jsou místa, kde činí až 2000 mikrorentgenů za hodinu (více než stonásobek přípustné úrovně). Není tam však ani tabulka, která by upozornila na nebezpečí," říká Vitalij, který sleduje přípravy na představení umělců. "Víte, co to bude stát?" Vyznat se v množství stejných anebo podobných jmen kandidátů a srovnat programy 33 politických struktur, které se mnohdy liší jen nepatrně, není jednoduché ani pro lidi, kteří se orientují v politice. Média, která jsou převážně v moci místních oligarchů, voliče spíše popletla, než by jim něco objasnila. Zejména venkov si tudíž podle politologů "nechá poradit".
</TEXT>
<HEADING>
Nacionalismus již netáhne
</HEADING>
<TEXT>
V neděli se na Ukrajině budou konat již třetí volby za dobu její samostatnosti. Poprvé z programů stran prakticky zmizela polemika o nezávislosti. Jeden z předáků ukrajinských nacionalistů Dmytro Korčynskyj tvrdí, že nacionalistické hnutí zemřelo. "Od samého počátku v něm bylo mnoho špatného vkusu. Žádná idea, žádné čerstvé heslo. Omezovalo se to na plané blábolení, tancování hopaku (ukrajinský tanec) a teskné zpívání o matičce Ukrajině. Když ale nacionalisté měli něco řešit, byla jejich rozhodnutí buď hloupá, anebo i škodlivá," míní. Učitel Anatolij Lychošva z Poltavy sedí na kyjevském Chreščatyku a hraje na národní hudební nástroj banduru. "Rozhodně nemám radost z toho, jaká je naše Ukrajina dnes. Černobyl, chudé vesnice a zbídačení lidé. Nezávislí však musíme být. My musíme bojovat o Ukrajinu bohatou a blahobytnou," říká s nadějí. Těsně před volbami se provalilo množství podvodů. Je prý prakticky nemožné zamezit špinavým praktikám. V kyjevském volebním okrsku číslo 14 se na seznamech voličů objevilo 108 obyvatel Umanské ulice, kteří se narodili v roce 1901. Obvodní komise dalšího okrsku dostala seznamy voličů, kdy chyběla celá stovka obyvatel. Nezávislý kandidát Dmytro Ponamarčuk je přesvědčen, že mocenské orgány záměrně sabotují pomoc komisím a že se pokusí volby zmařit na protest proti nynějšímu volebnímu zákonu. Poprvé totiž volby organizují politické síly, nikoli administrativní správa. "Když se jim výsledky voleb nebudou líbit, mohou je klidně označit za neplatné. Nikdo jim přitom nevytkne, že volby nebyly svobodné," soudí.
V neděli se na Ukrajině budou konat již třetí volby za dobu její samostatnosti. Poprvé z programů stran prakticky zmizela polemika o nezávislosti. Jeden z předáků ukrajinských nacionalistů Dmytro Korčynskyj tvrdí, že nacionalistické hnutí zemřelo. "Od samého počátku v něm bylo mnoho špatného vkusu. Žádná idea, žádné čerstvé heslo. Omezovalo se to na plané blábolení, tancování hopaku (ukrajinský tanec) a teskné zpívání o matičce Ukrajině. Když ale nacionalisté měli něco řešit, byla jejich rozhodnutí buď hloupá, anebo i škodlivá," míní. Učitel Anatolij Lychošva z Poltavy sedí na kyjevském Chreščatyku a hraje na národní hudební nástroj banduru. "Rozhodně nemám radost z toho, jaká je naše Ukrajina dnes. Černobyl, chudé vesnice a zbídačení lidé. Nezávislí však musíme být. My musíme bojovat o Ukrajinu bohatou a blahobytnou," říká s nadějí. Těsně před volbami se provalilo množství podvodů. Je prý prakticky nemožné zamezit špinavým praktikám. V kyjevském volebním okrsku číslo 14 se na seznamech voličů objevilo 108 obyvatel Umanské ulice, kteří se narodili v roce 1901. Obvodní komise dalšího okrsku dostala seznamy voličů, kdy chyběla celá stovka obyvatel. Nezávislý kandidát Dmytro Ponamarčuk je přesvědčen, že mocenské orgány záměrně sabotují pomoc komisím a že se pokusí volby zmařit na protest proti nynějšímu volebnímu zákonu. Poprvé totiž volby organizují politické síly, nikoli administrativní správa. "Když se jim výsledky voleb nebudou líbit, mohou je klidně označit za neplatné. Nikdo jim přitom nevytkne, že volby nebyly svobodné," soudí.
</TEXT>
</DOC>
<DOC>
<DOCID>MF-20020330071</DOCID>
<DOCNO>MF-20020330071</DOCNO>
<DATE>03/30/02</DATE>
<TITLE>
Špidla: domov pro seniory bude
</TITLE>
<TEXT>
V kauze zřejmě nejdražšího domova důchodců v Česku asi padnou další trestní oznámení
Problémový domov důchodců v Uhlířských Janovicích se dostaví, potvrdil včera ministr sociálních věcí Vladimír Špidla. Kdy a za kolik, o tom však místopředseda vlády příliš mluvit nechtěl. Pravděpodobné však je, že se letos důchodci nenastěhují.
Uhlířské Janovice - Jen velmi stroze a úsečně se ministr sociálních věcí Vladimír Špidla při své včerejší návštěvě Kutnohorska vyjadřoval k aféře, kvůli níž půjdou z kapes daňových poplatníků zbytečně patrně desítky milionů korun. Hlavním bodem Špidlovy návštěvy byla nedokončená budova domova důchodců v Uhlířských Janovicích, zřejmě nejdražší v Česku, kvůli jejíž stavbě už padla dvě trestní oznámení. Ačkoli měl být domov pro 68 seniorů dokončen koncem loňského roku za 96 milionů, stojí teď v Uhlířských Janovicích za 106 milionů pouze hrubá stavba. Kdo peníze promrhal, to nyní vyšetřuje policie. Špidla včera odmítl otázky jak na termíny dokončení domova důchodců, tak i na částku, o kolik milionů se stavba prodraží. Okresní úřad musí nejprve zpracovat podklady pro vypracování projektu, teprve na jeho základě pak podle Špidly vznikne projekt na dostavbu. "Těžko můžete hovořit o částkách, když nemáte projekt. Budou to bohužel ještě velké peníze," uvedl. Odhady ze začátku letošního roku, kdy okres předal případ policii, hovořily až o 40 milionech. Místopředseda vlády pouze potvrdil, že stát domov dostaví a odmítl také spekulace o tom, že by měla budova po dokončení sloužit jinému účelu. Do domova důchodců v Uhlířských Janovicích se totiž musejí nastěhovat senioři z domova v Ratajích, který sídlí v pronajaté budově vrácené v restituci. Podle přednosty okresního úřadu Miroslava Šimůnka je přitom nepravděpodobné, že by mohl být domov letos dokončen. "Já to nevidím příliš reálně," řekl. Jak dlouho si počkají na stěhování důchodci z Ratají i ti, kteří mají o nové bydlení zažádáno na okresním úřadu, nedokáže nikdo odhadnout. Trestní oznámení okres podal na bývalého ředitele ratajského domova, který měl stavbu na starosti, a na muže, jenž vykonával funkci stavebního dozoru. Podle některých hlasů nese svůj díl viny také bývalý přednosta okresu Miroslav Richter. Ten však odpovědnost odmítá s tím, že prodražení stavby vzniklo kvůli měkkému podloží, jež bylo třeba zpevnit. Nynější přednosta Šimůnek včera nevyloučil, že po podrobném rozboru stavby podá další trestní oznámení.
NA STAVBĚ DOMOVA DŮCHODCŮ. Ministr práce a sociálních věcí Vladimír Špidla v doprovodu jednoho z uhlířskojanovických zastupitelů si prohlíží rozestavěný domov důchodců.
</TEXT>
</DOC>
<DOC>
<DOCID>MF-20020330072</DOCID>
<DOCNO>MF-20020330072</DOCNO>
<DATE>03/30/02</DATE>
<TITLE>
Výtahy poškozovali školáci
</TITLE>
<GEOGRAPHY>Příbram</GEOGRAPHY>
<TEXT>
Parta devíti nezletilých chlapců má podle policie na svědomí sérii poškozených výtahových dveří v příbramských panelových domech. Svým počínáním vážně ohrožovali lidi, kteří se mohli po otevření dveří zřítit do výtahové šachty. Policisté školáky, kteří kradli spojovací můstky spínačů šachetních dveří, jež zajišťují jejich bezpečné uzamčení, dopadli po čtrnácti dnech vyšetřování. "Jde o skupinu minimálně devíti nezletilých chlapců z Příbrami ve věku od třinácti do patnácti let," uvedla včera tisková mluvčí příbramské policie Milena Doubková. Jako důvod svého počínání uvedli, že si jízdou na nekryté horní části výtahu krátili dlouhou chvíli. Bližší podrobnosti k případu mluvčí neuvedla s tím, že vyšetřování pokračuje a některé výpovědi nejsou zcela jasné. Nepodařilo se zatím prokázat ani to, proč si mladíci vybírali pouze domy, kde zajišťuje servisní službu společnost Výtahy Schindler. Soudní znalec v tomto oboru a regionální ředitel společnosti Výtahy Schindler Václav Vaněk byl včera sám ze zprávy o dopadení mladistvých pachatelů překvapený. "Očekával jsem, že pachatelem bude spíše nějaký psychopat, který si léčí komplexy a dokonce chce vědomě někomu ublížit," uvedl. Sám už má přitom ve svém archivu případ čtrnáctiletého chlapce, který při podobné aktivitě před třemi lety v Kladně zahynul. Tehdy parta kluků ze střechy výtahové klece strašila nic netušící nájemníky.
Příbram - Parta devíti nezletilých chlapců má podle policie na svědomí sérii poškozených výtahových dveří v příbramských panelových domech. Svým počínáním vážně ohrožovali lidi, kteří se mohli po otevření dveří zřítit do výtahové šachty. Policisté školáky, kteří kradli spojovací můstky spínačů šachetních dveří, jež zajišťují jejich bezpečné uzamčení, dopadli po čtrnácti dnech vyšetřování. "Jde o skupinu minimálně devíti nezletilých chlapců z Příbrami ve věku od třinácti do patnácti let," uvedla včera tisková mluvčí příbramské policie Milena Doubková. Jako důvod svého počínání uvedli, že si jízdou na nekryté horní části výtahu krátili dlouhou chvíli. Bližší podrobnosti k případu mluvčí neuvedla s tím, že vyšetřování pokračuje a některé výpovědi nejsou zcela jasné. Nepodařilo se zatím prokázat ani to, proč si mladíci vybírali pouze domy, kde zajišťuje servisní službu společnost Výtahy Schindler. Soudní znalec v tomto oboru a regionální ředitel společnosti Výtahy Schindler Václav Vaněk byl včera sám ze zprávy o dopadení mladistvých pachatelů překvapený. "Očekával jsem, že pachatelem bude spíše nějaký psychopat, který si léčí komplexy a dokonce chce vědomě někomu ublížit," uvedl. Sám už má přitom ve svém archivu případ čtrnáctiletého chlapce, který při podobné aktivitě před třemi lety v Kladně zahynul. Tehdy parta kluků ze střechy výtahové klece strašila nic netušící nájemníky.
</TEXT>
</DOC>
<DOC>
<DOCID>MF-20020330073</DOCID>
<DOCNO>MF-20020330073</DOCNO>
<DATE>03/30/02</DATE>
<TITLE>
Během jediného týdne v kraji ukradli tři sochy
</TITLE>
<TEXT>
Střední Čechy - Třikrát během jediného týdne ukradli zloději na různých místech kraje sochy. Naposledy zřejmě v noci na čtvrtek ve Všejanech na Mladoboleslavsku. "Z parku před základní školou ve Všejanech ukradli zloději pravděpodobně v noci na čtvrtek tři pískovcové sochy andělů," řekl mluvčí mladoboleslavské policie Ladislav Mareš. Sochy vysoké 60 až 80 centimetrů stály na podstavci se sochou svatého Jána. Díla z 18. století patřila obci Všejany, které tak zloději způsobili škodu 700 000 korun. Policisté pátrají i po zlodějích soch v Jablonné nad Vltavou na Benešovsku a ve Veclově na Rakovnicku. V Jablonné zmizela pískovcová socha chlapce s psíkem v náručí z 19. století, která má hodnotu 150 000 korun. Ve Veclově pak socha Panny Marie s Jezulátkem v hodnotě 400 000 korun z roku 1714.
</TEXT>
</DOC>
<DOC>
<DOCID>MF-20020330074</DOCID>
<DOCNO>MF-20020330074</DOCNO>
<DATE>03/30/02</DATE>
<TITLE>
Krajský soud projednává leasingové podvody za miliony
</TITLE>
<GEOGRAPHY>Praha</GEOGRAPHY>
<TEXT>
Celkem o více než deset milionů korun přišly během roku 1997 různé převážně pražské leasingové firmy dodávající výpočetní techniku. Staly se totiž obětí podvodných triků sedmi podnikatelů z Prahy, Kolínska a Benešovska. Proti pěti z nich pokračoval tento týden u středočeského krajského soudu proces, který začal v únoru. Zbývající dva budou souzeni dodatečně. Zatím ani u soudu se nezjistilo, kdo z nich vymyslel fintu, jak z vytipovaných leasingových společností vylákat až milionovou částku. Finta podle obžaloby státního zástupce spočívala v tom, že obvykle dva z nich jako podnikatelé navštívili leasingovou společnost, kdy jeden předstíral zájem o pronájem výpočetní techniky ve značné hodnotě. Trval přitom na dodání zařízení od druhého podnikatele, který s výpočetní technikou obchodoval a údajně ji na leasing neposkytoval.
Zaměstnanec leasingové firmy po ověření dat podnikatelů, aniž by tušil něco zlého, souhlasil s tím, že jeho firma si počítačový soubor zakoupí a poskytne ho zájemci podle dohodnuté smlouvy. V dalším jednání pak vyslovil souhlas i s tím, že dodavatel, tj. jeden z obžalovaných, předá zařízení přímo zájemci (druhému z obžalovaných) a doklad o předání současně s fakturou dá k proplacení leasingové společnosti. To se také stalo, faktura se proplatila, avšak žádná výpočetní technika se nepředala, ani neexistovala. Obžalovaní se o takto získané peníze různě dělili, leasingové společnosti jen někdy uhradili první leasingovou splátku, o další placení se nestarali. Obsáhlá obžaloba krajského státního zástupce vyčítá některým obžalovaným ještě další delikty, například dvoumilionový daňový únik. Senát musí vyslechnout ještě další svědky, vyžádat posudky a opatřit důležité doklady. Obžalovaným, pokud soud uzná jejich vinu, hrozí až dvanáctileté vězení.
</TEXT>
</DOC>
<DOC>
<DOCID>MF-20020330075</DOCID>
<DOCNO>MF-20020330075</DOCNO>
<DATE>03/30/02</DATE>
<TITLE>
Blanický rytíř dosáhl rekordu
</TITLE>
<GEOGRAPHY>Vlašim</GEOGRAPHY>
<TEXT>
Za zvláště vydařené označil s neskrývanou radostí již čtvrté udílení cen s názvem Blanický rytíř ředitel pořádajícího Podblanického ekocentra ve Vlašimi Pavel Pešout. Letošních jedenáct kandidátů předčilo očekávání pořadatelů. V předchozích ročnících bylo totiž na titul Blanického rytíře kolem pěti nominovaných. Čestnou cenou Blanický rytíř 2001 byli za celoživotní dílo oceněni Miroslav Berka z Týnce nad Sázavou in memoriam, profesor František Mika ze Sedlce-Prčice a profesor českých dějin na Filozofické fakultě Univerzity Karlovy a ředitel Ústavu dějin Univerzity Karlovy Josef Petráň z Ouběnic. Rytíře vybrala sedmnáctičlenná komise tvořená zástupci neziskových organizací Podblanicka za jejich přínos k ochraně a rozvoji přírodního a kulturního dědictví Podblanicka. "Poprvé jsme předávali sošku vysokou asi čtyřicet centimetrů zhotovenou z pískovce, jejímž autorem je akademický sochař Daniel Talavera," popsal Pešout plastiku v hodnotě 20 000 korun. Vybrat mezi navrženými je podle něj velmi složité a na otázku, zda je výběr objektivní, řekl: "Samozřejmě že to není objektivní. Jak by se něco podobného vůbec objektivně dalo změřit? Proto rozhodujeme hlasováním." Ale už jenom to, že se navržení dostanou do kola, v němž se rozhoduje o držiteli ceny, je svým způsobem podle Pešouta velkým oceněním. "Do tohoto kola se nemohou dostat ti, které navrhl někdo jen tak z recese, ale pouze ti, kteří opravdu něco významného pro přírodu či kulturu nad rámec svého zaměstnání udělali."
RYTÍŘI VE VLAŠIMI. František Mika (vpravo) přijímá gratulaci k udělení ocenění Blanický rytíř 2001.
</TEXT>
</DOC>
<DOC>
<DOCID>MF-20020330076</DOCID>
<DOCNO>MF-20020330076</DOCNO>
<DATE>03/30/02</DATE>
<TITLE>
Z celého kraje
</TITLE>
<HEADING>
Příbram: Nemocnice má nového ředitele
</HEADING>
<TEXT>
Přednosta příbramského okresního úřadu Jaromír Volný jmenoval včera nového ředitele Nemocnice s poliklinikami v Příbrami. Od 1. dubna se této funkce ujme Jaroslav Kaluš, který byl od začátku ledna vedením nemocnice dočasně pověřený a předtím pracoval jako technicko-ekonomický náměstek. (sou)
</TEXT>
<HEADING>
Mladá Boleslav: Strážníci opět pokutují pití na ulicích
</HEADING>
<TEXT>
S nástupem teplého počasí začínají strážníci opět pokutovat popíjení alkoholu na veřejných prostranstvích. "Umožňuje jim to obecně závazná vyhláška, která ve městě platí od loňska," řekl včera zástupce náčelníka městské policie Tomáš Kypta. Zřejmě nejvíce stížností a problémů registrují strážníci na autobusovém nádraží, kde je řada stánků s občerstvením a jedna z bran do automobilky Škoda Auto. Na popíjení a znečišťování veřejného prostranství si zde stěžují návštěvníci nádraží i zaměstnanci automobilky. (ČTK)
Dnes se děje
</TEXT>
<HEADING>
Mladá Boleslav: Pojizerská výstava psů
</HEADING>
<TEXT>
V kynologickém areálu Krásná louka se od 9 do 15.30 hodin koná třetí Pojizerská výstava psů všech plemen mimo loveckých a služebních, spojená se speciální výstavou německých dog.
</TEXT>
<HEADING>
Lány: Začíná turistická sezona
</HEADING>
<TEXT>
V lánském zámeckém parku začíná letní turistická sezona, která potrvá do konce října. Park bude otevřen čtyři dny v týdnu, a to v sobotu, neděli a svátky od 10 do 18 hodin a ve středu a čtvrtek od 14 do 18 hodin.
Sedlčany: Trabantcross
V Sedlčanské kotlině stratuje v 10 hodin Trabantcross.
</TEXT>
<HEADING>
Nymburk: Rock Nymburk
</HEADING>
<TEXT>
V kulturním domě začíná v 19 hodin finálový večer celostátní soutěže amatérských rockových skupin Rock Nymburk za účasti skupin Sad Harmony z Vlkoše, Punk Floid z Hradce Králové, Doo Bop z Liberce, Los Bastardos z Jičína, Need for Speed z Plzně, Jay-Zen z Náchoda a Like Fool z Hodonína.
V kulturním domě začíná v 19 hodin finálový večer celostátní soutěže amatérských rockových skupin Rock Nymburk za účasti skupin Sad Harmony z Vlkoše, Punk Floid z Hradce Králové, Doo Bop z Liberce, Los Bastardos z Jičína, Need for Speed z Plzně, Jay-Zen z Náchoda a Like Fool z Hodonína.
</TEXT>
</DOC>
<DOC>
<DOCID>MF-20020330077</DOCID>
<DOCNO>MF-20020330077</DOCNO>
<DATE>03/30/02</DATE>
<TEXT>
Vážení čtenáři, regionální přílohu MF DNES - STŘEDNÍ ČECHY DNES - zajímají Vaše názory, postřehy, připomínky i námitky k dění ve Středočeském kraji. Své názory můžete kdykoli posílat našim okresním zpravodajům v jednotlivých městech nebo na adresu přílohy Senovážná 4, Praha 1, 111 21. Stejně tak můžete kdykoli využít e-mail redcech@mfdnes.cz nebo telefonovat na čísla: 02/220 62136, 0602/ 433 970.
</TEXT>
</DOC>
<DOC>
<DOCID>MF-20020330078</DOCID>
<DOCNO>MF-20020330078</DOCNO>
<DATE>03/30/02</DATE>
<TITLE>
Čemu bude sloužit Permon?
</TITLE>
<TEXT>
Bývalý odborářský hotel opravený za státní peníze je tři měsíce prázdný
Hřiměždice - Již třetí měsíc zůstává prázdný bývalý odborářský hotel Permon v Hřiměždicích na Příbramsku, do jehož rekonstrukce stát vložil sedmdesát milionů korun. Poté, co Středočeský kraj koupil za patnáct milionů korun od zástupců rodu Schwarzenbergů zámek v Nalžovicích, je už jasné, že se sem nepřestěhuje Ústav sociální péče pro mentálně postižené dívky, kvůli němuž původně Okresní úřad v Příbrami nákladnou přestavbu objektu zahájil. Nabízí se proto otázka, kdo bude nyní luxusní areál využívat. Již od začátku roku pracuje na přípravě podnikatelského záměru na využití Permonu nadace bývalého hokejisty Milana Nového Caps 66. "V České republice je nedostatek rehabilitačních center, kde by se lidem po úrazu a těžké operaci, či vrcholovým sportovcům dostalo následné zdravotní péče. Z toho jsme vycházeli," uvedl Milan Nový. Přestože je podnikatelský záměr téměř hotový, on sám nechce dopředu příliš prozrazovat. "Během několika dnů předložíme hejtmanovi Petru Bendlovi zpracovaný materiál, v němž budou přesně uvedené možnosti využití, kapacita zařízení, investiční náklady i způsoby financování," řekl Nový. Vznik rehabilitačního centra s malou hotelovou částí pro zahraniční klienty a sociálními byty pro lidi v nouzi podporuje i Český olympijský výbor. "Aby byl však projekt životaschopný, je důležité podpořit ho i spoluprací se zdravotními pojišťovnami. Předběžně by zatím měly zájem o podpis smlouvy tři oborové pojišťovny," podotkl Milan Nový. Důležité nyní bude, jak se k předloženému podnikatelskému záměru postaví kraj, do jehož majetku by měl Permon se zánikem okresních úřadů automaticky přejít. "Pokud bychom pro něj neměli využití, museli bychom ho vrátit státu a to si myslím, nikdo z nás nepřeje," řekl hejtman Petr Bendl. Pokud krajská rada a zastupitelstvo záměr podpoří, začne kraj podnikat další kroky k tomu, aby se v hotelu Permon brzy dostalo rehabilitační péče co největšímu počtu lidí. Obyvatelům Příbramska by se pak díky novému zařízení nabízely desítky nových pracovních příležitostí.
</TEXT>
</DOC>
<DOC>
<DOCID>MF-20020330079</DOCID>
<DOCNO>MF-20020330079</DOCNO>
<DATE>03/30/02</DATE>
<TITLE>
Podvodník prodával cizí auta
</TITLE>
<TEXT>
Mladá Boleslav - Z podvodů obvinili policisté šestadvacetiletého muže, který již před dvěma lety přislíbil přepsání automobilu Peugeot na další osobu. Za vůz si vzal zálohu 20 000 korun a předal ho zájemci o koupi. "Ten ale musel zanedlouho vozidlo vrátit skutečnému majiteli, leasingové společnosti, neboť obviněný řádně neuhradil všechny splátky," uvedl mladoboleslavský policejní mluvčí Ladislav Mareš s tím, že obviněný poškozenému muži peníze nevrátil. "Obviněný také uzavřel na doklady svého zaměstnavatele nájemní smlouvu na vozidlo BMW v hodnotě dvě stě tisíc korun, splatil akontaci a dvě splátky a dále již vozidlo nesplácel ani vůz nevrátil leasingové společnosti," řekl mluvčí. BMW muž přislíbil přepsat na jinou osobu a převzal další zálohu 10 000 korun. Auto však nepřepsal a peníze také nevrátil.
</TEXT>
</DOC>
<DOC>
<DOCID>MF-20020330080</DOCID>
<DOCNO>MF-20020330080</DOCNO>
<DATE>03/30/02</DATE>
<TITLE>
Vůz sjel do pole
</TITLE>
<GEOGRAPHY>Příbram</GEOGRAPHY>
<TEXT>
S lehkým zraněním skončila ve čtvrtek dopravní nehoda na silnici první třídy číslo 18 u obce Solopysky na Příbramsku. "Řidič octávie předjížděl opel a zezadu do něj narazil. Opel se přetočil a sjel do pole," uvedla středočeská policejní mluvčí Soňa Budská. Řidička oplu byla lehce zraněna.
Příbram - S lehkým zraněním skončila ve čtvrtek dopravní nehoda na silnici první třídy číslo 18 u obce Solopysky na Příbramsku. "Řidič octávie předjížděl opel a zezadu do něj narazil. Opel se přetočil a sjel do pole," uvedla středočeská policejní mluvčí Soňa Budská. Řidička oplu byla lehce zraněna.
</TEXT>
</DOC>
<DOC>
<DOCID>MF-20020330081</DOCID>
<DOCNO>MF-20020330081</DOCNO>
<DATE>03/30/02</DATE>
<TITLE>
Muž z Mělnicka týral nevlastní dceru
</TITLE>
<GEOGRAPHY>Mělník</GEOGRAPHY>
<TEXT>
Za týrání nevlastní dcery skončil ve čtvrtek ve vazební věznici třicetiletý muž z Kralup nad Vltavou na Mělnicku. "Byl obviněn z trestného činu týrání svěřené osoby," uvedla mělnická policejní mluvčí Pavlína Šlajsová. Muž podle zjištění policie nepřiměřeně fyzicky a psychicky trestal svou nevlastní dceru. "Otčím tak mnohdy jednal bez jakéhokoli důvodu," řekla Šlajsová. Jak dlouho muž dítě týral, policisté neupřesnili, protože se rodina na Mělnicko přistěhovala před nedávnem z jihu Čech. Přestože na dívce nebyly po útocích nevlastního otce znát stopy násilí, nebyla hospitalizována ani ošetřena lékaři, neunikl tento stav pracovnici referátu sociálních věcí oddělení péče o dítě mělnického okresního úřadu, která na něj upozornila policisty. "Za trestný čin hrozí muži až osm let vězení, ale protože vyšetřování není ještě u konce, není vyloučeno, že obvinění bude rozšířeno i na další osobu," dodala mluvčí.
Mělník - Za týrání nevlastní dcery skončil ve čtvrtek ve vazební věznici třicetiletý muž z Kralup nad Vltavou na Mělnicku. "Byl obviněn z trestného činu týrání svěřené osoby," uvedla mělnická policejní mluvčí Pavlína Šlajsová. Muž podle zjištění policie nepřiměřeně fyzicky a psychicky trestal svou nevlastní dceru. "Otčím tak mnohdy jednal bez jakéhokoli důvodu," řekla Šlajsová. Jak dlouho muž dítě týral, policisté neupřesnili, protože se rodina na Mělnicko přistěhovala před nedávnem z jihu Čech. Přestože na dívce nebyly po útocích nevlastního otce znát stopy násilí, nebyla hospitalizována ani ošetřena lékaři, neunikl tento stav pracovnici referátu sociálních věcí oddělení péče o dítě mělnického okresního úřadu, která na něj upozornila policisty. "Za trestný čin hrozí muži až osm let vězení, ale protože vyšetřování není ještě u konce, není vyloučeno, že obvinění bude rozšířeno i na další osobu," dodala mluvčí.
</TEXT>
</DOC>
<DOC>
<DOCID>MF-20020330082</DOCID>
<DOCNO>MF-20020330082</DOCNO>
<DATE>03/30/02</DATE>
<TITLE>
Soška rytíře již má čestné místo na komodě, říká manželka oceněného
</TITLE>
<GEOGRAPHY>Ouběnice</GEOGRAPHY>
<TEXT>
Jedním z Blanických rytířů za rok 2001 se stal jedenasedmdesátiletý profesor českých dějin na Filozofické fakultě Univerzity Karlovy a ředitel Ústavu dějin Univerzity Karlovy Josef Petráň z Ouběnic na Benešovsku. S Podblanickem je spjat celý jeho život a tato oblast usměrnila i jeho vědecký zájem o dějiny zemědělství, českého lidu a kultury. Stal se jedním z nejvýznamnějších českých odborníků uznávaným v evropském i světovém měřítku.
</TEXT>
<HEADING>
S čím jste šel na vyhlašování rytíře?
</HEADING>
<TEXT>
O nominaci jsem se dozvěděl vlastně až minulý týden, takže to pro mě bylo překvapení. Ale samozřejmě jsem tam šel rád.
A jak jste prožíval chvíle, kdy zaznělo vaše jméno?
Bylo to milé, velmi mě to potěšilo. Ale hlavně jsem si uvědomil, že by bylo potřeba více takových lidí, kteří něco podobného vymysleli a dali dohromady. Kéž by to bylo nakažlivé a kéž by takových lidí bylo více. Právě tyto lidi je třeba ocenit. S takovými lidmi by se mohla zastavit devastace naší přírody.
Vyjádřil jste pochvalu pořadatelům, lze jim ještě něco popřát?
Jen to, aby se jim dílo dařilo dál a přibylo lidí, kteří něco udělají pro ochranu přírody.
Co říká na ocenění vaše manželka?
Říká, že bude rytířka. Nevím ale, jestli je to rodový titul.
</TEXT>
<HEADING>
Kam si sošku postavíte?
</HEADING>
<TEXT>
To ještě nevím, musím si to rozmyslet. Manželka Blanického rytíře Lýdie Petráňová však prozradila, že krásná pískovcová soška rytíře již své místo našla: "Vezli jsme ho opatrně v autě, dávali jsme pozor, aby se mu něco nestalo. Máme doma dvě muzea tradic. Jedno v předsíni a jedno na komodě. Právě na ní má rytíř své čestné místo. Mám-li ocenění ale shrnout ženským způsobem, manžel je agrární historik s důvěrnou znalostí krajiny, ale mentalitou sedláka. Proto krajině tak rozumí. Žádné pasování na rytíře z něj šlechtice neudělá, ač je aristokrat duchem. Ocenění pro nás bylo velkým překvapením, které přišlo v pro nás docela důležitou chvíli, a cena manželovi udělala obrovskou radost."
DRŽITELÉ CEN BLANICKÝ RYTÍŘ 2001
</TEXT>
<HEADING>
MIROSLAV BERKA (in memoriam) - Týnec nad Sázavou
</HEADING>
<TEXT>
- za jeho působení byl Týnec nad Sázavou v roce 1969 prohlášen městem, v roce 1990 byl zvolen starostou města Týnec nad Sázavou, vydal publikace o hradu Zbořený Kostelec a o Posázavském pacifiku
</TEXT>
<HEADING>
FRANTIŠEK MIKA - Sedlec-Prčice
</HEADING>
<TEXT>
- v 70. letech začal s kreslením kapliček v Českém Meránu a okolí, stál u zrodu Vlastivědného klubu Český Merán, je iniciátorem vydání několika publikací o této oblasti
</TEXT>
<HEADING>
JOSEF PETRÁŇ - Ouběnice
</HEADING>
<TEXT>
- podílel se na přípravě koncepce regionálního výzkumu na Podblanicku, redigoval Sborník vlastivědných prací z Podblanicka, je autorem monografie Příběh Ouběnic v Podblanické krajině
Ladislav Hejný (Pravonín)
Antonín Holubovský (Votice)
Jiří Hostek (Vlašim)
Jiří Kofroň (Sedlec-Prčice)
Ivana Vránová (Čechtice)
Bohuslav Vtípil (Sázava)
Jarmila Zábranská (Vlašim)
Václav Zemek (Domašín)
</TEXT>
</DOC>
<DOC>
<DOCID>MF-20020330083</DOCID>
<DOCNO>MF-20020330083</DOCNO>
<DATE>03/30/02</DATE>
<TITLE>
ŠANGHAJŠTÍ RYTÍŘI V KUTNÉ HOŘE
</TITLE>
<TEXT>
Kulisy z dílny firmy Fančík z Nymburka vyrostly u chrámu sv. Barbory a kaple Božího těla v Kutné Hoře. V příštích dnech se zde bude natáčet historický film Šanghajští rytíři.
</TEXT>
</DOC>
<DOC>
<DOCID>MF-20020330084</DOCID>
<DOCNO>MF-20020330084</DOCNO>
<DATE>03/30/02</DATE>
<TITLE>
Keltové chystají oslavy
</TITLE>
<GEOGRAPHY>Valečov</GEOGRAPHY>
<TEXT>
Skalní hrad Valečov na Mladoboleslavsku letos hostí 8. ročník festivalu keltské kultury Beltine. Na romantické zřícenině se v noci z 30. dubna na 1. května uskuteční šestnáctihodinový maraton hudby, tance, zpěvu a historického boje. "Staří Keltové tuto noc slavili příchod příznivého teplého období," řekl včera předseda pořádajícího sdružení Bratrstvo Keltů Tomáš Křivánek. Festival připomíná nejmagičtější noc předkřesťanského a předslovanského kalendáře, která se zachovala v přenesené podobě jako pálení čarodějnic. V poslední dubnový den se Keltové loučili se zimou a vítali jaro. Ohně zapalovali na počest boha světla a ohně Belena, měly také ochránit dobytek před nemocemi. Návšt ěvníkům gotické zříceniny se během festivalu představí české i zahraniční soubory hrající keltskou, irskou a skotskou hudbu. Vystoupí například Jan Hrubý a Kukulín, Asonance, Czeltic a Divokej Bill.
Valečov - Skalní hrad Valečov na Mladoboleslavsku letos hostí 8. ročník festivalu keltské kultury Beltine. Na romantické zřícenině se v noci z 30. dubna na 1. května uskuteční šestnáctihodinový maraton hudby, tance, zpěvu a historického boje. "Staří Keltové tuto noc slavili příchod příznivého teplého období," řekl včera předseda pořádajícího sdružení Bratrstvo Keltů Tomáš Křivánek. Festival připomíná nejmagičtější noc předkřesťanského a předslovanského kalendáře, která se zachovala v přenesené podobě jako pálení čarodějnic. V poslední dubnový den se Keltové loučili se zimou a vítali jaro. Ohně zapalovali na počest boha světla a ohně Belena, měly také ochránit dobytek před nemocemi. Návšt ěvníkům gotické zříceniny se během festivalu představí české i zahraniční soubory hrající keltskou, irskou a skotskou hudbu. Vystoupí například Jan Hrubý a Kukulín, Asonance, Czeltic a Divokej Bill.
</TEXT>
</DOC>
<DOC>
<DOCID>MF-20020330085</DOCID>
<DOCNO>MF-20020330085</DOCNO>
<DATE>03/30/02</DATE>
<TITLE>
Podnik v Čáslavi zaměstná až sedmdesát lidí
</TITLE>
<GEOGRAPHY>Čáslav</GEOGRAPHY>
<TEXT>
Lidé z Čáslavska, především ti vyučení v technických oborech, budou mít příležitost nalézt práci u německé firmy, která chce postavit svůj menší výrobní závod na Chrudimském předměstí v Čáslavi. Nový podnik společnosti MIC Indrustries z Lokerenu, která vyrábí elektrocentrály, svářecí soupravy a kompresorové stanice, má dát práci několik desítkám lidí. "Nejprve to bude kolem padesáti, s rozšiřující se výrobou se má postupně počet zaměstnanců zvyšovat až na sedmdesát," upřesnil místostarosta Aleš Cincibus. Pokud se nevyskytnou problémy s prodejem pozemků, měl by podnik podle Cincibuse vyrábět zřejmě už na konci letošního roku. S téměř dvanáctiprocentní nezaměstnaností je Kutnohorsko už dlouho na první příčce v celých středních Čechách. V některých menších obcích dokonce míra nezaměstnanosti přesahuje dvacet procent.
Čáslav - Lidé z Čáslavska, především ti vyučení v technických oborech, budou mít příležitost nalézt práci u německé firmy, která chce postavit svůj menší výrobní závod na Chrudimském předměstí v Čáslavi. Nový podnik společnosti MIC Indrustries z Lokerenu, která vyrábí elektrocentrály, svářecí soupravy a kompresorové stanice, má dát práci několik desítkám lidí. "Nejprve to bude kolem padesáti, s rozšiřující se výrobou se má postupně počet zaměstnanců zvyšovat až na sedmdesát," upřesnil místostarosta Aleš Cincibus. Pokud se nevyskytnou problémy s prodejem pozemků, měl by podnik podle Cincibuse vyrábět zřejmě už na konci letošního roku. S téměř dvanáctiprocentní nezaměstnaností je Kutnohorsko už dlouho na první příčce v celých středních Čechách. V některých menších obcích dokonce míra nezaměstnanosti přesahuje dvacet procent.
</TEXT>
</DOC>
<DOC>
<DOCID>MF-20020330086</DOCID>
<DOCNO>MF-20020330086</DOCNO>
<DATE>03/30/02</DATE>
<TITLE>
Vzdělání ve waldorfské škole je spojeno s uměním
</TITLE>
<HEADING>
Co nabízejí školy s alternativní výukou?
</HEADING>
<TEXT>
Již několik let mohou děti kromě základních škol chodit i do škol s alternativními vzdělávacími programy. V Příbrami je škola waldorfská, v Kladně působí prvním rokem škola Montessori.
Příbram - Na alternativní způsoby školní výuky, které přinášejí škola Montessori nebo škola waldorfská, mají lidé různé názory. Ti, co do jejich podstaty nikdy nepronikli, je většinou kritizují, ti, co mají vlastní zkušenost, je naopak považují z hlediska vývoje osobnosti dítěte za velmi přínosné. Ředitel Waldorfské školy v Příbrami Rostislav Riško by o škarohlídech a věčných kriticích waldorfského školství mohl vyprávět celé hodiny. Od roku 1991, kdy alternativní státní škola vznikla, se v podstatě denně setkává s nedůvěrou odborné i laické veřejnosti. "Současný stav ve školství nedává v podstatě dítěti šanci na nějakou volbu pracovního tempa, vše je nalajnováno a většina tvůrců vzdělávacích programů se domnívá, že čím dříve a čím více se dítěti dostanou informace do hlavy, tím bude později úspěšnější. Na vývoj dítěte by se ale rozhodně nemělo pospíchat a každé by si své dětství mělo opravdu prožít celé," tvrdí Riško. To, co je totiž spojené s prožitkem, ať už příjemným či nepříjemným, je vždycky lépe zapamatovatelné. Proto mají děti ve waldorfské škole propojeno veškeré vzdělávání s uměleckým prvkem, malováním či hudbou, a proto mají například čtení a psaní rozložené do tří let. "Toto zdánlivě příliš dlouhé období je i důvodem, proč řada učitelů i část veřejnosti považují waldorfské školy za lepší pomocné nebo zvláštní školy. Říkají, že je trapné, když se děti naučí číst a psát až ve třetí třídě," uvedl ředitel. Kontrolní testy prováděné standardním způsobem dvakrát na konci třetí třídy prokázaly naprosto srovnatelnou kvalitu čtení s kontrolními skupinami jiných škol.
</TEXT>
<HEADING>
Waldorfská škola hrou
</HEADING>
<TEXT>
V chemii se zase například postupuje od pozorování fenoménů a skutečností, známých z běžné životní praxe žáků a teprve pak se přechází k dílčím jevům a chemickým pochodům. Snahou je experimentálním rozborem se dostat k teoretickému studiu vlastnosti látek. "Snažíme se, aby žáček zapojil do přemýšlení celé tělo. Vždyť má nejen hlavu, ale i nohy a ruce. Matematiku proto vyučujeme rytmicky, například pomocí tleskání, házení míčků, skákáním přes švihadlo či chozením v kruhu. Chceme, aby učební látku dostalo dítě v hrách do celého těla, aby si síly abstrakce uchovalo až do doby nástupu puberty a nebylo předčasně vyčerpané," dokládá Riško, který sám učil dvacet let na druhém stupni běžné základní školy. Podle něho nejde ani tak o to, jak brzo a kolik se toho dítě naučí, ale hlavně jak kvalitně. Vyvrací přitom názor, že tím, že žáci waldorfské školy nedostávají známky ani poznámky, žijí ve skleníku, odtrženi od reality a nemají pak šanci uspět při přijímacím řízení na střední školy či učňovské obory s maturitou. "Statistika svědčí o pravém opaku. Někteří z našich žáků mají na gymnáziu dokonce samé jedničky a minulý rok se na obor výpočetní technika dostali všichni tři naši uchazeči," potvrdil.
</TEXT>
<HEADING>
Ve waldorfské škole nemůže učit každý
</HEADING>
<TEXT>
"Často slýchám argument, že když jsou ty waldorfské školy tak dobré, proč jich není u nás více. Důvod je prostý, všude se nenajde tolik učitelů nadšených pro své povolání, kteří za méně peněz dokáží dělat více práce a trávit s dětmi i volný čas, víkendy a někdy i prázdniny," dodává ředitel. Ve waldorfských třídách se počet žáků pohybuje od čtrnácti do třiceti. "Myslím si, že čím více dětí, tím lépe. V kolektivu musí být ale zastoupeny všechny typy, temperamenty i sociální vrstvy. Je dobře, když přijde do kolektivu dítě, které má nějaký handicap intelektový, mentální či tělesný," tvrdí. Vytváří se tak sociální prostředí, které se pak pro děti stává naprostou samozřejmostí. Sám je odpůrcem jakéhokoli škatulkování a i známky ve škole jsou podle něho jenom dělením dětí do různých skupin, což má na ně neblahý vliv.
</TEXT>
<HEADING>
Chceme zůstat rodinnou školou
</HEADING>
<TEXT>
Ve Waldorfské škole v Příbrami je devět základních tříd a zatím dva ročníky středního stupně. "Chceme zůstat rodinnou školou, kde se všichni navzájem známe, ne anonymní továrnou na vzdělání," říká Riško. Střední stupeň je přitom rozdělený na gymnaziální směr s rozšířenou estetickou výchovou a učební obory umělecký truhlář, kovář a zámečník. V příštích letech by k nim měl přibýt ještě knihvazač.
Nauka o výchově a umění výchovy. Vychází z antroposofie, zformované rakouským filozofem Rudolfem Steinerem. Je organizována jako svobodná škola, která podporuje individuální nadání a tvořivý duchovní život, zajišťuje všestranný rozvoj dítěte včetně hudebních oborů. Bývá organizována od mateřské školy po maturitu, diferenciace předmětů začíná od 8. ročníku. V České republice je sedm škol waldorfského typu, ve středních Čechách zatím pouze v Příbrami. V této škole nezvoní, děti zpravidla nedostávají domácí úkoly ani známky či poznámky. Daleko častější jsou naopak schůzky s rodiči. Na konci roku jim učitelé místo klasického vysvědčení napíší slovní hodnocení.
DIVADLO VE ŠKOLE. Žáci příbramské waldorfské školy hrají loutkové divadlo svým spolužákům.V tomto typu školy je propojeno veškeré vzdělávání s uměleckým prvkem.
</TEXT>
</DOC>
<DOC>
<DOCID>MF-20020330087</DOCID>
<DOCNO>MF-20020330087</DOCNO>
<DATE>03/30/02</DATE>
<TITLE>
Rodina se kvůli škole přestěhovala
</TITLE>
<GEOGRAPHY>Příbram</GEOGRAPHY>
<TEXT>
Když odchází dcera Dany Tomancové Majdalenka ráno do školy, je na ní vidět, že se těší. Se stejným nadšením se domů i vrací, někdy v doprovodu svých spolužáků. Škola je pro ni doslova darem z nebes. Vždy to tak ale nebývalo. Než přišla před rokem na příbramskou Waldorfskou školu, neměla ke vzdělávacím institucím zrovna vřelý vztah. Své dětství navíc prožívala sama, bez kamarádů, stranou svých vrstevníků. "Bydleli jsme v Třebotově u Prahy. Majdalenka nechodila s ostatními do školy a děti ji mezi sebe nepřijaly," říká její matka. Její dcera se narodila se zdravotním postižením a od svých čtyř let je v péči Jedličkova ústavu v Praze. Přesnou diagnózu lékaři nikdy nestanovili. Vyloučili pouze možnost, že by prodělala dětskou mozkovou obrnu. Postupně prošla integrovanou mateřskou školou, kde se naučila tvořit první souvislé věty, neboť do čtyř let v podstatě vůbec nemluvila. "Do první třídy šla sice s tím, že si s sebou nějaké problémy nese, ale když paní učitelka považovala za naprosto nepochopitelné, že Majdalenka neumí psát, po třech týdnech jsme ji vzali pryč," vypráví Dana Tomancová. Následovaly tři roky v soukromé škole. "Byla to škola o penězích, šlo pouze o povinnou školní docházku, jinak děti přicházely domů naprosto nedotčené. Když ministerstvo školství povolilo možnost domácího vyučování, učila jsem ji do páté třídy sama. Dál už to ale nešlo," říká. I přes veškerou péči, kterou se dceři snažila Dana Tomancová poskytnout, byla stále více přesvědčena o tom, že jí chybí dětský kolektiv, který ona nemůže nikdy nahradit. Řešení nakonec přišlo úplně samo. "Náš psycholog z Jedličkova ústavu nám jednou řekl: Mám pro vás školu a je to přesně ono. Bylo to v polovině června, a tak jsme se s manželem a dcerou vydali hned do Příbrami na návštěvu waldorfské školy," podotýká Dana Tomancová. Majdalenka si padla do oka s třídním učitelem a v tu chvíli s jistotou věděla, že tady chce být. Ještě rok, den co den, vozili rodiče dceru z Třebotova do Příbrami do školy, pak se do města se přestěhovali nastálo. "Majdalenka se hrozně změnila, víc se osamostatnila, má svůj názor, dokáže už i vzdorovat, což je naprosto skvělé, protože něco takového dřív nedokázala. Má prostě normální dětské problémy," tvrdí s nadšením maminka.
Příbram - Když odchází dcera Dany Tomancové Majdalenka ráno do školy, je na ní vidět, že se těší. Se stejným nadšením se domů i vrací, někdy v doprovodu svých spolužáků. Škola je pro ni doslova darem z nebes. Vždy to tak ale nebývalo. Než přišla před rokem na příbramskou Waldorfskou školu, neměla ke vzdělávacím institucím zrovna vřelý vztah. Své dětství navíc prožívala sama, bez kamarádů, stranou svých vrstevníků. "Bydleli jsme v Třebotově u Prahy. Majdalenka nechodila s ostatními do školy a děti ji mezi sebe nepřijaly," říká její matka. Její dcera se narodila se zdravotním postižením a od svých čtyř let je v péči Jedličkova ústavu v Praze. Přesnou diagnózu lékaři nikdy nestanovili. Vyloučili pouze možnost, že by prodělala dětskou mozkovou obrnu. Postupně prošla integrovanou mateřskou školou, kde se naučila tvořit první souvislé věty, neboť do čtyř let v podstatě vůbec nemluvila. "Do první třídy šla sice s tím, že si s sebou nějaké problémy nese, ale když paní učitelka považovala za naprosto nepochopitelné, že Majdalenka neumí psát, po třech týdnech jsme ji vzali pryč," vypráví Dana Tomancová. Následovaly tři roky v soukromé škole. "Byla to škola o penězích, šlo pouze o povinnou školní docházku, jinak děti přicházely domů naprosto nedotčené. Když ministerstvo školství povolilo možnost domácího vyučování, učila jsem ji do páté třídy sama. Dál už to ale nešlo," říká. I přes veškerou péči, kterou se dceři snažila Dana Tomancová poskytnout, byla stále více přesvědčena o tom, že jí chybí dětský kolektiv, který ona nemůže nikdy nahradit. Řešení nakonec přišlo úplně samo. "Náš psycholog z Jedličkova ústavu nám jednou řekl: Mám pro vás školu a je to přesně ono. Bylo to v polovině června, a tak jsme se s manželem a dcerou vydali hned do Příbrami na návštěvu waldorfské školy," podotýká Dana Tomancová. Majdalenka si padla do oka s třídním učitelem a v tu chvíli s jistotou věděla, že tady chce být. Ještě rok, den co den, vozili rodiče dceru z Třebotova do Příbrami do školy, pak se do města se přestěhovali nastálo. "Majdalenka se hrozně změnila, víc se osamostatnila, má svůj názor, dokáže už i vzdorovat, což je naprosto skvělé, protože něco takového dřív nedokázala. Má prostě normální dětské problémy," tvrdí s nadšením maminka.
</TEXT>
</DOC>
<DOC>
<DOCID>MF-20020330088</DOCID>
<DOCNO>MF-20020330088</DOCNO>
<DATE>03/30/02</DATE>
<TITLE>
Ve třídě školy Montessori vládne klid a soustředění
</TITLE>
<GEOGRAPHY>Kladno</GEOGRAPHY>
<TEXT>
Žádné zvonění. Žádné známky. Žádné úkoly. Žádný rozvrh. Svoboda vybrat si k učení to, co mě právě baví. I tak může vypadat vyučování v českých základních školách. A vůbec to neznamená, že ve třídě panuje chaos a anarchie, že se děti nedozvědí to, co mají. Jasným důkazem je první třída Montessori při Osmé základní škole v Kladně. Každého, kdo sem vstoupí, asi lehce zamrazí. Jsem ještě ve škole? ptá se sám sebe. Po ruchu běžných tříd tady není ani památka. Šeptání ve třídě
Třída je velká místnost, která připomíná hernu s netradičními hračkami. Některé děti sedí v moderních lavicích, které jsou rozděleny do různých koutů, a přepisují knížku či se učí nová písmena, jiné si čtou v křesle, další sestavují na kobercích matematické úkoly, jeden sedí u počítače a v testu vyhledává středočeská města a okresy. Vládne tu klid a soustředění. Všichni šeptají. Místností se line relaxační hudba. Učitelka prochází třídou, občas se u některého z dětí zastaví, jindy si vyslechne, s čím za ní přijde další. Požádá-li někdo o pomoc, poradí. Tak to běží celé dopoledne. Děti si samy rozhodnou, zda mají chuť svačit nebo si udělat přestávku ve vedlejší jídelně. Jemné zacinkání zvonku zazní teprve ve chvíli, kdy je čas končit a jít na elipsu. To je místo se svíčkou, které je uprostřed třídy a všechny spojuje. "Tady se s dětmi ráno potkáváme a zase se u ní na konci vyučování loučíme. Zároveň u ní děti vypráví, co předchozí den zažily a co dělaly dnes ve škole a samy sebe hodnotí, jak se jim to povedlo a dávají si za ně razítka," vysvětluje učitelka Zdena Čížková. Žádné známky dětem nedává. Nesnaží se je ani příliš chválit a už vůbec nechce upozorňovat na jejich chyby. Takový je princip Montessori. "Generace dětí, které prošly základní školou, mají v sobě zakódováno, že teprve pokud je pochválí jiný člověk, mohou si být jisty, že úkol dobře splnily. Jenže tak to není. Montessori se snaží z dětí vychovat takové osobnosti, které pochvalu od ostatních nepotřebují, protože samy vědí, jak to zvládly. Pomůcky, s nimiž děti pracují, je na chybu většinou upozorní a nechají jim prostor, aby na ni přišly," řekla. Slovní hodnocení dostávají jednou za rok. Ředitelka Mateřské školy Montessori Libuše Junková, která o pokračování projektu společně s rodiči několik let usilovala, tvrdí, že známkování dětí ve školách děti degraduje. Rivalita, tvrdé lokty, snaha předvést se před ostatními nemají ve třídě, co dělat. Chybí tu ale také dětské dovádění, veselost, smích. Ten se objevuje teprve v jídelně. "Není to proto, že by děti byly cínovými vojáčky, kteří se nemohou usmát. Je to tím, že jsou soustředěné. Když se ale objeví něco, co je skutečně k smíchu, tak se zasmějeme," dušuje se učitelka.
</TEXT>
<HEADING>
Rozdíl ve volbě
</HEADING>
<TEXT>
Kladenská první třída Montessori je ve středních Čechách jediná. Vybojovali si ji po několika letech pracovníci zdejší Mateřské školy Montessori a rodiče, kteří toužili po tom, aby děti ze školky mohly ve stejném systému pokračovat i nadále. Teprve loni v květnu však zastupitelé několik let připravovaný projekt schválili s podmínkou, že první Montessori třída bude fungovat pod ochrannými křídly osmé základní školy. Kdyby experiment nevyšel, měla tato škola vyučování dětí převzít. V září dorazilo do upraveného pavilonu mateřské školy prvních jedenáct prvňáků. "Výuka v Montessori škole je úplně jiná, než na jakou je většina lidí zvyklá. Děti mají svobodnou volbu učit se právě to, co je zajímá. Právě na to je totiž jejich vnímání nejvíce připraveno. A tak se stalo, že jeden z chlapců se první měsíce věnoval pouze matematice. Jiné z dětí se zase zaměřilo víc na čtení nebo na psaní. Snažíme se klást důraz na individualitu, osobnost dítěte a jeho samostatné rozhodnutí. Víme, že zvídavost dětí je nakonec přivede i k dalším předmětům," vysvětluje učitelka. Děti taková volnost baví. "Je lepší, že nemusíme dělat, co nám Zdena nařídí, ale co chceme. Mám z toho větší radost," říká Veronika Kohoutová. Přiznává, že psaní ji moc nebaví, zato u matematiky vydrží celé dopoledne. Nemají děti z Montessori školy pouze jednostranné vědomosti? Dokázaly by se bez problémů zapojit do běžné třídy, pokud by musely? Učitelka Zdena Čížková tvrdí, že ano. Učila i v klasických základních školách, takže má srovnání. Její jistotu potvrdily i pololetní testy, které ve škole mezi běžnými třídami a Montessori třídou proběhly. To, co zvládly děti v klasické třídě, zvládli i prvňáci Montessori. "Děti nemají problémy komunikovat s jinými dětmi, které chodí do normálních tříd," dodává.
</TEXT>
<HEADING>
Budeme pokračovat
</HEADING>
<TEXT>
Projekt Montessori se zatím osvědčil. Není důvod, aby se nerozrostl. Od příštího školního roku už bude do pavilonu mateřské školy chodit dalších patnáct dětí. "Na přestavbu pavilonu jsme dostali od magistrátu tři sta tisíc korun. Chybět nám ale budou peníze na vybavení," netají problémy ředitelka školky Junková. Podobně jako nyní, rekrutují se i budoucí prvňáci z řad Montessori školky. Děti z běžných školek, které navykly jinému systému práce, by prý podobný řád těžko zvládly a narušily by jej ostatním. "Jsou zvyklé, že s nimi dospělí jednají jinak. Dostávají pokyny a byly by velmi zmatené, kdyby se měly náhle učit jiným pravidlům," tvrdí kantoři. Zvláštní je, že děti, které jdou z Montessori školky do klasické první třídy, pocit odtržení podle nich nemají. I když později přiznávají, že některé ano.
SOUSTŘEDĚNÍ. Pro školu Montessori je charakteristický klid a soustředění žáků při individuální výuce.
- jediné předškolní zařízení tohoto typu ve Středočeském kraji funguje od roku 1998
- první třída pod záštitou osmé základní školy byla otevřena v září 2001
- projekt počítá s vytvořením prvního stupně základní školy
- filozofie: speciální vedení, hračky a pomůcky učí děti větší samostatnosti, zodpovědnosti a rozvoji jejich osobnosti, kromě toho posiluje jejich sebevědomí a pocit jistoty ve své schopnosti
</TEXT>
</DOC>
<DOC>
<DOCID>MF-20020330089</DOCID>
<DOCNO>MF-20020330089</DOCNO>
<DATE>03/30/02</DATE>
<TITLE>
Album Katapultu potěší fanoušky raritou
</TITLE>
<TEXT>
Olda Říha, kytarista a zpěvák legendární bigbítové skupiny Katapult, žije už léta ve Středočeském kraji
Rudná - Jméno kytaristy, skladatele a zpěváka Oldy Říhy se obvykle vyslovuje jedním dechem se jménem kontroverzní skupiny Katapult, která už dvacet sedm let stylovou věrností těší velké množství příznivců hard rocku a tříakordovými skladbami s jednoduchými texty rozčiluje značnou část hudebních kritiků. Minulý týden Katapult ve složení Olda Říha (kytara, zpěv), Jiří 'Dědek' Šindelář (baskytara, zpěv) a Michal Šindelář (bicí) absolvoval tradiční jarní koncert v nabitém sále pražského klubu Futurum a vydal své již třetí Hit album, které vedle úspěšných písní z let 1990 až 2000 obsahuje také bonus s dosud nevydanou živou nahrávkou z roku 1975 z pražského Klubu 1. Pro některé fanoušky Katapultu to možná bude šok, protože v té době se skupinou vystupovala zpěvačka Ludmila Podubecká. "To jsou skutečně raritní snímky, nahrávaly se za dnes naprosto nepředstavitelných podmínek, ale pro naše příznivce mohou mít svou cenu," uvedl Oldřich Říha, podle kterého za odchod Podubecké od Katapultu může její manžel. Ten si prý nepřál, aby se jeho žena věnovala hudební kariéře. "Bylo nám to líto, ale na druhou stranu by s Ludmilou Katapult nebyl tím, čím je dnes," podotkl Říha.
Když jsem jel k našemu rozhovoru, poslouchal jsme v autě vysílání rádia Beat, kde mezi těmi všemi Deep Purple, Led Zeppelin a Dire Straits zaznělo i vaše Až...
To jsme se tedy ocitli v dobré společnosti, mám z toho pochopitelně velmi dobrý pocit, když nové rádio hraje naše skladby vzniklé před více než dvaceti lety. Z českých kapel tam už hrají snad jenom Olympic, ale to by ani snad neměli, protože to není žádný bigbít.
Vaše špičkování s Petrem Jandou a jeho Olympikem je pověstné, ale zdá se, že parta kolem Jandy si získala větší respekt hudebních kritiků.
To jo, oni do nás šijou při každé příležitosti. Vím, že mě nemají moc rádi, protože já je většinou ignoruju. Kritici už od vzniku Katapultu píší, že neumím zpívat ani hrát na kytaru, ale já dál natáčím desky, plním sály, hrají mě v rádiu... To je musí strašně štvát. Nedávno prý o nás napsali, že Katapult je něco jako Kačer Donald. No, to je bomba! Do té doby jsem žil v tom, že vypadám jako francouzský herec Gérard Depardieu, až teď jsem si uvědomil, že jsem vlastně Kačer Donald. Konečně si toho někdo všimnul! Jasně, chtějí mě urazit, ale jak to zpívá skupina Kabát v písničce Šaman? ...nikdo nemá tolik sil, aby ho něčím urazil. Jo, tak to jsem já, šaman českého bigbítu! (smích)
Je pravda, že na kapelu, kterou v sedmdesátých letech označili za uměle vyhnanou manažérskými prášky a bez budoucnosti, stále prodáváte slušný počet desek.
V současné době máme platinovou, zlaté i stříbrnou desku za prodej našich nosičů. Takového výběru Hit album 1 jsme prodali přes čtyřicet tisíc cédéček, o více než stotisícovém prodeji starých vinylových LP desek a singlů ani nemluvím. Na hudebního Kačera Donalda slušné, ne? Ale vážně, ať si kritici píší, co chtějí, v mé branži je prodej desek a návštěvnost koncertů tím hlavním důkazem úspěšnosti.
Je dobrý prodej desek a vysoká návštěvnost vašich koncertů důvodem, proč Katapult od alba Konec srandy z roku 1999 nevydal žádné nové skladby?
Vydávat stále nové desky musí začínající skupiny, které chtějí publiku představit svou muziku. To my nemusíme, jsme zavedená kapela a podobně jako u takových Rolling Stones nám stačí vydat novou desku jednou za tři nebo čtyři roky. Není žádné tajemství, že o novém albu už vážně uvažujeme. Není to problém muziky, nápady by byly, ale textů. Po ukončení spolupráce s Ladislavem Vostárkem nám scházejí ty jeho příběhy. Uvažujeme o tom, že oslovíme našeho bývalého spolupracovníka Pavla Půtu. Uvidíme.
Pohled do vašeho plánu koncertů napovídá, že si vás na jaře příznivci v Čechách příliš neužijí.
To ne, my jsme se rozhodli udělat takovou malou invazi na Slovensko. Myslím, že tam máme dobré zázemí, naposledy jsme tam byli na společném turné s Olympikem, tak se těším, jak si to užijeme sami.
Část živého alba Zlatá deska jste točili ve středočeském Kácově. Je to vaše oblíbené koncertní místo?
Nerad o některých sálech říkám, že jsou moje oblíbené, aby se jinde neurazili. Ale Kácov je opravdu zvláštní místo - stará sokolovna, která se v okamžiku, kdy ji lidé naplní až po střechu, stává určitým chrámem. A my jsme v roli kazatelů, kteří nabízí téměř tříhodinovou show. A kdo není vyložený ignorant, vycítí to zvláštní souznění mezi námi a davem.
Na konci sedmdesátých let jste i přes komunisty vystavený zákaz hraní v Praze vyhráli tehdy prestižní anketu Zlatý slavík. V současné době vám asi hudební cena Anděl nehrozí...
Myslím, že nemáme čeho litoval. Akce letos dopadla podle toho, jaká klaka hudebních publicistů se na ní podílí a jaké partičky o udělení cen rozhodují. Minulý rok měli problémy s hlasovacím zařízením, letos udělali nudný dlouhý přenos se záměnou vítězů v jedné kategorii... Co se k tomu dá dodat? Opakuji, že jediným kritériem úspěchu muzikanta je návštěvnost jeho koncertů a prodej desek. Prý se novinář Jiří Černý nechal slyšet, že by bylo nejlepší, aby tuhle cenu příští rok vzali úplně do svých rukou hudební publicisté. No, nevím. Vzpomínám, jak to neslavně dopadlo, když vstoupili do televizního seriálu Bigbít.
Katapult je kapela, která sice hraje starý bigbít, ale nebráníte se novým způsobům předávání informací. Vaše webová stránka má velmi dobrou úroveň.
Internet je fantastická věc pro komunikaci s fanoušky, kteří se s námi mohou téměř okamžitě dělit o své zážitky. Takhle jsem třeba našel vzkaz od naší jednadvacetileté fanynky - Byla jsem včera na vašem koncertě v Řečici a vy jste nehráli Smutnou nevěstu. Za týden na vás jedu do Prachatic, tak mi ji koukejte zahrát! - Je jasné, že jsem okamžitě překopal program a tu píseň jí zahrál. To, že jsme vznikli v sedmdesátých letech, vůbec neznamená, že jsme parta bloudů, která nejde s dobou.
Myslíte, že přijde nějaká nová hudební vlna, která vše smete a ukáže nový směr populární muziky?
Nejsem takový skeptik, abych s tím nepočítal. Byl tady přece jazz, swing, rock'n'roll, heavy metal, disko... Tak proč by nemohlo přijít něco nového, co zaujme celý svět? Ale věřím, že vždycky bude žít obyčejná písnička, kterou si lidé zahrají na kytaru u táboráku. A mezi takové už patří některé skladby Katapultu.
Vrátil bych se k Petrovi Jandovi a Olympiku. Nechystáte také jako oni muzikál?
To musíme. Když Beatles natočili píseň se smyčci Yesterday, jejich konkurenti z Rolling Stones také okamžitě přispěchali s podobně laděnou As Tears Go By. Takže my také chceme mít muzikál! Abychom se odlišili, mělo by to být něco, čím se shodíme, protože nám rozhodně neschází sebeironický humor. Nějaká reakce se od nás patrně očekává, v nedávném televizním pořadu na nás měl kameraman dvě otázky - jestli budeme hrát Až... a co Olympic.
Katapult jste vždy tvořil vy s Jiřím 'Dědkem' Šindelářem, ovšem na místě bubeníka se vystřídalo mnoho různých tváří. Je ta současná sestava s Dědkovým synem Michalem stabilizovaná?
Řekl bych, že ano. Michal sice původně uvažoval o cestě do Spojených států, ale po dokončení pedagogické fakulty přechází na FAMU, takže zůstává v Čechách. Interní dohoda zní, že s námi vydrží do roku 2006. A pak už to bude jedno. Přestanu držet diety, budu vypadat jako Honza Nedvěd a třeba si s Dědkem taky uděláme nějaký Strahov...
A nebude Jiří Šindelář v politice? Na koncertech Katapultu už má svůj volební blok...
Politice bych se rád vyhnul, ale nejsme v Americe, kde si velká část obyvatel může o politicích myslet, že to jsou neschopní kariéristi a nevšímat si jich, protože je ke svému životu nepotřebují. Bohužel, naše životy rozhodnutí politiků ovlivňují, a proto snad není dne, abych se při čtení novin nebo sledování televize nenaštval. To, co tady provádějí, je prostě neuvěřitelné. Copak oni něco dělají pro lidi? Nic pozitivního o nich říct nemůžu. Proto mě blížící se volby nezajímají, soustředím se až na ty následující, prezidentské. Katapult už teď rozjíždí kampaň s heslem Dědek na Hrad! A tak máme v programu takzvaný volební blok, v němž zpívá Dědek a lidé nadšeně řvou: Dědek na Hrad! My si to snad dáme i na plakáty Katapultu. (smích)
(Od příštího týdne přinese středočeská příloha MF DNES soutěž, ve které budou moci čtenáři získat několik nových CD skupiny Katapult HIT ALBUM 3)
</TEXT>
<HEADING>
Kdo je Olda Říha?
</HEADING>
<TEXT>
Občanské jméno: Oldřich Říha Přezdívka: Olda, železnej Olda Datum narození: 18. 5. 1948 Místo narození: Praha Bydliště: Rudná Povolání: hudebník (kytarista, skladatel) Slavné skladby: Hlupák váhá, Až..., Já nesnídám sám, Vojín XY, Půlnoční závodní dráha, Svobodárna, Růže krepový, Blues, Někdy příště, Vlaky v hlavě... Skupiny: Mahagon, Skupina Františka Ringo Čecha, Katapult, sólové projekty Internet: www.oldariha.cz
HISTORIE KATAPULTU V DATECH
1975 - plzeňská skupina Mahagon, v níž působí Oldřich Říha a Jiří Šindelář, se přejmenovává na Katapult.
1976 - v květnu Katapult vydává svůj první singl. Skladby Půlnoční závodní dráha a Lesní manekýn se okamžitě stávají hity.
1977 - kapela získává profesionální registraci u Středočeského krajského kulturního centra. V některých krajích má skupina pro údajné nepřístojnosti v publiku zákaz vystupování.
1978 - vychází první LP deska Katapult, které se prodá 150 000 kusů. Skupina má však paradoxně zakázáno vystupovat v Praze i přesto, že souhlasí s vystoupením na Festivalu politické písně v Sokolově.
1979 - rekordně navštěvované slovenské turné, zájezdy do tehdejšího NDR a Polska a 1. místo v anketě Zlatý slavík.
1980 - vychází LP Katapult 2006, která má obrovský prodejní úspěch. Vedení oddělení kultury ÚV KSČ zakazuje firmě Supraphon nadále vydávat desky skupiny Katapult a skupina pomalu mizí z rádia, televize i novin.
1981 - Katapult se potýká se zákazem hraní a vydávání desek.
</TEXT>
<HEADING>
1982 - začíná fungovat Fan klub.
</HEADING>
<GEOGRAPHY>1983</GEOGRAPHY>
<TEXT>
zákazy a informační blokáda trvají, Olda Říha vydává alespoň sólový singl s hitem Diskomóda. V květnu Katapult chystá nový koncertní program Hrajeme dál.
1984 - vychází kniha Pavla Frýborta Jen jednou dostat šanci. Popisuje autentické příhody z koncertů a turné, místo Katapult je však používán název skupiny Paralax.
1986 - skupina se po období zákazů vrací do nahrávacích studií. Vzniká nové LP Rock de Luxe.
1988 - Katapult mohutně koncertuje a vydává živé album Pozor, rock! Live
1989 - návrat kapely na špičku pop music vrcholí. Katapult nabízí nové album ...a co rock'n'roll!!! A absolvuje turné s kapelami Kern, Elán a Winter's Reign.
1990 - po patnácti letech Katapult přerušuje svoji činnost, Dědek odjíždí do USA. Olda Říha spolupracuje se zpěvačkou a herečkou Lenkou Kořínkovou a zakládá vlastní vydavatelskou firmu Pop and Rock.
1992 - v podstatě náhodný koncert Katapultu na plesu podnikatelů v Hostivicích má takový ohlas, že se Říha se Šindelářem dohodnou na obnovení spolupráce.
1993 - Katapult se vrací na pódia, v říjnu vystupuje v roli předkapely legendárních Deep Purple v Praze.
</TEXT>
<HEADING>
1994 - obrovský zájem pořadatelů o vystoupení Katapultu.
</HEADING>
<GEOGRAPHY>1995</GEOGRAPHY>
<TEXT>
kapela slaví 20 let své činnosti novou deskou Chodníkový blues a mimo jiné koncertuje se slavnými kapelami Slade, Status Quo a Sweet.
1996 - vychází kniha Petra Bošnakova Katapult Story a Říha vydává sólové album No Vocal!
1997 - jako jediná rocková skupina vystupuje Katapult v country klubu CI-5.
1999 - na trhu se objevuje dlouho očekávané novinkové album Konec srandy.
2000 - Katapult slaví 25 let
2001 - 2002 - množství koncertů po celé republice. Vychází již třetí pokračování řady Hit album.
ROZHODUJÍCÍ JSOU POSLUCHAČI. "Ať si kritici píší, co chtějí, v mé branži je prodej desek a návštěvnost koncertů tím hlavním důkazem úspěšnosti," říká s přehledem Olda Říha.
</TEXT>
</DOC>
<DOC>
<DOCID>MF-20020330090</DOCID>
<DOCNO>MF-20020330090</DOCNO>
<DATE>03/30/02</DATE>
<TITLE>
Kam za kulturou v Praze
</TITLE>
<HEADING>
Koncerty
</HEADING>
<TEXT>
KOSTEL SV. MIKULÁŠE, Malostranské náměstí: Pražský barokní orchestr, sólisté. Program: Antonio Vivaldi - Sinfonia al Sancto sepolchro, G.B. Pergolesi - Stabat Mater. (dnes v 16.00) Alleluia resurrectiones, Pražský žesťový soubor, Michal Novenko - varhany. Program: Michna, Vejvanovský, Mozart a další. (zítra v 16.00)
NÁRODNÍ MUZEUM, Václavské náměstí 68: Sexteto českých filharmoniků. Na programu je Boccheriniho Smyčcový kvintet E dur op. 13 č. 5, Schönbergova Zjasněná noc op. 4 a Korngoldův Sextet D dur op. 10. (dnes v 18.00) T. Vejvoda - housle, P. Mišejka - cello, R. Jelínková - klavír. The Best of Classics. Na programu W. A. Mozart, A. Dvořák, N. Paganini, L. van Beethoven. (zítra v 18.00).
</TEXT>
<HEADING>
Kluby
</HEADING>
<TEXT>
PALÁC AKROPOLIS, Kubelíkova 27: Nota Bene - Pomozte dětem. Vystoupí kapela Bran. (v pondělí v 19.30) Předprodej a prodej vstupenek v síti Ticketpro nebo v pokladně Paláce Akropolis.
MECCA, U Průhonu 3: Tick Tack. Vystoupí DJs: Loutka a Airto. (dnes ve 22.00)
ROXY, Dlouhá 33: Free Mondays in hyperfunk. Vystoupí Aftermath. Dále se představí DJs: Koogi, Touchwood a další. (v pondělí ve 20.00)
FUTURUM MUSIC BAR, Zborovská 7: Time to seed. Vystoupí kapely Hermakuti, Tchikuna a Babylonstation. (v pondělí ve 21.00)
U STARÉ PANÍ JAZZ CLUB, Michalská 9: Radek Krampl - Vibe Fantasy. Jazzový večer. (dnes ve 21.00) Bar a restaurace jsou otevřeny denně 19.00 - 01.00.
ROCK CLUB INFERNO, Zenklova 88: Tortharry + Inflammatory + Sarcom. Rockový koncert. (dnes ve 21.00) Vibe Fantasy. Jazzový koncert. (zítra ve 21.00)
AGHARTA JAZZ CENTRUM, Krakovská 5: Kind of Mind. Koncert moderního jazzu. (dnes ve 21.00) Otevřeno: Jazz café 19.00 - 01.00, Jazz shop po - pá 17.00 - 01.00.
UNGELT JAZZ'N'BLUES CLUB, Týn 2/640: Luboš Andršt Blues Band featuring Ramblin Rex. Koncert kapely bluesového kytaristy a amerického zpěváka. (v pondělí ve 21.00) Klub je otevřen denně od 20.00.
BATALION MUSIC CLUB, 28. října 3: Hard rock café. Večer ve znamení nejslavnějších hard rockových písní. (v pondělí ve 21.00) Klub je otevřený nonstop.
BLUES SKLEP U KRÁLE JIŘÍHO, Liliová 10: Letouni soumraku. Kapela stylově čerpá z blues a nejen blues Howlina Wolfa, D. L. Hoolera a dalších; většinou s vlastními českými texty. Kytara, zpěv - Filip Letoun Zoubek, zpěv, texty - Jiří Hugomír Hejda, bicí - František Letoun Jakeš, basa - Roman Letoun Policar, harmonika - Jarda Letoun Hůla. Tato formace je různě doplňována renomovanými pražskými muzikanty. (dnes ve 21.00) Otevřeno od 20.00. JAZZ CLUB ŽELEZNÁ, Železná 16: Ondřej Konrád and Gumbo. Koncert blues-funkové kapely. (dnes ve 21.00)
MALOSTRANSKÁ BESEDA, Malostranské náměstí 21: Janis Joplin revival. Koncert revivalové kapely legendární americké zpěvačky. (dnes ve 20.30) Reliéf a hosté. Večer bluegrassu a gospelu. Vystoupí Country Consensus. (zítra ve 20.30)
MUSIC CLUB U MALÉHO GLENA, Karmelitská 23: Najponk Trio. Jazzový koncert. (dnes ve 21.00) Leimonarion Jam Session. Jazzový večer. (zítra ve 21.00) Restaurace otevřena 10.00 - 02.00.
REDUTA JAZZ CLUB, Národní 20: Šavle meče. Koncert osobité jazzové kapely. (zítra ve 21.00) Pokladna otevřená po - pá od 15.00, v so od 17.00 a v ne od 19.00.
VAGON, Národní 25: Woodoojam. Koncert rockové kapely. (zítra ve 20.30) Funky in fusion. Vystoupí Takin Off + Tazafarou. (v pondělí ve 20.30) Klub otevřen po - so 18.00 - 05.00., ne 18.00 - 01.00.
METROPOLITAN JAZZ CLUB, Jungmannova 14: The Senior Swingers. Swingové evergreeny v podání skupiny pianisty Milana Vitiny. (zítra ve 21.00)
</TEXT>
<HEADING>
Pořady pro děti
</HEADING>
<TEXT>
KC NOVODVORSKÁ, Novodvorská 151: Sněhurka a sedm trpaslíků. Představení loutkového divadla Zvoneček. (dnes ve 14.00 a v 15.30) O hloupým Honzoj a hubatej Marjáně, která skrze peklo k napravení přijde. Loutkové představení Divadla Julie a spol. (zítra ve 14.00) Pokladna otevřena v po 16.00 - 19.00 a hodinu před představením.
CHODOVSKÁ TVRZ, Ledvinova 9: Ferda Mravenec. Hraná pohádka Divadla Genus Brno. (zítra v 15.00) Galerie a pokladna otevřeny denně mimo pondělí 13.00 - 19.00.
PLANETÁRIUM, Královská obora 233: Anička a nebešťánek - jarní příběh. Jarní dobrodružství holčičky Aničky a jejího kamaráda z vesmíru - příběh pro nejmenší. (dnes a zítra v 10.00)
Multikina
</TEXT>
</DOC>
<DOC>
<DOCID>MF-20020330091</DOCID>
<DOCNO>MF-20020330091</DOCNO>
<DATE>03/30/02</DATE>
<TITLE>
MĚSTSKÉ KINO: 31. 3. Skleněný dům ( 18.00, 20.00)
</TITLE>
<TEXT>
KINO ATLANTIS: 30. 3. až 1. 4. Taková zvláštní rodinka ( 17.30, 20.00) MUZEUM OKRESU BENEŠOV: STÁLÁ EXPOZICE. Historie města Benešova a okolí. MUZEUM UMĚNÍ: STANISLAV KOLÍBAL. Výstava z cyklu Osobnosti českého grafického designu. GRAFICKÝ SYMBOL, LOGOTYP A ZNAČKA, ČESKÝ PLAKÁT 20. STOLETÍ, PABLO PICASSO ZVE NA OSOBNOSTI ČESKÉ GRAFIKY 20. STOLETÍ, ČESKÁ A SLOVENSKÁ FOTOGRAFIE, MILOSLAV CHLUPÁČ A ČESKÁ PLASTIKA 20. STOLETÍ.
KINO MÍR: 30. 3. až 1. 4. Formule! Akční drama. ( 18.30) 30. a 31. 3. Návrat do Země Nezemě. Animovaná pohádka. ( 15.30) MĚSTSKÁ GALERIE: KÁMEN A KOV. Výstava prací kamenosochaře Dalibora Šebesty a uměleckého kováře Jaroslava Kašpara. MUZEUM ČESKÉHO KRASU: PUTOVÁNÍ ZA PŘEDKY, Z DĚJIN ŘEMESEL MĚSTA BEROUNA, PAMĚTNÍ SÍŇ VÁCLAVA TALICHA, PAMĚTNÍ SÍŇ JANA PREISLERA, ČESKÝ KRAS - příroda a první osídlení. PRAŽSKÁ BRÁNA: CIKÁNI. Výstava fotografií M. Jaroše z ateliéru doc. Viktora Koláře v rámci cyklu "Pražská brána a výstavy katedry fotografie FAMU". SPOLEČENSKÝ DŮM PLZEŇKA: 30. 3. SHOW LEOŠE MAREŠE. Moderátor a vítěz ankety Zlatý slavík v kategorii Skokan roku a Objev roku přináší zábavný hudební program. ( 17.00, 21.00)
</TEXT>
<HEADING>
BRANDÝS NAD LABEM - STARÁ BOLESLAV
</HEADING>
<TEXT>
KINOKAVÁRNA: 31. 3. Shrek ( 18.00) ZÁMEK: 30. a 31. 3. VELIKONOCE NA ZÁMKU. Víkend plný velikonočních tradic a zvyků, divadelních a hudebních vystoupení. 30. 3. SLIVIČÁČEK. Pásmo velikonočních písí uvede dětský pěvecký sbor z Milína. ( 15.00) O STATEČNÉM KORZÁROVI. Pohádka na motivy knihy Ostrov pokladů, účinkuje Divadlo času Praha. ( 16.00) 31. 3. SKALIČANKA. Jarní vytrubování dechového orchestru ZUŠ Březnice pod vedením J. Štěpána. ( 14.00) DEJTE MI JITRNICI a PERNÍKOVÁ CHALOUPKA. Jarmareční loutkové divadlo, hrají členové divadla Říše loutek Praha. ( 15.00)
KINO MILOŠE FORMANA: 30. 3. Harry Potter a Kámen mudrců ( 17.30) 31. 3. Zatracení ( 17.30)
</TEXT>
<HEADING>
PODLIPANSKÉ MUZEUM: STÁLÁ EXPOZICE. Historie města Český Brod.
</HEADING>
<TEXT>
MĚSTSKÉ KINO: 30. 3. Pane, k princeznám se nečuchá. ( 10.00) 30. a 31. 3. Pařba. Komedie. ( 20.00) GALERIE JOSEFA SLAVÍKA: JAROSLAV NOBILIS. Výstava obrazů.
VLASTIVĚDNÉ MUZEUM: STÁLÁ EXPOZICE. Dějiny regionu Jesenicka - středověk a novověk.
REGIONÁLNÍ MUZEUM: SVATOJÁNSKÉ PROUDY. Pohlednice a fotografie z let 1900 až 1945. VLNA VE TVAR SPLETENÁ. Ručně tkané tapisérie Heleny Jechové. OKU LAHODÍ, PO DUŠI POHLADÍ. Výstava obrazů z depozitáře jílovského muzea ke 110. výročí jeho založení.
MUZEUM BETLÉMŮ: KARLŠTEJNSKÝ KRÁLOVSKÝ BETLÉM. Největší český pohyblivý betlém a expozice starých českých betlémů. MUZEUM VOSKOVÝCH FIGURÍN: POSTAVY Z ČESKÉ HISTORIE.
LESNÍ ATELIÉR KUBA: 30. 3. VYŠKRABOVANÉ KRASLICE. Zdobení předvede Naďa Šebestýnová z Rožnova pod Radhoštěm. ( 10.00) VELIKONOCE 2002. Prodejní výstava tradičních lidových výrobků. MILAN A DAVID EXNEROVI. Výstava keramiky.
MUZEUM HRNČÍŘSTVÍ: STÁLÁ EXPOZICE. Patrimoniální a okresní město Kostelec nad Černými lesy, Hrnčířství v Kostelci. JIŘÍ FILÍPEK. Ilustrace a kresby.
MUZEUM KOUŘIMSKA: STÁLÁ EXPOZICE. Dějiny bývalého krajského a královského města Kouřimi. MUZEUM LIDOVÝCH STAVEB: 30. a 31. 3. PŘED POMLÁZKOU. V sobotu budou chlapci obcházet s řehtačkami, klapačkami a trakači. V neděli bude celý skanzen patřit pomlázce a malým koledníkům. Nebudou chybět lidová řemesla a v neděli velikonoční jarmark. ( 10.00) PANIMÁMO ZLATIČKÁ, DARUJTE NÁM VAJÍČKA. Výstava k hlavním jarním svátkům.
KINO VLTAVA: 30. a 31. 3. Mach, Šebestová a kouzelné sluchátko ( 15.00) Pán prstenů I - Společenstvo prstenu ( 17.00, 20.30) MĚSTSKÉ MUZEUM: ŽIVOT LIDU V PODUNAJÍ. Ze sbírek Podunajského muzea v Komárně. BEDŘICH HOSER. Obrazy.
HRAD: 30. a 31. 3. VELIKONOCE NA KŘIVOKLÁTĚ. ( 10.00)
KINO SVĚT: 30. 3. Lužinova obrana ( 19.00) ČESKÁ 1: 30. 3. OTHER VOICES. The Doors Revival. ( 21.00) 31. 3. ROMSKÁ ZÁBAVA. Gipsy Benátky. ( 21.00) MĚSTSKÉ TYLOVO DIVADLO: 31. 3. NEBOJÁCNÝ MIKEŠ. Divadelní dramatizace příběhu Boženy Němcov. Divadelní spolek Tyl Kutná Hora. ( 15.00) MALÁ GALERIE BASET: KŘÍŽOVÁ CESTA. Výstava prací Jitky Jelínkové. Vedle cyklu monotypů si lze prohlédnout keramiku a několik počítačových fotokoláží.
NÁPRSTKOVO MUZEUM: STÁLÁ EXPOZICE ASIJSKÝCH KULTUR.
PAMÁTNÍK LIDICE: STÁLÁ EXPOZICE. Tragický osud obce Lidice.
BIOGRAF: 30. 3. Příhody Ferdy Mravence (Divadlo AHA!). Veselá hudební komedie. ( 15.00, 19.30)
KINO SOKOL: 30. a 31. 3. Příšerky s.r.o. ( 17.00) 30. 3. Antitrust ( 19.00) OKRESNÍ MUZEUM: JINDŘICH MATIEGKA A JIŘÍ MALÝ A MĚLNÍK. Výstava věnovaná českým antropologům světového významu. MASARYKŮV KULTURNÍ DŮM: 30. 3. PLES V DIVADLE. ( 20.00)
</TEXT>
<HEADING>
KINO OREL: 31. 3. Planeta opic ( 20.00)
</HEADING>
<TEXT>
KINO FORUM: 30. 3. až 1. 4. Příšerky s.r.o. ( 17.30) Bulšit ( 20.00) GALERIE TEMPL: STŘEPY PŘINÁŠEJÍ ŠTĚSTÍ. Minivýstava. MICHAL SEGERT. Oleje severočeského výtvarníka si lze prohlédnout do 28. dubna. OKRESNÍ MUZEUM: GRAFIKA, KERAMIKA A CÍN. Výběr ze tří bohatých a cenných fondů muzea. STÁLÁ EXPOZICE. PAMÁTKY MINULOSTI - Výběr umělecky a historicky nejcennějších předmětů ze sbírkového fondu muzea. NÁRODOPISNÁ EXPOZICE - Část z bohaté sbírky lidového textilu a malovaného nábytku. SBOR ČESKÝCH BRATŘÍ: Z LEDU VEN. Skupinová výstava malířů, sochařů, fotografů a dalších výtvarníků z Děčína tvořících společnost tvůrčích optimistů. ŠKODA AUTO MUZEUM: STÁLÉ EXPOZICE.
KINO SATURN: 30. a 31. 3. Skleněný dům ( 17.30)
MĚSTSKÉ KINO: 30. 3. Planeta opic ( 18.00, 20.00)
MĚSTSKÉ MUZEUM: STRAŠECKÁ KRASLICE A POMLÁZKA. Výstava výrobků ze soutěže o nejhezčí strašeckou kraslici a o nejdelší a nejhezčí strašeckou pomlázku. ZEMĚDĚLSKÁ USEDLOST NA NOVOSTRAŠECKU. Stálá expozice.
KINO SOKOL: 30. a 31. 3. Intimita ( 19.00)
KINO MÍR: 30. 3. až 1. 4. Traffic - Nadvláda gangů ( 17.30, 20.00) SIMPLY CLUB: 30. 3. RAMMSTEIN REVIVAL. Koncert rockové kapely. ( 21.00) GALERIE FRANTIŠKA DRTIKOLA: FRANTIŠEK DRTIKOL. MUZEUM TŘETÍHO ODBOJE: STÁLÉ EXPOZICE. OKRESNÍ HORNICKÉ MUZEUM: HORNICTVÍ NA PŘÍBRAMSKU. Jednotlivé expozice.
GALERIE POD ZÁMKEM: NAMASTÉ HIMÁLAJ. Fotografie z cesty Ladislava Nováka.
MĚSTSKÉ KINO: 30. a 31. 3. Harry Potter a Kámen mudrců ( 14.00, 17.00, 20.00) GALERIE IKAROS: MICHAELA LESAŘOVÁ-ROUBÍČKOVÁ. Výstava grafik. VLASTIVĚDNÉ MUZEUM: STÁLÁ EXPOZICE. Přírodovědná a historická expozice.
MĚSTSKÉ MUZEUM: STÁLÁ EXPOZICE. Obrazy Jiřího Karse, Z historie města Velvar - od nejstarších vykopávek po 19. století. SVĚTLA A STÍNY PAMÁTEK NA VELVARSKU. Barokní plastiky a obrazy z kostelů v Hospozíně, Kmetiněvsi, Velvar a Nabdína, ukázky projektové dokumentace ing. Otakara Hrdličky, osudy památek Velvarska na fotografiích Jaroslava Vyšína. Výstavu lze navštívit do 30. dubna.
SKANZEN DŮL MAYRAU: STÁLÁ EXPOZICE. Prohlédnout si lze historické budovy s těžními stroji, výstavu ke 120 letům dolu Mayrau. V budově dýmnice je umístěna expozice báňského záchranářství, důlního měřičství a expozice důlních prostor tematicky zaměřená na zdolávání důlních ohňů. Lze také navštívit expozici Homole s expozicí komplexně mechanizovaného stěnového porubu, důlní doprava, přetlaková komora atd.
GALERIE ČESKÉHO KRASU ŠPEJCHAR: LIDSKÝ PŘÍBĚH. Snímky slovenského fotografa Jaro Sýkory, které ukazují život v oravském kraji.
ZÁMEK: 30. 3. PETR KRALOVANSKÝ. Vystoupení písničkáře ze Zruče nad Sázavou. ( 16.00)
</TEXT>
</DOC>
<DOC>
<DOCID>MF-20020330092</DOCID>
<DOCNO>MF-20020330092</DOCNO>
<DATE>03/30/02</DATE>
<TITLE>
Na Křivoklátě se podeváté budou slavit Velikonoce
</TITLE>
<GEOGRAPHY>Křivoklát</GEOGRAPHY>
<TEXT>
O svátečním víkendu se už podeváté otevřou brány Křivoklátu velikonočnímu programu. Členové občanského sdružení Děti Křivoklátska spolu s Křivoklátskými hudci připravili akce s ohledem na dva rozměry velikonočních oslav a vzali v potaz i rodinné návštěvy a děti. Duchovní stránku nejvýznamnějších křesťanských svátků připomene velikonoční koncert smíšeného pěveckého sboru SUDOP, který začne v sobotu v 15 hodin, postní písně a část Truvérské mše Petra Ebena zazní v podání Křivoklátských hudců v neděli od 13.30. V programu nechybí ani tradiční a oblíbený rytířský výstup - Společnost života středověkého W-Arlet předvede v sobotu od 19 hodin bitvu za účasti pěších i jízdních rytířů. Akci doplní vystoupení kejklířů, pohádka, hudební vystoupení a jarmark.
VELIKONOČNÍ RYTÍŘI. Součástí tradiční akce Velikonoce na Křivoklátě bude i rytířská bitva. Na třicet rytířů pěších i jízdních ze společnosti W-Arlet se střetne v sobotu od devatenácti hodin.
</TEXT>
</DOC>
<DOC>
<DOCID>MF-20020330093</DOCID>
<DOCNO>MF-20020330093</DOCNO>
<DATE>03/30/02</DATE>
<TITLE>
Kladno už může být prvoligovým týmem
</TITLE>
<TEXT>
Jediná porážka dělí kladenské hokejisty od sestupu
Zítra večer už hokejisté Kladna nemusejí patřit mezi extraligové kluby. Jestliže podlehnou doma Liberci, sestoupí do nižší soutěže.
Kladno, Liberec - Stačí jedna prohra a kladenský hokej stihne katastrofa. V baráži o udržení v extralize se hraje na čtyři vítězné zápasy a Kladno s Libercem prohrává 1:3. Jedině vítězství v pátém utkání ho udrží ve hře. Hosté budou v opačné pozici. Stačí jim ještě jedna výhra a splní se jim postupový sen. Při ohlédnutí za předchozími duely to vypadá jako jednoduchá úloha. "Máme na to tři pokusy, tak to snad vyjde. Ale poslední krok je vždy nejtěžší," připomíná brankář libereckých Bílých Tygrů Pavel Falta, který zatím v baráži září s úspěšností zásahů přes 94 procent. První šanci rozhodnout sérii mají Liberečtí už zítra na Kladně, případný šestý zápas by se hrál v úterý v Liberci. "Ale i kdyby se hrálo na sedm zápasů, tak se úbytku sil vůbec nebojím. Máme dobře trénované mužstvo, navíc pravidelně hrajeme na čtyři kompletní pětky, takže se zatížení na tým rozloží," říká druhý liberecký trenér Jaroslav Nedvěd. "Série ještě může být dlouhá. Skončí teprve tehdy, až někdo bude mít čtvrtou výhru," poznamenal hlavní kouč Josef Jandač. "Máme dva dny na to něco změnit. Pro domácí zápas vybereme hokejisty, kteří budou chtít hrát," uvedl kladenský kouč Jaromír Šindel. "Jsme v těžké situaci. Když jsme v sérii prohrávali 0:2, nebylo to tak vážné jako když teď prohráváme 1:3. Ale v neděli hrajeme doma a věřím, že si hráči uvědomí, co je v sázce," doufá v obrat trenér Kladna. "Teď už nemáme co ztratit. Pomoci si musíme sami," tvrdí juniorský reprezentant Tomáš Plekanec, centr třetího kladenského útoku. Kladno ovšem podává v sérii nepřesvědčivé výkony. Týmu chybí nasazení, nepomáhají ani změny v sestavě. "Nevím, čím to je, že stále prohráváme. Vždy dostaneme první gól a přitom máme před každým utkáním důkladnou poradu, na které si zdůrazňujeme, že se to nesmí stát," kroutí hlavou Plekanec, podle nějž kladenským hráčům motivace nechybí. "Každý chce přece vyhrát. Hrajeme ale prostě špatně, puk nám přeskakuje hokejky a nedaří se nám zakládat útoky." Liberec přijede do Kladna se zdravým sebevědomím. "Oni musí vyhrát, budou pod tlakem," tvrdí liberecký kapitán Aleš Vála. "Musíme hrát opět aktivně, ne být zalezlí. Kladno je přece jenom extraligové mužstvo, naši pasivitu by dokázalo potrestat." Zápas začíná na kladenském zimním stadionu zítra v 17.30 hodin.
Podrobnou on-line reportáž s komentářem najdete na internetové stránce hokej.idnes.cz
TO JE ON!. Kladenští hokejisté se rozčilují na ležícím libereckým útočníkem Vítězslavem Jankovýchem. Právě on je nejlepším střelcem Liberce v baráži o udržení v extralize.
</TEXT>
</DOC>
<DOC>
<DOCID>MF-20020330094</DOCID>
<DOCNO>MF-20020330094</DOCNO>
<DATE>03/30/02</DATE>
<TITLE>
V Mladé Boleslavi se oslavovalo
</TITLE>
<TEXT>
Mladá Boleslav - Cesta Mladé Boleslavi do první hokejové ligy byla letos až jednotvárná, lemovala ji jen samá vítězství. Mužstvo pod vedením trenéra Horešovského neprožilo jediný zádrhel či krizi, z dvanácti utkání play-off a baráže pouze jednou remizovalo. Paradoxně právě gól inkasovaný vteřinu před koncem v Orlové oddálil oslavy postupu o dva dny a přenesl je na domácí led, místo hrstky příznivců, kteří dorazili na Ostravsko, je tak mohlo sledovat téměř tři tisíce diváků v hledišti mladoboleslavského zimního stadionu. Poslední překážkou Boleslavi byl Baník Most, outsider soutěže. Více než půl zápasu, od 3. minuty až do konce druhé třetiny, se hrálo za stavu 1:0, až potom domácí zabrali a svou převahu přetavili v góly. "Brzy jsme vstřelili branku, ale nervozitu jsme ze sebe setřást nedokázali. Zodpovědnost nám svazovala nohy," poznamenal kouč Josef Horešovský. To se zlomilo až se šťastným druhým gólem: do té doby tápající Oliverius nahodil v přesilovce kotouč z nulového úhlu do brankoviště a gólman Mostu Hübl mu pomohl do vlastní sítě. V následujících pár minutách přidala Boleslav další tři trefy a o druhé přestávce bylo jasné, že poslední část proběhne jen z povinnosti. Připravené lahve šampaňského začaly vybuchovat se zvukem závěrečné sirény, stovky fanoušků zaplnily led a slavily spolu s hráči a funkcionáři. Všechny ovládly emoce. Jen vědomí dalších dvou zápasů krotilo oslavy. Boleslav musí dohrát baráž v Písku a doma proti Brnu a coby čerstvý nováček první ligy nechce udělat ostudu. "Ale trenink už bude o něčem jiném, přijďte se podívat," vzkazoval rozesmátý kapitán Jiří Kročák. Trenér Horešovský ve čtvrtek poprvé nemusel použít svou tradiční formulku, kvůli které už si ho hráči dobírali. "Doteď vůbec o nic nešlo, to nejdůležitější nás teprve čeká!" Možná i díky tomuto zaklínadlu mělo tažení jeho svěřenců tak hladký průběh.
</TEXT>
</DOC>
<DOC>
<DOCID>MF-20020330095</DOCID>
<DOCNO>MF-20020330095</DOCNO>
<DATE>03/30/02</DATE>
<TITLE>
Příbram hraje na Hané
</TITLE>
<GEOGRAPHY>Praha</GEOGRAPHY>
<TEXT>
Fotbalisté Příbrami se dnes v dalším prvoligovém utkání představí v Olomouci. Tu povede poprvé v domácím prostředí nový trenér Bohumil Páník. "Ke klidnému závěru sezony potřebujeme vyhrát a pokud hráči potvrdí výkon z Opavy, mohlo by se nám to podařit," věří Páník. Příbram už čeká klidný zbytek sezony, a tak na Hanou jede především s cílem zlomit negativní vzájemnou bilanci a udělat si chuť na pohárové čtvrtfinále se Spartou. "Na něj se zaměřujeme. Jedině tudy vede naše cesta do pohárové Evropy," řekl příbramský kouč Jiří Kotrba. Olomoucký Patrik Siegl by v utkání mohl nastoupit po dvousté v lize.
Praha - Fotbalisté Příbrami se dnes v dalším prvoligovém utkání představí v Olomouci. Tu povede poprvé v domácím prostředí nový trenér Bohumil Páník. "Ke klidnému závěru sezony potřebujeme vyhrát a pokud hráči potvrdí výkon z Opavy, mohlo by se nám to podařit," věří Páník. Příbram už čeká klidný zbytek sezony, a tak na Hanou jede především s cílem zlomit negativní vzájemnou bilanci a udělat si chuť na pohárové čtvrtfinále se Spartou. "Na něj se zaměřujeme. Jedině tudy vede naše cesta do pohárové Evropy," řekl příbramský kouč Jiří Kotrba. Olomoucký Patrik Siegl by v utkání mohl nastoupit po dvousté v lize.
</TEXT>
</DOC>
<DOC>
<DOCID>MF-20020330096</DOCID>
<DOCNO>MF-20020330096</DOCNO>
<DATE>03/30/02</DATE>
<TITLE>
Kolínští cyklisté se vrátili domů z italského soustředění
</TITLE>
<GEOGRAPHY>Kolín</GEOGRAPHY>
<TEXT>
Italské kopce v okolí známého přímořského letoviska Rimini byly místem prvního jarního soustředění cyklistů CCC Vella Team Kolín. Pětičlenné družstvo tam pod vedením kouče Jana Slavíčka najíždělo objemové kilometry. Ti nejotrlejší jich v náročném terénu absolvovali až 1400. Závodníci by z toho měli těžit celou sezonu. "V Itálii jsme nalezli ideální podmínky včetně příznivého počasí," pochvaloval si Slavíček. Stáj se v létě hodlá zaměřit především na závody cross country horských kol. Jindřiška Bejstová a Jaroslav Kulhavý by v téhle disciplíně měli navázat na své republikové tituly z cyklokrosu. Oba mají reprezentační ambice. "Do národního týmu by se mohl prosadit také Filip Eberl," věří Slavíček bikerovi, který bude letos druhým rokem závodit v kategorii do 23 let. Na prvních závodech se družstvo ukáže už teď o víkendu. Zatím to nebude v terénu, nýbrž při Českém poháru na silnici. Ostrou sezonu horských kol zahájí v polovině dubna tradiční Pražská liga. Vyvrcholením pak bude mistrovství republiky, které se pojede v Kutné Hoře. Kolínská stáj tam bude vzhledem k bezprostřednímu sousedství měst jako doma. "Tuhle akci si nenechám ujít ani já," podotýká Slavíček, který už se ale jinak v pohárovém pelotonu objevovat nebude. "Zaměřím se více na trenérství a funkcionařinu a budu jezdit maratóny." Největším esem kolínského týmu by měl být Jaroslav Kulhavý. Čtvrtý junior z únorového mistrovství světa v cyklokrosu byl loni na horských kolech nejlepším domácím kadetem, na což hodlá v létě navázat. "I když bude v juniorské kategorii prvoročákem, měl by se výrazně prosazovat," míní Slavíček. O něco jednodušší pozici by měla mít Jindřiška Bejstová. Mezi ženami je při absenci lyžařek Neumannová a Hanušové přece jen slabší konkurence. "Jindra snad bude doma jasně dominovat," doufá Slavíček. "Soupeřkami by jí měly být hlavně Rusky."
Kolín - Italské kopce v okolí známého přímořského letoviska Rimini byly místem prvního jarního soustředění cyklistů CCC Vella Team Kolín. Pětičlenné družstvo tam pod vedením kouče Jana Slavíčka najíždělo objemové kilometry. Ti nejotrlejší jich v náročném terénu absolvovali až 1400. Závodníci by z toho měli těžit celou sezonu. "V Itálii jsme nalezli ideální podmínky včetně příznivého počasí," pochvaloval si Slavíček. Stáj se v létě hodlá zaměřit především na závody cross country horských kol. Jindřiška Bejstová a Jaroslav Kulhavý by v téhle disciplíně měli navázat na své republikové tituly z cyklokrosu. Oba mají reprezentační ambice. "Do národního týmu by se mohl prosadit také Filip Eberl," věří Slavíček bikerovi, který bude letos druhým rokem závodit v kategorii do 23 let. Na prvních závodech se družstvo ukáže už teď o víkendu. Zatím to nebude v terénu, nýbrž při Českém poháru na silnici. Ostrou sezonu horských kol zahájí v polovině dubna tradiční Pražská liga. Vyvrcholením pak bude mistrovství republiky, které se pojede v Kutné Hoře. Kolínská stáj tam bude vzhledem k bezprostřednímu sousedství měst jako doma. "Tuhle akci si nenechám ujít ani já," podotýká Slavíček, který už se ale jinak v pohárovém pelotonu objevovat nebude. "Zaměřím se více na trenérství a funkcionařinu a budu jezdit maratóny." Největším esem kolínského týmu by měl být Jaroslav Kulhavý. Čtvrtý junior z únorového mistrovství světa v cyklokrosu byl loni na horských kolech nejlepším domácím kadetem, na což hodlá v létě navázat. "I když bude v juniorské kategorii prvoročákem, měl by se výrazně prosazovat," míní Slavíček. O něco jednodušší pozici by měla mít Jindřiška Bejstová. Mezi ženami je při absenci lyžařek Neumannová a Hanušové přece jen slabší konkurence. "Jindra snad bude doma jasně dominovat," doufá Slavíček. "Soupeřkami by jí měly být hlavně Rusky."
</TEXT>
</DOC>
<DOC>
<DOCID>MF-20020330097</DOCID>
<DOCNO>MF-20020330097</DOCNO>
<DATE>03/30/02</DATE>
<TITLE>
Kolín znovu s favoritem
</TITLE>
<TEXT>
Střední Čechy - Po Plzni a Mladé Boleslavi se fotbalisté Kolína na jaře utkají s dalším druholigovým favoritem. Dnes na svém trávníku přivítají Zlín. Kolínu bude chybět distancovaný Doseděl a také Dosoudil, který si plní povinnosti u mládežnické reprezentace. Oproti minulému kolu ale naskočí Vašíček se Sedláčkem. "Remízou v Mladé Boleslavi jsme soupeřům naznačili, že i když jsme jasně poslední, nenecháme nikomu body zadarmo. To bude platit i proti Zlínu," slíbil kolínský kouč Stanislav Kocourek. Doma se představí také Neratovice, které se po nepřesvědčivých jarních výsledcích také zařadily k sestupovým kandidátům. "Teče nám do bot, proti Vítkovicím chceme konečně vyhrát," podotkl trenér Neratovic Luděk Kokoška. Mladá Boleslav se o první jarní vítězství pokusí v Prostějově. Případná prohra by v boji o postup byla hodně nepříjemná. Všechny tři duely začínají dnes v 15.00 hodin.
</TEXT>
</DOC>
<DOC>
<DOCID>MF-20020330098</DOCID>
<DOCNO>MF-20020330098</DOCNO>
<DATE>03/30/02</DATE>
<TITLE>
Jupa testoval nový vůz
</TITLE>
<GEOGRAPHY>Kladno</GEOGRAPHY>
<TEXT>
Jiří Jupa se stal prvním jezdcem, který si letos vyzkoušel závodní automobil Škoda Octavia chystaný pro prestižní okruhový seriál Česká pojišťovna - Škoda Octavia Cup 2002. Dvaatřicetiletý pilot z Družce u Kladna zahájil testování se svým kmenovým týmem Křenek motorsport, který bude vypomáhat v přípravě vozů ambiciózní stáje Bohemia Racing, kde bude s Jupou startovat také Milan Maděryč. Úvodní jízdní zkoušky absolvoval Jupa na brněnském Masarykově okruhu za dost nevlídných povětrnostních podmínek. "Bylo sucho, ale teplota mínus dva stupně Celsia nebyla pro testování zrovna ideální. Jezdit se však dalo. Měli jsme v plánu jen první rozhýbání jezdce a auta a tak pro nás nebyla teplota tolik rozhodující," uvedl Jupa a poznamenal, že už se nemohl prvního letošního svezení na závodní trati dočkat. "Byl jsem hodně natěšený, zimní přestávka se mi zdála být už nekonečně dlouhá." Na pohárovou Octavii si loňský vicemistr Národní formule 1400 dlouho zvykat nemusel, přestože se známého seriálu závodů tři roky neúčastnil. "Přechod z formule mi potíže nedělal. V rámci týmového testování a přípravy pro další jezdce jsem toho s Octavií v uplynulých třech sezónách hodně najezdil, možná více než řada závodníků startujících v poháru. Na auto jsem si proto zvykat nemusel," řekl Jupa, ale poznamenal, že si k závodnímu vozidlu musel začít hledat jiný vztah. "Do vozu jsem usedal s vědomím, že tentokrát jej nebudu pouze pomáhat připravovat jiným, ale automobil se bude ladit podle mých potřeb. To pro mě bylo najednou jiné a trochu nezvyklé. Rád jsem ovšem tuhle změnu přijal." Na brněnském automotodromu Jupa absolvoval téměř padesát okruhů a majitel týmu Křenek motorsport byl s výsledky testů spokojen. "Naměřené časy byly lepší, než jaké jsme očekávali vzhledem k počáteční fázi příprav vozu i jezdce a také s ohledem na povětrnostní podmínky," řekl Josef Křenek.
Kladno - Jiří Jupa se stal prvním jezdcem, který si letos vyzkoušel závodní automobil Škoda Octavia chystaný pro prestižní okruhový seriál Česká pojišťovna - Škoda Octavia Cup 2002. Dvaatřicetiletý pilot z Družce u Kladna zahájil testování se svým kmenovým týmem Křenek motorsport, který bude vypomáhat v přípravě vozů ambiciózní stáje Bohemia Racing, kde bude s Jupou startovat také Milan Maděryč. Úvodní jízdní zkoušky absolvoval Jupa na brněnském Masarykově okruhu za dost nevlídných povětrnostních podmínek. "Bylo sucho, ale teplota mínus dva stupně Celsia nebyla pro testování zrovna ideální. Jezdit se však dalo. Měli jsme v plánu jen první rozhýbání jezdce a auta a tak pro nás nebyla teplota tolik rozhodující," uvedl Jupa a poznamenal, že už se nemohl prvního letošního svezení na závodní trati dočkat. "Byl jsem hodně natěšený, zimní přestávka se mi zdála být už nekonečně dlouhá." Na pohárovou Octavii si loňský vicemistr Národní formule 1400 dlouho zvykat nemusel, přestože se známého seriálu závodů tři roky neúčastnil. "Přechod z formule mi potíže nedělal. V rámci týmového testování a přípravy pro další jezdce jsem toho s Octavií v uplynulých třech sezónách hodně najezdil, možná více než řada závodníků startujících v poháru. Na auto jsem si proto zvykat nemusel," řekl Jupa, ale poznamenal, že si k závodnímu vozidlu musel začít hledat jiný vztah. "Do vozu jsem usedal s vědomím, že tentokrát jej nebudu pouze pomáhat připravovat jiným, ale automobil se bude ladit podle mých potřeb. To pro mě bylo najednou jiné a trochu nezvyklé. Rád jsem ovšem tuhle změnu přijal." Na brněnském automotodromu Jupa absolvoval téměř padesát okruhů a majitel týmu Křenek motorsport byl s výsledky testů spokojen. "Naměřené časy byly lepší, než jaké jsme očekávali vzhledem k počáteční fázi příprav vozu i jezdce a také s ohledem na povětrnostní podmínky," řekl Josef Křenek.
</TEXT>
</DOC>
<DOC>
<DOCID>MF-20020330099</DOCID>
<DOCNO>MF-20020330099</DOCNO>
<DATE>03/30/02</DATE>
<TITLE>
Volejbalisté Rakovníka splnili stanovený cíl
</TITLE>
<GEOGRAPHY>Rakovník</GEOGRAPHY>
<TEXT>
Volejbalový tým mužů VK Rakovník posledním zápasem v Českých Budějovicích ukončil své premiérové účinkování v první lize. "Výsledky mohly být i lepší, ale naše neúspěchy z první poloviny soutěže bych připsal zejména nezkušenosti," řekl rakovnický trenér Luděk Štíbr.
</TEXT>
<HEADING>
Celkově jste tedy s premiérovou sezonou spokojený?
</HEADING>
<TEXT>
Před sezonou jsme si stanovili určitým cíl. Tím bylo udržení v soutěži. Takže jsem maximálně spokojen. Trochu jsme zaplatili nováčkovskou daň, ale nyní už máme poznatky, které dokážeme v příštím ročníku zužitkovat.
Proč tým dokázal na hřištích soupeřů vyhrát pouze jedinkrát?
Za hlavní příčinu považuji především problémy se sestavou. K pátečním zápasům jsme odjížděli už v poledne a ne všichni hráči z klíčové šestky se mohli uvolnit ze zaměstnání. Mohu říci, že více než polovinu venkovních zápasů jsme odehráli v jiné sestavě, než jakou jsem já měl představu.
</TEXT>
<HEADING>
Jak hodnotíte posily týmu, které přišli před sezonou?
</HEADING>
<TEXT>
Nyní už mohu říci, že třeba nahrávači Blažev s Benešem se občas potýkali s herními problémy, ale vcelku je musím hodnotit kladně. Vnesli do týmu určitý řád a kvalitu hry. Co se týče Michala Komrsky, se kterým jsme počítali na post smečaře, tak ten se na hřišti objevoval jen sporadicky. Na začátku sezony se zranil a během soutěže se už nedokázal do základní šestky probojovat. Ale je to mladý komplexní hráč a věřím, že pokud dokáže zúročit to co v sobě má, tak se v příštím ročníku ligy určitě prosadí.
</TEXT>
<HEADING>
Uvažujete o nějakých nových posilách?
</HEADING>
<TEXT>
Je jasné, že potřebujeme hráče na takzvané druhé smeči, kterého jsme celou sezónu marně hledali. Na tento post uvažujeme o Pavlu Rathovi, který zde už před třemi lety působil. Zatím jsme ve stadiu jednání, ale snad se nám ho podaří získat. Předpokládal jsem, že by se na postu libera také mohl častěji objevovat mladý Petr Kovář, ale mám zprávy, že se o něj uchází některé pražské kluby.
Na Valné hromadě klubu zazněl z řad hráčů návrh, aby se zápasy nahrávaly na video, které by poté sloužilo k vyhodnocení zápasů. Jak se k této možnosti jako trenér stavíte?
Možná je to dobré, protože hráči samotní vidí jaké chyby dělají, ale já osobně ten čas, který bychom rozboru věnovali, raději použiji při teoretické přípravě během tréninku a přípravě před utkáním. Takže zatím o této možnosti neuvažuji.
Čím si vysvětlujete popularitu a vysokou návštěvnost rakovnického volejbalu?
Podpora fanoušků je zde ohromná, za což jim patří obrovský dík. Pravidelná návštěvnost bezmála tří set diváků se jinde opravdu nevidí. Myslím, že je to dlouhou volejbalovou tradicí. Není to tak dlouho, co jsme oslavili osmdesáté výročí založení klubu. Na volejbal zde chodí bývalí i současní hráči nižších soutěží společně s rodinami a známými. Je to skupina lidí, která je s místním volejbalem spojena, rozumí mu a dokáže dobré výsledky ocenit a nebojí se vyjádřit svůj názor i při horších výkonech týmu. I za to jsme ale vděční.
</TEXT>
<HEADING>
Jak bude probíhat příprava hráčů po skončení ligy?
</HEADING>
<TEXT>
Přípravu celého týmu zahájíme 1. května na antukovém turnaji v Kralovicích, což je tradiční zahájení turnajové sezony. Právě během jara a léta se chceme pravidelně zúčastňovat antukových turnajů, protože ty představují okořenění letní přípravy. Součástí bude i kondiční trénink, protože na ten během sezóny nezbývá příliš času. Oficiální příprava klubu začne koncem srpna, kdy se pravidelně účastníme volejbalového soustředění a od září se začneme připravovat v hale.
Přípravu celého týmu zahájíme 1. května na antukovém turnaji v Kralovicích, což je tradiční zahájení turnajové sezony. Právě během jara a léta se chceme pravidelně zúčastňovat antukových turnajů, protože ty představují okořenění letní přípravy. Součástí bude i kondiční trénink, protože na ten během sezóny nezbývá příliš času. Oficiální příprava klubu začne koncem srpna, kdy se pravidelně účastníme volejbalového soustředění a od září se začneme připravovat v hale.
</TEXT>
</DOC>
<DOC>
<DOCID>MF-20020330100</DOCID>
<DOCNO>MF-20020330100</DOCNO>
<DATE>03/30/02</DATE>
<TITLE>
Exploze připomněla války gangů
</TITLE>
<TEXT>
Nálož v automobilu byla nastražena na majitele chebského erotického klubu Roberta Perla
Cheb - Žhářství, vydírání i násilí mezi znepřátelenými obchodními partnery či kuplířskými gangy již Cheb zažil, čtvrteční exploze výbušniny nastražené v automobilu tu ale dosud nikdo nepamatuje. "Je to rozhodně první a doufám, že i poslední případ," konstatoval včera velitel chebského profesionálního hasičského sboru Václav Balvín. Jeho podřízení včera podrobným prozkoumáním zničeného vozu potvrdili, že v něm byla nastražena trhavina s elektronickým spínačem na místě spolujezdce. Dosud šlo na Chebsku při úmyslném ohrožování cizího života a majetku zejména o žhářství, zejména zapálením předem benzinem politých objektů. "Vzpomínám si například na erotický podnik ve Žďáru u Aše, kde kdosi zapálil podkroví a teprve po jeho uhašení jsme zjistili, že v přízemí všechno doslova plavalo v benzinu. Jen nepochopitelným zázrakem tehdy objekt s hasiči neexplodoval," řekl Balvín. Úmyslně vzplála i diskotéka Monaco v Lubech u Chebu, jak se později zjistilo rukou jednoho z majitelů. Bílý automobil Mitsubishi, ve kterém nálož vybuchla, patřil osmasedmdesátiletému Robertu Perlovi, provozovateli chebského erotického podniku Dream pod bývalým plicním sanatoriem. Ten obyčejně jezdí právě na sedadle spolujezdce a vůz zpravidla řídí jeho družka. "Ve čtvrtek ráno jsem vyšel před dům a uviděl, že u mého vozu je rozbité okénko u spolujezdce. Když vůz prohlédli policisté, nasedl jsem a odvezl jej do servisu, aby mi okénko zasklili," uvedl Perl. Vůz dostal na starost třiadvacetiletý automechanik, který se také stal nechtěnou obětí výbušné pasti. Když začal vysavačem odstraňovat z podlahy vozu střepy, trhavina ukrytá za přístrojovou deskou explodovala a způsobila mu těžká zranění. Podle lékařů z plzeňské fakultní nemocnice, kteří mladíka operovali, je nejvážnějším zraněním trvalá ztráta pravého oka a velké poškození levého.
Perl podezřívá z útoku svého bývalého obchodního partnera. "Platil jsem mu nájemné šedesát tisíc měsíčně, ale právě tento týden jsem se dohodl přímo s majitelem objektu na polovičním nájemném a dosavadní pronajímatel zůstal mimo hru," vysvětlil Perl. "O svůj život se nebojím, ale má družka má velký strach a odjíždí z Chebu," řekl Perl. Konkurenční válku nebo útok některé mafie podle svých slov zcela vylučuje. Rovněž ostatní majitelé erotických podniků ve městě vidí za tragédií spíše Perlovy soukromé podnikatelské problémy. "Vypadá to děsivě, ale lidé v Chebu se podle mne nemusí obávat žádné války nočních podniků," uvedl majitel několika erotických klubů v Chebu Petr Strejc. "Ani já, ani další místní podnikatelé v tomto oboru, se kterými hovořím, se žádných mafií neobáváme. Případným konfliktům předcházím tím, že si platím bezpečnostní agenturu a podnikám zcela legálně, abych se nemusel obávat v případě problémů přivolat policii," vysvětlil Strejc. Podle něho by měli zákonodárci konečně legalizovat prostituci ve veřejných domech. "Naše podnikání by tak získalo jasná pravidla, průhlednost a také příslušnou ochranu," míní Strejc. Při posledním projednávání tohoto návrhu, podporovaného ministerstvem vnitra a vládou, však v parlamentu převládla obava, že právě legalizované veřejné domy by byly pro města nebezpečným zdrojem kriminálních a asociálních jevů, které s prostitucí souvisejí.
Nálož v autě: To tu ještě nebylo!
- Hasiči: V autě byla nastražená výbušnina. Žháře ano, ale trhavinu nastraženou v automobilu jsme v regionu ještě neměli.
- Robert Perl: Bomba byla nastražená na mě. Musel to být někdo, kdo věděl, že jezdím na místě spolujezdce. Podezírám bývalého obchodního partnera.
- Majitelé erotických klubů: Žádné konkurenční války nočních podniků ani mafie se lidé bát nemusejí. Větší bezpečnost by přinesla legalizace prostituce ve veřejných domech.
</TEXT>
</DOC>
<DOC>
<DOCID>MF-20020330101</DOCID>
<DOCNO>MF-20020330101</DOCNO>
<DATE>03/30/02</DATE>
<TITLE>
Tepelský klášter slaví Velikonoce i Rossiniho mší
</TITLE>
<TEXT>
Kromě velikonočních mší nabízí tepelský klášter také tuzemskou premiéru instrumentální verze Slavnostní mše italského skladatele Gioacchina Rossiniho. Koncert si mohou zájemci poslechnout na Velikonoční pondělí. Duchovní skladbu publiku v komorní úpravě představí Smyčcový ansámbl Filharmonie Hradec Králové. Sólo pro flétnu je vyhrazeno pro Lenku Filipovou, klavírního sóla se zhostí Jan Niederle. Koncert se uskuteční v Modrém sále kláštera od 14 hodin.
</TEXT>
</DOC>
<DOC>
<DOCID>MF-20020330102</DOCID>
<DOCNO>MF-20020330102</DOCNO>
<DATE>03/30/02</DATE>
<TITLE>
Autor samolepek přitvrdil
</TITLE>
<TEXT>
Karlovy Vary - O rozhazování letáků, v nichž se píše, že se Češi roztahují v německých postelích, z kterých budou vyhnáni, rozšířil dosud neznámý pachatel v Karlových Varech vylepovaní nacionalistických samolepek. Jednu z nich předseda karlovarských komunistů Josef Murčo včera dopoledne strhnul z úřední tabule karlovarského magistrátu. Samolepky i letáky našel šéf komunistů o půlnoci při venčení psa v jednom podchodu v centru Karlových Varů. "Policie vedle vylepovaných plakátků s nápisem Sudety byly a opět budou německé, zajistila několik volně rozhazovaných letáků s delším textem o Sudetech," řekla mluvčí karlovarské policie Alena Veselá. Letáky našel také Miroslav Novák z Karlových Varů. "V českém textu je psáno, že se lidé z bývalých Sudet roztahují v německých postelích, z nichž budou vyhnáni," řekl Novák.
Jako obyvatele Karlových Varů se jej dotkly i řádky, v nichž neznámý pachatel píše, že Češi ukradli Němcům veškeré majetky a zplundrovali jejich zem. Murčo nesouhlasí s některými názory, že letáková akce je v pohraničí záměrnou provokací komunistů před volbami s cílem vyvolat v zemi neklid. "Je to nesmysl, komunisté nechtějí před volbami vyvolávat žádný strach. Ten by způsobil, že lidi k volbám nepůjdou. My však potřebujeme pravý opak," řekl Murčo. Letáky a samolepky podle něj roznášejí v Karlových Varech kolportéři v noci. Sám našel jeden ztracený balíček letáků v podchodu u nádraží. Usuzuje z toho, že kolportéry zřejmě někdo v noci vyrušil. První samolepky objevili policisté v Karlových Varech před čtrnácti dny. Zpočátku je policie kvalifikovala jako přestupky. Nyní věc šetří jako trestný čin podněcování nenávisti vůči skupině osob nebo k omezování jejich práv a svobod. Trestní zákon stanoví za tento trestný čin odnětí svobody až na dvě léta.
</TEXT>
</DOC>
<DOC>
<DOCID>MF-20020330103</DOCID>
<DOCNO>MF-20020330103</DOCNO>
<DATE>03/30/02</DATE>
<TITLE>
Na horách lze ještě stále lyžovat
</TITLE>
<TEXT>
Krušné hory - Jarní lyžování si mohou příznivci zimních sportů dopřát ještě v Perninku, na Božím Daru a na Klínovci. "Z Perninku lze ještě vyběhnout po stopě vedoucí od nádraží směrem na Jelení, a to přibližně do poloviny trasy mezi Perninkem a Jelení. Na sjezdovky už to ale není," uvedl správce perninských tratí Rudolf Holý. "Očekáváme krásný slunečný den, ideální pro jarní lyžování," těší se Iva Králová z božídarského infocentra. V okolí Božího Daru jsou upraveny běžecké tratě okolo Špičáku, a lze tu ještě i lyžovat na Novaku a nad hotelem Praha. Klínovec hlásí od padesáti do téměř neuvěřitelných sta centimetrů sněhu. V provozu zde budou všechny sjezdovky.
</TEXT>
</DOC>
<DOC>
<DOCID>MF-20020330104</DOCID>
<DOCNO>MF-20020330104</DOCNO>
<DATE>03/30/02</DATE>
<TITLE>
Až se oteplí, vezme Ota deku a vyrazí do lesa
</TITLE>
<GEOGRAPHY>Sokolov</GEOGRAPHY>
<TEXT>
Každý večer zaleze desítka odrbaných chlapů do kanálu. Jako krysy. V díře na okraji Sokolova za Starým náměstím zapálí svíčku, svlečou smradlavé kabáty a chystají se ke spánku. Venku se sice již přes den oteplilo, ale v noci skoro pořád ještě mrzne. Pár metrů pod zemí v chodbě u parovodní trubky je ale neúnosné vedro. Letošní zima byla pro bezdomovce až nesnesitelně dlouhá. "Začíná se oteplovat, všichni se konečně rozprchneme. Vezmu si deku a budu spát pod širákem v lese. Udělám si oheň, opeču vuřty a nikdo na mě nemůže," těší se Ota Vojč. Na zimním životě v kanálu mu vadí časté policejní kontroly. "Tady nás mají všechny podchycené," nelíbí se mu. Otovi i většině jeho kamarádů chybí doklady o tom, že vůbec existují. Když se jim nad hlavou objeví policejní baterka, sáhnou maximálně pro hodně starý zápočtový list. Vladimír přespávající o pár desítek metrů dál to bere optimističtěji. "Ještě že mají policajti rozum. Kdyby nás odsud vypráskali, tak všichni chcípneme jako psi." Podzemní parovod je pro desítku bezdomovců ústředním topením, vodovodem, vařičem a sušákem zároveň. Ota otočí kohoutkem a zalije vařící vodou kafe v otlučeném hrnku ze smetiště. "Sladíš?" zeptá se a podává mi pytlík s cukrem. Ve vybetonované zablácené díře si sedneme na lavičku a srkáme kávu. "To čumíš, viď?" Má tu prý všechno, co potřebuje: zrcadlo, holení, lavor na praní prádla, pár kusů omláceného nádobí, něco k snědku, telefonní seznam kvůli tělesné potřebě a o pár kroků dál v chodbě matraci s dekou. "Chceš švestkový kompot?" překvapí mě.
"Tohle si ale se mnou dát musíš. Neštiť se," vytahuje z kouta zablácený hrnec a v něm kus uvařeného kuřete, které v obchoďáku prošlo lhůtou a skončilo v kontejneru. Je tu už dva roky. Jediné, co mu chybí, jsou děti, které o něm nic neví. Mluví se o nich jako o lidech bez budoucnosti, zlodějích a flákačích. Tady dole jsou ale všichni na jedné lodi. I když každý na vlastní pěst, o každodenní kořist vyhrabanou z popelnic nebo nakoupenou za prodanou měď se dělí. "Nikdo ale není povinen něco dávat druhým. Něco jiného je, když onemocníme. To se pak o sebe staráme," vykládá Ota. Ota ví, že se do průšvihu dostal sám. O všechno přišel, protože každou chvíli seděl v base. Před rokem rozbil před očima policejní hlídky výkladní skříň, aby mohl jít na zimu do vězení. Naposledy chtěl ukrást hliníkový žebřík ze střechy jakéhosi servisního auta. Chytili ho a dostal přes tři sta hodin obecně prospěšných prací. Příští měsíc mu to začne. Do té doby si chce načerno přivydělat sázením stromků. "Tři koruny za kus, no neber to!" Vladimír přežívá v kanále už tři roky. O pomoc příbuzných, kteří údajně žijí na západě, se neprosí. "Sice mě to štve, ale radši žiju takhle. Jsem vyučený zedník. Až bude lepší počasí, dostanu dobrou práci a denně pětistovku na ruku," slibuje si. Do té doby musí stejně jako ostatní vyhrabávat z popelnic všechno, co se dá nejen sníst, ale hlavně zpeněžit ve sběrně surovin. Za to si koupí kus špeku, pivo a chleba. Vypadají všichni zbědovaně, ale nepůsobí dojmem, že by chtěli svůj život vrátit do starých lepších kolejí. Naučili se postarat se o sebe aspoň takhle. Stoupnout si do fronty na sociální dávky je prý ani nenapadne. "Nemám ani občanku. Na úřad mě nikdo nedostane," říká Ota.
</TEXT>
</DOC>
<DOC>
<DOCID>MF-20020330105</DOCID>
<DOCNO>MF-20020330105</DOCNO>
<DATE>03/30/02</DATE>
<TITLE>
Přestaňme se už strašit minulostí
</TITLE>
<TEXT>
Hejtman Josef Pavel o vizích života v Karlovarském kraji
</TEXT>
<HEADING>
Rozhovor na sobotu
</HEADING>
<TEXT>
Karlovy Vary - Není toho málo, co potřebují lidé v Karlovarském kraji, aby se jim žilo lépe. Jak jim v tom může pomoci krajský úřad? "Do vínku jsme dostali nevýhodné podmínky. I proto je pro mne velkou výzvou stavět novou instituci, která bude fungovat," říká o své práci hejtman Josef Pavel.
Rozhodujete nyní na rozdíl od doby, kdy jste byl primátorem, o věcech, které nejsou tak bezprostředně viditelné. O kraji se tak mluví spíše v souvislosti s koncepcí a vizemi do budoucna. Jak vidíte budoucnost kraje v příštích letech vy a co pro ni bude možné z pozice krajského úřadu udělat?
</TEXT>
<HEADING>
Chybí nám zatím řada krajských institucí.
</HEADING>
<TEXT>
Region postrádá kvalifikované pracovníky. Řada mladých lidí, kteří odsud odešli studovat, se už do regionu nevrátila. Jsme také regionem nejmenším. Před druhou světovou válkou zde žilo více než šest set tisíc obyvatel, tedy dvakrát více než dnes. Území kraje je nesourodé, na Karlovarsku a Chebsku nejsou průmyslové podniky, které by mohly velikostí a počty zaměstnanců konkurovat velkým gigantům v ostatních krajích. Proto se musíme snažit využít našich největších předností. Těmi jsou blízkost hranice s Německem a velká tradice lázeňství, která náš kraj proslavila v Evropě a neváhám říci i ve světě.
Prvním předpokladem pro jakékoli vize a koncepce jsou však právě kvalifikovaní lidé. Jak zajistit jejich dostatek?
Vysoké školství se začalo rozvíjet až v posledních deseti letech, kdy vznikla chebská ekonomická fakulta při ZČU v Plzni, později pak pobočka I. lékařské fakulty Univerzity Karlovy v Mariánských lázních se studijním programem balneologie a fyzioterapie, a nejnověji soukromá Vysoká škola Karlovy Vary, nabízející bakalářské studium ve čtyřech oborech práva. Myslím, že se školství rozvíjí úspěšně a právě pro soukromý sektor je určitě ještě další prostor.
Jak může krajský úřad pomoci při podpoře podnikání a získávání nových investorů, kteří by přinesli regionu prosperitu?
Například nabídkou pozemků pro průmyslové zóny. Ve spolupráci s agenturou Czech Invest byly vytipovány ze čtrnácti možných lokalit čtyři: u Chebu, Ostrova, Sokolova a Verušiček na trase z Karlových Varů do Prahy. O výběru zóny, jejíž rozloha bude větší než padesát hektarů, bude rozhodovat právě agentura Czech Invest, a to po schválení rozvojové studie. Tato studie je v současnosti předložena k vyjádření vládě. Právě blízkost hranice by měla být jedním z důvodů zájmu investorů.
Už při vzniku kraje bylo zřejmé, že kraj potřebuje rozšířit či zcela vybudovat základní dopravní tepny, především pak urychlit stavbu rychlostní silnice z Chebu do Prahy. Může tyto plány krajský úřad nějak ovlivnit?
Na nedávném výjezdním zasedání vlády v Karlových Varech jsme o této otázce jednali, a dosáhli jsme toho, že byl upraven již schválený Republikový plán rozvoje dopravní infrastruktury do roku 2010. V něm se při stavbě rychlostní silnice I/6 z Prahy přes Karlovy Vary do Chebu počítalo s dokončením celého úseku v roce 2015, nově bylo dokončení stanoveno právě na rok 2010. Zároveň jsme prosadili, aby do tohoto dokumentu byly začleněny i další dvě důležité rychlostní silnice, které v něm původně zmíněny nebyly - takzvaná Podkrušnohorská magistrála I/13 vedoucí z Karlových Varů přes Ostrov na Chomutov a silnice I/21, která spojuje Cheb a Mariánské Lázně s dálnicí D5 Praha - Rozvadov.
Kde vezme kraj potřebné peníze na rozvoj, když jen v letošním roce musí přibližně dvě třetiny z rozpočtu 1,37 miliardy korun přerozdělit tak, jak určí stát. Je šance to do budoucna změnit?
Kraje by neměly být prázdnou nádobou, nečinnými přerozdělovači státních prostředků. Měly by být svéprávnými hospodáři s příslušnými kompetencemi a financemi, kteří mohou a umějí rozhodovat o svých územích. Vytvoření funkčních krajů je však proces, který nelze zvládnout za jedno volební období. My se proto nyní snažíme přimět jednotlivá ministerstva, aby do svých rozvojových plánů zahrnula naše potřeby, které považujeme za nejdůležitější. Příkladem jsou právě zmíněné silnice, průmyslové zóny. Nejsme ale například spokojeni s tím, že ministerstvo pro místní rozvoj nechce své kompetence předávat krajům. Proč má toto ministerstvo sídlit na Staroměstském náměstí v Praze a rozhodovat o rozvoji v jednotlivých regionech? Z Karlovarského kraje je do Evropské unie přece jen blíž než z Prahy.
Do jaké míry naši cestu do Evropské unie podle vás může ovlivnit kvalita vyjednávání o našem vstupu a diskuse o Benešových dekretech?
Jitření vášní neprospívá ani dobrým sousedským vztahům, ani naší cestě do Evropské unie. Na té vidíme řadu překážek v podobě různých přechodných opatření, které vyvolávají u řady lidí obavy. Ať už jde o volný pohyb pracovních sil či záležitosti okolo agrární politiky Evropské unie, které nás staví do role nerovnocenného partnera. To je jedna věc. Druhou věcí jsou pak výroky o Benešových dekretech zpochybňující poválečné uspořádání Evropy a územní celistvost našeho státu. To jsou témata, která by neměla být neustále vytahována jako strašák. Je třeba přemýšlet o budoucnosti, a ne se neustále navzájem osočovat za minulost.
Jenže právě váš stranický šéf Václav Klaus vstoupil do této diskuse tím, že náš vstup do Unie spojil s dodatkem o Benešových dekretech coby součásti naší vstupní smlouvy.
Ze strany předsedy ODS Václava Klause vidím jednoznačný zájem udělat už konečně definitivní tečku za těmito tématy tak, aby již nemohla být populistickým tématem ambiciózních politiků. Aby se nemohla opakovaně objevovat tak jako v posledních deseti letech i po našem vstupu do Evropské unie.
</TEXT>
<HEADING>
Jak vidíte spolupráci kraje s německými sousedy?
</HEADING>
<TEXT>
Sousedské kontakty v oblasti podnikání a cestovního ruchu se za posledních deset let rozběhly velmi dobře a Spolková republika Německo je nejsilnějším investičním partnerem České republiky, a mohu potvrdit, že i v našem regionu. To je fakt, s kterým žijeme i s vědomím, že tu stále existuje hranice a že dosud nejsme členy Evropské unie.
Do vyšších pater komunální politiky jste přišel se zkušenostmi s vedením hotelu. Jaká to byla škola?
Byl jsem celkem deset let zaměstnancem nejprve Interhotelů a poté Grandhotelu Pupp a myslím, že to opravdu byla velmi dobrá škola a průprava. Řídil jsem velké kolektivy lidí, ať už jako náměstek či posléze jako ředitel. Škála činností v hotelu je velmi pestrá, ať už se týká jazykové průpravy, ekonomických či manažerských záležitostí. Manažer hotelu musí být schopen jednat s lidmi, od uklízečky až po prezidenta republiky. Tuto zkušenost mohu každému doporučit.
V rámci kraje už jak v práci ve veřejné správě, tak v komunální politice nemáte kam dál. Nepřemýšlel jste o krocích směrem ku Praze?
Kam dál? Ne, takto jsem o tom nepřemýšlel. Ambici pracovat jako představitel veřejné správy jsem nikdy neměl. To, že jsem se stal primátorem, bylo rozhodnutí velmi rychlé a velmi složité. Učinil jsem jej v roce 1996 po odvolání Igora Saviče s tím, že budu ve funkci do konce volebního období. Výsledek následujících voleb mě ale přiměl pokračovat dál. V roce 2000 jsem byl svými stranickými kolegy vyzván, abych kandidoval v krajských volbách. Byla a je to pro mne výzva, postavit novou instituci, která bude dobře fungovat. Vše nové má obrovské porodní bolesti a potřebuje čas. Nepřemýšlím o tom, co v budoucnu čeká mě osobně, ale o tom, co je potřeba učinit nyní.
S čím se lidé na krajský úřad obracejí nejčastěji?
"Dotazy veřejnosti se týkají termínů prázdnin, či informací o tom, kam se obrátit se stížnostmi. Více dotazů je z okresů Cheb a Sokolov," informovala mluvčí Kateřina Telínová. Pracovníci odboru životního prostředí a zemědělství odpovídají většinou na ústní dotazy, které se týkají zpoplatnění komunálního odpadu, možnosti dostat dotace na tepelná čerpadla u rodinného domu, co dělat, když chtějí kácet stromy či v jaké fázi může být zkolaudován rodinný dům vzhledem k zásobování vodou a odkanalizování. V posledních čtrnácti dnech roste počet dotazů na poskytování grantů. Ty se poskytují žadatelům na základě předloženého projektu. Pro realizaci projektů, plánovaných na 3. čtvrtletí tohoto roku se přijímají žádosti o poskytnutí grantu do 10. dubna.
Jak vypadá den hejtmana? (jako příklad zvolen čtvrtek 28. 3. 2002)
7.30 - 8.00 Začátek pracovního dne
8.00 - 9.00 Společná porada se zástupci hejtmana a ředitelem krajského úřadu
9.00 - 9.30 Přehled regionálního i celorepublikového tisku, médií, korespondence
9.30 - 10.00 Komunikace s pracovníky odboru kanceláře hejtmana, rozdělení úkolů, upřesnění programu na následující dny
10.00 - 11.00 Setkání se zástupci obcí - problematika obce Valeč
11.00 - 12.00 Setkání se zástupci obcí - problematika obce Potůčky
12.00 - 14.00 Odjezd, cesta do Prahy
14.00 - 16.00 Jednání v sídle Svazu průmyslu a dopravy
Poznámky: Pracovní den hejtmana ovšem v podstatě nemá pravidelný řád, neboť z titulu své funkce hejtman jedná s celou řadou osob a subjektů, od občanů až po ministerstva.
</TEXT>
<HEADING>
Kdo je Josef Pavel
</HEADING>
<TEXT>
Narodil se 1. 10. 1952 v Opavě. V roce 1957 se s rodiči přestěhoval do Karlových Varů. Vystudoval hotelovou školu v Mariánských Lázních a druhou maturitu absolvoval na střední škole ekonomické. Pracoval na vedoucích místech v hotelové branži. V roce 1985 úspěšně ukončil studia na Právnické fakultě Univerzity Karlovy v Praze. Deset let pracoval pro Grandhotel Pupp Karlovy Vary, naposledy jako jeho ředitel v letech 1994 - 1995. V roce 1993 vstoupil do ODS a v září téhož roku se stal předsedou místní organizace této strany v Karlových Varech. V listopadu 1996 byl zvolen primátorem města Karlovy Vary. Do této funkce byl zvolen znovu v listopadu 1998. Během druhého funkčního období primátora města, v roce 2000, byl zvolen hejtmanem Karlovarského kraje. Od roku 1992 je členem Lions Clubu Karlovy Vary Josef Pavel je ženatý, má syna Davida (26) - absolvent Právnické fakulty Univerzity Karlovy, dceru Kateřinu (17)studentka gymnázia v Karlových Varech. Koníčky: jízda na koni, lyžování, stolní tenis, čtení.
Narodil se 1. 10. 1952 v Opavě. V roce 1957 se s rodiči přestěhoval do Karlových Varů. Vystudoval hotelovou školu v Mariánských Lázních a druhou maturitu absolvoval na střední škole ekonomické. Pracoval na vedoucích místech v hotelové branži. V roce 1985 úspěšně ukončil studia na Právnické fakultě Univerzity Karlovy v Praze. Deset let pracoval pro Grandhotel Pupp Karlovy Vary, naposledy jako jeho ředitel v letech 1994 - 1995. V roce 1993 vstoupil do ODS a v září téhož roku se stal předsedou místní organizace této strany v Karlových Varech. V listopadu 1996 byl zvolen primátorem města Karlovy Vary. Do této funkce byl zvolen znovu v listopadu 1998. Během druhého funkčního období primátora města, v roce 2000, byl zvolen hejtmanem Karlovarského kraje. Od roku 1992 je členem Lions Clubu Karlovy Vary Josef Pavel je ženatý, má syna Davida (26) - absolvent Právnické fakulty Univerzity Karlovy, dceru Kateřinu (17)studentka gymnázia v Karlových Varech. Koníčky: jízda na koni, lyžování, stolní tenis, čtení.
</TEXT>
</DOC>
<DOC>
<DOCID>MF-20020330106</DOCID>
<DOCNO>MF-20020330106</DOCNO>
<DATE>03/30/02</DATE>
<TITLE>
Z celého kraje
</TITLE>
<HEADING>
Karlovy Vary: Kraj má nové logo
</HEADING>
<TEXT>
Karlovarský kraj má od tohoto týdne své logo. To chtějí krajští úředníci užívat všude tam, kde se nehodí použít znak. "Logo se bude objevovat například na dárkových a propagačních předmětech, na výstavních stáncích či v informačních brožurách," uvedl tiskový mluvčí krajského úřadu Tomáš Svoboda. Od 2. dubna chce krajský úřad také zprovoznit své nové internetové stránky. Ty mohou zájemci najít na adrese www.kr-karlovarsky.cz. (gr)
</TEXT>
<HEADING>
Sokolov: Koncertní sín dokončí letos
</HEADING>
<TEXT>
Rozsáhlá rekonstrukce sokolovského klášterního kostela svatého Antonína Paduánského a jeho přestavba na koncertní síň by měla skončit ještě letos. Zastupitelé schválili na opravu památky dalších více než devět milionů korun. Původně chtěli prostavět jen pět milionů s tím, že rekonstrukce bude dokončena až příští rok. Místostarosta Jaromír Dvořák oznámil, že peníze navíc město získalo díky vyšší daňové výtěžnosti. (bz)
Zítra se děje
</TEXT>
<HEADING>
Karlovy Vary: Velikonoční koncert
</HEADING>
<TEXT>
Sváteční velikonoční koncert Karlovarského symfonického orchestru se pod vedením francouzského dirigenta Martina Lebela uskuteční zítra v Grandhotelu Pupp. Symfonici publiku v úvodu vystoupení představí předehru skladby Velikonoce Nikolaje Andrejeviče Rimského-Korsakova. Při koncertu zazní také Reformační symfonie č.5 d moll Felixe Mendelssohna-Bartholdyho. Závěr programu bude patřit oratoriu Te deum Antonína Dvořáka, ve kterém společně s Karlovarským pěveckém sborem a Českou písní Plzeň vystoupí sopranistka Lenka Škorničková a basbarytonista Aleš Hendrych. Koncert začíná v 19.30 hodin. (lyd)
Sváteční velikonoční koncert Karlovarského symfonického orchestru se pod vedením francouzského dirigenta Martina Lebela uskuteční zítra v Grandhotelu Pupp. Symfonici publiku v úvodu vystoupení představí předehru skladby Velikonoce Nikolaje Andrejeviče Rimského-Korsakova. Při koncertu zazní také Reformační symfonie č.5 d moll Felixe Mendelssohna-Bartholdyho. Závěr programu bude patřit oratoriu Te deum Antonína Dvořáka, ve kterém společně s Karlovarským pěveckém sborem a Českou písní Plzeň vystoupí sopranistka Lenka Škorničková a basbarytonista Aleš Hendrych. Koncert začíná v 19.30 hodin. (lyd)
</TEXT>
</DOC>
<DOC>
<DOCID>MF-20020330107</DOCID>
<DOCNO>MF-20020330107</DOCNO>
<DATE>03/30/02</DATE>
<TITLE>
Trochu diplomacie!
</TITLE>
<HEADING>
Poznámka
</HEADING>
<TEXT>
Diplomacie je umění vyjednávat. Nová ředitelka sokolovské nemocnice Věra Procházková touto schopností na rozdíl od svého předchůdce ale příliš neoplývá. Přišla požádat zastupitele, aby jí z pokladny městě nechali vyplatit už dříve slíbený milion korun na zabudování unikátního přístroje - magnetické rezonanci. Místo prosby na ně ale spustila bandurskou: Že i milion je málo, že město nemá o nemocnici zájem a ať si tedy poslanci laskavě rozmyslí, jestli o bílé pláště v Sokolově vůbec stojí. Provokativně nadhodila, že se blíží volby a jestli tedy jsou zastupitelé ochotni na mítincích na náměstí lidem říci, že do státní nemocnice jim nic není. Netakticky si kvůli tomu vjela do vlasů se starostou Jakobcem, který ale také vypěnil na jeho poměry nezvykle drsně. Obě strany by měly pochopit, že tvrdá slova padají mezi soupeři a ne mezi partnery. A že tu jsou od toho, aby sloužily veřejnosti. Ať má pravdu kdokoliv a ať jsou jejich cíle sebeušlechtilejší, nikdo není zvědavý na vzteklé výlevy a naschvály, na které doplatí hlavně pacienti.
Diplomacie je umění vyjednávat. Nová ředitelka sokolovské nemocnice Věra Procházková touto schopností na rozdíl od svého předchůdce ale příliš neoplývá. Přišla požádat zastupitele, aby jí z pokladny městě nechali vyplatit už dříve slíbený milion korun na zabudování unikátního přístroje - magnetické rezonanci. Místo prosby na ně ale spustila bandurskou: Že i milion je málo, že město nemá o nemocnici zájem a ať si tedy poslanci laskavě rozmyslí, jestli o bílé pláště v Sokolově vůbec stojí. Provokativně nadhodila, že se blíží volby a jestli tedy jsou zastupitelé ochotni na mítincích na náměstí lidem říci, že do státní nemocnice jim nic není. Netakticky si kvůli tomu vjela do vlasů se starostou Jakobcem, který ale také vypěnil na jeho poměry nezvykle drsně. Obě strany by měly pochopit, že tvrdá slova padají mezi soupeři a ne mezi partnery. A že tu jsou od toho, aby sloužily veřejnosti. Ať má pravdu kdokoliv a ať jsou jejich cíle sebeušlechtilejší, nikdo není zvědavý na vzteklé výlevy a naschvály, na které doplatí hlavně pacienti.
</TEXT>
</DOC>
<DOC>
<DOCID>MF-20020330108</DOCID>
<DOCNO>MF-20020330108</DOCNO>
<DATE>03/30/02</DATE>
<TITLE>
Církev chce stavět kostel na sídlišti
</TITLE>
<TEXT>
Katolická církev chce mít v Horním Slavkově raději nový svatostánek, do oprav se nehrne
Horní Slavkov - Nový kostel chce postavit římskokatolická církev na sídlišti v Horním Slavkově. Ve staré části města se přitom o své dva kostely svaté Anny a svatého Jiřího nestará a nechává památky už léta chátrat. Kvůli jejich havarijnímu stavu se museli věřící v září loňského roku přestěhovat na bohoslužby ze svaté Anny do obřadní síně městského domu kultury. Kostel svatého Jiří předala církev raději do správy města. Farář Jiří Majkov tvrdí, že kostel na sídlišti za autobusovým nádražím musí vyrůst rychle, nejlépe během dvou až tří let. Stavbu na dvou parcelách, které církev získala výměnou s městem, by podle duchovního mělo zaplatit plzeňské biskupství. "Teď musíme vymyslet, co se tam postaví. Mým přáním je, aby to byl malý klášter pro řeholníky a kaple. Ne klasický kostel, ale jakási víceúčelová budova, která bude sloužit také pro setkávání mladých lidí i důchodců," řekl Majkov. Na otázku, proč chce církev budovat nový svatostánek, když není schopna postarat se o dva kostely ve starém městě, farář říká: "Ty dva kostely jsou mimo dění. Dříve to chodilo také tak, že když se přesunulo centrum města, postavil se tam nový. Komunisté s tím při stavbě sídliště nepočítali. Pro lidi je dost krkolomné, aby chodili ke svaté Anně. Tato možnost se nám teď prostě naskytla a my ji využijeme." Sám přiznává, že podmínky pro bohoslužby u svaté Anny jsou neutěšené a oprava jde pomalu. Starosta Horního Slavkova Petr Hanzík záměr církve chápe. Oprava svatého Jiří by stála více než sto milionů korun, svaté Anny přes deset milionů. "Nový kostel pro ně bude levnější, odhaduji to na pět až deset milionů. Je to velmi dobrý nápad, který má ale jednu chybu: Jestli začnou stavět, ztratí zájem o opravu sv. Anny," míní Hanzík. Souhlasí přitom s Majkovem, že když lidé nejdou přes celé město do kostela, musí kostel za nimi. V současné době chodí na pravidelné bohoslužby do obřadní síně v Horním Slavkově přibližně dvacet věřících. Je to pro ně i společenská událost.
</TEXT>
</DOC>
<DOC>
<DOCID>MF-20020330109</DOCID>
<DOCNO>MF-20020330109</DOCNO>
<DATE>03/30/02</DATE>
<TITLE>
Vyhlídkový autobus rozšíří trasu na letiště
</TITLE>
<TEXT>
Karlovy Vary - Několik zásadních změn vyhlídkových jízd historickým autobusem z roku 1974 Karlovými Vary a okolím ohlásil karlovarský Dopravní podnik. Od 1. dubna, kdy začne platit sezonní jízdní řád linky číslo 91, zajede autobus z dob normalizace i na karlovarské letiště. "Další změnou je omezení jízdního řádu jen na soboty, neděle a svátky odpoledne," řekl Jakub Mráz z Dopravního podniku. Loni při své premiéře vyjížděl z Divadelního náměstí i ve všední den. Důvodem je podle předsedy představenstva Dopravního podniku Jaroslava Růžičky fakt, že si novinka na sebe zatím nevydělala. Růžička odhadl loňské ztráty na sto tisíc korun. Další změnou na třicetikilometrové trase je výklad v podání elektronického průvodce z magnetofonu. Dopravní podnik totiž ozvučil vozidlo, a tak si pasažéři mohou před každým začátkem jízdy ve 13, 15 a 17 hodin poslechnout výklad v některém ze čtyř jazyků. Půjčit si mohou navíc také zalaminované desky s vysvětlivkami o památkách a zajímavostech na trase. Cena jízdného se nemění. Náhodní pasažéři i nadále zaplatí třicet korun, držitelé abonentních průkazek Dopravního podniku neplatí nic. Dopraváci zdůvodňují zavedení linky tím, že Praha má historickou tramvaj a další města jiné dopravní atrakce. Proto zavedli vyhlídkový autobus.
VYJEDE V PONDĚLÍ. Lubomír Polák z odboru dopravy karlovarského magistrátu si prohlíží historický autobus ještě v garážích. Po zimní přestávce vyjíždí linka 91 opět na okružní jízdy.
</TEXT>
</DOC>
<DOC>
<DOCID>MF-20020330110</DOCID>
<DOCNO>MF-20020330110</DOCNO>
<DATE>03/30/02</DATE>
<TITLE>
Nejlepší bylo, když mohla řídit paní uklízečka Arnoštka
</TITLE>
<TEXT>
Karlovy Vary - Okamžiku, kdy v nové sezoně poprvé vyjede do karlovarských ulic vyhlídkový dědeček autobus, se nemůže dočkat desetiletý žák páté třídy Daniel Sládek z Karlových Varů. Ten stejně jako loni nechce ani letos vynechat téměř ani jednu sobotní a nedělní jízdu. "Úplně nejlepší bylo, když autobus šoférovala hodná paní uklízečka Dopravního podniku Arnoštka," vzpomíná Daniel na loňské okružní jízdy linky číslo 91. Chlapec, který chce být dopravním dispečerem, říká, že bývalá řidička z povolání a nynější uklízečka paní Arnoštka jej vždy nechala na konečné linky u Městského divadla sednout za volant historického autobusu. A občas si zatroubil. Jízdní řád červenobílého stařešiny, který v pondělí poprvé vyjede z Divadelního náměstí, má Daniel uložený ve svém počítači. Jestli bude spoj opět kroužit Karlovými Vary i okolím, to si nedočkavec zjišťoval uprostřed zimy. Letos se fanoušek autobusové dopravy těší, že už při jízdách neochraptí. Při desítkách cest se totiž od řidičů naučil nazpaměť výklad v němčině. Něco také odkoukal z prospektů a tak dělal pasažérům amatérského tlumočníka a průvodce. Letos Daniela nahradí magnetofon s výkladem profesionála. "Jen kdyby nebylo těch houslí. Když na ně musím cvičit, nemohu se vozit autobusem," lituje kluk.
</TEXT>
</DOC>
<DOC>
<DOCID>MF-20020330111</DOCID>
<DOCNO>MF-20020330111</DOCNO>
<DATE>03/30/02</DATE>
<TITLE>
Z ulic zmizely desítky poutačů
</TITLE>
<HEADING>
Krimi
</HEADING>
<TEXT>
Karlovy Vary - S reklamními poutači nepochodila v Karlových Varech firma, která zde začala prodávat koberce. Všechny firemní poutače, připomínající dvoudílné reklamní stojany, které používají také cirkusy, někdo přes noc odstranil z karlovarských ulic. "Bylo to určitě kvůli konkurenci. Výroba jednoho kusu nás přišla na sto korun," řekla Michaela Fulínová z poškozené firmy. Ta něco takového v jiných městech nepamatuje.
Karlovy Vary - S reklamními poutači nepochodila v Karlových Varech firma, která zde začala prodávat koberce. Všechny firemní poutače, připomínající dvoudílné reklamní stojany, které používají také cirkusy, někdo přes noc odstranil z karlovarských ulic. "Bylo to určitě kvůli konkurenci. Výroba jednoho kusu nás přišla na sto korun," řekla Michaela Fulínová z poškozené firmy. Ta něco takového v jiných městech nepamatuje.
</TEXT>
</DOC>
<DOC>
<DOCID>MF-20020330112</DOCID>
<DOCNO>MF-20020330112</DOCNO>
<DATE>03/30/02</DATE>
<TITLE>
Zloděj napřed vše vyházel
</TITLE>
<HEADING>
Krimi
</HEADING>
<GEOGRAPHY>Velichov</GEOGRAPHY>
<TEXT>
Ve Velichově na Karlovarsku se neznámý pachatel vloupal do rodinného domku. "Rozbil sklo a poté už měl volný pohyb po celém objektu. Vyházel věci ze skříně a odnesl si zlaté šperky, videokameru, databanku, hodinky, peníze na hotovosti a další věci," uvedla policejní mluvčí Helena Malotinská. Celkem způsobená škoda byla vyčíslena na 94.500 korun.
Velichov - Ve Velichově na Karlovarsku se neznámý pachatel vloupal do rodinného domku. "Rozbil sklo a poté už měl volný pohyb po celém objektu. Vyházel věci ze skříně a odnesl si zlaté šperky, videokameru, databanku, hodinky, peníze na hotovosti a další věci," uvedla policejní mluvčí Helena Malotinská. Celkem způsobená škoda byla vyčíslena na 94.500 korun.
</TEXT>
</DOC>
<DOC>
<DOCID>MF-20020330113</DOCID>
<DOCNO>MF-20020330113</DOCNO>
<DATE>03/30/02</DATE>
<TITLE>
Dražba nenašla kupce pro závody Epiagu
</TITLE>
<TEXT>
Karlovy Vary, Plzeň - Žádný ze tří bývalých závodů zkrachovalé karlovarské porcelánky Epiag-DAFA nenašel v dražbě kupce. "O hlavní továrnu v Dalovicích se sice ucházeli tři zájemci, nenabídli však minimální požadovanou cenu deset milionů korun. Další postup prodeje majetku musí navrhnout konkurzní správce," řekla pracovnice Aukční síně Naxos v Plzni. Dražba nebyla úspěšná ani v případě novější výrobny porcelánu v Jakubově a závodu ve Stružné. Za každou chtěl dražitel nejméně dva miliony korun. Prodána byla jen stará továrna v Jakubově, bývalá ubytovna a rodinný domek v celkové výši 640 tisíc korun. Prakticky v žádné prodávané továrně není možné zahájit výrobu porcelánu. Menší úpravy by si vyžádala výrobna v Jakubově. Ve Stružné je nutné investovat do obnovy technologie. Ta zcela chybí v hlavním závodě v Dalovicích, kde zbyly jen pece a formy. Ostatní zařízení bylo odvezeno.
</TEXT>
</DOC>
<DOC>
<DOCID>MF-20020330114</DOCID>
<DOCNO>MF-20020330114</DOCNO>
<DATE>03/30/02</DATE>
<TEXT>
Slunečné počasí přeje dělníkům, kteří pomocí plynových hořáků opravují izolaci na terase Mlýnské kolonády v Karlových Varech. Rekonstrukce přijde na 12 milionů korun.
</TEXT>
</DOC>
<DOC>
<DOCID>MF-20020330115</DOCID>
<DOCNO>MF-20020330115</DOCNO>
<DATE>03/30/02</DATE>
<TITLE>
Rossiniho mše zazní v klášteře Teplá
</TITLE>
<TEXT>
Instrumentální verze mše bude mít na Velikonoční pondělí tuzemskou premiéru
Teplá - Klášter Teplá nabídne posluchačům o Velikonočním pondělí unikátní koncert, na kterém bude představena instrumentální verze Slavnostní mše (Messe solennelle) italského skladatele Gioacchina Rossiniho. Proslavená duchovní skladba, která byla poprvé představena v roce 1869, je dochována ve třech podobách. První z nich je symfonická, se sborem a sóly. Druhou verzi autor napsal pro klavír, harmonium, sbor a sóla. Verze instrumentální je napsaná pro flétnu, smyčcový ansámbl a klavír a v Čechách nebyla dosud interpretována. "Posluchači budou mít jedinečnou příležitost seznámit se při tuzemské premiéře s instrumentální podobou duchovní skladby, která stále překvapuje velkolepou melodikou, rytmem i harmonií," přibližuje vedoucí návštěvního provozu kláštera Helena Adamíková. Publiku se představí Smyčcový ansámbl Filharmonie Hradec Králové pod vedením koncertního mistra Oldřicha Tyče. Flétnové partie přednese Lenka Filipová, která vystupuje se sólovými recitály na významných koncertních scénách naší republiky. Klavírního sóla se zhostí talentovaný pianista Jan Niederle, dokonale ovládající zvláštní techniku klavírní hry - Lisztovskou metodu. Prvotní podnět k provedení instrumentální verze skladby v České republice vzešel právě od Niederleho. Instrumentální čtrnáctidílná verze skladby v koncertním provedení trvá osmdesát minut. Jednotlivé části jsou však ucelené, a tak je možné hrát pouze některé z nich. "S ohledem na soustředěnost posluchačů hudebníci publiku představí zkrácenou komorní verzi skladby v přibližně padesátiminutové interpretaci," prozrazuje Adamíková. Posluchači se mohou těšit na party s názvy Kyrie, Et resurrexit, Qui Tollis, Agnus Dei, Gratias a Cum sancto spirito. Mši prováděl v devatenáctém století i Ferenc Liszt a ve dvacátém například slavný italský klavírista a skladatel Feruccio Busoni. Rossiniho Slavnostní mše bude posluchačům v komorní úpravě představena v rekonstruovaném Modrém sále kláštera v pondělí ve 14 hodin. Vstupné činí stosedmdesát korun.
</TEXT>
</DOC>
<DOC>
<DOCID>MF-20020330116</DOCID>
<DOCNO>MF-20020330116</DOCNO>
<DATE>03/30/02</DATE>
<TITLE>
Lázně měly v Berlíně poprvé vlastní stánek
</TITLE>
<TEXT>
Karlovy Vary - První vlastní výstavní stánek ve své historii měly Karlovy Vary k dispozici na veletrhu cestovního ruchu ITB Berlin 2002. Až dosud se město muselo na podobných veletrzích s někým jiným dělit o pět metrů pracovního prostoru. "Nyní jsme lázně propagovali mezi sedmadvaceti tisíci vystavovateli na vlastní ploše 32 metrů čtverečních," řekl ředitel Informačního centra Karlovy Vary Petr Masák. V minulosti Karlovy Vary musely vystačit s jedním výstavním poutačem, který na miniprostoru necelé tři metry čtvereční propagoval karlovarské lázeňství. Nyní měli zástupci největších lázní k dispozici pracovní stoly a kuchyňku. V ní si tým z Karlových Varů vyvařoval. Účast na berlínském veletrhu, který se konal od 16. do 20. března stála skoro půl milionu korun. V ceně je započítána mimo jiné doprava stánku do Berlína, jeho sestavení, faktury za elektrickou energii, úklid, hotel a další služby. Mluvčí karlovarského magistrátu Alexandr Klimeš uvedl, že úřad jako zřizovatel Infocentra neplýtval v souvislosti s veletrhem penězi. "Z částky se musí odečíst peníze, které uhradily čtyři velké karlovarské hotely a jedna cestovní kancelář," řekl Klimeš. Tyto firmy zaplatily magistrátu za spoluúčast na veletrhu 312 tisíc korun, takže náklady města činily necelých dvě stě tisíc korun. Jak mluvčí dodal, nové vedení radnice oproti loňským předchůdcům ušetřilo na nákladech za veletrh tisíc korun. Největší zájem měli návštěvníci veletrhu o bezplatné mapy a plány Karlových Varů. "Je to obvyklé, do prostor Informačního centra v Karlových Varech se také hrnou lidé, kteří se hned u dveří ptají, co dáváme zadarmo," říká Petr Masák. V minulosti se město dělilo o stánek s Českou centrálou cestovního ruchu nebo s lázeňským sanatoriem Thermal.
</TEXT>
</DOC>
<DOC>
<DOCID>MF-20020330117</DOCID>
<DOCNO>MF-20020330117</DOCNO>
<DATE>03/30/02</DATE>
<TITLE>
Tipy za hranicemi
</TITLE>
<TEXT>
Bad Alexanders Bad - Ve Starém lázeňském domě v koncertním sále královny Luisy zazní od 20 hodin koncert barokní hudby v podání sólistů Dorothey Leib, Astrid Oswald, Dietmara Schaffera a Svena Schreibera.
Bad Elster - ve Velkém lázeňském domě je od 19.30 na programu slavnostní galakoncert z děl Johanna Strausse. Účinkuje Vogtlandská filharmonie.
Wernersgrün - Od 19.30 v sále známého pivovaru začíná koncert české a bavorské hudby v podání orchestru Egertaler.
Hof - V 19 hodin začíná v Městském divadle opereta Čarostřelec.
Selb - Velký jarní koncert dechové hudby v podání orchestru Egertaler je na programu Rosenthalova divadla v 19 hodin.
Bayreuth - Ve Staré radnici v historické zasedací síní se představí v 11 hodin na závěrečném koncertu mladé komorní orchestry, které se zúčastnily v tomto městě orchestrální akademie.
</TEXT>
</DOC>
<DOC>
<DOCID>MF-20020330118</DOCID>
<DOCNO>MF-20020330118</DOCNO>
<DATE>03/30/02</DATE>
<TITLE>
Knižní hity
</TITLE>
<TEXT>
Nejprodávanější knihy v knihkupectvích Karlovarského kraje od 19. března do 25. března
Centrum knih, Varšavská ulice: J. R. R. Tolkien - Pán prstenů II Pavel Prorok - Autoškola k 1.1. 2002 Wilbur Smith - Andělé pláčí
Odborná literatura DINO, ul. I. P. Pavlova: Jana Hromádková - Fyzioterapie Jaroslava Procházková - Islandem po jedné stopě J. R. R. Tolkien - Pán prstenů
NAVA, ulice T. G. Masaryka: J. K. Rowlingová - Harry Potter a vězeň z Azkabanu Helen Fieldingová - Bridget Jonesová s rozumem v koncích J. R. R. Tolkien - Pán prstenů II
Kniha, Husova ulice: Barbara Wood - Posvátné místo Wilbur Smith - Andělé pláčí Mary H. Clarková - Kdo jsi
Nava, Staré náměstí: Ondřej Weigel - Autoškola Jiří Pecinovský - Excel v příkladech Patrick Rambaud - Generál zima
Odborná literatura DINO, ulice Petra Bezruče: J. Peprník - Angličtina pro jazykové školy III S. Peters + T. Graf - Cvičebnice anglické gramatiky Jaroslav Jindrák - Sbírka souvztažností 2002
NAVA, ulice Svobody: J. R. R. Tolkien - Pán prstenů II J. R. R. Tolkien - Pán prstenů Zdeněk Šmíd - Lesk a bída čekání
Knihkupectví v Grünerově domě, nám. Jiřího z Poděbrad: J. R. R. Tolkien - Pán prstenů II Carol Thurstonová - Oko Horovo Hana M. Körnerová - Andělská tvář
Knihkupectví U Kadleců NS Centrum Cheb, Kamenná ul.: Wilbur Smith - Andělé pláčí Zoša Kinkorová - Tajemství osudu Erich M. Remarque - Zaslíbené země
Knihkupectví Emílie, Nerudova ulice: Gery Crabbe - Školní anglická gramatika Jaroslava Vůčková - Ošetřovatelství III Oldřich Odvárko - Matematika pro gymnázia, funkce
Knihkupectví O. P., Mírové náměstí: Martina Cole - Královna zločinu John Steinbeck - Sladký čtvrtek J. R. R. Tolkien - Pán prstenů II
Knihkupectví Vaněk František, Hlavní ulice: Jiří Tomek - Legendy starověkého orientu Barbara Wood - Posvátné místo Hana M. Körnerová - Andělská tvář
Knihkupectví LIBRA, Národní ulice: Irvine Welsh - Trainspotting Zoša Kinkorová - Tajemství osudu J. R. R. Tolkien - Pán prstenů Hana M. Körnerová - Andělská tvář
Knihkupectví Cingrošová, Školní ulice: Miloš Čermák - Jak se skáče na špek Eric Lambert - Temná hlubina Nona Auská - Český lékař v Americe
Knihkupectví Stanislav Kadlec, Jiráskova ulice: Wilbur Smith - Andělé pláčí Ivanka Devátá - Lázeňská kůra Zdena Frýbová - Den jako stvořený pro vážnou známost
Kniha Music Shop, náměstí Karla IV.: Wilbur Smith - Tvrdší než diamant Danielle Steel - Navždy spolu Jackie Collins - Nová generace hollywoodských žen
Knihy, hračky, papír, Chodovská ulice: Zdeněk Šmíd - Lesk a bída čekání Wilbur Smith - Hromobití J. K. Rowlingová - Harry Potter a vězeň z Azkabanu
Knihkupectví Švihnos, ulice T. G. Masaryka: J. K. Rowlingová - Harry Potter a ohnivý pohár Pauline Gedgeová - Svitek ze Sakáry Historické pohlednice Lokte
Knihkupectví Lenka Beerová, ulice ČSA: Barbara Erskinová - Žila jsem již před staletími Jiří Cingroš - Sám sobě doktorem E. Lembertová - Encyklopedie koření, bylinek a pochutin
</TEXT>
</DOC>
<DOC>
<DOCID>MF-20020330119</DOCID>
<DOCNO>MF-20020330119</DOCNO>
<DATE>03/30/02</DATE>
<TITLE>
Němci ven! Die deutschen raus!
</TITLE>
<HEADING>
Z předmluvy knihy Němci ven! (Dauphin, 2001):
</HEADING>
<TEXT>
... I historikovi se chvěje ruka při psaní těchto řádků. Slyše úlomky osudů, přepadají ho příboje otázek, na něž nelze odpovědět. Žár trpkosti pálí historika v prstech, obracejících stránky těchto nespočetných tragédií. Jaký smysl má vůbec lidské bytí? "Viděla jsem mladou ženu, která nesla v náručí své mrtvé miminko. Prosila mě, abych nic neprozradila, chtěla ho v Rakousku alespoň pohřbít," slyšíme vzkaz deportované. Jak zde nalézt světélko naděje, vykřesat jiskřičku lidství? "Vedle nás ležela matka s pěti malými dětmi. Jednoho rána byla mrtvá, zemřela hlady..."
... I historikovi se chvěje ruka při psaní těchto řádků. Slyše úlomky osudů, přepadají ho příboje otázek, na něž nelze odpovědět. Žár trpkosti pálí historika v prstech, obracejících stránky těchto nespočetných tragédií. Jaký smysl má vůbec lidské bytí? "Viděla jsem mladou ženu, která nesla v náručí své mrtvé miminko. Prosila mě, abych nic neprozradila, chtěla ho v Rakousku alespoň pohřbít," slyšíme vzkaz deportované. Jak zde nalézt světélko naděje, vykřesat jiskřičku lidství? "Vedle nás ležela matka s pěti malými dětmi. Jednoho rána byla mrtvá, zemřela hlady..."
</TEXT>
</DOC>
<DOC>
<DOCID>MF-20020330120</DOCID>
<DOCNO>MF-20020330120</DOCNO>
<DATE>03/30/02</DATE>
<TITLE>
Stavbu přešetří zastupitelství
</TITLE>
<HEADING>
Úředník jednal protiprávně, míní Štěpán
</HEADING>
<TEXT>
Staveništěm pro výstavbu multifunkčního domu firmy Mera HK se zřejmě začne zabývat státní zastupitelství. Zastupiteli Lubomíru Štěpánovi se totiž nelíbí, že radnice zaplatila za přípravu stavby 2,7 milionu korun, aniž měla uzavřenu smlouvu, že tyto práce firma uhradí, a předal případ k prošetření.
Hradec Králové - Královéhradecká radnice zaplatila téměř tři miliony korun za zpevnění stěn stavební jámy pro základy multifunkčního objektu společnosti Mera HK v lokalitě Aldis. Někteří zastupitelé však tvrdí, že tato investice nebyla nutná. Upozorňují též na porušení zákona, protože rozšíření zakázky zastupitelstvo neschválilo. "Zdá se, že se jednalo o ochranu pozemku pro soukromého investora, pak však mělo rozšíření zakázky schválit zastupitelstvo, jinak je to protiprávní," řekl zastupitel Josef Malíř (VPM). Vedoucí odboru investic radnice Jan Doubrava, který jednal o zpevnění stavební jámy s dodavatelem, tvrdí, že práce objednal kvůli ochraně městských investic, například motorového bulváru, jehož stavbu by nezajištění staveniště mohlo narušit. "Nejsem si vědom, že bych ať nevědomě, nebo záměrně udělal něco, co by bylo v rozporu se zákony," hájí se Doubrava. Avšak zastupitel Lubomír Štěpán (KSČM) považuje Doubravův postup za zneužití pravomoci veřejného činitele a podal podnět okresnímu státnímu zastupitelství, aby úředníkovo rozhodnutí prošetřilo. Doubrava loni u stavební firmy objednal rozšíření zakázky o vybudování ochranných stěn kolem stavební jámy pro základy budovy.
Potíže nastaly poté, co společnost Mera-Czech vstoupila do likvidace a její dceřiná firma Mera HK za pozemky, které měla od radnice koupit, nezaplatila. "Chybou je, že s investorem neexistuje žádná smlouva o tom, že by speciální stěny, které postavila radnice, měl zaplatit," uvedl náměstek hradeckého primátora Josef Potoček (KDU-ČSL). Radnice nyní smlouvu společnosti Mera HK vypověděla a hledá pro staveniště jiného investora. Vedoucí majetkoprávního odboru radnice Jiří Kaucký má podle nařízení zastupitelů částku za vybudování stěn započítat budoucímu investorovi do ceny pozemku.
</TEXT>
</DOC>
<DOC>
<DOCID>MF-20020330121</DOCID>
<DOCNO>MF-20020330121</DOCNO>
<DATE>03/30/02</DATE>
<TITLE>
Příčina požáru v nemocnici zůstává zatím stále nejasná
</TITLE>
<GEOGRAPHY>Vrchlabí</GEOGRAPHY>
<TEXT>
Ani sedm týdnů po požáru ve vrchlabské nemocnici není jasné, zda oheň někdo založil úmyslně. Vyšetřovatelé zatím pouze potvrdili, že se oheň rozšířil od vznícených molitanových matrací v suterénu hlavní nemocniční budovy. "Požár někdo mohl založit úmyslně nebo z nedbalosti. Na místě jsme našli několik nedopalků cigaret, což svědčí o tom, že do suterénu budovy chodil personál nemocnice potají kouřit," uvedl Libor Halouzka z Hasičského záchranného sboru v Trutnově. Hasiči podle něj už pro odhalení příčiny požáru udělali téměř vše, co je v jejich silách. Nyní je prý na policii, aby našla viníka. "Použití benzinu nebo jiné vysoce hořlavé látky už můžeme téměř na sto procent vyloučit. Podle současných výsledků vyšetřování, vidím příčinu požáru spíš v nedbalosti neznámé osoby," konstatoval šéf trutnovských kriminalistů Jan Bohutínský. Jasno v případu zatím nemají ani specialisté z policejního prezidia, kteří se na vyšetřování rovněž podílejí. "Případ ještě není uzavřen, takže nemohu říci, zda měl požár nějakou souvislost s opiáty, které ve stejném období zmizely z několika oddělení nemocnice. Víc bychom měli vědět tak za tři týdny," řekl Karel Mědílek z policejního prezidia v Praze.
Vrchlabí - Ani sedm týdnů po požáru ve vrchlabské nemocnici není jasné, zda oheň někdo založil úmyslně. Vyšetřovatelé zatím pouze potvrdili, že se oheň rozšířil od vznícených molitanových matrací v suterénu hlavní nemocniční budovy. "Požár někdo mohl založit úmyslně nebo z nedbalosti. Na místě jsme našli několik nedopalků cigaret, což svědčí o tom, že do suterénu budovy chodil personál nemocnice potají kouřit," uvedl Libor Halouzka z Hasičského záchranného sboru v Trutnově. Hasiči podle něj už pro odhalení příčiny požáru udělali téměř vše, co je v jejich silách. Nyní je prý na policii, aby našla viníka. "Použití benzinu nebo jiné vysoce hořlavé látky už můžeme téměř na sto procent vyloučit. Podle současných výsledků vyšetřování, vidím příčinu požáru spíš v nedbalosti neznámé osoby," konstatoval šéf trutnovských kriminalistů Jan Bohutínský. Jasno v případu zatím nemají ani specialisté z policejního prezidia, kteří se na vyšetřování rovněž podílejí. "Případ ještě není uzavřen, takže nemohu říci, zda měl požár nějakou souvislost s opiáty, které ve stejném období zmizely z několika oddělení nemocnice. Víc bychom měli vědět tak za tři týdny," řekl Karel Mědílek z policejního prezidia v Praze.
</TEXT>
</DOC>
<DOC>
<DOCID>MF-20020330122</DOCID>
<DOCNO>MF-20020330122</DOCNO>
<DATE>03/30/02</DATE>
<TITLE>
Město dá na zařízení dům
</TITLE>
<GEOGRAPHY>Jaroměř</GEOGRAPHY>
<TEXT>
Zejména mladí Romové by mohli využívat komunitní centrum pro volný čas, vzdělávání a kulturní pořady. Jaroměřští zastupitelé schválili vybudování centra v jednom z josefovských domů. "Komunitní centrum by řídila romská organizace, peníze na provoz by se daly získat z grantů. V některých městech tato centra fungují," uvedla starostka Jiřina Jelínková, která navštívila podobná zařízení během studijního pobytu v Holandsku. Josefovské centrum chce nabízet Romům kurzy šití, pořady pro matky s dětmi či hudební aktivity. Několik hodin v týdnu by tu měly poskytovat porady sociální pracovnice města. V centru by měl vzniknout byt pro rodinu romského domovníka, který by se o zařízení staral. Zástupce místních Romů Rudolf Polák městu nabídl, že část rekonstrukčních prací zajistí sami Romové. "Ve vedení centra by měli stát mladí lidé, protože na ně chceme působit především," řekl Polák. Podle něj se v Josefově pro vznik centra vyslovilo na sto čtyřicet mladých Romů. Zařízení by však mělo být otevřeno seniorům a dalším zájemcům.
Jaroměř - Zejména mladí Romové by mohli využívat komunitní centrum pro volný čas, vzdělávání a kulturní pořady. Jaroměřští zastupitelé schválili vybudování centra v jednom z josefovských domů. "Komunitní centrum by řídila romská organizace, peníze na provoz by se daly získat z grantů. V některých městech tato centra fungují," uvedla starostka Jiřina Jelínková, která navštívila podobná zařízení během studijního pobytu v Holandsku. Josefovské centrum chce nabízet Romům kurzy šití, pořady pro matky s dětmi či hudební aktivity. Několik hodin v týdnu by tu měly poskytovat porady sociální pracovnice města. V centru by měl vzniknout byt pro rodinu romského domovníka, který by se o zařízení staral. Zástupce místních Romů Rudolf Polák městu nabídl, že část rekonstrukčních prací zajistí sami Romové. "Ve vedení centra by měli stát mladí lidé, protože na ně chceme působit především," řekl Polák. Podle něj se v Josefově pro vznik centra vyslovilo na sto čtyřicet mladých Romů. Zařízení by však mělo být otevřeno seniorům a dalším zájemcům.
</TEXT>
</DOC>
<DOC>
<DOCID>MF-20020330123</DOCID>
<DOCNO>MF-20020330123</DOCNO>
<DATE>03/30/02</DATE>
<TITLE>
Některé dívky a ženy mají koledu už za sebou
</TITLE>
<GEOGRAPHY>Libel</GEOGRAPHY>
<TEXT>
I když většina chlapců zejména na vesnici s pomlázkami za děvčaty teprve půjde, dívky na Rychnovsku už mají koledu za sebou. V obcích kolem Lična a Dobrušky se udržuje zvyk "dívčí" či "ženské" koledy, kdy s vrbovými pomlázkami vyšlehávají dívky chlapce. "Chodí přesně čtrnáct dní před Božím hodem velikonočním. Zvyk pravděpodobně vznikl souběžně s vynášením smrtky, kdy děvčata začala chodit na obchůzkovou koledu. Byly s tím spojeny různé říkanky, které se už dnes moc neznají," říká etnograf Rudolf Zrůbek. Původ "ženské" pomlázky lze dnes už těžko vysledovat, ale určitě se držel od počátku 20. století a nejspíš i dříve. "U nás chodí děvčata i dospělé ženy. Děti recitují říkanky, dospělí si vymýšlejí různé průpovídky. Děvčata přijdou za chlapci a vyšlehají je. Chlapci jim nabízejí různé sladkosti, malovaná vejce se nedávají. V Libli se zavedl takový zvyk, že kolednice dostávají balíčky s různými sladkostmi či pomeranči," popisuje obyvatelka vsi Renata Šedová. Protože má dceru i syna, pomlázka se v její rodině odehrává dvakrát ročně. "S dcerou už máme pomlázku za sebou, teď bude chodit syn. Protože tady chodí hodně dospělých, snaží se v rodinách trumfovat, kdo měl lepší koledu," směje se žena. Podobné zvyky podle Rudolfa Zrůbka měly i německé rodiny, které v této oblasti bydlely před válkou. "Možná je přenesly i do Německa," míní etnograf.
PROSTRANSTVÍ ZAPLNILI PRODAVAČI POMLÁZEK. Pomlázka, korbáč, žíla, mrskadlo či důtka se na Velikonoční pondělí objeví ve většině mužských rukou. Ti, kteří si pomlázku nesplétají sami, nyní využívají nabídky pouličních prodavačů.
</TEXT>
</DOC>
<DOC>
<DOCID>MF-20020330124</DOCID>
<DOCNO>MF-20020330124</DOCNO>
<DATE>03/30/02</DATE>
<TITLE>
Na Byšičkách vyrostla obnovená křížová cesta
</TITLE>
<TEXT>
Lázně Bělohrad - Turisté, kteří se vypraví ke kostelíku na Byšičkách u Lázní Bělohradu, si mohou v okolí prohlédnout čtrnáct zastavení nově opravené křížové cesty. Původní skříňky s obrazy zřídil na vrchu nad lázeňským městečkem v polovině 19. století údajně poslední poustevník v Čechách, jenž na Byšičkách pobýval. Obnovenou křížovou cestu včera vysvětil královéhradecký biskup Josef Kajnek. "Křížová cesta desítky let chátrala a nakonec z ní zůstaly jen vyvrácené pískovcové podstavce u cesty. Proto jsme se rozhodli, že se ji pokusíme obnovit," uvedl bělohradský starosta Pavel Šubr. Původní kamenné sloupy, které se podařilo najít, byly opraveny, chybějících podstavce byly doplněny. O jednotlivé biblické výjevy se postaral místní výtvarník František Koubek. Areál kostela svatých Petra a Pavla na Byšičkách, kterým se nechal básník Karel Jaromír Erben inspirovat při psaní některých balad do své Kytice, začala bělohradská radnice zvelebovat před dvěma lety. "Kostelík je oblíbeným poutním místem a často k němu chodí na vycházku i pacienti z místních lázní. Proto jsme se rozhodli, že budeme Byšičkám věnovat mnohem větší pozornost než dosud," řekl Šubr.
KŘÍŽOVOU CESTOU ŠLO PROCESÍ. První poutníci se vydali včera po obnovené křížové cestě ke kostelíku v Byšičkách u Lázní Bělohradu. Procesí vedl královéhradecký biskup Josef Kajnek (uprostřed).
</TEXT>
</DOC>
<DOC>
<DOCID>MF-20020330125</DOCID>
<DOCNO>MF-20020330125</DOCNO>
<DATE>03/30/02</DATE>
<TITLE>
Z celého kraje
</TITLE>
<GEOGRAPHY>Vrchlabí</GEOGRAPHY>
<TEXT>
Město obdrželo darem obrazy
Dva obrazy Aloise Zlatníka darovala vrchlabské radnici malířova manželka. Obrazy jsou umístěny před kanceláří starosty, aby si je mohlo prohlédnout co největší množství lidí. (van)
</TEXT>
<HEADING>
Trutnov - Radnice jedná o pedagogickém centru
</HEADING>
<TEXT>
Radnice připravuje dlouhodobý pronájem kanceláře v tělovýchovném traktu Základní školy Komenského Pedagogickému centru v Hradci Králové pro zřízení městského pedagogického střediska. Nové zařízení bude moci po uhrazení nájemného využívat pro jednorázové akce i konferenční místnost v hlavní školní budově. (van)
Hradec Králové - Magistrát opravil kilometry ulic a chodníků
Téměř tři kilometry ulic a chodníků a více než půl kilometru cyklistických stezek nechal opravit či vybudovat v loňském roce hradecký magistrát. K větším akcím patřila oprava Pospíšilovy a Pešinovy ulice. Zcela nové ulice, Wirthova a Pardubická, vznikly v Kuklenách. (soc)
</TEXT>
<HEADING>
Jaroměř - Zastupitelé chtějí zbytek kasáren
</HEADING>
<TEXT>
Zastupitelé pověřili starostku města, aby požádala armádu o bezúplatný převod objektů a pozemků Městských kasáren v Josefově. V areálu již jaroměřská radnice vlastní tři budovy, které byly historickým majetkem města. (hr)
</TEXT>
<HEADING>
Náchod - Radní požádají zastupitele o změnu rozpočtu
</HEADING>
<TEXT>
Městští zastupitelé se budou zabývat finančním zajištěním první části stavebních úprav v Městské knihovně. Ti totiž na stavbu vyčlenili v rozpočtu pouze milion korun, ale potřeba bude o čtyři až pět milionů vyšší. Požádají proto zastupitele, aby v tomto smyslu schválili úpravu rozpočtu města. Stavba, která má zajistit bezbariérovost i nové výpůjční prostory knihovny, by měla začít v červenci. (tů)
Dnes se děje
Jičín - Začínají semifinálové zápasy play off
Prolomit prokletí vzájemných zápasů na hřišti soupeře! S tím nastují dnes a zítra házenkáři Jičína k zápasům v Kopřivnici.
Více na str. D8
</TEXT>
</DOC>
<DOC>
<DOCID>MF-20020330126</DOCID>
<DOCNO>MF-20020330126</DOCNO>
<DATE>03/30/02</DATE>
<TITLE>
Dolánky budou obnoveny
</TITLE>
<TEXT>
U Turnova by měl opět vyrůst rekreační areál s plaveckými bazény
Turnovská radnice chce v několika etapách obnovit rekreační areál v Dolánkách. Peníze dostane od Nadace Bohuslava Jana Horáčka Českému ráji.
Dolánky u Turnova - Plnohodnotný rekreační areál s koupalištěm by měl znovu vyrůst v Dolánkách u Turnova. To alespoň navrhuje studie, kterou si nechala vypracovat turnovská radnice. "Studie ještě není hotová. Máme jenom první pracovní verzi. Je to jenom podklad pro diskusi radních a zastupitelů. Ale v základních obrysech je návrh jasný - v několika etapách zkultivovat celý areál včetně pozemků sousedících okolo Dlaskova statku a směrem k Turnovu," konstatovala zástupkyně turnovského starosty Hana Maierová. "Studie počítá i s tím, že areál leží v záplavovém území, a navrhuje zbudování protipovodňového terénního valu." Podle Maierové se letos uskuteční v Dolánkách jenom drobné úpravy. "Můžeme usměrnit to, co tam probíhá přirozenou cestou - lidé si tu vytvářejí divoké tábořiště, ohniště a podobně. Z lehkých přírodních materiálů tu můžeme postavit altánky, lavičky. Dalším krokem by bylo zbudování vodní plochy, přírodní nádrže, do níž by voda přitékala z Jizery. O dotaci bychom zřejmě žádali ministerstvo životního prostředí. Zatím ale studie neobsahuje představy o rozpočtu na jednotlivé etapy," doplnila Maierová. Osud doláneckého koupaliště vyvolával v posledních letech v Turnově opakovaně ostré spory. Populární rekreační areál chátral a zatímco jedni požadovali jeho opravu, druzí ji považovali za zbytečně nákladnou. O zavření areálu a zavezení místních bazénů nakonec přes silný odpor opozice rozhodly především dvě skutečnosti: Nadace Bohuslava Jana Horáčka Českému ráji přislíbila městu dar ve výši několika stovek milionů korun na zbudování velkolepého rekreačního areálu s krytým a otevřeným bazénem a povodně, které před dvěma roky areál zaplavily a poničily.
OKOLÍ DLASKOVA STATKU RADNICE UPRAVÍ. Turnovská radnice chce obnovit rekreační areál v okolí Dlaskova statku. I když na celkovou rekonstrukci ještě nemá dostatek peněz, letos hodlá okolí statku upravit tak, aby tam nevznikala divoká tábořiště.
</TEXT>
</DOC>
<DOC>
<DOCID>MF-20020330127</DOCID>
<DOCNO>MF-20020330127</DOCNO>
<DATE>03/30/02</DATE>
<TITLE>
Kvůli reformě půjdou starostové za senátory
</TITLE>
<TEXT>
Rychnov nad Kněžnou - Starostové z Rychnovska, kteří protestují proti sněmovnou schválené podobě reformy veřejné správy, se chtějí pokusit zvrátit plánovanou reformu výzvou k senátorům. Šance na úspěch je však podle nich malá. "Jde nám o zastavení reformy, neboť se rýsuje jako neefektivní a pokračuje se v ní bez veřejné diskuse. Úřady se lidem nepřiblíží, jedná se o politickou záležitost, nikoli o objednávku občanů," uvedla starostka Deštného v Orlických horách Václava Domšová. Ta kvůli výhradám vůči reformě iniciovala jednání starostů, které ve čtvrtek proběhlo ve Vamberku. Starostové míní, že činnost okresních úřadů lidem a obcím dosud stačila. Okres pomáhal obcím metodicky, v právních otázkách i za živelních pohrom. Zrušení okresů a převod kompetencí na kraj a pověřená města, které si má vyžádat devět miliard korun, bude podle starostů zbytečně drahé. "Domnívám se, že v konečném výsledku půjde o vyšší částku. Bohužel zatím nevíme, jaké kompetence bude stát převádět, a tudíž existují i nejasnosti ve financování," sdělil starosta Čermné nad Orlicí Josef Bezdíček. Starostové se začátkem dubna chtějí zúčastnit projednávání reformy v Senátu. Velké naděje si však vzhledem k převaze Koalice, která v dolní sněmovně hlasovala pro reformu, nedělají.
</TEXT>
</DOC>
<DOC>
<DOCID>MF-20020330128</DOCID>
<DOCNO>MF-20020330128</DOCNO>
<DATE>03/30/02</DATE>
<TITLE>
Budova muzea projde rozsáhlou rekonstrukcí
</TITLE>
<TEXT>
Ústí nad Orlicí - Zhruba deset milionů korun bude stát oprava budovy Městského muzea na Mírovém náměstí v Ústí nad Orlicí. V dvoupatrové budově by měly vzniknout výstavní síně, nová badatelna a měla by tam být umístěna i část depozitářů. "Letos jsme na opravu získali 940 tisíc korun z programu regenerace památkové zóny, celkově přijde první etapa prací na 2,2 milionu korun," řekl místostarosta Karel Škarka. Jako první přijde na řadu oprava střechy. V přízemí budovy, které jsou nyní pronajaty, budou umístěny expozice muzea. "Myslím, že právě v přízemí by měly probíhat výstavy, které se často obměňují," řekla ředitelka muzea Jarmila Süsserová. V prvním patře plánuje ředitelka zřízení badatelny a výstavní plochy pro stálé expozice, druhé patro by bylo využito pro depozitáře. "Veškerý depozitář se však do budovy nevejde, takže část zůstane v budově na ulici Československé armády," uvedla ředitelka. Radní uvažovali i o možnosti, že muzeum by mohlo sídlit v moderní budově Komerční banky, kterou město chtělo koupit. "Rekonstrukce budovy na muzeum by však byla příliš nákladná," sdělil starosta Jiří Čepelka.
</TEXT>
</DOC>
<DOC>
<DOCID>MF-20020330129</DOCID>
<DOCNO>MF-20020330129</DOCNO>
<DATE>03/30/02</DATE>
<TITLE>
Od pondělí bude plyn pro domácnosti levnější
</TITLE>
<TEXT>
Hradec Králové - Distribuční společnost Východočeská plynárenská zlevní od pondělí domácnostem plyn v průměru o 8,4 procenta. Pro odběratele mající plně plynofikovanou domácnost v průměrném rodinném domku to bude znamenat měsíční úsporu kolem 150 korun. Mimořádné odečty plynoměrů VČP dělat nebude, protože řádné odečty si již dříve naplánovala na 31. března, tedy na poslední den platnosti starých cen.
</TEXT>
</DOC>
<DOC>
<DOCID>MF-20020330130</DOCID>
<DOCNO>MF-20020330130</DOCNO>
<DATE>03/30/02</DATE>
<TITLE>
V kraji pivovary zdražily již dříve
</TITLE>
<GEOGRAPHY>Náchod</GEOGRAPHY>
<TEXT>
K dnes oznámenému zvýšení cen piva od 1. dubna čtvrtou největší tuzemskou pivovarnickou skupinou, kterou tvoří Pivovar Litovel, Pivovar Hanušovice a Pivovar Zubr, se většina pivovarů nepřipojí. Již začátkem března zdražily pivo pivovary v Nové Pace a v Náchodě. Zbývající pivovary v Hradeckém kraji v Trutnově a v Broumově zatím nezdražily a ani zdražení nepřipravují. V Pardubickém kraji zdražil pivo Měšťanský pivovar v Poličce naposledy v roce 2000. O zdražování zatím neuvažuje ani pivovar v Hlinsku.
Náchod - K dnes oznámenému zvýšení cen piva od 1. dubna čtvrtou největší tuzemskou pivovarnickou skupinou, kterou tvoří Pivovar Litovel, Pivovar Hanušovice a Pivovar Zubr, se většina pivovarů nepřipojí. Již začátkem března zdražily pivo pivovary v Nové Pace a v Náchodě. Zbývající pivovary v Hradeckém kraji v Trutnově a v Broumově zatím nezdražily a ani zdražení nepřipravují. V Pardubickém kraji zdražil pivo Měšťanský pivovar v Poličce naposledy v roce 2000. O zdražování zatím neuvažuje ani pivovar v Hlinsku.
</TEXT>
</DOC>
<DOC>
<DOCID>MF-20020330131</DOCID>
<DOCNO>MF-20020330131</DOCNO>
<DATE>03/30/02</DATE>
<TITLE>
Mladík ohrožoval řidiče nožem
</TITLE>
<TEXT>
Trutno v - Jednadvacetiletý mladík nožem napadl v Horním Lánově na Trutnovsku pětašedesátiletého muže. Incident vznikl, když mladík kopl do projíždějícího automobilu. Řidič z vozu vystoupil a mladík na něj zaútočil kuchyňským nožem a pokusil se ho bodnout do břicha a ramene. Napadený se ubránil a vyvázl bez vážnějšího zranění. Mladíka zadrželi policisté.
</TEXT>
</DOC>
<DOC>
<DOCID>MF-20020330132</DOCID>
<DOCNO>MF-20020330132</DOCNO>
<DATE>03/30/02</DATE>
<TITLE>
Česká Třebová bojuje o lékařskou pohotovost
</TITLE>
<TEXT>
Česká Třebová - Obyvatelé České Třebové se obávají, že budou muset kvůli ošetření jezdit do Ústí nad Orlicí. Okresní záchranná služba se totiž rozhodla, že kvůli ztrátám lékařskou pohotovost v České Třebové zruší. Proti tomu se postavili místní zastupitelé a požádali ředitele okresní záchranné služby Stanislava Neubauera, aby zachoval ordinační dobu alespoň do deseti hodin večer a o víkendech. Neubauer však zatím neustoupil. "Služba první pomoci je ztrátová. Jak by zlepšilo bilanci zkrácení ordinační doby, musíme nejprve posoudit, ale nijak zásadní to nebude. Dalšímu jednání se však nebráním," řekl Neubauer. Pokud se rozhodnutí záchranné služby nezmění, pro obyvatele České Třebové by to znamenalo jezdit za lékařem na pohotovost do devět kilometrů vzdáleného Ústí nad Orlicí, a to buď vlastním autem, nebo čekat na sanitku. "Večer do Ústí na Orlicí autobus nejezdí vůbec a o víkendech přes den minimálně. Vlakové nádraží mají lidé z některých částí města daleko a vlaky také nejezdí pořád. Zrušit pohotovost s argumentem, že do Ústí je to jen kousek, může napadnout pouze člověka, který nezná problém zůstat bez auta," stěžuje si Dana Janková, matka tříletého dítěte. Podle Neubauera nejsou mnozí lékaři ve městě ochotni sloužit službu první pomoci a pohotovost je prý málo vytížená a ztrátová. "Zdravotní pohotovostní služba bude pro Českou Třebovou plně zajištěna v Ústí nad Orlicí. Podobně se to stalo při zrušení pohotovosti v Chocni a také po sloučení pohotovosti v Králíkách a Červené Vodě. Obyvatelé Třebové mají do Ústí jen deset kilometrů, je tam laboratoř a další vybavení, nemocnice stojí hned vedle," dodal Neubauer. "O pohotovost nesmí město přijít," upozornil starosta České Třebové. Míní, že nepopulárnímu opatření by mohly zabránit volby. Na Chrudimsku totiž kvůli politickým dopadům okresní úřad chystané rušení pohotovostí odvolal.
</TEXT>
</DOC>
<DOC>
<DOCID>MF-20020330133</DOCID>
<DOCNO>MF-20020330133</DOCNO>
<DATE>03/30/02</DATE>
<TITLE>
Město dává na opravy hřišť miliony korun
</TITLE>
<TEXT>
Hradec Králové - Téměř osm milionů korun zaplatila loni královéhradecká radnice za opravu hřiště Základní školy Milady Horákové. Letos dokončí rekonstrukci hřiště Základní školy Štefcova. Město chce každý rok opravit jedno školní hřiště. "Na letošní rok je na opravy určeno zhruba sedm a půl milionů korun. S opravami chceme začít o prázdninách," uvedla mluvčí radnice Petra Krátká. Školní hřiště a sportoviště mohou po skončení výuky využívat sportovní kluby a další zájemci. Minulý rok na nich obyvatelé Hradce Králové strávili celkem dvaadvacet tisíc hodin.
</TEXT>
</DOC>
<DOC>
<DOCID>MF-20020330134</DOCID>
<DOCNO>MF-20020330134</DOCNO>
<DATE>03/30/02</DATE>
<TEXT>
Oddíl malé kopané AC Zeppelin trénuje na hřišti Základní školy Milady Horákové v Hradci Králové. Hřiště nechala místní radnice v loňském roce opravit, letos chce v rekonstrukci dalších školních sportovišť pokračovat.
</TEXT>
</DOC>
<DOC>
<DOCID>MF-20020330135</DOCID>
<DOCNO>MF-20020330135</DOCNO>
<DATE>03/30/02</DATE>
<TITLE>
Být dobrým zaměstnavatelem i sousedem
</TITLE>
<TEXT>
Domů se netěším, říká Angličan John Ferguson, který vede jaroměřský závod Kimberly-Clark
Vžitou představu o suchých britských manažerech v raglánu a s deštníkem pod paží vám tento Angličan nepotvrdí. Jedná neformálně a jeho ředitelskou funkci nevyčtete ani z jmenovky vyšité na pracovním oděvu. Je na ní pouhé jméno - John Ferguson.
</TEXT>
<HEADING>
Rozhovor DNES
</HEADING>
<TEXT>
Každý, kdo vstoupí do závodu nadnárodní společnosti Kimberly-Clark, která v Jaroměři už několik let vyrábí hygienické potřeby, musí projít kolem prosklené kanceláře. V ní má svůj stůl ředitel závodu John Ferguson. Spíš než tam ho však zastihnete mezi obsluhou výrobních linek, nad kontrolou kvality hotových výrobků či uprostřed spolupracovníků, s nimiž konzultuje plány dalšího rozvoje podniku. Do Jaroměře přišel tento čtyřiačtyřicetiletý Brit v listopadu předloňského roku z předchozí pozice finančního manažera ve výrobním závodě Kimberly-Clark v anglickém Bartonu. "Myslím, že jsem měl štěstí na příležitost pracovat v Čechách, a upřímně musím říct, že nemám čeho litovat," říká Ferguson po půldruhém roce pobytu v českém prostředí. V České republice vlastní Kimberly-Clark vedle jaroměřského také závod v Litovli, kde vyrábí dámské hygienické zboží. Celkem u nás firma zaměstnává přes osm set lidí. Její ředitelství je v texaském Dallasu a evropské ředitelství v Reigate v Anglii. Společnost má výrobní závody ve čtyřiceti zemích.
Vaše firma zakoupila jaroměřský závod ZisoftBOBI v roce 1996. Bylo to proto, že vyráběl podobný sortiment jako vy? Nebo při koupi rozhodovala spíše jeho poloha?
Koupě ZisoftBOBI nám umožnila rychle rozvinout obchod s dětskými plenami ve střední a východní Evropě. BOBI byla dobře zavedenou značkou, oblíbenou u zákazníků. Navíc Česká republika má ideální polohu pro další rozšiřování v regionu, a proto byla vybrána jako výhodné místo z hlediska zahraničních investic.
V jakém stavu jste podnik přebírali? Odpovídalo jeho vybavení, velikost, architektonické řešení vašim představám?
Závod byl postaven krátce před tím, než jsme jej koupili, takže byl ve výborném stavu. Vedení naší společnosti bylo s jeho prostory spokojeno. Závod byl velmi moderní, jeho design byl dokonce nominován na titul stavba roku.
Co jste museli změnit a jaké zásahy do struktury závodu byly největší?
Na počátku jsme provedli jen velmi málo změn. Pravděpodobně nejdůležitější změnou byla přeměna BOBI na Huggies. Nedávno jsme však přistoupili k rozsáhlejším změnám v infrastruktuře závodu, jelikož přibylo sto padesát nových zaměstnanců, a zvýšili jsme výrobní kapacitu závodu.
Jaký význam měla v dlouhodobých záměrech vaší firmy výstavba distribučního centra, které jste v Jaroměři nedávno otevřeli?
Je to pro nás strategická investice na zdokonalení distribuce výrobků ve střední a východní Evropě. Schválení stavby bylo také projevem důvěry vedení naší společnosti v jaroměřský závod.
</TEXT>
<HEADING>
Podle čeho se snažíte vybírat zaměstnance?
</HEADING>
<TEXT>
Při náboru interních i externích uchazečů používáme takzvané atestační centrum, kde uchazeč vedle běžného pohovoru absolvuje různé testy a skupinové úkoly, abychom zjistili jeho chování v kolektivu. Náš závod je vybaven složitou moderní technikou, proto požadujeme přiměřenou technickou kvalifikaci podle příslušného druhu práce. U člena profesionálního týmu navíc i dobrou znalost angličtiny.
Můžete srovnat úroveň našich lidí se zaměstnanci firmy v jiných zemích? Jak z toho Češi vycházejí?
Naši zaměstnanci odvádějí dobrou práci a snesou srovnání se zaměstnanci jiných závodů ve světě. Výrazné investice, které společnost nedávno vložila do závodu v Jaroměři jen dokazují, jakou důvěru má její vedení ve zdejší schopnosti odvádět dobré výsledky.
Ve vašem závodě se velmi dbá na bezpečnost práce. Jak si na to zvykli čeští dělníci?
Bezpečnost našich zaměstnanců a zákazníků je pro nás vždycky prvořadá. Dosáhli jsme rekordu v počtu dní bez úrazu a stále v něm pokračujeme, což svědčí o tom, že pro všechny naše zaměstnance je bezpečnost skutečným závazkem.
Jsou zaměstnanci k ukázněnosti a dodržování předpisů nějakým způsobem motivováni?
Zavedli jsme systém odměn, které jsou podmíněny dosažením stanovených výsledků v bezpečnosti, kvalitě a produktivitě práce, aby zaměstnanci profitovali z dobré práce. Po děti zaměstnanců jsme zorganizovali soutěž v kreslení na téma bezpečnost práce. Při dosažení určitých cílů dostávají zaměstnanci různé dárky.
</TEXT>
<HEADING>
Spolupracuje vaše firma s jaroměřskou radnicí?
</HEADING>
<TEXT>
S úřadem města máme velmi dobrou spolupráci. Zejména paní starostka nám hodně pomohla při rozšiřování závodu a vytváření nových pracovních příležitostí. V roce 2000 jsme darovali městu milion korun na zmírnění škod po povodních. Snažíme se být nejen dobrým zaměstnavatelem, ale i dobrým sousedem.
Pocházíte z Velké Británie a se společností Kimberly-Clark jste už prošel řadu evropských zemí. Kde se vám líbilo nejvíc?
I když jsem měl to štěstí podívat se díky Kimberly-Clark do různých zemí, příležitost pracovat a žít mimo mou vlast delší dobu je pro mě první. Mně i mé ženě se v Česku velice líbí a ve skutečnosti se ani moc netěšíme na to, až se budeme muset vrátit domů.
</TEXT>
<HEADING>
Jak se cítíte v českém prostředí?
</HEADING>
<TEXT>
Mým jediným problémem je, že se svými zaměstnanci nemohu komunikovat přímo tak jako v Anglii, protože moje znalosti češtiny jsou omezené. I přes úsilí mých učitelů češtiny mi učení jazyka jde pomalu. Musím se víc snažit.
Existuje v Čechách něco, co by se dalo nazvat zahraniční komunitou? Stýkáte se třeba se svými krajany z jiných zahraničních podniků v České republice?
V Praze je Angličanů hodně, ale v Jaroměři nebo v Hradci Králové o nikom nevím. V závodě jsme za poslední rok měli hodně kolegů z Anglie i z Ameriky. Ti pomáhali rozjet nové linky, ale většina z nich už odjela a zůstalo nás tu jen pár.
</TEXT>
<HEADING>
Stýkáte se s českými spolupracovníky i v soukromí?
</HEADING>
<TEXT>
Ano, máme tady s manželkou několik přátel, s nimiž zajdeme na večeři, do kina - naštěstí u vás hrají filmy v angličtině - nebo si zahrát bowling. Ještě jsem se nepokoušel o lyžování, protože moje zkušenost s bruslením mě naučila, že to nebude tak jednoduché, jak to vypadá. Možná, že se v budoucnu o obojí pokusím.
Najdete si čas na zábavu nebo na výlet? Máte nějakého koníčka?
Snažíme se využít příležitosti a navštěvovat místa, která bychom asi nikdy neviděli, nebýt toho, že žijeme v Česku. Kromě mnoha míst v České republice jsme byli v Polsku, Rakousku, Itálii a v Německu.
Co si myslíte o české kuchyni a o úrovni zdejších restaurací?
Myslím si, že vaše kuchyně není až tak odlišná od anglické, i když o Vánocích jsem se s kaprem dosud nikde jinde nesetkal. My máme v Anglii o Vánocích jako tradiční pokrm krocana. Opravdu je toho jen málo, co mi tady chybí, snad indická kuchyně! Zatím jsem nikde v okolí indickou restauraci neobjevil.
</TEXT>
<HEADING>
Co vás v České republice zaujalo?
</HEADING>
<TEXT>
Jistěže historie České republiky je jiná než minulost Velké Británie, ale pro mě je velmi zajímavé vidět, kolik se toho u vás změnilo za posledních pár let.
Chtěl byste tady zůstat co nejdéle, nebo raději přijmete nabídku, když vás společnost vyšle jinam? V kladném případě, v které zemi byste chtěl ještě pracovat?
Jsem tu opravdu šťastný a nijak s návratem do Anglie nespěchám. Pokud bych byl vyslán do jiné země, bylo by jistě dobré jet tam, kde se snadněji naučím jazyk, třeba do Spojených států.
MYSLÍM, ŽE JSEM MĚL ŠTĚSTÍ na příležitost pracovat v Čechách a upřímně musím říct, že nemám čeho litovat, říká John Ferguson, ředitel závodu Kimberly-Clark v Jaroměři.
</TEXT>
</DOC>
<DOC>
<DOCID>MF-20020330136</DOCID>
<DOCNO>MF-20020330136</DOCNO>
<DATE>03/30/02</DATE>
<TITLE>
Když Romové hrají pro Romy, city hory přenáší
</TITLE>
<TEXT>
Kdysi v jedné vesnici na jižní Moravě postával u kolotočů zahraniční student z Afriky, z reproduktorů se kolovrátkově vtíralo české normalizační disko. A černoch si sám pro sebe tančil, přirozenost jeho pohybů najednou povýšila i tupou písničku o ničem. Podobné je to s Romy, přímo čítankovou ukázku nabídl čtvrteční večer v královéhradeckém Country clubu Lucie. Na pódiu se vystřídaly skupiny Romano Rat Idy Kelarové, která stejně jako Věra Bílá už pronikla na světové festivaly WOMAD, a hradečtí Terne Čhave. Hráli romskou muziku pro Romy. Zvukař se s ničím nepáral, dal všechny ovladače mixpultu nadoraz a najednou hudba, která se může lehce stát popovým kasaštykem, zněla autenticky syrově, zadírala se do uší i srdce. Ne nadarmo si ji už před třiceti i více lety půjčovali mistři francouzského šansonu Charles Aznavour a Leo Ferré. Kelarová neošidila jediný tón, její kapela s výborným kytaristou a zpěvákem Desideriem Duždou i s výtečným houslistou a harmonikářem lehce soulově klouzala po cikánské harmonii a publikum z jejího těsta ji velmi dobře rozumělo a spontánně reagovalo. Pláč střídal radost, ale nikde ani stopa po laciné líbivosti a okorálkované exotičnosti. Hradečtí Terne Čhave vsadili na razanci, kvap, na kytary a jazzové kudrliny. I člověk, kterému krvavé cezení vášní a proseb o vykoupení není vlastní, musí ocenit dar samozřejmosti a spontánnosti, s níž se samouci vrhají do vícehlasů a rytmů. Jde o muzikantství na kvadrát, které je nám bílým Evropanům odepřeno. Ovšem důležité je poslouchat cikánskou muziku s Romy. Pak pochopíme daleko víc než jen cikánskou harmonii.
ROMANO RAT &amp; TERNE ČHAVE. Romské kapely Romano Rat Idy Kelarové (na snímku vlevo harmonikář Roman Horváth) a hradecká Terne Čhave (vpravo kapelník Gejza Bendig) vystoupily ve čtvrtek v Country clubu Lucie v Hradci Králové.
</TEXT>
</DOC>
<DOC>
<DOCID>MF-20020330137</DOCID>
<DOCNO>MF-20020330137</DOCNO>
<DATE>03/30/02</DATE>
<TITLE>
Kultura na víkend
</TITLE>
<TEXT>
RESTAURACE U SLUNCE: Nanovor - hard'n'heavy. Pomlázková taneční zábava pro mladé i starší. ( 20.00)
KINO SVĚT: Hrabě Monte Cristo. ( 17.30)
KLUB BARAKUDA: Visací zámek. Punkový večer otevře nový klu. ( 20.00)
HANKŮV DŮM: Mistrovství Krkonoš 2002. Postupová soutěž ve sportovních tancích kategorie D,C,B. ( 10.00) ZOOLOGICKÁ ZAHRADA A SAFARI: Zvířata z celého světa.
BIOGRAF NA ŠPICI: Kdo s koho. ( 20.00)
GALERIE PLASTIK: Tradice kamene. Stálá expozice. MĚSTSKÉ MUZEUM: Hlasy země. Výstava plastik Josefa Wagnera.
GALERIE BARBARA: Vlasta Kahovcová - Obrázky z podzámčí. GALERIE CELEBRIS: Jana Bitnerová - Malby, Štěpán Málek - Objekty. GALERIE KORUNA: Kamila Ženatá - Oceán. Výstava 38 volných asociací na téma mořské hladiny od známé pražské grafičky. GALERIE MODERNÍHO UMĚNÍ: České výtvarné umění 20. století. Stálá výstava ze sbírek galerie. KLICPEROVO DIVADLO: Obrazy - Jan Kanyza. ROKYTOVA VÝSTAVNÍ SÍŇ: Sever proti Jihu. Češi v americké občanské válce. Výstava zbraní, uniforem a dokumentů pořádané CACWA - Českou asociací Americké občanské války.
HVĚZDÁRNA A PLANETÁRIUM: Pozorování večerní oblohy. Večerní program (hvězdná obloha, film, ukázka dalekohledu, aktuální informace s využitím velkoplošné videoprojekce) začíná v 19.00 a 20.30. KONGRESOVÉ CENTRUM ALDIS: Dance party. Regionální kolo soutěže tanečních formací. ( 13.00) OBŘÍ AKVARIUM: Tropická fauna a flóra Jižní a Střední Ameriky, objem výstavní nádrže 130 000 litrů vody.
ADALBERTINUM: O třech švadlenách, které sudičkami byly. Premiéra hrané pohádky pro malé diváky. Účinkuje soubor Studia PH - Pohádka ( 10.00) HVĚZDÁRNA A PLANETÁRIUM: Veselý prodavač. Jarní hvězdná obloha s astronomickou pohádkou. ( 15.00)
KINO 70 SVĚT: Pán prstenů I - Společenstvo prstenu. ( 19.00)
MĚSTSKÉ DIVADLO: Večer pro dobrou věc. Benefiční vystoupení zpěváků, herců, tanečních skupin a dalších. ( 19.00)
MĚSTSKÉ MUZEUM: Pojďte s námi do pravěku. Návštěvníci se seznámí nejen s dobou kamennou, ale také s Kelty a starými Slovany. Vystavené předměty ve vitrinách představují archeologické nálezy ze sbírek Městského muzea v Jaroměři a Muzea východních Čech v Hradci Králové.
BIOGRAF ČESKÝ RÁJ: Vanilkové nebe. ( 17.30, 20.00)
PAMÁTNÍK K. V. RAISE: Loutky Jaroslava Koloděje. Velikonoční motivy, ukázky výroby z proutí, zdobení velikonočních perníků a velikonoční tabule.
</TEXT>
<HEADING>
GALERIE V. A. ŠRŮTKA: Václav Macháň - Obrazy.
</HEADING>
<TEXT>
MĚSTSKÉ MUZEUM: 140. výročí vzniku Sokola v Nové Pace. Vystaveny jsou fotografie a dokumenty od počátku Sokola do roku 1948, dále pohlednice ze sbírky Josefa Tomáše a dokumenty ze sbírek muzea a občanů města.
KINO DUKLA: Dannyho parťáci. ( 17.30, 20.00) KINO JAS: Výlet. ( 15.30, 17.30) Ti druzí. ( 20.00) KINO SIRIUS: Deník princezny. ( 20.00)
VÝCHODOČESKÉ DIVADLO - MĚSTSKÉ DIVADLO: P.C.Ch. de Marivaux: Spor. Na začátku příběhu z pera věhlasného francouzského autora je spor o lásku. Jaká vlastně je? ( 18.00)
KLUB PONORKA: November 2nd. Rockový koncert. ( 21.00) ROCKOVÝ KLUB ŽLUTÝ PES: Volnost, Spiknutí, Red Hot Chilli Pepers Revival. Rockový večer. ( 21.00)
VÝCHODOČESKÁ GALERIE - DŮM U JONÁŠE: F.V. Danihelka - Obrazy a kresby. VÝCHODOČESKÉ MUZEUM: Sbírka pohlednic. Sbírka zbraní. Příroda Malých Antil.
</TEXT>
<HEADING>
GALERIE VESELÝ VÝLET: Fotografie Richarda Slabého z Himálají.
</HEADING>
<TEXT>
OKRESNÍ MUZEUM ORLICKÝCH HOR: Kouzlo starých stromů. Výstava kreseb a fotografií Vladimíra Lepše věnovaných zaniklým starým a památných stromům nejen Rychnovska.
PELCLOVO DIVADLO: Velikonoční Taneční večer při svíčkách. Hraje Combi. ( 20.00)
TŘEBECHOVICKÉ MUZEUM BETLÉMŮ: Třebechovický Proboštův betlém. Unikátní mechanický betlém Josefa Probošta.
KINO VESMÍR: Hrabě Monte Cristo. ( 17.30, 20.00)
MUZEUM PODKRKONOŠÍ: Velikonoce v umění. Tematická výstava ze sbírek muzea.
KINO MÍR: Klikaři. ( 18.00)
MĚSTSKÉ MUZEUM: Velikonoční výstava. Výstava prací žáků místních MŠ, ZŠ, ZvŠ a ÚSP.
HVĚZDÁRNA: Pozorování Slunce. Pozorování se koná pouze za jasného počasí. ( 10.00)
KRKONOŠSKÉ MUZEUM: Půda, jak ji neznáte. Výstava živých půdních organismů, které si mohou návštěvníci prohlédnout stereomikroskopem. Mladí fotografové na Rýchorách. Výstava fotografií. Kovaná plastika - David Szalay, Pavel Kovář. Výstava kovaných plastik a návrhů uměleckých kovářů.
MĚSTSKÉ MUZEUM: Obrazy a kresby Miloše Trýzny. Neděle
KINO SVĚT: Hrabě Monte Cristo. ( 17.30, 20.00)
BIOGRAF NA ŠPICI: Kdo s koho. ( 20.00)
</TEXT>
</DOC>
<DOC>
<DOCID>MF-20020330138</DOCID>
<DOCNO>MF-20020330138</DOCNO>
<DATE>03/30/02</DATE>
<TITLE>
DANNYHO PARŤÁCI
</TITLE>
<TEXT>
George Clooney, Brad Pitt a Julia Robertsová v kriminální komedii režiséra Stevena Soderbergha Dannyho parťáci.
</TEXT>
</DOC>
<DOC>
<DOCID>MF-20020330139</DOCID>
<DOCNO>MF-20020330139</DOCNO>
<DATE>03/30/02</DATE>
<TEXT>
Sopranistka Eva Urbanová (na snímku), tenorista Peter Dvorský, Helena Vondráčková a Karel Gott vystoupí na Koncertu hvězd, který začíná v pondělí v 19 hodin v Kongresovém centru Aldis v Hradci Králové.
</TEXT>
</DOC>
<DOC>
<DOCID>MF-20020330140</DOCID>
<DOCNO>MF-20020330140</DOCNO>
<DATE>03/30/02</DATE>
<TITLE>
Na samotě v údolí u Roztok stojí vodní mlýn (3)
</TITLE>
<TEXT>
Historické mlýny
</TEXT>
<HEADING>
Seriál
</HEADING>
<TEXT>
Necelé čtyři kilometry jihozápadně od Vysokého nad Jizerou jsou Roztoky u Semil. Hluboko v údolí Staroveského potoka stojí pod touto vsí zcela o samotě vodní mlýn. Zdrojem síly k pohonu dvou původních obyčejných složení bylo jediné vodní kolo. Zdokonalená mlýnská technika si našla cestu i na místo tak odlehlé, jakým byl mlýn. Již koncem 19. století došlo k modernizaci mlýna a později byl ještě vybaven válcovou stolicí. Mimo běžné mletí zavedl mlynář od poloviny 19. století pro rolníky pozoruhodnou službu. Těm, kteří si dali semlet žito, mlynář pravidelně pekl chleba až do vyčerpání příslušného množství žitné mouky. Od první třetiny 20. století do začátku 40. let jim napečené bochníky dokonce rozvážel. Ve mlýně měl pec, kam se vešlo 15 bochníků. Časem to však nestačilo, takže musel pec zvětšit až pro 25 bochníků. Před velkými svátky se tu pekly i koláče a vánočky. Vše však v roce 1946 skončilo. Mlýn v Roztokách u Semil je zájemcům přístupný. Prohlídka je možná od května do září v době od 9 do 16 hodin.
</TEXT>
<HEADING>
Mlecí kameny
</HEADING>
<TEXT>
Nejpodstatnější částí mlecího ústrojí mlýna byly dva kruhové mlecí kameny, tvořící takzvané složení. Spodní nepohyblivý spodek - ležák býval o něco nižší než horní, otáčivý a mohutnější běhoun. Průměr obou kamenů se u nás pohyboval většinou mezi 62-85 cm. Výška nového ležáku bývala asi 30 cm, zato běhoun míval 46-60 cm. Mletím a takzvaným křesem - vysekáváním mělkých drážek pro zvýšení mlecího účinku do mlecích ploch - se kameny postupně snižovaly. Klesla-li výška ležáku na 14 cm, musel se již vyřadit. U běhounu totéž platilo při výšce 25 cm. Šetrnější mlynáři takový běhoun na čas užívali jako ležák. Mlecí kameny se původně vytesávaly z pískovce. Zručnému kameníkovi trvalo tři dny až týden, než udělal jeden mlecí kámen. To byl však teprve jakýsi polotovar, který si mlynář odvezl z lomu. Doma buď on sám, nebo sekerník mlecí kámen opracoval do podoby, ve které se s ním mohlo začít mlet. Při silnějším provozu vydržely kameny mlet asi dva roky. Křes kamenů se za většího vytížení musel dělat asi dvakrát za měsíc nebo, jak se v německé mlynářské literatuře uvádí, mělo to být po semletí asi 5 tun obilí. Hospodář, který si nechal mlít hned po provedeném křesu kamenů, míval v mouce dost drobného písku, a tak se sedláci takovému mletí bránili. Mlynáři v Železných horách prý proto dobu provedení křesu přísně tajili.
</TEXT>
<HEADING>
Pískovec a arkóza
</HEADING>
<TEXT>
Mimo pískovec se na mlýnské kameny užívaly i jiné vhodné horniny. Ve východních Čechách to byla třeba v okolí Pecky permokarbonská arkóza. Vůbec největšího věhlasu, a to dokonce po celých Čechách, dosáhly křemencové kameny tesané ve třech velkých lomech v Horních Raškovicích u Heřmanova Městce. Vyráběly se tu po několik století. Ku příkladu v roce 1623 jich stihli místní skalníci dodat 150 kusů. Jak se lomy zahlubovaly, začala do nich pronikat spodní voda. Ta je od poloviny 18. století zcela vyřadila z provozu. Známé kameny se tesaly i u Vamberka. Od poloviny 19. století se k nám na mlecí kameny dováží křemenec z Francie. Takzvané francouzské kameny měly mlecí plochy složené z menších kusů křemence. První firmou, která tyto kameny složené z kusů francouzského křemence u nás vyráběla, byla firma Julius Hübner-Karl Opitz v Pardubicích. Ještě před první světovou válkou se objevily na mlýnských kamenech i další materiály: porcelán, smirek i karborundum. Jejich výrobci chtěli dosáhnout toho, aby mlynáři nemuseli provádět křes kamenů. Vývoj mlynářské techniky jim však za pravdu nedal. Začalo se mlít na ocelových válcích.
VYŘAZENÝ MLÝNSKÝ KÁMEN ze Suchého dolu.
VODNÍ MLÝN v Roztokách u Semil stojí v údolí Staroveského potoka.
</TEXT>
</DOC>
<DOC>
<DOCID>MF-20020330141</DOCID>
<DOCNO>MF-20020330141</DOCNO>
<DATE>03/30/02</DATE>
<TITLE>
Fitcentrum - solárium, Jiráskova: Návštěvní doba: pondělí, středa, pátek 9.00 - 11.00, pondělí - pátek 15.00 - 21.00 Kontakt: 0441/ 465 794
</TITLE>
<GEOGRAPHY>Spektrum</GEOGRAPHY>
<TEXT>
solárium, masáže, Čelakovského: Pondělí - pátek 8.00 - 17.00, sobota 8.00 - 11.00, solárium v pracovní dny možno na objednání Kontakt: 0448/52 25 84
Spektrum - solárium, masáže, Čelakovského: Pondělí - pátek 8.00 - 17.00, sobota 8.00 - 11.00, solárium v pracovní dny možno na objednání Kontakt: 0448/52 25 84
</TEXT>
</DOC>
<DOC>
<DOCID>MF-20020330142</DOCID>
<DOCNO>MF-20020330142</DOCNO>
<DATE>03/30/02</DATE>
<TITLE>
Prodlouží Hradečtí sérii?
</TITLE>
<TEXT>
Gambrinus liga, neděle 16.30: SK Foma Hradec Králové - Stavo Artikel Brno
Pokračovat v prvoligové sérii tří zápasů bez prohry chtějí v nedělním utkání hradečtí fotbalisté. Soupeřem jim bude silný celek Brna.
Hradec Králové - Přestože v tabulce soutěže dělí jedenáctý Hradec od šestého Brna rovných deset bodů, Hradečtí pomýšlejí na plný bodový zisk. "Budeme to však mít těžké. Brno má výbornou sezonu a v jeho sestavě není slabšího místa," uvažuje hradecký trenér Petr Uličný. V sestavě Hradce nejspíš bude chybět obránce Kubeš, jenž si léčí zraněnou nohu. "V případě, že nebude moci hrát, vrátíme se k původnímu rozestavění krajních obránců s Lesákem napravo a Kalouskem nalevo. Po střeleckém vystoupení v přípravném zápase s Dinamem Minsk se do základní sestavy nejspíš vrátí záložník Zoubek," přemýšlí Uličný. V sestavě Brna bude kvůli čtyřem žlutým kartám chybět nebezpečný útočník Libor Došek. "To je pro nás dobrá zpráva, ale nesmíme zapomenout na jeho spoluhráče z útoku, nejlepšího brněnského střelce Pacandu. Hosté jsou však silní i v defenzivě, kde se opírají o výkony vyzrálých beků Kadlece a Křivánka. V brance mají výborného Přibyla a ten je zkušenost sama," nešetří slovy uznání hradecký kouč. Případný úspěch v zítřejším duelu by hradecký tým výrazně posunul k bezproblémovému udržení v soutěži. "Rádi bychom navázali na dobré výkony v předchozích zápasech. Vždyť v lize jsme naposledy prohráli na začátku března doma s Ostravou. Těší mě, že nám vychází dobrá obranná hra. Dvojice stoperů Lukáš, Zemánek se výborně doplňuje a za nimi je těžko průstřelný brankář Podhajský. Ten nedostal gól už 277 minut. Nedovolit soupeřům skórovat a sami se pokusit nějaký gól vstřelit - to bude základem naší taktiky i v zítřejším utkání s Brnem," netají se hradecký trenér. Hosté vyhráli na východě Čech jednou a navíc je to vzpomínka stará už osm let. Kromě Doška jim budou po zranění chybět i Návrat a Jiříkovský. "Musíme si pohlídat hlavně soupeřovy standardky," varuje trenér Karel Večeřa. Předpokládaná sestava Hradce: Podhajský - Lesák, Lukáš, Zemánek, Kalousek - Zoubek, Klapka, Sedláček, Mooc - Kříž, Kraus. Bilance utkání Hradec - Brno v samostatné české lize: 15 utkání 6-5-4, skóre 11:11. V podzimním zápase vyhráli Brněnští 2:1. Nedělní utkání mezi SK Foma Hradec Králové a Stavo Artikel Brno začne v 16.30 hodin a řídit jej bude trojice sudích Čecháček, Kašný a Tulinger. Delegáty ČMFS jsou pánové Severýn, Chvála.
On-line můžete utkání Hradec - Brno sledovat od 16.30 na internetové adrese fotbal.idnes.cz
</TEXT>
</DOC>
<DOC>
<DOCID>MF-20020330143</DOCID>
<DOCNO>MF-20020330143</DOCNO>
<DATE>03/30/02</DATE>
<TITLE>
Jičín zahajuje utkání semifinále play off
</TITLE>
<GEOGRAPHY>Jičín</GEOGRAPHY>
<TEXT>
Alespoň jednou prolomit prokletí vzájemných zápasů na hřišti soupeře - s tímto přáním nastoupí dnes a zítra házenkáři Jičína k zápasům v Kopřivnici. Pro oba týmy jde o první duely semifinálové série play off první ligy, do finále soutěže postoupí mužstvo, které svého soupeře porazí třikrát. Jičínští však míří do haly, která jim není příznivě nakloněna. V Kopřivnici nikdy v historii nevyhráli, nelichotivou bilanci podtrhli před měsícem, kdy tam v utkání základní části prohráli o třináct branek 21:34. "Zápas jsme nezvládli, především jsme udělali množství technických chyb," uvedl k tehdejšímu debaklu trenér Jičína Petr Babák, "těch se nyní chceme vyvarovat a zopakovat víkendové domácí zápasy s Ostravou, kdy se jich hráči dopustili minimálně." Na rozdíl od čtvrtfinálové série, ve které Jičín vyřadil Ostravu ve třech zápasech, semifinále se hraje na tři vítězné duely. "Přináší to trochu výhodu v tom, že jedna porážka ještě nevypadá tak tragicky a není takový tlak, že následující zápas musíte vyhrát, jinak je konec," konstatoval trenér. Ten přiznává, že se dnes a zítra týmu nemusí podařit zlomit kopřivnické prokletí. "Ani to by však ještě nebylo nic katastrofálního. Další týden hrajeme doma, série by ještě nebyla ztracena," řekl. Na Moravu odjede tým v téměř stejné podobě, v jaké se o víkendu vypořádal s Ostravou. Chybět bude pouze Zrůstek. "Na druhé straně jsme se s Allriskem Praha dohodli, že může oba zápasy sehrát Straka," konstatoval trenér. Důležité utkání ve skupině o záchranu dnes sehraje Dvůr Králové. Ne však ve vlastní hale, kterou má na dva zápasy uzavřenu, ale v Hradci Králové. Zápas s družstvem Loun, který začíná v 17 hodin, je prvním ze dvou, které tým musí sehrát mimo Dvůr.
Jičín - Alespoň jednou prolomit prokletí vzájemných zápasů na hřišti soupeře - s tímto přáním nastoupí dnes a zítra házenkáři Jičína k zápasům v Kopřivnici. Pro oba týmy jde o první duely semifinálové série play off první ligy, do finále soutěže postoupí mužstvo, které svého soupeře porazí třikrát. Jičínští však míří do haly, která jim není příznivě nakloněna. V Kopřivnici nikdy v historii nevyhráli, nelichotivou bilanci podtrhli před měsícem, kdy tam v utkání základní části prohráli o třináct branek 21:34. "Zápas jsme nezvládli, především jsme udělali množství technických chyb," uvedl k tehdejšímu debaklu trenér Jičína Petr Babák, "těch se nyní chceme vyvarovat a zopakovat víkendové domácí zápasy s Ostravou, kdy se jich hráči dopustili minimálně." Na rozdíl od čtvrtfinálové série, ve které Jičín vyřadil Ostravu ve třech zápasech, semifinále se hraje na tři vítězné duely. "Přináší to trochu výhodu v tom, že jedna porážka ještě nevypadá tak tragicky a není takový tlak, že následující zápas musíte vyhrát, jinak je konec," konstatoval trenér. Ten přiznává, že se dnes a zítra týmu nemusí podařit zlomit kopřivnické prokletí. "Ani to by však ještě nebylo nic katastrofálního. Další týden hrajeme doma, série by ještě nebyla ztracena," řekl. Na Moravu odjede tým v téměř stejné podobě, v jaké se o víkendu vypořádal s Ostravou. Chybět bude pouze Zrůstek. "Na druhé straně jsme se s Allriskem Praha dohodli, že může oba zápasy sehrát Straka," konstatoval trenér. Důležité utkání ve skupině o záchranu dnes sehraje Dvůr Králové. Ne však ve vlastní hale, kterou má na dva zápasy uzavřenu, ale v Hradci Králové. Zápas s družstvem Loun, který začíná v 17 hodin, je prvním ze dvou, které tým musí sehrát mimo Dvůr.
</TEXT>
</DOC>
<DOC>
<DOCID>MF-20020330144</DOCID>
<DOCNO>MF-20020330144</DOCNO>
<DATE>03/30/02</DATE>
<TEXT>
Obří slalom směřoval k triumfu sourozenců Špindlerův Mlýn - Nechybělo mnoho a tituly mistrů republiky v obřím slalomu skončily v jedné rodině. Ve Špindlerově Mlýně tomu zabránila Eva Kurfürstová, která vyhrála závod žen a porazila Šárku Záhrobskou reprezentující Ski team Krkonoš. Záhrobské bratr Petr titul s převahou získal, sourozenci tak do své sbírky úspěchů přidali zlato a stříbro z domácího šampionátu. Oba noví šampioni vyhráli s velkou převahou, která byla patrná především u Záhrobského. Na trať vyrazil se startovním číslem jedna a po dojezdu už jen sledoval, jak dalším závodníkům naskakuje ve srovnání s jeho časem výrazná ztráta. Po prvním kole měl Záhrobský před Bankem náskok 1,32 vteřiny. "To bylo překvapení i pro mě," divil se při pohledu na výsledkovou tabuli. Před druhým kolem věděl, že když nespadne, vyhraje. "Říkal jsem si, že na to mám, a chtěl jsem za každou cenu vyhrát," prozradil své odhodlání. I ve druhém kole zajel nejrychlejší čas, v součtu obou kol měl náskok téměř dvě a půl vteřiny před druhým v celkovém pořadí Hayerem. Po dvou čtvrtých místech z obřího slalomu na předešlých domácích šampionátech se Záhrobský dostal na stupně vítězů a hned nejvýš. "Konečně jsem dokázal to, na co, jak si myslím, že mám už delší dobu," radoval se student vysoké školy ekonomické. Vyhrál na trati, kterou nemiluje. "Není to můj svah. Nikdy se mi tady nedařilo, o to cennější je vítězství," řekl Záhrobský. Mistrovství republiky dnes ve Svatém Petru ukončí slalomy, začátek prvního kola žen je v 8 hodin.
</TEXT>
</DOC>
<DOC>
<DOCID>MF-20020330145</DOCID>
<DOCNO>MF-20020330145</DOCNO>
<DATE>03/30/02</DATE>
<TEXT>
Útočník SK Foma Hradec Králové Jan Kraus (uprostřed) se v utkání v Příbrami dostal mezi dva domácí hráče. V zápase, který se hrál před týdnem, nepadl ani jediný gól, hradecký tým si tak odvezl cenný bod. Zítra se východočeské mužstvo střetne na svém hřišti s Brnem.
</TEXT>
</DOC>
<DOC>
<DOCID>MF-20020330146</DOCID>
<DOCNO>MF-20020330146</DOCNO>
<DATE>03/30/02</DATE>
<TITLE>
Prvoligového nováčka zbrzdila zranění
</TITLE>
<TEXT>
Hradec Králové - S odvážným plánem umístit se v horní polovině prvoligové tabulky šel do letošní sezony nováček soutěže Slavia Polyma Group Hradec Králové. Konečné osmé místo je však pro ambiciózní tým Slavie mírným zklamáním. "K plánovanému umístění mezi nejlepšími kluby nás opravňovaly výsledky, kterých posílený tým dosáhl na přípravných turnajích před sezonou. Dařilo se nám porážet extraligové celky a na antuce v Dřevěnici jsme zdolali i čerstvého domácího mistra Duklu Liberec," vrátil se na začátek sezony trenér hradecké Slavie František Lilko. Tyto předpoklady se dařilo slávistům plnit až do poloviny listopadu když do 14. kola dokázali zvítězit v devíti zápasech. "Cením si zvláště vyhraných utkání ve Starém Městě a v Opavě - Komárově. Tam jsme asi předvedli nejlepší volejbal v sezoně," vzpomíná hradecký kouč. To už ale Hradečtí hráli bez zraněného smečaře Ticháčka, který měl být hlavní oporou týmu. "Odehrál jen dva zápasy a pak marodil až do konce sezony. Aby smůle nebyl konec, protahovalo se i léčení zraněného kotníku mladého nahrávače Lilka. Když pak od nás odešel do slovenské extraligové Myjavy zkušený nahrávač Koloušek, měl jsem na tento post několik zápasů k dispozici jediného hráče, Síbra. Chyběl i zraněný blokař Springer, jenž si zahrál pouze v jednom utkání," shrnuje hlavní příčiny výkonnostního poklesu svého týmu, který v té době prohrál osm zápasů za sebou, trenér Lilko. Kvůli nedostatku hráčů museli Hradečtí obětovat vysoké ambice svého družstva juniorů, kteří stejně jako vloni aspirovali na zisk jedné z extraligových medailí. "Trio juniorských reprezentantů Holubec, Lilko, Matuška muselo hrát v obou soutěžích. Byla to pro ně velká zátěž. O první dva se už zajímají mužské extraligové kluby. Bude těžké je v Hradci udržet," říká trenér Slavie. Závěr první ligy už Hradečtí zvládali bez větších problémů. "S jistotou jsme se zachránili už několik kol před koncem soutěže. Kromě mladých jsme se opírali o výkony zkušeného Matouška, jenž svým přístupem v přípravě i v zápasech byl pravým tahounem. Příjemně překvapil i smečař Šotola a mohl bych pokračovat. Vzhledem ke zraněním, která nás brzdila po celou sezonu, lze asi konečnou osmou příčku bez větších výčitek přijmout," uzavírá své hodnocení uplynulé sezony trenér František Lilko.
</TEXT>
</DOC>
<DOC>
<DOCID>MF-20020330147</DOCID>
<DOCNO>MF-20020330147</DOCNO>
<DATE>03/30/02</DATE>
<TITLE>
Krasobruslařka začne chystat novou volnou jízdu
</TITLE>
<GEOGRAPHY>Náchod</GEOGRAPHY>
<TEXT>
Ještě si krasobruslařka klubu Kraso Náchod Lucie Krausová možná ani nestačila uvědomit, že pro ni letošní sezona skončila, a brzy bude mít plnou hlavu té příští. Za necelé dva týdny, krátce poté, co se vrátila z Nagana, kde reprezentovala Českou republiku na seniorském mistrovství světa, poslední velké soutěži sezony, odjede do Ostravy. Tam bude chystat volnou jízdu pro příští sezonu. "Jsme domluveni s dánským trenérem Henrikem Valentinem, že právě on bude pro Lucku novou volnou jízdu skládat," uvedla Eva Horklová, která šestnáctiletou krasobruslařku trenérsky připravuje. Dvojnásobnou mistryni republiky čeká zhruba týden práce. "Není to nic jednoduchého dát volnou jízdu dohromady," konstatovala trenérka. Něco podobného obě absolvovaly už loni, kdy připravovaly nový program pro olympijskou sezonu. Jenomže po neúspěšném pokusu o kvalifikaci na olympiádu do Salt Lake City přišlo nečekané rozhodnutí - Krausová oprášila volnou jízdu z předcházejícího roku a její výkony a výsledky šly značně nahoru. U staršího vydání volné jízdy pak zůstala až do nedávného světového šampionátu v Naganu, kdy s ní vystoupila asi naposledy. "Přitom ta novější volná byla velmi hezká, ale Lucce nějak nesedla," řekla trenérka. Obě nyní dobře vědí, že bez nového programu nelze do další sezony jít. "Tři roky jezdit stejnou? To by opravdu nešlo," potvrdila Horklová. Možná trochu symbolicky se Krausová se starým programem rozloučila přímo skvěle. V kvalifikaci na mistrovství světa v Naganu předvedla výbornou jízdu. "Byl to její snad nejlepší výkon ve volné jízdě, kromě rittbergera skočila všechny trojité skoky, po skončení jízdy nám všichni chodili gratulovat," sdělila trenérka. Z obávané kvalifikace Krausová bezpečně postoupila, do krátkého programu nastupovala z patnácté až šestnácté pozice, za sebou nechala hned několik krasobruslařek zvučnějších jmen. Jenomže přišel krátký program, který naděje na výraznější úspěch pohřbil. "Jízda se jí vůbec nevydařila, byl to trochu šok," konstatovala Horklová. Ze solidního umístění nebylo nic, jízda, ve které se Krausové nepodařilo skočit žádný trojitý skok, ji poslala až na pětadvacáté místo, první, které nezajišťovalo postup do finálových volných jízd. Šampionát pro ni skončil. "Škoda, i díky tomu byla sezona taková rozporuplná," uvedla trenérka. Teď však obě věří, že při tvorbě nového programu přijdou na lepší myšlenky: "Těšíme se a věřím, že to Lucce psychicky pomůže."
Náchod - Ještě si krasobruslařka klubu Kraso Náchod Lucie Krausová možná ani nestačila uvědomit, že pro ni letošní sezona skončila, a brzy bude mít plnou hlavu té příští. Za necelé dva týdny, krátce poté, co se vrátila z Nagana, kde reprezentovala Českou republiku na seniorském mistrovství světa, poslední velké soutěži sezony, odjede do Ostravy. Tam bude chystat volnou jízdu pro příští sezonu. "Jsme domluveni s dánským trenérem Henrikem Valentinem, že právě on bude pro Lucku novou volnou jízdu skládat," uvedla Eva Horklová, která šestnáctiletou krasobruslařku trenérsky připravuje. Dvojnásobnou mistryni republiky čeká zhruba týden práce. "Není to nic jednoduchého dát volnou jízdu dohromady," konstatovala trenérka. Něco podobného obě absolvovaly už loni, kdy připravovaly nový program pro olympijskou sezonu. Jenomže po neúspěšném pokusu o kvalifikaci na olympiádu do Salt Lake City přišlo nečekané rozhodnutí - Krausová oprášila volnou jízdu z předcházejícího roku a její výkony a výsledky šly značně nahoru. U staršího vydání volné jízdy pak zůstala až do nedávného světového šampionátu v Naganu, kdy s ní vystoupila asi naposledy. "Přitom ta novější volná byla velmi hezká, ale Lucce nějak nesedla," řekla trenérka. Obě nyní dobře vědí, že bez nového programu nelze do další sezony jít. "Tři roky jezdit stejnou? To by opravdu nešlo," potvrdila Horklová. Možná trochu symbolicky se Krausová se starým programem rozloučila přímo skvěle. V kvalifikaci na mistrovství světa v Naganu předvedla výbornou jízdu. "Byl to její snad nejlepší výkon ve volné jízdě, kromě rittbergera skočila všechny trojité skoky, po skončení jízdy nám všichni chodili gratulovat," sdělila trenérka. Z obávané kvalifikace Krausová bezpečně postoupila, do krátkého programu nastupovala z patnácté až šestnácté pozice, za sebou nechala hned několik krasobruslařek zvučnějších jmen. Jenomže přišel krátký program, který naděje na výraznější úspěch pohřbil. "Jízda se jí vůbec nevydařila, byl to trochu šok," konstatovala Horklová. Ze solidního umístění nebylo nic, jízda, ve které se Krausové nepodařilo skočit žádný trojitý skok, ji poslala až na pětadvacáté místo, první, které nezajišťovalo postup do finálových volných jízd. Šampionát pro ni skončil. "Škoda, i díky tomu byla sezona taková rozporuplná," uvedla trenérka. Teď však obě věří, že při tvorbě nového programu přijdou na lepší myšlenky: "Těšíme se a věřím, že to Lucce psychicky pomůže."
</TEXT>
</DOC>
<DOC>
<DOCID>MF-20020330148</DOCID>
<DOCNO>MF-20020330148</DOCNO>
<DATE>03/30/02</DATE>
<TITLE>
Kamerunci podváděli s klonováním peněz i v Evropě
</TITLE>
<GEOGRAPHY>Vsetín</GEOGRAPHY>
<TEXT>
Tři muži z Ostravska a Vsetínska nebyli jediní, kteří začátkem února nepochopitelně uvěřili dvěma Afričanům, že pomocí chemických procesů dokážou naklonovat peníze. Oba podvodníci působili v celé Evropě. Podle informací policie stejným způsobem podvedli lidi v Belgii, Maďarsku, Polsku, Holandsku a Německu. "Pátral po nich i Interpol," potvrdil tiskový mluvčí vsetínské policie František Hauk. Jednoho z dvojice zadrželi policisté v Praze na letišti Ruzyně, druhého chytili o něco později v Polsku. Oba nyní čekají ve vazbě na soud. Třiatřicetiletý Kamerunec, kterého dopadli policisté před odletem do Londýna na letišti Ruzyně, nyní čeká ve vazbě na soud ve Vsetíně. Podle státního zástupce svou vinu popírá a třebaže se podvodu účastnil, nijak se na něm údajně nepodílel. "Prohlásil nicméně, že ho to velmi pobavilo," poznamenal státní zástupce ve Vsetíně Petr Bareš. Velmi kultivovaně vyhlížející a vystupující Afričan údajně žije trvale v Londýně a je trenérem boxu. Za trestný čin podvodu mu nyní hrozí dva až osm let vězení. "My připravujeme žalobu pouze na muže, který byl dopaden v České republice. Jeho komplic bude souzen v Polsku. S ohledem na komplikace zatím neuvažujeme, že by byl stíhán i u nás," uvedl Bareš. Afričané z Kamerunu letos v únoru připravili podnikatele z Rožnova pod Radhoštěm, Frýdku-Místku a Ostravy o bezmála pět milionů korun, když jim slíbili, že na nich provedou metodu takzvaného "čištění". Mezi bankovky vložili stejně velké černé papírky, balík polili tekutinou a nechali deset hodin působit. Originální bankovky se měly podle jejich informací i předešlé ukázky na pětitisícové bankovce identicky překopírovat na černé papírky a ztrojnásobit tak hodnotu. Celý proces probíhal v tmavé místnosti, podvodníci byli v bílých pláštích, na rukou měli chirurgické rukavice a na obličeji roušky. "Byla to velká maškaráda. Například záhadnou emulzí, kterou balík polévali, byla coca cola. Jednoduše předvedli k dokonalosti dovedený princip skořápek," poznamenal Petr Bareš. V plastovém kontejneru, kam balík s penězi dali, byl už totiž otvor vyřezaný do dna. Pak stačilo vyměnit peníze za balík s bezcennými lístky, rozloučit se a odjet.
Vsetín - Tři muži z Ostravska a Vsetínska nebyli jediní, kteří začátkem února nepochopitelně uvěřili dvěma Afričanům, že pomocí chemických procesů dokážou naklonovat peníze. Oba podvodníci působili v celé Evropě. Podle informací policie stejným způsobem podvedli lidi v Belgii, Maďarsku, Polsku, Holandsku a Německu. "Pátral po nich i Interpol," potvrdil tiskový mluvčí vsetínské policie František Hauk. Jednoho z dvojice zadrželi policisté v Praze na letišti Ruzyně, druhého chytili o něco později v Polsku. Oba nyní čekají ve vazbě na soud. Třiatřicetiletý Kamerunec, kterého dopadli policisté před odletem do Londýna na letišti Ruzyně, nyní čeká ve vazbě na soud ve Vsetíně. Podle státního zástupce svou vinu popírá a třebaže se podvodu účastnil, nijak se na něm údajně nepodílel. "Prohlásil nicméně, že ho to velmi pobavilo," poznamenal státní zástupce ve Vsetíně Petr Bareš. Velmi kultivovaně vyhlížející a vystupující Afričan údajně žije trvale v Londýně a je trenérem boxu. Za trestný čin podvodu mu nyní hrozí dva až osm let vězení. "My připravujeme žalobu pouze na muže, který byl dopaden v České republice. Jeho komplic bude souzen v Polsku. S ohledem na komplikace zatím neuvažujeme, že by byl stíhán i u nás," uvedl Bareš. Afričané z Kamerunu letos v únoru připravili podnikatele z Rožnova pod Radhoštěm, Frýdku-Místku a Ostravy o bezmála pět milionů korun, když jim slíbili, že na nich provedou metodu takzvaného "čištění". Mezi bankovky vložili stejně velké černé papírky, balík polili tekutinou a nechali deset hodin působit. Originální bankovky se měly podle jejich informací i předešlé ukázky na pětitisícové bankovce identicky překopírovat na černé papírky a ztrojnásobit tak hodnotu. Celý proces probíhal v tmavé místnosti, podvodníci byli v bílých pláštích, na rukou měli chirurgické rukavice a na obličeji roušky. "Byla to velká maškaráda. Například záhadnou emulzí, kterou balík polévali, byla coca cola. Jednoduše předvedli k dokonalosti dovedený princip skořápek," poznamenal Petr Bareš. V plastovém kontejneru, kam balík s penězi dali, byl už totiž otvor vyřezaný do dna. Pak stačilo vyměnit peníze za balík s bezcennými lístky, rozloučit se a odjet.
</TEXT>
</DOC>
<DOC>
<DOCID>MF-20020330149</DOCID>
<DOCNO>MF-20020330149</DOCNO>
<DATE>03/30/02</DATE>
<TITLE>
Dělníci krachujícího Ceba mají jen malou šanci, že najdou práci
</TITLE>
<GEOGRAPHY>Zlín</GEOGRAPHY>
<TEXT>
Až na devět ze současných 7,7 procenta může vzrůst nezaměstnanost na Zlínsku, pokud dceřiná společnost Svitu CEBO Zlín, jež je od středy v konkursu, propustí avizovaných tisíc lidí. Úřad práce má zatím oficiálně oznámeno hromadné propuštění 446 pracovníků CEBO, z toho má 269 bydliště v okrese Zlín. "Řada lidí na seznamu propuštěných je ve věku padesát a více let, takže patří do skupiny těžce umístitelných. Pokud by chtěli najít práci ve svých obuvnických profesích, budou mít velké problémy," řekla vedoucí odboru Úřadu práce ve Zlíně Miriam Majdyšová. Úřad práce má sice nabídku 650 míst firmy Delphy Czech Republic pro montáž kabelových svazků ve Vizovicích a Slušovicích, ale jde o práci vestoje ve třísměnném provozu. "Máme obavy, zda by ji lidé z CEBO zvládli," uvedla Majdyšová. Celkem má úřad necelých tisíc volných míst.
Zlín - Až na devět ze současných 7,7 procenta může vzrůst nezaměstnanost na Zlínsku, pokud dceřiná společnost Svitu CEBO Zlín, jež je od středy v konkursu, propustí avizovaných tisíc lidí. Úřad práce má zatím oficiálně oznámeno hromadné propuštění 446 pracovníků CEBO, z toho má 269 bydliště v okrese Zlín. "Řada lidí na seznamu propuštěných je ve věku padesát a více let, takže patří do skupiny těžce umístitelných. Pokud by chtěli najít práci ve svých obuvnických profesích, budou mít velké problémy," řekla vedoucí odboru Úřadu práce ve Zlíně Miriam Majdyšová. Úřad práce má sice nabídku 650 míst firmy Delphy Czech Republic pro montáž kabelových svazků ve Vizovicích a Slušovicích, ale jde o práci vestoje ve třísměnném provozu. "Máme obavy, zda by ji lidé z CEBO zvládli," uvedla Majdyšová. Celkem má úřad necelých tisíc volných míst.
</TEXT>
</DOC>
<DOC>
<DOCID>MF-20020330150</DOCID>
<DOCNO>MF-20020330150</DOCNO>
<DATE>03/30/02</DATE>
<TITLE>
Pondělí se blíží, chlapci se těší, dívky už mnohem méně
</TITLE>
<TEXT>
Zatímco Alena a Michaela (vlevo) Buriánkovy z Újezdu u Valašských Klobouk včera ve Zlíně nakoupily kvůli barvení bílá vajíčka, desítky chlapců pečlivě na trhu vybíraly karabáče. Vše kvůli jednomu dni - Velikonočnímu pondělí.
</TEXT>
</DOC>
<DOC>
<DOCID>MF-20020330151</DOCID>
<DOCNO>MF-20020330151</DOCNO>
<DATE>03/30/02</DATE>
<TITLE>
Kroměříž: Řidiči by si měli dát pozor
</TITLE>
<HEADING>
Z celého kraje DNES
</HEADING>
<TEXT>
Celkem jedenáct policistů ve čtvrtek sledovalo provoz na silnicích Kroměřížska a trestalo neukázněné řidiče. Napočítali přes 80 přestupků a vybrali od řidičů 53 tisíc korun na pokutách. Nejčastějším přestupkem bylo nedodržení padesátikilometrové rychlosti v obcích.
Celkem jedenáct policistů ve čtvrtek sledovalo provoz na silnicích Kroměřížska a trestalo neukázněné řidiče. Napočítali přes 80 přestupků a vybrali od řidičů 53 tisíc korun na pokutách. Nejčastějším přestupkem bylo nedodržení padesátikilometrové rychlosti v obcích.
</TEXT>
</DOC>
<DOC>
<DOCID>MF-20020330152</DOCID>
<DOCNO>MF-20020330152</DOCNO>
<DATE>03/30/02</DATE>
<TITLE>
Uherské Hradiště: Další planý poplach
</TITLE>
<HEADING>
Z celého kraje DNES
</HEADING>
<TEXT>
Téměř tři hodiny hledalo ve čtvrtek dvacet policistů se psem bombu v objektu uherskohradišťského okresního úřadu. Vyklidili rovněž sousední Komerční banku, ale výbušninu nenašli. Neznámému pachateli hrozí za šíření poplašné zprávy až tři roky vězení.
Téměř tři hodiny hledalo ve čtvrtek dvacet policistů se psem bombu v objektu uherskohradišťského okresního úřadu. Vyklidili rovněž sousední Komerční banku, ale výbušninu nenašli. Neznámému pachateli hrozí za šíření poplašné zprávy až tři roky vězení.
</TEXT>
</DOC>
<DOC>
<DOCID>MF-20020330153</DOCID>
<DOCNO>MF-20020330153</DOCNO>
<DATE>03/30/02</DATE>
<TITLE>
Holešov: Město pronajalo lesy
</TITLE>
<HEADING>
Z celého kraje DNES
</HEADING>
<TEXT>
Na dalších deset let pronajali holešovští radní pětatřicet hektarů lesů, které patří městu, soukromé společnosti ze Zahnašovic. Stejný pronajímatel se o lesy staral už v předchozí době. Město bylo spokojeno, a tak podepsalo novou smlouvu.
Na dalších deset let pronajali holešovští radní pětatřicet hektarů lesů, které patří městu, soukromé společnosti ze Zahnašovic. Stejný pronajímatel se o lesy staral už v předchozí době. Město bylo spokojeno, a tak podepsalo novou smlouvu.
</TEXT>
</DOC>
<DOC>
<DOCID>MF-20020330154</DOCID>
<DOCNO>MF-20020330154</DOCNO>
<DATE>03/30/02</DATE>
<TITLE>
Pozlovice: Soutěž v páce
</TITLE>
<HEADING>
Dnes se děje
</HEADING>
<TEXT>
Oddíl armwrestlingu z Pozlovic zve na již druhý ročník soutěže Pozlovická páka, která začne dnes v 15 hodin v hostinci U Krajčů. Pořadatelé vyhlásili kromě několika profesionálních kategorií podle váhy také klání štamgastů o bečku piva.
Oddíl armwrestlingu z Pozlovic zve na již druhý ročník soutěže Pozlovická páka, která začne dnes v 15 hodin v hostinci U Krajčů. Pořadatelé vyhlásili kromě několika profesionálních kategorií podle váhy také klání štamgastů o bečku piva.
</TEXT>
</DOC>
<DOC>
<DOCID>MF-20020330155</DOCID>
<DOCNO>MF-20020330155</DOCNO>
<DATE>03/30/02</DATE>
<TITLE>
Mladíci vytrhali u silnice třicet směrových patníků
</TITLE>
<TEXT>
Janová, Hovězí - Přestože to muselo stát docela velkou námahu, neodpustili si vandalský kousek dva osmnáctiletí mladíci ze Vsetína. Ve čtvrtek po půlnoci vytrhali na cestě mezi obcemi Janová a Hovězí třicet směrových patníků podél silnice a poházeli je na cestu. Kromě toho poškodili kontrolní plastový sloup na vysokotlakém rozvodu plynu a vyvrátili dopravní značku označující začátek obce. K jejich smůle je ovšem přímo při činu chytili policisté ze Vsetína. Obvinili je z výtržnictví.
</TEXT>
</DOC>
<DOC>
<DOCID>MF-20020330156</DOCID>
<DOCNO>MF-20020330156</DOCNO>
<DATE>03/30/02</DATE>
<TITLE>
Malé knihovny mají peníze na výplaty jenom do června
</TITLE>
<TEXT>
Knihovnice pak mají platit obce, starostové s tím ale vůbec nepočítali
Před nejistou budoucností stojí řada pracovníků městských a místních knihoven na Kroměřížsku.
Morkovice - Mzdy mají tito knihovníci asi v desítce obcí okresu zajištěny jen do konce června. Co bude potom, není jasné. Jisté je však to, že už nebudou dostávat mzdu prostřednictvím Knihovny Kroměřížska, jako tomu bylo dosud. Pokud si malá města a obce budou chtít knihovny ponechat, budou zřejmě knihovníkům muset platit mzdy ze svých rozpočtů. Městské a obecní rozpočty přitom s něčím podobným nepočítaly. "Je to skutečně tak, od 1. července budou všechny knihovny v okrese zřizovány obcemi," uvedla Šárka Kašpárková, ředitelka Knihovny Kroměřížska, která dosud funguje jako okresní. "Je smutné, že to s námi tak dopadá. Mzdy máme jisté jen do konce června," krčí rameny Jaroslava Okálková, jedna ze dvou pracovnic knihovny v Morkovicích. Knihoven v podobné situaci je na Kroměřížsku deset. "Od července bychom měli mzdy dostávat od městského úřadu, potíž je však v tom, že rozpočet je dávno hotový a nepočítal s tím," pokračuje knihovnice. I když se to však podaří, nebude to zadarmo. "Peníze na naše mzdy půjdou na úkor nákupu nových knih a budeme se muset asi rozloučit s už naplánovanými rekonstrukcemi, vymalováním a tak dále," odhaduje knihovnice. Ve stejné situaci jsou podle Kašpárkové ve Zlínském kraji knihovny na Uherskohradišťsku, zatímco v okresech Zlín a Vsetín s převody knihoven na obce začali už dříve. Situaci knihoven na Kroměřížsku řešil i okresní úřad, který kvůli tomu svolal poradu starostů. "Je to opravdu velký problém," vysvětlil přednosta úřadu Miroslav Pilát. Převody přitom budou muset být hotovy právě do začátku července, pak už to podle zákona nebude možné. Pokud tedy obce budou chtít své knihovny udržet, musí si pospíšit se žádostmi a najít v rozpočtech peníze na mzdy knihovníků.
</TEXT>
</DOC>
<DOC>
<DOCID>MF-20020330157</DOCID>
<DOCNO>MF-20020330157</DOCNO>
<DATE>03/30/02</DATE>
<TITLE>
Do zemí EU na průkaz, na Slovensko s pasem?
</TITLE>
<TEXT>
Uherské Hradiště - Až přistoupí Češi do Evropské unie, k cestám do členských zemí jim postačí občanský průkaz. Lákavou představu kalí jen fakt, že na hranicích se Slovenskem se zřejmě neobejdou bez cestovního pasu. Vyplývá to ze zákona, který v úterý přijala sněmovna. Občané Slovenska podle něj budou muset po předpokládaném přijetí Česka do EU mít na českých hranicích pasy. Dá se tudíž předpokládat i opačné opatření. "Záleží především na slovenské vládě. Se zpřísněním režimu na česko-slovenské hranici se ale počítá, konkrétně s nutností mít u sebe při přechodu hranice pas," potvrdil mluvčí Oblastního ředitelství cizinecké a pohraniční policie Roman Skřepek. Že se nynější volný režim na hranicích se Slovenskem zpřísní, naznačil už loni v říjnu ministr zahraničí Jan Kavan. "Jde o to prosadit taková opatření a takovou formu kontroly, abychom snížili ilegální pohyb třetích osob přes naši společnou hranici, která je zatím nestandardní," řekl tehdy Kavan. Nová opatření by v praxi nejvíc zkomplikovala život lidem, kteří mají na Slovensku příbuzné nebo třeba jen chatu. Pokud nepřevážejí žádné zboží, mohou s platným občanským průkazem přejít hranici prakticky kdekoliv. Dosud běžná praxe by se po vstupu republiky do unie změnila.
Policisté by museli uzavřít i polní nebo lesní cesty či stezky, které vedou přes slovenskou hranici. "Když standardní režim, tak se vším všudy," odhadl budoucí vývoj velitel pohraniční policie ve Starém Hrozenkově Josef Kubáník. "I s uzavřením polních a lesních cest." Toho se nejvíc obávají starostové pohraničních obcí na východě Moravy. Lesní stezky jsou pro řadu starousedlíků jedinou přístupovou cestou do vesnice. "Pro spoustu místních by uzavření těchto cestiček znamenalo velké problémy," prohlásil starosta Lopeníku Vojtěch Vráblík. Ještě horší je situace v Žítkové. V zimě je cesta spojující dolní část obce s horní naprosto nesjízdná. Zespodu nahoru se lidé nedostanou, a přes mimocelní přechod v dolní části vesnice celníci nikoho nepustí. Nestačí jim potvrzení místních, že ve vesnici bydlí, pár metrů za hranicemi podnikají, vlastní les, nemovitost, nebo že tam žijí jejich příbuzní. "Pro polovinu lidí z Žítkové to v praxi znamená, že v zimě pocestují k českému lékaři s pasem přes cizí stát. A pořádnou oklikou. Totéž se může stát dětem při cestě do školy," děsí se starostka Eva Hargašová. O problém už se přímo na místě zajímali krajští úředníci. "Projeli jsme celou vesnici včetně polních cest. Víme, co lidi trápí. Není možné, aby k lékaři museli jezdit přes Slovensko, nebo aby děti musely šlapat pět kilometrů do kopce, než se dostanou na autobus, který je zaveze do školy. Máme zájem to změnit," řekl zástupce zlínského hejtmana Josef Mikeska. Zpevnění cest v obci, které navrhuje, ale všechny problémy nevyřeší. Domorodci se shodují, že víc by jim pomohl volnější režim na současném mimocelním přechodu a zavedení malého pohraničního styku. "Už kvůli udržení pracovních míst. Slováci tvoří naši významnou klientelu. Kdyby museli mít při cestě za nákupy pas, budeme živořit. Pokud rovnou nezavřeme," shodlo se několik obchodníků z pohraničí. Podle zaměstnanců tiskového odboru ministerstva zahraničí se sice "zavedení malého pohraničního styku plánuje, jeho konkrétní rozsah ale nebyl stanoven". Není ani jasné, odkdy budou nová opatření na česko-slovenské hranici platit. Mluvčí Krajského policejního ředitelství v Brně Kamila Janíčková už dříve vysvětlila, že nynější volnější režim na hranicích se Slovenskem platí na základě mezivládní dohody. "Ta by se musela napřed zrušit, aby mohlo dojít k nějaké změně. Žádné takové signály zatím nemáme," řekl Roman Skřepek z brněnské cizinecké policie.
</TEXT>
</DOC>
<DOC>
<DOCID>MF-20020330158</DOCID>
<DOCNO>MF-20020330158</DOCNO>
<DATE>03/30/02</DATE>
<TITLE>
V Lešné se narodil velbloud dvouhrbý
</TITLE>
<TEXT>
Sameček velblouda dvouhrbého přišel včera na svět v Zoo Lešná. "Pohledy návštěvníků upoutala velbloudice Jade, která ve velkém výběhu porodila potomka," řekl pracovník zoo Tom Divilek. Několik minut po porodu umístili ošetřovatelé mládě do stáje. Musejí si ověřit, zda samo pije mateřské mléko. Otcem malého velblouda je samec Tremal.
</TEXT>
</DOC>
<DOC>
<DOCID>MF-20020330159</DOCID>
<DOCNO>MF-20020330159</DOCNO>
<DATE>03/30/02</DATE>
<TITLE>
Město i okolí jako na dlani
</TITLE>
<TEXT>
Turisty čeká při návštěvě Kroměříže novinka. Čtyři panoramatické keramické desky v rozích ochozu věže zámku popisují pamětihodnosti města, které má pod sebou návštěvník jako na dlani, a ulehčují mu tak orientaci.
</TEXT>
</DOC>
<DOC>
<DOCID>MF-20020330160</DOCID>
<DOCNO>MF-20020330160</DOCNO>
<DATE>03/30/02</DATE>
<TITLE>
Kroměřížsko: k lékaři musí pacienty vézt dvě sanitky
</TITLE>
<TEXT>
Kroměříž, Bystřice pod Hostýnem - Jestliže se nějaký pacient z oblasti Hostýnských vrchů dostane do takové situace, že potřebuje nutně hospitalizaci, musí být převezen do kroměřížské nemocnice. Cestou vystřídá dvě sanitky. Do jedné ho naloží na místě a do druhé přeloží někde mezi obcemi Všetuly a Třebětice. Teprve ta jej do nemocnice doveze. Tento systém v okrese funguje už několik let. "Aby člověk pochopil důvody, stačí se podívat na mapu," obhajuje systém rendez-vous ředitel Zdravotnické záchranné služby v Kroměříži Miloš Janoušek, který se netají tím, že právě on je autorem této myšlenky. Kroměřížsko má totiž protáhlý tvar a hornatá oblast Hostýnských vrchů je od Kroměříže vzdálena přes třicet kilometrů. Pokud by sanitka s pacientem jela odtud až do Kroměříže, po celou tu dobu by mohla na Bystřicku chybět pro další naléhavý případ. Sanitek ani zdravotnického personálu přitom v okrese není tolik, aby si Kroměřížsko takový luxus mohlo dovolit. "Lékař u případu, dejme tomu v Rusavě, při výjezdu zavolá vysílačkou do Kroměříže a naproti mu vyjede sanitka z Kroměříže. Do ní je pacient přeložen většinou buď ve Všetulích nebo v Třeběticích a sanitka se může vrátit na Bystřicko," popsal praxi Janoušek. Netají se však tím, že ne všem se tento systém líbí. "Kritizovala to už spousta lidí, ale myslím si, že je to zatím nejrozumnější řešení," je přesvědčen. Není zdaleka sám. Systém rendez-vous přijali za svůj i v Bystřici pod Hostýnem. "Zvykli jsme si, v současné době totiž asi není jiné východisko. Z mé strany v tom problém nevidím," tvrdí lékařka bystřické záchranky Daniela Murínová. "Jestli má někdo nějaké lepší řešení, ať s ním přijde," dodala. Výhrady k ojedinělému systému nemá ani vedoucí referátu zdravotnictví Okresního úřadu v Kroměříži Marie Černošková. "Vzhledem ke stávající kapacitě a počtu zdravotnického personálu je to skutečně nejlepší řešení. Víc lékařů a sanitek by jistě pomohlo, ale také by záchrannou službu prodražilo," argumentuje Černošková.
</TEXT>
</DOC>
<DOC>
<DOCID>MF-20020330161</DOCID>
<DOCNO>MF-20020330161</DOCNO>
<DATE>03/30/02</DATE>
<TITLE>
Lidl se supermarketu nevzdává
</TITLE>
<TEXT>
Valašské Meziříčí - Zástupci firmy Lidl, která chtěla ve Valašském Meziříčí postavit vedle autobusového nádraží supermarket, sice tvrdili, že budou o území bojovat i přes protesty občanů, hlavou proti zdi ale přeci jen zřejmě nepůjdou. Svůj obchod chtějí nyní postavit na křižovatce hlavního tahu na Rožnov pod Radhoštěm a na Hranice v místech, kde nyní stojí autoservis a prodejna aut. I tady bude ale muset firma o území bojovat. Pokud ne s obyvateli města, kteří odsuzují supermarkety poblíž centra, tak s konkurenčním řetězcem Billa. "Na radnici se sešly dvě žádosti o stejné místo. Proto si necháme zpracovat záměry firem, jejich návrhy cen za pozemky, dopravního řešení a protihlukových opatření," uvedl starosta Valašského Meziříčí Bohdan Mikušek. Radní nicméně nemají nic proti tomu, aby právě tady supermarket stál. Ani územní plán na tomto místě stavby podobného druhu nijak nereguluje. Doporučili proto zdejší městské pozemky prodat. O tom komu, za kolik a jestli vůbec, by měli rozhodnout zastupitelé.
</TEXT>
</DOC>
<DOC>
<DOCID>MF-20020330162</DOCID>
<DOCNO>MF-20020330162</DOCNO>
<DATE>03/30/02</DATE>
<TITLE>
Peníze na mzdy žádá nemocnice ve Valašském Meziříčí po radnici
</TITLE>
<TEXT>
Valašské Meziříčí - Povinné zvýšení tarifních platů lékařům, které před časem schválila vláda, možná dost významně na svých rozpočtech pocítí nejen nemocnice, ale také radnice. Ve Valašském Meziříčí už vedení zdejší nemocnice požádalo město jako svého zřizovatele o bezmála devět milionů korun. Na pokrytí růstu výdajů nyní potřebuje městská nemocnice osmnáct milionů korun. Od zdravotních pojišťoven nezíská prý více než polovinu. Proto žádá zbytek peněz z městského rozpočtu. "Nemáme jinou možnost. Stát nařídil zvýšit platy, ale neřekl, kde na to vzít. Naše rezervy jsou vyčerpány," řekl Milan Leckéši, který je pověřený řízením nemocnice. Radní se k žádosti zatím nijak oficiálně nepostavili, někteří z nich ale nechtějí přistoupit na to, aby ztrátu nemocnice zaplatil zřizovatel z městské pokladny. "Pro mě je to obtížně akceptovatelné. Pro město by to byl hodně negativní zásah do rozpočtu," uvedl valašskomeziříčský starosta Bohdan Mikušek. Radní zatím připraví spolu s vedením nemocnice návrh, jak svízelnou finanční situaci řešit, zda rozpočet upravit, nebo případně zajistit zdroje jinak.
</TEXT>
</DOC>
<DOC>
<DOCID>MF-20020330163</DOCID>
<DOCNO>MF-20020330163</DOCNO>
<DATE>03/30/02</DATE>
<TITLE>
Svit prodává učiliště, zájem má univerzita
</TITLE>
<GEOGRAPHY>Zlín</GEOGRAPHY>
<TEXT>
Obuvnická firma Svit se v konkurzu nezbavuje pouze výrobních budov, ale také svého majetku mimo průmyslový areál. Správce konkurzní podstaty Roman Rais jedná s Univerzitou Tomáše Bati o prodeji tří internátních budov na náměstí TGM. Dvě z nich z velké části zabírá Střední odborné učiliště obuvnické. Rais se domnívá, že prodejem neohrozí další fungování učiliště s 370 žáky a zhruba stovkou zaměstnanců. Efekt změny majitele by měl podle něj být právě opačný. "Lidé ve škole získají novou budoucnost, kterou jim už Svit nedokázal zajistit," je přesvědčen Rais. Přestože vedení univerzity chce internáty koupit proto, aby vyřešilo krizovou situaci s ubytováním studentů z jiných měst, slibuje, že obuvnickou školu zachová. "Učiliště převezmeme jako závazek a volné prostory využijeme jako ubytovací či vyučovací kapacity," tvrdí rektor Univerzity Tomáše Bati Petr Sáha. Dokončení prodeje je ještě podmíněno souhlasem ministerstva školství, které se se Svitem o tři internátní budovy už sedm let soudí. O ceně zatím nechce žádná ze zainteresovaných stran podrobněji mluvit. "Částka se nepohybuje ve stovkách milionů korun. Více ji upřesňovat nebudu," řekl Rais.
Zlín - Obuvnická firma Svit se v konkurzu nezbavuje pouze výrobních budov, ale také svého majetku mimo průmyslový areál. Správce konkurzní podstaty Roman Rais jedná s Univerzitou Tomáše Bati o prodeji tří internátních budov na náměstí TGM. Dvě z nich z velké části zabírá Střední odborné učiliště obuvnické. Rais se domnívá, že prodejem neohrozí další fungování učiliště s 370 žáky a zhruba stovkou zaměstnanců. Efekt změny majitele by měl podle něj být právě opačný. "Lidé ve škole získají novou budoucnost, kterou jim už Svit nedokázal zajistit," je přesvědčen Rais. Přestože vedení univerzity chce internáty koupit proto, aby vyřešilo krizovou situaci s ubytováním studentů z jiných měst, slibuje, že obuvnickou školu zachová. "Učiliště převezmeme jako závazek a volné prostory využijeme jako ubytovací či vyučovací kapacity," tvrdí rektor Univerzity Tomáše Bati Petr Sáha. Dokončení prodeje je ještě podmíněno souhlasem ministerstva školství, které se se Svitem o tři internátní budovy už sedm let soudí. O ceně zatím nechce žádná ze zainteresovaných stran podrobněji mluvit. "Částka se nepohybuje ve stovkách milionů korun. Více ji upřesňovat nebudu," řekl Rais.
</TEXT>
</DOC>
<DOC>
<DOCID>MF-20020330164</DOCID>
<DOCNO>MF-20020330164</DOCNO>
<DATE>03/30/02</DATE>
<TITLE>
Mladík chtěl nastartovat cizí auto hřebíkem
</TITLE>
<HEADING>
Krimi
</HEADING>
<TEXT>
Ústí u Vsetína - Vypůjčit si cizí auto a dovézt se z Ústí u Vsetína domů do nedalekého Halenkova chtěl sedmnáctiletý mladík. Ve čtvrtek po třetí hodině ranní se dostal do areálu tamní soukromé firmy a nasedl do nezamčeného Fordu Transit. Nastartovat se pokusil hřebíkem. Než to však dokázal, vyrušil jej noční hlídač areálu. Ačkoli mu mladík utekl, za několik minut jej dopadli vsetínští policisté.
Ústí u Vsetína - Vypůjčit si cizí auto a dovézt se z Ústí u Vsetína domů do nedalekého Halenkova chtěl sedmnáctiletý mladík. Ve čtvrtek po třetí hodině ranní se dostal do areálu tamní soukromé firmy a nasedl do nezamčeného Fordu Transit. Nastartovat se pokusil hřebíkem. Než to však dokázal, vyrušil jej noční hlídač areálu. Ačkoli mu mladík utekl, za několik minut jej dopadli vsetínští policisté.
</TEXT>
</DOC>
<DOC>
<DOCID>MF-20020330165</DOCID>
<DOCNO>MF-20020330165</DOCNO>
<DATE>03/30/02</DATE>
<TITLE>
Zloděj kradl v luhačovickém penzionu
</TITLE>
<HEADING>
Krimi
</HEADING>
<GEOGRAPHY>Luhačovice</GEOGRAPHY>
<TEXT>
Škodu za necelých šedesát tisíc korun způsobil zatím nezjištěný zloděj v jednom penzionu v Luhačovicích. V pravé poledne se nepozorovaně dostal do kanceláře, ze které ukradl příruční pokladnu plnou peněz a zmizel. Policie po pachateli krádeže zatím neúspěšně pátrá.
Luhačovice - Škodu za necelých šedesát tisíc korun způsobil zatím nezjištěný zloděj v jednom penzionu v Luhačovicích. V pravé poledne se nepozorovaně dostal do kanceláře, ze které ukradl příruční pokladnu plnou peněz a zmizel. Policie po pachateli krádeže zatím neúspěšně pátrá.
</TEXT>
</DOC>
<DOC>
<DOCID>MF-20020330166</DOCID>
<DOCNO>MF-20020330166</DOCNO>
<DATE>03/30/02</DATE>
<TITLE>
Ze školy v Machové v noci zmizelo jídlo
</TITLE>
<HEADING>
Krimi
</HEADING>
<GEOGRAPHY>Machová</GEOGRAPHY>
<TEXT>
Nikoliv počítače a elektroniku, jako jeho mnozí jiní "kolegové" z branže, ale masné výrobky a potraviny ukradl neznámý pachatel ze Základní školy v Machové na Zlínsku. Škole tak způsobil škodu jen necelé tři tisíce korun.
Machová - Nikoliv počítače a elektroniku, jako jeho mnozí jiní "kolegové" z branže, ale masné výrobky a potraviny ukradl neznámý pachatel ze Základní školy v Machové na Zlínsku. Škole tak způsobil škodu jen necelé tři tisíce korun.
</TEXT>
</DOC>
<DOC>
<DOCID>MF-20020330167</DOCID>
<DOCNO>MF-20020330167</DOCNO>
<DATE>03/30/02</DATE>
<TITLE>
Z manažerky se stala spisovatelkou
</TITLE>
<TEXT>
Na počátku musí být příběh, který stojí za to vyprávět, říká mladá zlínská spisovatelka Hana Androniková
Svůj knižní debut, román Zvuk slunečních hodin, vydala koncem loňského roku zlínská spisovatelka Hana Androniková. Za tuto svou první knihu získala Literární cenu nakladatelství Knižní klub.
Zlín - Děj knihy Zvuk slunečních hodin se odehrává ve třicátých a čtyřicátých letech především v prostředí baťovského Zlína. Je to příběh muže a ženy, jejichž idylický vztah tragicky poznamená německá okupace a holocaust. Literární styl románu evokuje ve čtenáři vypravěče muže, spisovatele v nejlepších letech, téměř pamětníka. Prošedivělého, zkušeného. Překvapí vás, že autorkou knihy je mladá, hezká žena, která nikdy nemohla prožít vše, o čem napsala. Hana Androniková se narodila ve Zlíně. Vystudovala Filosofickou fakultu Univerzity Karlovy v Praze, angličtinu a češtinu. Rok žila v Kanadě. V devadesátých letech se svezla na vlně podnikatelského boomu. Jako anglicky plynně hovořící vzdělaná dáma se prosadila v oblasti personálního managementu. V roce 1998 se rozhodla pro odchod z "byznysu", aby se mohla plně věnovat literatuře.
- Co přiměje mladou ženu odejít ze zajímavého zaměstnání a začít psát knihu?
Téma. Naprosto mě uchvátilo. Je zajímavé, jak tyto věci fungují. O něčem, co jde dosud mimo vás, se postupně dozvíte pár skutečností, které vás zcela pohltí. Tak to bylo v mém případě. Začala jsem se do toho nořit a měla jsem čím dál silnější pocit, že vím stále míň. A tak jsem musela zase zpátky do studovny.
- Co vás na Baťově Zlíně tolik přitahuje? Jsou to konkrétní osobnosti, nebo obecně atmosféra třicátých let?
Každopádně prvorepubliková atmosféra. Dnešní dědové a babičky na tu dobu rádi vzpomínají. Ohlížejí se na ni jako na léta životního optimismu. Pochopitelně je to také tím, že tehdy byli mladí. Přesto mi připadá tato éra pro Československo velice důležitá. Tehdy došlo k něčemu, co republika později ztratila a víckrát nezískala. A protože jsem ze Zlína, cítím i po letech ohromný vliv, který měla Baťova firma na rozvoj tohoto města.
- To znamená, že vás oslovilo období první republiky, a tak jste se rozhodla přiblížit je v knize?
Tak docela to nebylo. Na začátku byl příběh. Napadl mne příběh dvou lidí, kteří se potkají v době rozkvětu první republiky. Jejich vztah se pak odvíjí na pozadí toho, co v historii následovalo. Přišla válka a holocaust. To jsou skutečnosti, o nichž se nedalo nenapsat. Chtěla jsem vyprávět o rodině, o lidském vztahu, který je vláčen tím, co přichází. Přesto, že se jedná o zdravé a normální lidi, nedokáží se okolnímu dění ubránit. Nedokáží ovlivnit události, které nakonec zničí jejich životy.
- Jak dlouho jste na své první knize pracovala?
Přibližně dva roky. Rok a půl čistého času. Odešla jsem z práce a dopadlo to tak, že jsem jako školák celé měsíce vysedávala v archivech, okusovala tužky a četla tehdejší noviny a dokumenty.
</TEXT>
<HEADING>
- Bylo to skutečně nutné?
</HEADING>
<TEXT>
Pro mě to bylo důležité. A místy to bylo i docela zábavné. Snažila jsem se poznat dřívější lidi jako lidi. Noviny perfektně dokreslují život v jakékoliv době. Zjistíte, jak přemýšleli, co je zajímalo, jak se oblékali. Nakonec se přesvědčíte, že nám byli docela podobní, v těch základních věcech.
- Proč jste se rozhodla hned napoprvé pro román? Nebylo by snadnější začít povídkami?
Líbí se mi zkoušet různé literární útvary. Člověk musí asi zvažovat, jaká forma je nejlepší pro jeho téma. Román mi připadal skvělý, i když jsem pak chvílemi měla obavy, že jsem si vzala příliš velké sousto. Občas se mě zmocňovala panika. Teď si říkám, že bych mohla zkusit i něco jiného. Láká mě drama, tak možná se k tomu někdy v budoucnosti dostanu.
Dokončuji soubor asi osmi povídek ze žhavé současnosti. Název ještě nemám. Myslím, že jsou zase z úplně jiného soudku než Zvuk slunečních hodin. Ale slyšela jsem, že autor nemá moc mluvit o svých dílech a snažit se je posuzovat, protože jim prý sám nerozumí. Tak vám ani víc neřeknu.
- Není Literární cena Knižního klubu pro další práci příliš svazující?
To mi nepřipadá. Že se věc líbí porotě, to je povzbudivé. Ale člověk ve skutečnosti potřebuje hlavně vnitřní motivaci, hnací sílu a příběh, který stojí za to vyprávět.
- Znáte už teď nakladatele, díky němuž si vaše vyprávění lidé přečtou?
Nejsem v pozici autora, který může uzavírat smlouvy předem. Zatím jsem předběžně jednala s jedním vydavatelem. Ale na konkrétní odpověď je příliš brzy. Až povídky dokončím, uvidíme.
</TEXT>
<HEADING>
- Co čtete, když nepíšete?
</HEADING>
<TEXT>
Kromě klasiky, jako je Shakespeare nebo Blake, zrovna čtu třeba Thomase Bernharda. Na stole mám Dostojevského Idiota, ale zatím tam chudák jenom leží. Jinak mám slabost hlavně pro anglosaskou literaturu. Ze současných autorů se mi líbí Ian McEvan, Michael Ondatjee, Martin Amis, mám ráda severské autory, snažím se číst všechno možné. Taky se neustále vracím k mytologii. Ta mi připadá úžasně inspirativní. A pak také mnoho času trávím cíleným čtením materiálů pro svou práci. Ať už jsou to lékařská nebo matematická pojednání. Neodpustím si žádný detail a jsem ochotna kvůli několika větám nastudovat celou knihu. Nikdy jsem nebyla v Indii, ale můj čtenář to nesmí poznat.
- V Indii jste nebyla, zato jste navštívila Thajsko. Vůbec hodně cestujete. Co na cestování máte nejraději?
Do Indie bych se někdy ráda podívala, zatím se mi to nepovedlo. Cestování patří mezi zdroje inspirace. Člověk tak poznává nejen reálie cizích zemí, ale má zároveň šanci objevit své vlastní kořeny, kam patří, kde se cítí doma. A po čase vám stejně dojde, že některé věci jsou spíš otázkou vnitřního světa než toho, co nás obklopuje. Možná, že i tím cestováním někdy zkoušíme nahradit něco, co nám chybí uvnitř.
- Dříve jste podnikala, dodnes hodně cestujete. Není vám doma se všemi těmi knihami občas po každodenním všedním mumraji smutno?
Smutno mi není. Dostala jsem se k psaní velkou oklikou a asi bych u toho chtěla pár let zůstat, pokud to půjde. Ráda bych psala, protože nejen že mě psaní baví, myslím, že mě taky úžasně obohacuje. A pokud mám šanci trošku obohatit i čtenáře, pak je to přímo skvělé.
</TEXT>
</DOC>
<DOC>
<DOCID>MF-20020330168</DOCID>
<DOCNO>MF-20020330168</DOCNO>
<DATE>03/30/02</DATE>
<TITLE>
V lázeňském městě chystají volbu Miss Luhačovice 2002
</TITLE>
<GEOGRAPHY>Luhačovice</GEOGRAPHY>
<TEXT>
V lázeňském městě v Luhačovicích budou opět volit nejkrásnější dívku. Pořadatelé třetího ročníku nyní hledají soutěžící. Vítězky soutěže, jejíž finále bude 25. května, mohou získat zajímavé pracovní kontrakty v oblasti modelingu a reklamy. Účast a úspěch v soutěži může pomoci odstartovat kariéru modelky nebo manekýnky či získat další zkušenosti ze světa módy. Na letošní ročník budou dívky z celé republiky přizvány k neveřejnému castingu na základě fotografií přiložených k přihláškám. V neděli 28. dubna se uskuteční semifinálové kolo, z něhož bude vybráno deset dívek a dvě náhradnice do finále. To je naplánováno na sobotu 25. května v kulturním domě Elektra. Hodnocení soutěže se zúčastní zástupci médií, deníku MF DNES, časopisu Dáma, vydavatelství Mona, kosmetických, oděvních a dalších firem, profesionální fotografka Klara Kornfeld, vizážistka Gabriela Plocová ze studia fotografa Jadrana Šetlíka. Minulého ročníku 2001 se zúčastnilo přes sto dívek, z nichž deset finalistek se představilo porotě ve finále ve zcela vyprodaném sále kulturního domu Elektra v Luhačovicích. Jedna z minulých finalistek se například stala novou tváří Anne Cosmetics, dále dívky spolupracují s předními oděvními firmami, jako jsou OP Prostějov, návrhářka Beáta Rajská a podobně.
Luhačovice - V lázeňském městě v Luhačovicích budou opět volit nejkrásnější dívku. Pořadatelé třetího ročníku nyní hledají soutěžící. Vítězky soutěže, jejíž finále bude 25. května, mohou získat zajímavé pracovní kontrakty v oblasti modelingu a reklamy. Účast a úspěch v soutěži může pomoci odstartovat kariéru modelky nebo manekýnky či získat další zkušenosti ze světa módy. Na letošní ročník budou dívky z celé republiky přizvány k neveřejnému castingu na základě fotografií přiložených k přihláškám. V neděli 28. dubna se uskuteční semifinálové kolo, z něhož bude vybráno deset dívek a dvě náhradnice do finále. To je naplánováno na sobotu 25. května v kulturním domě Elektra. Hodnocení soutěže se zúčastní zástupci médií, deníku MF DNES, časopisu Dáma, vydavatelství Mona, kosmetických, oděvních a dalších firem, profesionální fotografka Klara Kornfeld, vizážistka Gabriela Plocová ze studia fotografa Jadrana Šetlíka. Minulého ročníku 2001 se zúčastnilo přes sto dívek, z nichž deset finalistek se představilo porotě ve finále ve zcela vyprodaném sále kulturního domu Elektra v Luhačovicích. Jedna z minulých finalistek se například stala novou tváří Anne Cosmetics, dále dívky spolupracují s předními oděvními firmami, jako jsou OP Prostějov, návrhářka Beáta Rajská a podobně.
</TEXT>
</DOC>
<DOC>
<DOCID>MF-20020330169</DOCID>
<DOCNO>MF-20020330169</DOCNO>
<DATE>03/30/02</DATE>
<TITLE>
MLADÁ, ALE ÚSPĚŠNÁ
</TITLE>
<TEXT>
Mladá zlínská spisovatelka Hana Androniková představila nedávno svou novou knihu Zvuk slunečních hodin ve zlínské Kafírně Archa
</TEXT>
</DOC>
<DOC>
<DOCID>MF-20020330170</DOCID>
<DOCNO>MF-20020330170</DOCNO>
<DATE>03/30/02</DATE>
<TITLE>
Dura &amp; Blues Club přiveze i Andreje Šebana
</TITLE>
<TEXT>
Valašské Meziříčí - Předvelikonoční večer 31. března v meziříčském M-klubu bude patřit slovenskému sdružení Dura &amp; Blues Club, které je jedním z projektů bluesmana Juraje Turteva. V sestavě této volné formace rockových, jazzových a bluesových muzikantů přijíždí do Valašského Meziříčí i kytarista, zpěvák a skladatel Andrej Šeban. Název Dura vznikl překlepem křestního jména Juraje Turteva na petržalském festivalu Living blues. Samotné sdružení Blues Club původně sestavil ze spřízněných muzikantů kvůli jedinému festivalovému vystoupení. Možná právě nezávaznost účinkování v této kapele, jejíž existence stojí na kamarádství a podobném smýšlení, spojuje lehce proměnlivou sestavu kolem Turteva dodnes. Vedle hudebníků, vesměs ze slovenské rockové, bluesové a jazzové extratřídy, se v Blues Clubu objevil i český soulový zpěvák Marek Hlavica ze skupiny Žáha. Vedle Turteva tu často zpívá také Silvia Josifoska a zmíněný Andrej Šeban. Turtevovou stálou kapelou je formace Bluesweiser, jejíž první album nedávno vyšlo na značce Indies Rec. "Je to dravý elektrický bluesfunk s těžkým tahem na branku," přibližuje zvuk skupiny frontman. "Blues Club je naopak hledání pokoje a klidu, spirituální atmosféry. Na druhé straně zpíváme civilní, nebo ironické texty. Je to cesta od meditace k legraci. K blues to, myslím, patří," usmívá se Turtev. "Pro mě je Blues Club jakousi milenkou vedle manželky, již tady představuje domovská kapela Bluesweiser," dodává. Album Kĺud a piesok, které skupině Dura &amp; Blues Club vyšlo v roce 1998, je zrcadlem nálady v kapele. Vynikající instrumentální výkony a přesvědčivý frontmanův projev posunuly desku mezi nejzajímavější projekt v tomto žánru. "Natáčeli jsme v příjemném prostředí, popíjeli červené vínko, dobrá nálada se pak objevila i v nahrávkách," vzpomíná Turtev. "Nehrajeme si na žádný bluesový styl, je to spíš o pocitu. Nejsou tu limity a škatulky, něco zní jako boogie, další písničky jsou trochu do delty, či do reggae. V tom mi sedí spolupráce s Andrejem Šebanem. Jeho přístup bezvadně zapadá do bluesclubovského konceptu. Andrej rád zapomíná, že hraje na kytaru. Nástroj je pro něj komunikační prostředek. Nehraje ortodoxní blues, vyluzuje tóny, náladové plochy, sděluje své pocity. Slyší jako málokdo, co zpívám, a reaguje na to. Já samozřejmě musím být ve střehu, když s ním hraju, ale ty výlety mimo bluesový rámec mě velice obohacují. To je to pravé 'take it easy' do pěkného klubu v příjemném městě. Těšíme se," vzkazuje meziříčským posluchačům Duro Turtev, který koncem loňského roku vystoupil v M-klubu se skupinou o generaci mladších hudebníků Blues Groove.
</TEXT>
</DOC>
<DOC>
<DOCID>MF-20020330171</DOCID>
<DOCNO>MF-20020330171</DOCNO>
<DATE>03/30/02</DATE>
<TITLE>
Liga proti nevěře
</TITLE>
<HEADING>
Soutěže
</HEADING>
<GEOGRAPHY>Vsetín</GEOGRAPHY>
<TEXT>
Ve středu 3. dubna v 19 hodin se uskuteční v sále vsetínského kina Vatra představení komedie Liga proti nevěře. Hlavní role hrají Uršula Kluková, Ota Jirák a Kateřina Kornová. Zlínská redakce MF DNES ve spolupráci s pořádající agenturou Pragokoncert připravila pro své čtenáře soutěž o vstupenky na toto divadelní představení. Chcete-li vyhrát vstupenky pro dvě osoby, napište nám, kdo je autorem komedie Liga proti nevěře. Odpovědi posílejte do úterního odpoledne e-mailem na adresu pavel.stojar@mfdnes.cz nebo faxem na číslo 067/7695222. Výherce zveřejníme ve středečním vydání.
Vsetín - Ve středu 3. dubna v 19 hodin se uskuteční v sále vsetínského kina Vatra představení komedie Liga proti nevěře. Hlavní role hrají Uršula Kluková, Ota Jirák a Kateřina Kornová. Zlínská redakce MF DNES ve spolupráci s pořádající agenturou Pragokoncert připravila pro své čtenáře soutěž o vstupenky na toto divadelní představení. Chcete-li vyhrát vstupenky pro dvě osoby, napište nám, kdo je autorem komedie Liga proti nevěře. Odpovědi posílejte do úterního odpoledne e-mailem na adresu pavel.stojar@mfdnes.cz nebo faxem na číslo 067/7695222. Výherce zveřejníme ve středečním vydání.
</TEXT>
</DOC>
<DOC>
<DOCID>MF-20020330172</DOCID>
<DOCNO>MF-20020330172</DOCNO>
<DATE>03/30/02</DATE>
<TITLE>
Másfél v klubu Mír
</TITLE>
<HEADING>
Soutěže
</HEADING>
<TEXT>
Uherské Hradiště - Vynikající kapela Másfél mísící vlivy funk rocku, acid jazzu, techna, diska nebo new wave vystoupí v pátek 5. dubna ve 20.30 se svým hostem ze Slovenska, skupinou Chiki liki tua, v uherskohradišťském klubu Mír. Chcete-li vyhrát lístky na tento koncert, napište nám, ze kterého středoevropského státu Másfél pocházejí. Odpovědi posílejte do středečního odpoledne e-mailem na adresu pavel.stojar@mfdnes.cz, faxem na číslo 067/7695222 nebo poštou na adresu MF DNES, Bartošova 45, 760 01 Zlín. Výherce zveřejníme ve čtvrtečním vydání.
Uherské Hradiště - Vynikající kapela Másfél mísící vlivy funk rocku, acid jazzu, techna, diska nebo new wave vystoupí v pátek 5. dubna ve 20.30 se svým hostem ze Slovenska, skupinou Chiki liki tua, v uherskohradišťském klubu Mír. Chcete-li vyhrát lístky na tento koncert, napište nám, ze kterého středoevropského státu Másfél pocházejí. Odpovědi posílejte do středečního odpoledne e-mailem na adresu pavel.stojar@mfdnes.cz, faxem na číslo 067/7695222 nebo poštou na adresu MF DNES, Bartošova 45, 760 01 Zlín. Výherce zveřejníme ve čtvrtečním vydání.
</TEXT>
</DOC>
<DOC>
<DOCID>MF-20020330173</DOCID>
<DOCNO>MF-20020330173</DOCNO>
<DATE>03/30/02</DATE>
<TITLE>
Fleret s Šulákovou
</TITLE>
<HEADING>
Soutěže
</HEADING>
<GEOGRAPHY>Zlín</GEOGRAPHY>
<TEXT>
Ve zlínském Velkém kině vystoupí v pátek 5. dubna v 19.30 vizovická folklrocková kapela Fleret s níž zazpívá také královna Valašska a lidových písniček Jarmila Šuláková. Chcete-li vyhrát vstupenky pro dvě osoby na tento koncert, napište nám názvy alespoň tří desek, které skupina Fleret vydala. Odpovědi posílejte do středečního odpoledne e-mailem na adresu pavel.stojar@mfdnes.cz, faxem na číslo 067/7695222 nebo poštou na adresu MF DNES, Bartošova 45, 760 01 Zlín. Výherce zveřejníme ve čtvrtek .
Zlín - Ve zlínském Velkém kině vystoupí v pátek 5. dubna v 19.30 vizovická folklrocková kapela Fleret s níž zazpívá také královna Valašska a lidových písniček Jarmila Šuláková. Chcete-li vyhrát vstupenky pro dvě osoby na tento koncert, napište nám názvy alespoň tří desek, které skupina Fleret vydala. Odpovědi posílejte do středečního odpoledne e-mailem na adresu pavel.stojar@mfdnes.cz, faxem na číslo 067/7695222 nebo poštou na adresu MF DNES, Bartošova 45, 760 01 Zlín. Výherce zveřejníme ve čtvrtek .
</TEXT>
</DOC>
<DOC>
<DOCID>MF-20020330174</DOCID>
<DOCNO>MF-20020330174</DOCNO>
<DATE>03/30/02</DATE>
<TEXT>
Slovenský bluesman Dura Turtev
</TEXT>
</DOC>
<DOC>
<DOCID>MF-20020330175</DOCID>
<DOCNO>MF-20020330175</DOCNO>
<DATE>03/30/02</DATE>
<TITLE>
Koncerty
</TITLE>
<TEXT>
Klub Mír: Hardpan Unit One: Terry Lee Hale a Chris Burou (so 20.30)
M-klub: Velikonoční blues session (vystoupí: Andrej Šeban a bluesový výběr Dury Turteva, ne 20.00)
Golem: Tublatanka (so 21.00), Golemrockotéka s Petrem Zemlákem
</TEXT>
</DOC>
<DOC>
<DOCID>MF-20020330176</DOCID>
<DOCNO>MF-20020330176</DOCNO>
<DATE>03/30/02</DATE>
<TITLE>
Areál firmy Elma-Therm: Velikonoce Na octárně (ukázka lidových tradic a zvyků, vystoupí dětský folklorní soubor Rozmarýnek, ne 14.00)
</TITLE>
<TEXT>
Hotel Oskol: Velikonoční jazzová pomlázka (posezení při jazzu, ne 18.00)
Hostinec u Krajčů: 2. ročník Pozlovické páky (so 15.00)
</TEXT>
<HEADING>
ROŽNOV P. RADHOŠTĚM
</HEADING>
<TEXT>
Dřevěné městečko: Jarmark velikonočního zboží (so po celý den), Velikonoce na Valašsku - předvádění velikonočních zvyků se soubory Barvínek ze Zlína, Dolina ze Starého Města, Polanka z Valašské Polanky (ne od 9.00), S cimbálovkou po šmigrustu (po 11.00)
T-klub: Diskotéka (po 20.00)
Café Modus: Taneční večery (hudba 70-90 let, so 20.00)
Centro Zlín: Velikonoční jarmark (tradiční velikonoční výrobky, cimbálová muzika Juráš, ne 13.30)
Hrad Malenovice: Zahájení sezóny (ukázky práce hrnčíře, tkalce, prodej výrobků, so 13.00, vystoupení skupiny historického šermu Revertar a Cháron, so 14.00)
Hvězdárna: Pozorování noční oblohy (po 20.00)
Hvězdárna: Astronomická pozorování (po19.00)
Hvězdárna: Astronomická pozorování (po 20.00)
</TEXT>
</DOC>
<DOC>
<DOCID>MF-20020330177</DOCID>
<DOCNO>MF-20020330177</DOCNO>
<DATE>03/30/02</DATE>
<TITLE>
Slovácké divadlo: Amadeus (so 19.30)
</TITLE>
<TEXT>
Kulturní akce s recenzemi, videoukázkami z filmů a možnost vyhledávání - www.idnes.cz/kis
</TEXT>
</DOC>
<DOC>
<DOCID>MF-20020330178</DOCID>
<DOCNO>MF-20020330178</DOCNO>
<DATE>03/30/02</DATE>
<TITLE>
Kina
</TITLE>
<TEXT>
BYSTŘICE P. HOSTÝNEM
Klub Sušil: Pohádka o Honzíkovi a Mařence (so 15.00), Mandolína kapitána Corelliho (so 20.00)
Kino Hluk: Z pekla (so, ne 19.30)
Kino Svět: Banditi (so, ne 19.30)
Kino Hovězí: Training Day (ne 19.30)
</TEXT>
<HEADING>
Kino Lípa: Babí léto (ne 19.30)
</HEADING>
<TEXT>
Kino Panorama: Návrat do Země-Nezemě (so, ne 15.30), Zatracení (so, ne 17.30), Mandolína kapitána Corelliho (so, ne 20.00), Harry Poterr a kámen mudrců (po 17.30), Bratrstvo vlků - Hon na bestii (po 20.00)
</TEXT>
<HEADING>
Ságo club: Přísaha (po 20.00)
</HEADING>
<TEXT>
Kino Hvězda: Rok ďábla (so, ne, po 17.30, so, ne 20.00) , Pohádky tisíce a jedné noci (bijásek, ne 15.30), Výlet (po 20.00)
Kino Máj: Pán prstenů: Společenstvo prstenu (so, ne 16.00, 19.30)
Kino Svět: Andělská tvář (so, ne, po 17.00, 19.30)
Kinokavárna Orel: Neříkej ani slovo (ne 19.30)
Kino Vatra: Andělská tvář (so, ne, po 17.00, 19.30)
Kino Květen: Za nepřátelskou linií (so, ne 17.00), Vanilkové nebe (so, ne 19.30), Pidilidi (bijásek, ne 15.00)
Velké kino: Nesmrtelná teta (bijásek, so 15.00), Perníková věž (so, ne, po 17.00, 19.30)
Kino Klub: Prci, prci, prcičky 2 (ne 17.30)
</TEXT>
</DOC>
<DOC>
<DOCID>MF-20020330179</DOCID>
<DOCNO>MF-20020330179</DOCNO>
<DATE>03/30/02</DATE>
<TITLE>
FOTBAL, MSFL: Bystřice pod Hostýnem - Třinec, Kroměříž - Uničov (15),
</TITLE>
<HEADING>
divize: Slušovice - Chropyně (15),
</HEADING>
<TEXT>
župní přebory, slezský: Bohumín - Lichnov ( 10.15), 1. Valašský - Bolatice, Frenštát - Fulnek, Hlučín - Poruba, Velké Hoštice - Tichá a Dobrá - Pustá Polom (15),
středomoravský: Uh. Brod - Hluk, FC Vsetín - Veselí (15),
1. B třída: Schenk Rožnov - Prostředí Bečva (ve Viganticích), Morkovice B - Prakšice, Šardice B - Kostelec (15).
HÁZENÁ, extraliga žen: Kunovice - Veselí (19 v Hluku),
1. liga mužů: Zlín - Aritma-Sparta Praha ( 14.30).
LEDNÍ HOKEJ, semifinále extraligy: Zlín - Vítkovice (17).
FOTBAL, divize: Slavičín - Dolní Němčí ( 10.15), Valašské Meziříčí - Město Albrechtice (15),
župní přebory, slezský: Mokré Lazce - Bystřice nad Olší (10), Krásné Pole - Krnov (15),
</TEXT>
</DOC>
<DOC>
<DOCID>MF-20020330180</DOCID>
<DOCNO>MF-20020330180</DOCNO>
<DATE>03/30/02</DATE>
<TEXT>
Iva Zámorská, jedna z klíčových házenkářek zlínské Novesty, se chystá ke střelbě sedmimetrového hodu. Zlín včera v předehrávce 8. kola nadstavby přehrál Olomouc.
</TEXT>
</DOC>
<DOC>
<DOCID>MF-20020330181</DOCID>
<DOCNO>MF-20020330181</DOCNO>
<DATE>03/30/02</DATE>
<TITLE>
Zlín má druhý triumf, zato Kunovice ztrácí
</TITLE>
<HEADING>
8. kolo extraligové nadstavby: Zlín - Olomouc 23:17
</HEADING>
<TEXT>
Zlín, Kunovice - Házenkářky Zlína, vítězky základní části extraligy, vybojovaly prvenství také v soutěžní nadstavbě. Rozhodla o tom páteční předehrávka dnešního 8. kola s Olomoucí, přímý souboj o vrchol tabulky. Odstup prvního Zlína od druhé Olomouce je po včerejší výhře 23:17 už 6 bodů (47:41). Do konce druhé části sezony, která rozhodne nejpozději 13. dubna o složení dvojic pro play off, odehrají oba nejlepší celky už jen dvě utkání. Naopak sousední klub z Kunovic stojí před poslední, i když dvojnásobnou šancí napravit své neúspěchy v novém roce. Zatím páté družstvo tabulky odehraje dva ze tří duelů doma. Dnes nastoupí ve slováckém derby proti Veselí nad Moravou, za týden přijede Cheb. "To jsou pro nás přijatelní soupeři, kterým můžeme brát body. Ve Zlíně, kde končíme nadstavbu, už zřejmě nezvítězíme," říkal už na startu uzavřené soutěže kunovický manažer Radmil Schneider. Kunovice vybojovaly s novým trenérem Petrem Koutným, který družstvo převzal v polovině loňského prosince po abdikaci Antonína Střelce, jen hubené tři body. Na neutrální půdě v Praze se uhrála remíza s Chebem (21:21), poslední výhra se slavila 13. ledna se Střešovicemi (21:20). To ale bylo ještě v dlouhodobé sezoně. V nadstavbě jsou Kunovice nejslabší. Všech sedm odehraných kol skončilo neúspěchem. Debakl ze 6. kola 13:35 se Slavií Praha je navíc černým klubovým rekordem ročníku. Zlínské kandidátky na titul rozhodly včera o vítězství nezvykle brzy. Poražený trenér Lubomír Krejčíř tušil problémy už ve 4. minutě, kdy si vzal za stavu 4:0 pro Zlín oddechový čas. "Přijeli jsme jako na výlet," procedil Krejčíř. Olomouc zklamala, poločas prohrála 4:11. "Nevěděli jsme si rady s obranou 0-6, kterou zlínský trenér Jiří Zerzáň proti Olomouci s oblibou praktikuje," dodal. Zerzáň označil nezáživný souboj prvního s druhým za divné utkání. "Zápas byl plný chyb, vzdor vítězství nemohu nikoho ze svého výběru pochválit," prohlásil zklamaný kouč, který očekává souboj s Olomoucí také ve finále play off. "Na 99 procent budeme spolu hrát o titul," myslí si Jiří Zerzáň.
Zlín, Kunovice - Házenkářky Zlína, vítězky základní části extraligy, vybojovaly prvenství také v soutěžní nadstavbě. Rozhodla o tom páteční předehrávka dnešního 8. kola s Olomoucí, přímý souboj o vrchol tabulky. Odstup prvního Zlína od druhé Olomouce je po včerejší výhře 23:17 už 6 bodů (47:41). Do konce druhé části sezony, která rozhodne nejpozději 13. dubna o složení dvojic pro play off, odehrají oba nejlepší celky už jen dvě utkání. Naopak sousední klub z Kunovic stojí před poslední, i když dvojnásobnou šancí napravit své neúspěchy v novém roce. Zatím páté družstvo tabulky odehraje dva ze tří duelů doma. Dnes nastoupí ve slováckém derby proti Veselí nad Moravou, za týden přijede Cheb. "To jsou pro nás přijatelní soupeři, kterým můžeme brát body. Ve Zlíně, kde končíme nadstavbu, už zřejmě nezvítězíme," říkal už na startu uzavřené soutěže kunovický manažer Radmil Schneider. Kunovice vybojovaly s novým trenérem Petrem Koutným, který družstvo převzal v polovině loňského prosince po abdikaci Antonína Střelce, jen hubené tři body. Na neutrální půdě v Praze se uhrála remíza s Chebem (21:21), poslední výhra se slavila 13. ledna se Střešovicemi (21:20). To ale bylo ještě v dlouhodobé sezoně. V nadstavbě jsou Kunovice nejslabší. Všech sedm odehraných kol skončilo neúspěchem. Debakl ze 6. kola 13:35 se Slavií Praha je navíc černým klubovým rekordem ročníku. Zlínské kandidátky na titul rozhodly včera o vítězství nezvykle brzy. Poražený trenér Lubomír Krejčíř tušil problémy už ve 4. minutě, kdy si vzal za stavu 4:0 pro Zlín oddechový čas. "Přijeli jsme jako na výlet," procedil Krejčíř. Olomouc zklamala, poločas prohrála 4:11. "Nevěděli jsme si rady s obranou 0-6, kterou zlínský trenér Jiří Zerzáň proti Olomouci s oblibou praktikuje," dodal. Zerzáň označil nezáživný souboj prvního s druhým za divné utkání. "Zápas byl plný chyb, vzdor vítězství nemohu nikoho ze svého výběru pochválit," prohlásil zklamaný kouč, který očekává souboj s Olomoucí také ve finále play off. "Na 99 procent budeme spolu hrát o titul," myslí si Jiří Zerzáň.
</TEXT>
</DOC>
<DOC>
<DOCID>MF-20020330182</DOCID>
<DOCNO>MF-20020330182</DOCNO>
<DATE>03/30/02</DATE>
<TITLE>
Berani duc? Snad gumídci hup, baví se lidé
</TITLE>
<GEOGRAPHY>Zlín</GEOGRAPHY>
<TEXT>
Chystané změny symbolů hokejového Zlína, které budou následovat po nástupu firmy Hamé na místo generálního sponzora oddílu, to je dnes tradiční konec debat většiny klubových příznivců. K nelibosti hokejového vedení i firmy je terčem úšklebků ta část sponzorské smlouvy, která se týká obměny loga a klubových barev. Emblém i barvy dresů by měly ladit s poznávacími znaky společnosti Hamé. Těmi jsou medvěd a červená, žlutá a bílá barva. Lidé s úpravami nesouhlasí. Svůj tým chtějí vidět v obvyklém žlutomodrém dresu s beranem na prsou. Od čtvrtka jsou v ulicích Zlína, a od včerejška také v sousedních Otrokovicích, v pohotovosti aktivisté hokejového fanklubu. Kolemjdoucím nabízí k podpisu petice za záchranu "žlutomodrých beranů ze Zlína." Podpisová akce bude pokračovat také dnes. "Před sobotním třetím semifinálovým utkáním s Vítkovicemi se postavíme ke vchodům stadionu. Petice je zatím úspěšná, můžeme skončit na několikatisícové podpoře," oznámil Josef Husek, jeden z autorů petice. Jen první den podpořilo protestní akci přes pět stovek lidí. Novým předmětem sporu je také zlínská hokejová hymna. Úvodní chorál Berani, duc si nahraďte Gumídci duc, vtipkuje na zlínský účet jeden z návštěvníků serveru hczlin.cz, podepsaný jako Peklík. "Zavedená hymna, která vždy mystickou řečí nalévala hráčům i divákům nové síly a odvahu, se stane bezcennou," předvídá s vážnou tváří Josef Husek. Fanoušci ovšem nejsou jednotní. Řada z nich uznává, že nový sponzor má na změny právo. Vedení oddílu proto neztrácí trpělivost. "Některé skupiny fanoušků to už přehání," říká Miroslav Michalovský, výkonný ředitel HC Continental. "O barvách nových dresů se jedná, nabízí se nakonec varianta se žlutou a červenou. Pokud jde o logo, tady debata zřejmě končí. Medvěd byl víceméně ještě před podpisem sponzorské smlouvy přijat jako schůdná varianta. Je to zvíře, které má také k Valašsku svůj vztah." Klub na téma nový sponzor a změny s tím spojené uspořádá před dnešním semifinále mimořádnou tiskovou konferenci.
Zlín - Chystané změny symbolů hokejového Zlína, které budou následovat po nástupu firmy Hamé na místo generálního sponzora oddílu, to je dnes tradiční konec debat většiny klubových příznivců. K nelibosti hokejového vedení i firmy je terčem úšklebků ta část sponzorské smlouvy, která se týká obměny loga a klubových barev. Emblém i barvy dresů by měly ladit s poznávacími znaky společnosti Hamé. Těmi jsou medvěd a červená, žlutá a bílá barva. Lidé s úpravami nesouhlasí. Svůj tým chtějí vidět v obvyklém žlutomodrém dresu s beranem na prsou. Od čtvrtka jsou v ulicích Zlína, a od včerejška také v sousedních Otrokovicích, v pohotovosti aktivisté hokejového fanklubu. Kolemjdoucím nabízí k podpisu petice za záchranu "žlutomodrých beranů ze Zlína." Podpisová akce bude pokračovat také dnes. "Před sobotním třetím semifinálovým utkáním s Vítkovicemi se postavíme ke vchodům stadionu. Petice je zatím úspěšná, můžeme skončit na několikatisícové podpoře," oznámil Josef Husek, jeden z autorů petice. Jen první den podpořilo protestní akci přes pět stovek lidí. Novým předmětem sporu je také zlínská hokejová hymna. Úvodní chorál Berani, duc si nahraďte Gumídci duc, vtipkuje na zlínský účet jeden z návštěvníků serveru hczlin.cz, podepsaný jako Peklík. "Zavedená hymna, která vždy mystickou řečí nalévala hráčům i divákům nové síly a odvahu, se stane bezcennou," předvídá s vážnou tváří Josef Husek. Fanoušci ovšem nejsou jednotní. Řada z nich uznává, že nový sponzor má na změny právo. Vedení oddílu proto neztrácí trpělivost. "Některé skupiny fanoušků to už přehání," říká Miroslav Michalovský, výkonný ředitel HC Continental. "O barvách nových dresů se jedná, nabízí se nakonec varianta se žlutou a červenou. Pokud jde o logo, tady debata zřejmě končí. Medvěd byl víceméně ještě před podpisem sponzorské smlouvy přijat jako schůdná varianta. Je to zvíře, které má také k Valašsku svůj vztah." Klub na téma nový sponzor a změny s tím spojené uspořádá před dnešním semifinále mimořádnou tiskovou konferenci.
</TEXT>
</DOC>
<DOC>
<DOCID>MF-20020330183</DOCID>
<DOCNO>MF-20020330183</DOCNO>
<DATE>03/30/02</DATE>
<TITLE>
Zlínští plavci oslaví Velikonoce v letadle do Moskvy
</TITLE>
<GEOGRAPHY>Zlín</GEOGRAPHY>
<TEXT>
Na cestách stráví velikonoční svátky trio plavců SK Zlín i jejich trenér Petr Přikryl. V době, kdy bude většina národa odpočívat nebo slavit, usednou Daniel Málek, Ivo Benda a Marcela Kubalčíková do letadla směr Moskva. V ruské metropoli se totiž od středy do neděle uskuteční mistrovství světa v krátkém bazénu. Poprvé v historii se ho zúčastní trojlístek ze zlínského klubu. "Ani mi nevadí, že budeme v letadle. Velikonoce nejsou svátky, které bych prožíval," poznamenal kraulér Ivo Benda. Zlínské trio si účast na světovém šampionátu zajistilo skvělými časy na prosincovém mistrovství Evropy v Antverpách. Všichni tři na něm zaplavali české rekordy. "Stejné přání máme i tentokrát," řekl trenér Petr Přikryl. "Naším cílem je Danův postup do finále, Ivoš s Marcelou by si měli vylepšit osobní rekordy. Pokud se jim to povede, můžou se dostat do semifinále," dodal a připomněl, že tuto šanci má pouze Benda. Na dvěstěmetrových tratích ve znaku a motýlku, které obsadí Kubalčíková, se semifinále neplave. To je na programu pouze na motýlkářské stovce, jenže ta představuje pro zlínskou plavkyni pouze doplňkovou disciplínu. Největší pozornost bude tradičně upřena na prsaře Daniela Málka, který v Antverpách vybojoval dvě bronzové medaile. Pořadatelé ho považují za největší českou hvězdu. Na oficiálních internetových stránkách šampionátu je zařazen mezi světová plavecká esa, u nichž jsou vypsány všechny úspěchy. O dalších Češích stránky mlčí. Málka však nečekají jednoduché závody, protože během zimního světového poháru se výrazně měnily rekordní tabulky. "Musíme se snažit držet krok. V Moskvě se ukáže, jestli se nám to daří," naznačil Přikryl. "Věřím, že to vyjde," dodal optimisticky. Benda s Kubalčíkovou uvažují pouze o vylepšení vlastních českých rekordů, finále pro ně bude zřejmě příliš vysoko. Stejně jako Málek však ještě netuší, jak kvalitní konkurence se v Moskvě sejde. To se dozví až na místě. "Jestli se dostanu do semifinále, bude to úspěch," přiznal Benda, jenž se konečně zbavil nepříjemných bolestí zad. "Cítím, že by moje výkony nemusely být špatné," věří si kraulér.
Program zlínských plavců na mistrovství světa v krátkém bazénu v Moskvě, středa: rozplavby a semifinále 100 m prsa (Málek), rozplavby a finále 200 motýlek (Kubalčíková),
čtvrtek: rozplavby a semifinále 50 m volným způsobem (Benda), finále 100 m prsa (Málek),
pátek: rozplavby a finále 200 m prsa (Málek), finále 50 m volným způsobem (Benda), rozplavby a finále 200 m znak (Kubalčíková),
sobota: rozplavby a semifinále 50 m prsa (Málek), rozplavby a semifinále 100 m volným způsobem (Benda), rozplavby a semifinále 100 m motýlek (Kubalčíková),
neděle: finále 50 m prsa (Málek), finále 100 m volným způsobem (Benda), finále 100 m motýlek (Kubalčíková). Přímé přenosy z rozplaveb i finálových závodů bude vysílat Eurosport.
</TEXT>
</DOC>
<DOC>
<DOCID>MF-20020330184</DOCID>
<DOCNO>MF-20020330184</DOCNO>
<DATE>03/30/02</DATE>
<TITLE>
Třetí start na šampionátu bude pro Kubalčíkovou asi poslední
</TITLE>
<GEOGRAPHY>Zlín</GEOGRAPHY>
<TEXT>
Před pěti lety v Göteborgu obsadila třinácté místo na znakařské dvoustovce. O dva roky později v Hong Kongu dohmátla na stejné trati dokonce osmá. Pokud by vylepšování výkonů zlínské plavkyně Marcely Kubalčíkové mělo pokračovat v podobném tempu i na šampionátu v krátkém bazénu v Moskvě, výsledkem bude medaile. Tak vysoko ovšem osmadvacetiletá sportovkyně nemyslí. "Věřím si na dobrý čas, ale asi budu bez finále," přemýšlí Marcela Kubalčíková nad svými možnostmi. "Vloni na mistrovství Evropy na dvoustovce motýlek jsem doplavala osmá. Ale to byla jen kontinentální záležitost. Pokud budu do šestnáctého místa, budu spokojená," dodává plavkyně, jejímž cílem je vylepšení vlastního českého rekordu na motýlkářské dvoustovce. Česká rekordmanka a mnohonásobná mistryně republiky se chystá na svůj třetí světový šampionát. Připouští, že moskevské mistrovství může být poslední světovou akcí v její kariéře. "Už několik let tvrdím, že vydržím ještě rok a pak skončím. Chtěla bych ještě chvíli zůstat, ale pokud dostanu výhodnou nabídku na zaměstnání, tak s plaváním skončím," naznačila. Do Moskvy se těší. V ruské metropoli ještě nebyla, ve volných chvílích si chce prohlédnout také město. "Neděli bych měla mít volnou, takže po dlouhé době nemám na mistrovství plný program. Proto se chystám podívat na Kreml i Rudé náměstí," těší se. "Ale je taky možné, že po závodech na prohlídku města nebudu mít náladu." Česká výprava odlétá do Ruska ve Velikonoční pondělí. Kubalčíková už předem počítá s tím, že si na ni kolegové z reprezentace počíhají. "Určitě někdo z nich bude mít tatar," tuší. "Pokud si někdo bude chtít plácnout, ať si plácne. Ale malovaná vajíčka s sebou brát nebudu."
Zlín - Před pěti lety v Göteborgu obsadila třinácté místo na znakařské dvoustovce. O dva roky později v Hong Kongu dohmátla na stejné trati dokonce osmá. Pokud by vylepšování výkonů zlínské plavkyně Marcely Kubalčíkové mělo pokračovat v podobném tempu i na šampionátu v krátkém bazénu v Moskvě, výsledkem bude medaile. Tak vysoko ovšem osmadvacetiletá sportovkyně nemyslí. "Věřím si na dobrý čas, ale asi budu bez finále," přemýšlí Marcela Kubalčíková nad svými možnostmi. "Vloni na mistrovství Evropy na dvoustovce motýlek jsem doplavala osmá. Ale to byla jen kontinentální záležitost. Pokud budu do šestnáctého místa, budu spokojená," dodává plavkyně, jejímž cílem je vylepšení vlastního českého rekordu na motýlkářské dvoustovce. Česká rekordmanka a mnohonásobná mistryně republiky se chystá na svůj třetí světový šampionát. Připouští, že moskevské mistrovství může být poslední světovou akcí v její kariéře. "Už několik let tvrdím, že vydržím ještě rok a pak skončím. Chtěla bych ještě chvíli zůstat, ale pokud dostanu výhodnou nabídku na zaměstnání, tak s plaváním skončím," naznačila. Do Moskvy se těší. V ruské metropoli ještě nebyla, ve volných chvílích si chce prohlédnout také město. "Neděli bych měla mít volnou, takže po dlouhé době nemám na mistrovství plný program. Proto se chystám podívat na Kreml i Rudé náměstí," těší se. "Ale je taky možné, že po závodech na prohlídku města nebudu mít náladu." Česká výprava odlétá do Ruska ve Velikonoční pondělí. Kubalčíková už předem počítá s tím, že si na ni kolegové z reprezentace počíhají. "Určitě někdo z nich bude mít tatar," tuší. "Pokud si někdo bude chtít plácnout, ať si plácne. Ale malovaná vajíčka s sebou brát nebudu."
</TEXT>
</DOC>
<DOC>
<DOCID>MF-20020330185</DOCID>
<DOCNO>MF-20020330185</DOCNO>
<DATE>03/30/02</DATE>
<TITLE>
KUBALČÍKOVÁ CHCE VYLEPŠIT REKORD
</TITLE>
<TEXT>
Zlínská plavkyně Marcela Kubalčíková odlétá na mistrovství světa v krátkém bazénu, které se uskuteční od středy do neděle v Moskvě, s přáním vylepšit vlastní český rekord na 200 m motýlek alespoň o jednu setinu. "Připravuji se na to," řekla Kubalčíková.
</TEXT>
</DOC>
<DOC>
<DOCID>MF-20020330186</DOCID>
<DOCNO>MF-20020330186</DOCNO>
<DATE>03/30/02</DATE>
<TITLE>
Zemřel král komedií Billy Wilder
</TITLE>
<TEXT>
Hollywood se loučí s režisérem filmů Byt či Na titulní straně - a hlavně Někdo to rád horké
V noci ze středy na čtvrtek zemřel ve svém domě ve věku 95 let oscarový režisér Billy Wilder. Slavný tvůrce ještě slavnějšího filmu Někdo to rád horké, v němž hráli Jack Lemmon, Tony Curtis a Marilyn Monroe a jenž se honosí titulem nejlepší americká komedie v dějinách.
Los Angeles - Agentury citují nové a nové projevy úcty od filmařů i hereckých hvězd. Světový film oplakává legendu, neboť Billy Wilder jí opravdu byl. "Ztratili jsme velikána," řekl Wilderův dávný přítel, producent George Schlatter, který režisérovu smrt, následující po dlouhé nemoci a oboustranném zánětu plic, oznámil včera veřejnosti. "To je, jako když umřel Martin Frič," srovnává režisér Jan Hřebejk, velký Wilderův ctitel. "Najdou se i jiní režiséři, kteří střídají žánry, ale z výsledku je znát jisté řemeslnictví. Kdežto Wilder zvládal stejně přirozeně film noir jako komedii. Jsem smutný, že zemřel, ale říkám si: dožít se takového věku a mít za sebou tak skvělé filmy, to je symbol naplněného života." Jediné, co Hřebejk závidí Janu Svěrákovi, je okamžik, kdy se tvůrce Obecné školy nominované tehdy na Oscara právě s Wilderem sešel. Samuel (později Billy) Wilder, rodem Rakušan, povahou prý cynik, se stal v roce 1960 prvním, kdo získal za jeden film - konkrétně Byt - tři Oscary: jako spoluautor scénáře, režisér a producent. "Věděl, co chce. Věděl, jak to vyjádřit, a znal nejlepší cesty, jak naplnit očekávání diváků," řekl o Wilderovi jeho generační druh, režisér George Sidney. A herečka Shirley MacLaineová, aktérka Bytu, vzpomíná: "Byl to mistr nad mistry. Naučila jsem se od něho víc než od kohokoli jiného." "Byla tak silnou osobností, až člověk snadno propadl dojmu, že tu zůstane navždy. Ano, byl vtipný a ironický, ale také humanista," řekl Curtis Hanson, tvůrce snímku L.A. - Přísně tajné. Rovněž herec William Holden, hrdina Sunset Boulevardu, zmínil Wilderův příslovečný ostrovtip: "Jeho duše jako by byla plná ostrých žiletek." Wilder - král komedií, měl vskutku pověst duchaplného muže a jednoho z největších vtipálků v Hollywoodu. Traduje se třeba jeho výrok na adresu poválečné Francie: "Je to země, kde nemůžete utrhnout toaletní papír, zato měna se vám drobí pod rukama." S humorem líčil i svou profesi: "Točit filmy je jako procházet se v temném pokoji," řekl kdysi. "Někdo si tam zlomí nohu, někteří vidí ve tmě líp než druzí. Jednotlivě je každý idiot, ale dohromady jsme géniové." V Evropě psal scénáře pro německou avantgardu, do Hollywoodu přišel v roce 1934 - znal tehdy prý jen sto anglických slov. Pak se seznámil s Charlesem Brackettem, s nímž léta spolupracoval při psaní. Prý potřeboval k psaní partnera, protože si nikdy nebyl jist svou angličtinou; i po šedesáti letech strávených ve Státech mluvil s přízvukem. Ve 40. letech začal Wilder režírovat. Díla Ztracený víkend, Sabrina, Na titulní straně, Nebožtíci přejí lásce, Sunset Boulevard - to je jen zlomek z jeho tvorby. S Jackem Lemmonem točil šestkrát, naposled v roce 1981 komedii Kamaráde, kamaráde, kde hrál i Walter Matthau. Pak se pětasedmdesátiletý Wilder stáhl ze scény. Ale pocty neustaly. Američtí kritici dokonce nazvali jeho jménem cenu, již udílejí za celoživotní dílo, a tu vůbec první chtěli dát Wilderovi. Jenže laureát tehdy ležel v nemocnici, a tak se "Wilderova cena pro Wildera" udílela ve dvojím zastoupení. Miloš Forman ji prý místo Wildera předával a Sidney Lumet místo Wildera přijímal. Jako by tu zvláštní ceremonii režíroval sám Wilder, který říkával: "Jestli něco nenávidím víc než důstojnost, pak je to přílišná důstojnost."
</TEXT>
</DOC>
<DOC>
<DOCID>MF-20020330187</DOCID>
<DOCNO>MF-20020330187</DOCNO>
<DATE>03/30/02</DATE>
<TITLE>
Marilyn Monroe mu prý říkala malý Hitler
</TITLE>
<GEOGRAPHY>Praha</GEOGRAPHY>
<TEXT>
Ne všichni kritici sdíleli v roce 1959, kdy přišel do kin film Někdo to rád horké, nadšení diváků. Odpudivá směsice krvavé lázně a přestrojení za ženy, psali v Observeru - zato Sunday Dispatch oznamoval: Hotová smršť! Tenkrát bylo Billymu Wilderovi třiapadesát a říkali mu "tvůrčí elektrárna zapnutá na plný výkon". Budoucí komedii všech dob, v níž muzikanti Jack Lemmon a Tony Curtis prchají v přestrojení za ženy před mafiány, natočil za pouhé tři miliony dolarů a musel se smířit s jediným Oscarem, jejž dostala za návrh kostýmů. Nadto smích publika vykoupil prý nejděsivějším natáčením, jaké zažil - a to kvůli hvězdné Marilyn Monroe v roli nejsvůdnější členky dámské kapely, pro niž byl "nejchytřejším režisérem v Hollywoodu" - dokud si nepřečetla scénář. Pak zuřila: že opět hraje hloupou blondýnku, že film je černobílý, že jí Wilder zakazuje měnit text a nutí ji mnohokrát opakovat záběry. Na oplátku trucovala, chodila pozdě a říkala mu prý malý Hitler. Režisér, který měl zdravotní potíže a kvůli bolesti zad musel spát v křesle, o herečce zase prohlašoval, že má prsa jako ze žuly a mozek jako ementál. Poté, co film s velkým zpožděním dokončil, nechal se slyšet: "Mluvil jsem o tom s doktorem a psychiatrem. Řekli mi, že jsem moc starý a bohatý, než abych mohl něco takového opakovat." A nezopakoval - ač natočil ještě řadu skvostů, žádný už nezískal takový věhlas jako nesmrtelný příběh se slavnou poslední větou Nikdo není dokonalý.
SLAVNÁ TROJKA. Plakát k filmu Někdo to rád horké: zleva Tony Curtis, Marilyn Monroe, Jack Lemmon
</TEXT>
</DOC>
<DOC>
<DOCID>MF-20020330188</DOCID>
<DOCNO>MF-20020330188</DOCNO>
<DATE>03/30/02</DATE>
<TITLE>
Český pop se dere do rádií
</TITLE>
<HEADING>
Přehled nejhranějších skladeb ukazuje na zajímavé posuny
</HEADING>
<TEXT>
Řada pozitivních trendů se objevila loni v hudebním vysílání českých rozhlasových stanic, byť neustávají, ba sílí výtky právě na jejich dramaturgii. Nazlobenost má zhruba tento argument: více než deset let po převratu dostávají zelenou normalizační hvězdy, prosadit nová jména je obrovsky obtížné. Avšak žebříček Rádio 2001, přehled nejhranějších skladeb na domácích stanicích, ukazuje něco trochu jiného. České oddělení Mezinárodní organizace fonografického průmyslu (IFPI) uveřejňuje přehled nejhranějších skladeb jednou týdně. Ale každoročně bývá k dispozici i celoroční výsledek, počítaný od 1. ledna do prosince, ne však do úplného závěru roku. Tím je zpochybnitelný, neboť největší smůlu v něm mají skladby, které se nejvíce hrají na přelomu roku. Nicméně dají se z něj vyčíst alespoň některé trendy směřování českých hudebních rádií a gramofonového průmyslu. Pro úplnost připomeňme, že nejhranějšími přirozeně nejsou nejkvalitnější nebo nejvýraznější písně, ale naopak nejuniverzálnější skladby, na nichž se shodnou rádia pro mladé i pro starší posluchače. S tímto vědomím je nutno k výsledkům přistupovat.
</TEXT>
<HEADING>
Nebývalé úkazy
</HEADING>
<TEXT>
V roce 2000 byly mezi prvními 25 skladbami čtyři české, jedna slovenská a jedna československá (Müllerovo Srdce jako kníže Rohan), avšak v roce 2001 už osm českých a jedna slovenská, přičemž skupiny Kryštof a slovenská No Name jsou dokonce debutující umělci. Ještě v roce 1998 neměla domácí tvorba mezi Top 20 vůbec žádné zastoupení. Lolita od skupiny Kryštof je také s celkovým pátým místem nejúspěšnější českou skladbou od začátku statistického měření a možná i dob, kdy začalo soukromé rozhlasové vysílání. Téměř neuvěřitelný úspěch české tvorby je dán především politikou celoplošných stanic, které se razantně identifikují s domácí hudbou. Otázkou však je, zda písně Chinaski nebo Kryštofa jsou srovnatelné byť jen s průměrnou zahraniční produkcí a zda jásot nad tímto výsledkem není jen radostí národních obrozenců, kteří přitom přivírají oči nad kvalitou. Podle hitparády se kupodivu daří hlavně domácím pop-rockovým skladbám. Zato česká taneční hudba je rozhlasovému trhu stále příliš vzdálená. Protože však roste podíl zahraniční taneční hudby, která nejde vždycky úplně dokonale dohromady s domácím rockem, vznikají různé pokřivené formáty, které podle metody "pejsek s kočičkou vařili dort" neuspokojují ani jednu, ani druhou stranu posluchačů. Kdyby se měli udělovat podle výsledků rádií Zlatí slavíci, získali by první místa Anna K, Petr Muk a Lucie. A to i přesto, že album Lucie, z něhož umístěné písně pocházejí, je hluboko pod úrovní jejich předchozí tvorby.
Nejásejme předčasně - první pětadvacítka dopadla pro českou hudbu fantasticky, ale na dalších místech je žeň výrazně chudší. Je to důkaz, že základna, na níž český pop a pop-rock staví, je stále velmi úzká.
</TEXT>
<HEADING>
Hudba se veze s filmem
</HEADING>
<TEXT>
Na prvních místech se přes nástup taneční hudby překvapivě objevilo několik skladeb ze světa kvalitního středoproudého rocku. Dvakrát R.E.M., dále Texas a vítězný David Craig převálcovali pohrobky rozpadlých teenagerovských skupin, jako jsou Robbie Williams (kdysi Take That), Emma Buntonová (Spice Girls) nebo Ronan Keating (Boyzone). Zvláště Robbie Williams se svou směskou britského rocku, kultivovaného popu a nekonformního image patří k velkým oblíbencům našich rádií. Od roku 1998 má vždy mezi prvními 25 písněmi nejméně jednu skladbu; a to se další písně neumístily jen proto, že jejich celkové výsledky jsou rozloženy do dvou let. Za bizarní můžeme považovat umístění country hvězdy na druhém místě. Can't Fight The Moonlight od Le Ann Rimesové z filmu Divoké kočky však samo o sobě s country nemá moc společného. Je to skladba, kterou by klidně mohla do svého repertoáru zařadit například Helena Vondráčková. Druhá countryová hvězda Faith Hillová se s ústřední melodií z filmu Pearl Harbour umístila překvapivě až jednadvacátá. Nicméně ani podobné, ale ještě slavnější My Heart Will Go On z Titaniku nebylo v roce 2000 vítězem, nýbrž až třetí nejhranější skladbou. Spojení s filmem se ukazuje jako velmi efektivní způsob podpory hitu i u nás. Na úspěchu hitu další bývalé Spice Girl Geri Halliwellové It's Raining Men se určitě podepsal ohlas filmu Deník Bridget Jonesové, kde skladba zazněla, zatímco přeslazené One In A Million od Bosson můžeme znát z populární komedie Slečna drsňák.
</TEXT>
<HEADING>
Dětské kapely vymizely
</HEADING>
<TEXT>
Do první dvacítky českého žebříčku poprvé v historii pronikly rapové skladby; jenže v obou případech jde o novou interpretaci klasických hitů doplněnou rapem. Píseň Another Day In Paradise patřívala dříve Philu Collinsovi, zatímco Shaggy v hitu Angel využil notoricky známou píseň The Joker od kytaristy Steve Millera. Přesně opačně se do hitparády dostala dnes módní zpěvačka Dido. Nejdříve totiž na píseň Thank You upozornil bílý rapper Eminem, který z ní učinil část své písně Stan, a teprve pak se dostala do žebříčku sama. Z české rozhlasové hitparády vymizely tentokrát dětské skupiny. Bud zestárli hudební dramaturgové, nebo se už všem tyto jednotvárné produkty přejedly. Příčina může být také v tom, že investice do startu takových kapel jsou stále vyšší, proto je někteří jejich tvůrci považují za méně efektivní než kdysi. Zbyly jen velmi špatné dívčí nástupkyně Spice Girls - anglické Atomic Kitten a ohavné německé No Angels. První píseň chlapecké skupiny (dnes už neexistující Westlife) je až na 63. místě.
</TEXT>
<HEADING>
Hranost a prodej CD jsou dvě různé věci
</HEADING>
<TEXT>
I když je úroveň českých stanic zhusta kritizována, vůbec se v nich neuplatňují podpásové produkty. Těžkej Pokondr ani Natálie Oreiro nemají v první stovce žádnou šanci. Kolem antizpěváka Leoše Mareše probíhá při autogramiádách úplné šílenství, ale jeho hit Slzy jsou jako déšť není ani mezi nejhranější padesátkou českých písní. Neméně špatně se v rádiích projevuje takový obchodní fenomén jako jsou Holki. Fiasko těchto produktů je tak velké, že je nemůžeme spojovat jen s tím, že jde o hudbu nejmladších věkových skupin, u nichž platí obecné pravidlo, že zatímco teenageři ve své většině snesou hudbu svých rodičů, rodiče obvykle nemají rádi oblíbenou hudbu svých dětí. Protože většinu kupců CD tvoří nejmladší generace, hitparáda vlastně vůbec neodráží situaci v obchodech, kde patří právě tato jména mezi nejúspěšnější. Stejně tak platí, že ne každá píseň, která se stane v rádiu hitem, je hitem i v prodejnách gramofonových desek. To lze říci i o vítězné skladbě Davida Craiga. Jeho album sice nebylo propadákem, ale od vítězné písně bychom v přehledech prodejů čekali lepší čísla.
</TEXT>
<HEADING>
Ani kvalita, ani šunt
</HEADING>
<TEXT>
Z hitparády zvolna mizí jména hvězd starší generace. Loni zbyli na špičce z klasických, alespoň deset let působících hvězd jen R.E.M., Texas a Roxette. Ani úspěšná deska U2, Michaela Jacksona nebo Eltona Johna nezaručuje celkové dobré umístění. Poněvadž pouze dvě nebo tři rozhlasové stanice profesionálně zkoumají u svého publika oblíbenost hudby, je Rádio 2001 do určité míry jen vzorkem názoru asi šesti desítek dramaturgů, kteří nasazují písně podle svého vkusu. Nicméně obraz tohoto jejich vkusu je pak hudební skutečností, která proudí do hlav posluchačů. A jak se potom s touto nabídkou vyrovnávají právě posluchači, to už je zase předmětem jiných zkoumámí.
Autor je hudební publicista a kritik Výslech
</TEXT>
</DOC>
<DOC>
<DOCID>MF-20020330189</DOCID>
<DOCNO>MF-20020330189</DOCNO>
<DATE>03/30/02</DATE>
<TITLE>
Zlatá medaile za indiánskou erotiku
</TITLE>
<TEXT>
Kniha Příběhy z parní lázně vydaná pražským Argem uspěla v mezinárodní soutěži
Praha - Výtvarník Juraj Horváth zrovna trávil únorový den na venkově, když mu přišla SMS, že ilustroval, graficky upravil a vysázel publikaci, která získala zlatou medaili v soutěži Nejkrásnější knihy světa za rok 2002. Český překlad eroticky laděných vyprávění Příběhy z parní lázně, které shromáždil kanadský etnolog Herbert T. Schwarz, vydalo pražské nakladatelství Argo. Jejich titul se prosadil v konkurenci 749 knih z jedenatřiceti zemí; výš dosáhla jen Japonka Mariko Takagi, která získala hlavní cenu. Horváth a ředitel nakladatelství Argo Milan Gelnar převzali zlatou medaili na nedávném knižním veletrhu v Lipsku - a málem ji hned ztratili. "Roztržitý redaktor zapomněl v jednom z vietnamských bufetů tašku, která obsahovala diplom, medaili a zdůvodnění poroty. Naštěstí tam do druhého dne přečkala bez úhony," tvrdí Horváth. "Ba ne, medaili jsem měl naštěstí celou dobu v kapse," dušuje se Gelnar. Schwarz v knize shromáždil erotické příběhy, jež si vyprávěli severoameričtí Indiáni, zejména Odžibvejové. Do češtiny je přeložila Lucie Simerová. Příběhy o svádění, incestu, polygamii a sodomii, jež dnes čtenáře spíše pobaví, se vyprávěly kvůli mravnímu poučení. Příběhy z parní lázně získaly loni v České republice titul Nejkrásnější kniha roku v kategorii krásná literatura. Zisk medaile je bezesporu velkým úspěchem: soutěž Nejkrásnější knihy světa existuje od sedmdesátých let, má velmi přísná a přesná pravidla i mezinárodní renomé. V porotě, která se skládá z německých a zahraničních nakladatelů, teoretiků, výtvarníků a zástupců tiskáren, už například zasedli Jiří Šalamoun, Pavel Nešleha či Zdeněk Beran. "V oblasti evropské knižní kultury je to velmi důležitá cena," říká výtvarník Jiří Šalamoun, který za knížku Nahá obryně získal bronzovou medaili. Porotci hodnotí tituly, které už zvítězily v národních kláních, a po vyhlášení výsledků vznikne výpravný katalog. Frankfurtský organizátor, nadace Stiftung Buchkunst, jej rozesílá nakladatelům, knihkupcům, výtvarným školám a dalším institucím z celého světa. Letos byla porota vcelku štědrá: vedle ocenění pro Horvátha rozdala dvě stříbrné medaile, pět bronzových, jeden "zlatý dopis" UNICEF a pět čestných diplomů. "Je to vysloveně nápaditě a vtipně ilustrovaná kniha," stojí ve zdůvodnění medaile pro Argo. "Asi je zaujala věc, která je humorná, drsná, přímočará, využívá dvou strohých barev a není o hromadění efektů," uvažuje Horváth. "Legrační je, že to není jen moje zásluha. Ve zdůvodnění mimo jiné stojí i to, že text působí půvabně neklidně a skákavě. Jenže to je díky českým čárkám a háčkům. Takže na tom má vlastně podíl i celý český národ nebo tvůrci jazyka," míní Horváth, který společně s manželkou Terezou ve svém malém činžovním bytě na Vinohradech už přes rok provozuje nakladatelství Baobab. Doufá, že podobná ocenění v tuzem sku budou čím dále více zviditelňovat autory grafické úpravy: "Přece je to součást knížky, která ji dělá zajímavou a odlišuje ji od technologií, jako je internet." Na slavnostním ceremoniálu v Lipsku byl Horváth s Gelnarem středem pozornosti médií, doma je však čekala hořká zkušenost. "Cestou zpět z lipského veletrhu jsme si ve vlaku u piva malovali, že budeme po příjezdu na nádraží obklopeni davem oslavujících fanoušků s vlajkami, zajdeme za zákonodárným sborem, pošlapeme prezidentský trávník... Staromák byl ale vylidněný, na nádraží jen bezdomovci," vzkazoval tuzemským kulturním redakcím po návratu z Lipska Milan Gelnar z Arga. To Horváth zaskočen nebyl: "Knihy jsou skromná věc - ocenění v téhle branži mají mnohem menší dopad než filmové a hudební ceny."
TŘI BARVY STAČÍ. Horváthova úprava knížky Příběhy z parní lázně navazuje na bibliofilské gesamtkunstwerky Josefa Váchala. Horváth knihu sám ilustruje, graficky upravuje i sází. Písmo si sice sám neryje, volí však takový font a papír, jež vyvolávají dojem rukodělnosti. Jeho tříbarevné dřevořezy (rudá, černá a bílá) odpovídají magii, humoru a sexuální drsnosti příběhů, které ilustrují.
</TEXT>
</DOC>
<DOC>
<DOCID>MF-20020330190</DOCID>
<DOCNO>MF-20020330190</DOCNO>
<DATE>03/30/02</DATE>
<TITLE>
Nejsledovanější TV pořady
</TITLE>
<TEXT>
Týden od 18. do 24. března
Název Počet diváků
Název Počet diváků
Nova:
Název Počet diváků
Prima:
</TEXT>
<HEADING>
Název Počet diváků
</HEADING>
<TEXT>
Podíl na dospělých divácích, kteří minulý týden seděli u televize, činil u Novy necelých 44 procent, u ČT 1 a Primy takřka shodně po dvaceti procentech. ČT 2 se díky sportu, který si vybírali hlavně muži, dotkla téměř deseti procent podílu.
Podíl na dospělých divácích, kteří minulý týden seděli u televize, činil u Novy necelých 44 procent, u ČT 1 a Primy takřka shodně po dvaceti procentech. ČT 2 se díky sportu, který si vybírali hlavně muži, dotkla téměř deseti procent podílu.
</TEXT>
</DOC>
<DOC>
<DOCID>MF-20020330191</DOCID>
<DOCNO>MF-20020330191</DOCNO>
<DATE>03/30/02</DATE>
<TITLE>
Na co se nejvíc chodí do kina
</TITLE>
<HEADING>
Víkend od 21. do 24. března
</HEADING>
<TEXT>
Ze čtyř amerických premiér se vyšvihla před dva nové české filmy (Rok ďábla a Výlet) jen jediná: atraktivní špionážní příběh s Bradem Pittem a Robertem Redfordem Spy Game. Nejstarším titulem žebříčku byla Amélie z Montmartru, na kterou přišly do šesti kin tři tisíce diváků víc než půl roku po jejím startu.
Ze čtyř amerických premiér se vyšvihla před dva nové české filmy (Rok ďábla a Výlet) jen jediná: atraktivní špionážní příběh s Bradem Pittem a Robertem Redfordem Spy Game. Nejstarším titulem žebříčku byla Amélie z Montmartru, na kterou přišly do šesti kin tři tisíce diváků víc než půl roku po jejím startu.
</TEXT>
</DOC>
<DOC>
<DOCID>MF-20020330192</DOCID>
<DOCNO>MF-20020330192</DOCNO>
<DATE>03/30/02</DATE>
<TITLE>
Pokaždé je Karlu Gottovi matkou opatrnost
</TITLE>
<HEADING>
Recenze
</HEADING>
<TEXT>
Ano, Karel Gott má - jak sliboval - nový hudební kabát. Desku Pokaždé nazpíval hezky i takticky, aby se starší posluchači nepolekali a ti mladší alespoň nastražili uši. Jan Werich žertoval o středověku, který si vyložil jako střed věků. Ten střed je stabilní, pokud začátek a konec letopočtu tvoří konstantní neboli neměnné body. Jenže čas běží a onen "středověk" je tedy nucen se posouvat za přítomností - což zčásti platí i o nové Gottově desce. Ohlasy na éru Televarieté zpěvákův autorský tým v písních zachoval, avšak v nejlepších okamžicích desky, které souzní s atmosférou lehké ironie a průzračného zvuku, dokázal gottovský sound aktualizovat. Důkazem je píseň Jako James Bond, již Gott zpívá s rozkoší i nadhledem milovníka bondovek. Skladba dobře šlape a je ošetřena spoustou hudebních vtípků; navíc bondovská nakládačka mile rozbíjí gottovský belcantový mýtus. Song Stíny dvou je v zajetí latinských rytmů s bouřícími trubkami a Gott se na nich veze jako fanfarónský toreador na zkroceném býkovi. Také skladba Náhodou se povedla: hlas, který se v refrénu otevírá do krásných tónů, je narušován trhavým, nervním rytmem. Píseň vydává příjemně dráždivý neklid, u Gotta dlouho neslýchaný. Skladbám Pokaždé nebo Jestli já tě budu mít rád zase pomáhá silná melodie a dobře nastartovaný doprovod. Pokud zpěvák netlačí svůj hlas do nebeské klenby, kde ztrácí energii, a vnímá sám sebe z odstupu, působí uvolněně. Taková je první polovina alba Pokaždé. Jak se blížíme k závěru desky, punc nového stylu dostává stále větší trhliny. Nyvé balady Už vítr to svál, V zahradě snů nebo Ve tvých zátokách jsou ovívány a svazovány gejzíry klišé. Romantické povzdechnutí se prolíná s nostalgickým klavírem, šuměním smyčců, přehnaně vcítěným zpěvem. Krajkoví krásných tónů je jen ozdobné a prázdné - takové písně se obracejí v karikatury, chybí jim rytmická nebo jiná "špína", která by je polidštila. V songu Ve tvých zátokách se o to hudební doprovod alespoň pokusil rockovějšími klávesami a syrovější kytarou, ale tu přehnanou krasohru stejně neusadil. Moderní byla jenom studiová technika, pomocí které nahrávky získaly zvukově vyleštěný design. Stejně působí hit Vím, jak se dá žít, který kluše v duchu davidovské dupárny "Já chci žít non stop" a působí hodně zvetšele. Zpěvákův vzor Tom Jones riskoval během své kariéry víc, Karel Gott byl opatrný snad pokaždé. Vycházelo mu to a jeho současné lavírování mezi minulostí a přítomností český trh určitě ocení. Přesto se díky čtyřem či pěti odvážnějším písním gottovský středověk posunul směrem k roku 2002.
Karel Gott: Pokaždé. CD, 46 minut, vydala firma Universal Music.
Ukázky z nové desky Karla Gotta najdete na internetové stránce kultura.idnes.cz
</TEXT>
</DOC>
<DOC>
<DOCID>MF-20020330193</DOCID>
<DOCNO>MF-20020330193</DOCNO>
<DATE>03/30/02</DATE>
<TITLE>
Kunálovy oči: hrozí v Plzni nový skandál?
</TITLE>
<GEOGRAPHY>Plzeň</GEOGRAPHY>
<TEXT>
Mírné napětí provází v Plzni čekání na dnešní premiéru operního souboru Divadla J. K. Tyla. Málo známou operu Otakara Ostrčila Kunálovy oči totiž nastudoval nynější umělecký šéf brněnského HaDivadla Jiří Pokorný, který před dvěma lety vyprovokoval svým nastudováním Fibichovy Šárky neočekávaně emotivní reakce plzeňského publika. Oproti Šárce, která diváky popudila především moderním přístupem k látce, mají Kunálovy oči výhodu: v Plzni se dosud nehrály a v tuzemsku je měli možnost vidět naposledy v roce 1959 diváci v Liberci. "Ostrčilova hudba je krásná a tato opera se nehraje proto, že se neví, jak na ni," tvrdí Jiří Pokorný. Poukazuje na fakt, že z Ostrčilových šesti oper a dalších hudebních děl nejsou dostupné nahrávky na hudebních nosičích a málokdy se někdo ujme jejich uvedení, takže inscenátoři nemají ani možnost srovnání. "Na druhé straně neznámá opera přináší také cennou svobodu, člověk může být sám sobě arbitrem," pochvaluje si režisér. Na inscenaci spolupracují rovněž herci z plzeňského loutkového Divadla Alfa - loutky totiž hrají v Pokorného pojetí opery významnou roli. "První jednání Kunálových očí je natolik naivní a pohádkové, že by to diváci hercům stěží uvěřili," vysvětluje Pokorný. Ve druhém jednání se už publikum živých zpěváků dočká a ve třetím jednání bude dráždit jeho imaginaci hra světelného designu. "Tématem opery je indická legenda, která v době svého vzniku, tedy téměř před sto lety, okouzlovala diváky exotikou námětu. To je dnes passé - musíme hledat jiný přístup k látce a provokovat napětí jinak," prohlašuje před premiérou šéf opery Petr Kofroň, který se ujal hudebního nastudování Ostrčilova díla. Dnes a zítra, tedy při první a druhé premiéře Kunálových očí vždy od 19 hodin ve Velkém divadle, se ukáže, jak na nový titul zareagují diváci. "Připouštím, že jsou v inscenaci místa, která mohou někoho iritovat. Ale to skutečně není naším přáním. Naopak, šlo nám o službu Ostrčilovi," tvrdí Jiří Pokorný.
Plzeň - Mírné napětí provází v Plzni čekání na dnešní premiéru operního souboru Divadla J. K. Tyla. Málo známou operu Otakara Ostrčila Kunálovy oči totiž nastudoval nynější umělecký šéf brněnského HaDivadla Jiří Pokorný, který před dvěma lety vyprovokoval svým nastudováním Fibichovy Šárky neočekávaně emotivní reakce plzeňského publika. Oproti Šárce, která diváky popudila především moderním přístupem k látce, mají Kunálovy oči výhodu: v Plzni se dosud nehrály a v tuzemsku je měli možnost vidět naposledy v roce 1959 diváci v Liberci. "Ostrčilova hudba je krásná a tato opera se nehraje proto, že se neví, jak na ni," tvrdí Jiří Pokorný. Poukazuje na fakt, že z Ostrčilových šesti oper a dalších hudebních děl nejsou dostupné nahrávky na hudebních nosičích a málokdy se někdo ujme jejich uvedení, takže inscenátoři nemají ani možnost srovnání. "Na druhé straně neznámá opera přináší také cennou svobodu, člověk může být sám sobě arbitrem," pochvaluje si režisér. Na inscenaci spolupracují rovněž herci z plzeňského loutkového Divadla Alfa - loutky totiž hrají v Pokorného pojetí opery významnou roli. "První jednání Kunálových očí je natolik naivní a pohádkové, že by to diváci hercům stěží uvěřili," vysvětluje Pokorný. Ve druhém jednání se už publikum živých zpěváků dočká a ve třetím jednání bude dráždit jeho imaginaci hra světelného designu. "Tématem opery je indická legenda, která v době svého vzniku, tedy téměř před sto lety, okouzlovala diváky exotikou námětu. To je dnes passé - musíme hledat jiný přístup k látce a provokovat napětí jinak," prohlašuje před premiérou šéf opery Petr Kofroň, který se ujal hudebního nastudování Ostrčilova díla. Dnes a zítra, tedy při první a druhé premiéře Kunálových očí vždy od 19 hodin ve Velkém divadle, se ukáže, jak na nový titul zareagují diváci. "Připouštím, že jsou v inscenaci místa, která mohou někoho iritovat. Ale to skutečně není naším přáním. Naopak, šlo nám o službu Ostrčilovi," tvrdí Jiří Pokorný.
</TEXT>
</DOC>
<DOC>
<DOCID>MF-20020330194</DOCID>
<DOCNO>MF-20020330194</DOCNO>
<DATE>03/30/02</DATE>
<TITLE>
Dny Sarajeva uvedou oscarového vítěze
</TITLE>
<GEOGRAPHY>Praha</GEOGRAPHY>
<TEXT>
V rámci přehlídky Kulturní dny Sarajeva v Praze, která od 4. do 10. dubna nabídne řadu vystav, koncertů a filmových představení, se v neděli 7. dubna v kině Lucerna uskuteční jediné představení snímku Země nikoho, čerstvého nositele Oscara za nejlepší neanglicky mluvený snímek roku 2001. Do běžné distribuce nebyl tento film dosud zakoupen.
Praha - V rámci přehlídky Kulturní dny Sarajeva v Praze, která od 4. do 10. dubna nabídne řadu vystav, koncertů a filmových představení, se v neděli 7. dubna v kině Lucerna uskuteční jediné představení snímku Země nikoho, čerstvého nositele Oscara za nejlepší neanglicky mluvený snímek roku 2001. Do běžné distribuce nebyl tento film dosud zakoupen.
</TEXT>
</DOC>
<DOC>
<DOCID>MF-20020330195</DOCID>
<DOCNO>MF-20020330195</DOCNO>
<DATE>03/30/02</DATE>
<TITLE>
Český film procestuje Británii
</TITLE>
<GEOGRAPHY>Londýn</GEOGRAPHY>
<TEXT>
Londýn, Bradford, Brighton, Cambridge, Edinburgh, Glasgow, Norwich, Nottingham a Oxford jsou zastávky festivalu českých filmů, který začne 19. dubna v londýnském kině Riverside Studios. Mezi 24 filmy je například Svěrákův Kolja, Zelenkovi Knoflíkáři, Ondříčkovi Samotáři, Honzlův Pudr a benzín a Innmeanova Praha v záři světel, avantgardní film z roku 1928. Festival má tři hlavní proudy: historickou Prahu v dokumentárních i celovečerních filmech, současnou Prahu a pražskou architekturu. Festivalem také začne první britská retrospektiva Věry Chytilové. Na programu jsou tři její filmy: Hra o jablko, Panelstory a Praha - neklidné srdce Evropy. Po festivalu bude retrospektiva pokračovat Sedmikráskami, filmy Pasti, pasti, pastičky, Šašek a královna a Ovoce stromů rajských jíme.
Londýn - Londýn, Bradford, Brighton, Cambridge, Edinburgh, Glasgow, Norwich, Nottingham a Oxford jsou zastávky festivalu českých filmů, který začne 19. dubna v londýnském kině Riverside Studios. Mezi 24 filmy je například Svěrákův Kolja, Zelenkovi Knoflíkáři, Ondříčkovi Samotáři, Honzlův Pudr a benzín a Innmeanova Praha v záři světel, avantgardní film z roku 1928. Festival má tři hlavní proudy: historickou Prahu v dokumentárních i celovečerních filmech, současnou Prahu a pražskou architekturu. Festivalem také začne první britská retrospektiva Věry Chytilové. Na programu jsou tři její filmy: Hra o jablko, Panelstory a Praha - neklidné srdce Evropy. Po festivalu bude retrospektiva pokračovat Sedmikráskami, filmy Pasti, pasti, pastičky, Šašek a královna a Ovoce stromů rajských jíme.
</TEXT>
</DOC>
<DOC>
<DOCID>MF-20020330196</DOCID>
<DOCNO>MF-20020330196</DOCNO>
<DATE>03/30/02</DATE>
<TITLE>
Tvrdohlaví představují Víta Soukupa
</TITLE>
<GEOGRAPHY>Praha</GEOGRAPHY>
<TEXT>
Malby a objekty mladého výtvarníka a filmaře Víta Soukupa jsou dalšími díly, které vystavuje Galerie Tvrdohlaví v pražském paláci Lucerna. Bývalá výtvarná skupina Tvrdohlaví, jež Soukupa hostí, zároveň představuje obměněnou prodejní výstavu svých členů. Třicetiletý Soukup výstavku nazval Rozkoš u Tvrdohlavých. Ukazuje například obrazy elektronických součástek, ke kterým ho inspirovala stránka mladých techniků v dětském časopise ABC. Na jiných obrazech Soukup portrétoval plyšové medvídky, kočičky a zajíčky. Rozkoš v názvu výstavy odkazuje k jejich hravě erotickým pozicím. V dalším souboru jsou k vidění jeho realistické obrazy obrovských ovocných a zeleninových plodů.
Praha - Malby a objekty mladého výtvarníka a filmaře Víta Soukupa jsou dalšími díly, které vystavuje Galerie Tvrdohlaví v pražském paláci Lucerna. Bývalá výtvarná skupina Tvrdohlaví, jež Soukupa hostí, zároveň představuje obměněnou prodejní výstavu svých členů. Třicetiletý Soukup výstavku nazval Rozkoš u Tvrdohlavých. Ukazuje například obrazy elektronických součástek, ke kterým ho inspirovala stránka mladých techniků v dětském časopise ABC. Na jiných obrazech Soukup portrétoval plyšové medvídky, kočičky a zajíčky. Rozkoš v názvu výstavy odkazuje k jejich hravě erotickým pozicím. V dalším souboru jsou k vidění jeho realistické obrazy obrovských ovocných a zeleninových plodů.
</TEXT>
</DOC>
<DOC>
<DOCID>MF-20020330197</DOCID>
<DOCNO>MF-20020330197</DOCNO>
<DATE>03/30/02</DATE>
<TITLE>
Výslech
</TITLE>
<TEXT>
Václava Malého, katolického biskupa
Snažíte se o Velikonocích žít nejen duchovněji, ale i kulturněji?
Toto právě během tohoto týdne velmi omezuji. Je tu dost liturgických povinností a snažím se víc soustředit, víc se ztišit a dobře se připravit. Nemůžete na obřady přijít celý rozpálený a roztěkaný. Tento týden zkrátka kulturní akce vynechávám. Ale po Velikonocích se to budu snažit dohonit.
</TEXT>
<HEADING>
Jaký obraz máte nad postelí?
</HEADING>
<TEXT>
Jednoho originálního Bohuslava Reynka s ukřižováním Páně. A obraz Panny Marie - mám rád tyhle naivní malby na skle. Žel na originály nemám mnoho peněz.
</TEXT>
<HEADING>
Sledujete výstavy?
</HEADING>
<TEXT>
Byl jsem na Karlu Svolinském, na Emile Medkové, teď chci jít na Maxe Švabinského a mistra barokního portrétu Jana Kupeckého. A také jsem už viděl novou výstavu Střední Evropa okolo roku 1000.
</TEXT>
<HEADING>
Co jste na ni říkal?
</HEADING>
<TEXT>
Ta se mi hodně líbila. Člověk se zachvěje, když vidí látku z desátého století a hlavně rukopisy s patinou starobylosti. Dozvěděl jsem se mnoho nového.
Nepřemýšlel jste někdy, jestli by nestálo za to vyzdobit svatovítskou katedrálu díly současných umělců?
Tak to nikdy, ale nějaká nová socha s duchovním nábojem by se tam na dobrém místě umístit dala.
</TEXT>
<HEADING>
Jakou hudbu posloucháte?
</HEADING>
<TEXT>
Jsem vysazený na vážnou hudbu, hlavně na cédéčkách. Na koncerty mi nezbývá mnoho času, cédéčka poslouchám alespoň dvakrát týdně. Mám rád Mahlera, Brucknerovy symfonie a Bohuslava Martinů.
Dlouho jste se pohyboval v kruzích neoficiální kultury. Sledujete ještě dnes tuto takzvanou alternativní scénu?
Spíš z doslechu. Rád bych viděl nějakou neformální výstavu nebo slyšel nějaký neformální koncert, ale nedostávám se na ně. O akcích se většinou dozvídám ex post. Rád bych alternativu sledoval víc.
Urazil vás jako křesťana-katolíka v poslední době nějaký projekt?
Narážím na to občas v reklamě. Třeba je použit kříž s nějak navěšenými symboly, kde by to chtělo větší citlivost. Je to hluboký křesťanský symbol a reklama by to měla chápat.
Václav Malý. Narozen 1950. Římskokatolický kněz pohybující se za totality v disentu, signatář a rok mluvčí Charty 77, první mluvčí Občanského fóra. Od roku 1997 je světícím biskupem pražským.
</TEXT>
</DOC>
<DOC>
<DOCID>MF-20020330198</DOCID>
<DOCNO>MF-20020330198</DOCNO>
<DATE>03/30/02</DATE>
<TITLE>
Smířit se s babylonským prokletím
</TITLE>
<TEXT>
Umberto Eco rozplétá složitý příběh hledání dokonalého jazyka
</TEXT>
<HEADING>
Recenze
</HEADING>
<TEXT>
Kniha Umberta Eca z roku 1993 Hledání dokonalého jazyka, jejíž překlad zde nedávno vyšel, připomíná, že moderní věda opakovaně podniká tažení proti různým nevědám a pavědám - jako by podvědomě cítila, že se jí také nějak významně týkají. Vztahy klasické novověké fyziky k Aristotelovi nebo chemie ke středověké alchymii jsou typickými příklady takového "svatého" tažení vědy. Bez svých pokleslých předchůdců by přitom věda nemohla vzniknout. Často se pak k nim chová jako k žebříku, o němž mluvil filozof Ludwig Wittgenstein: "Moje věty objasňují tím, že ten, kdo mi rozumí, rozpozná je nakonec jako nesmyslné, vystoupí-li po nich - nad ně. Musí takříkajíc odhodit žebřík poté, co po něm vystoupil nahoru." Přímo vzorovým příkladem takového žebříku je právě příběh hledání dokonalého jazyka v dějinách evropské kultury, který současnému čtenáři Eco odhaluje. Čtenář bude možná až zaskočen, že se z tohoto hledání rodila také například lingvistika, informatika, virtuální realita, hypertexty, internet.
</TEXT>
<HEADING>
Typický styl v novém rouchu
</HEADING>
<TEXT>
Umberta Eca (1932) není třeba nijak zvlášť představovat, patří k evropským vzdělancům, kteří proslulostí daleko přesáhli hranice svého oboru, tedy zde filozofie, medievalistiky a sémiotiky (v českých souvislostech však lze připomenout udělení ceny Vize 97 za rok 2000). Čtenáře starších Ecových textů nepřekvapí všechny ty typické vlastnosti jeho stylu, které se zde spojují v novém rouchu: záměrná až stylizovaná originalita látky i jejího podání; záliba v historických kuriozitách a v kombinacích různých obskurních či polozapomenutých myšlenkových projektů; obrovská sečtělost a zájem o skryté proudy v evropské kultuře, se zřejmou snahou odkrývat její složitost, mnohovrstevnatost, nejednoznačnost. Co je tedy námětem Ecova vyprávění? Vše začíná biblí. Oním dokonalým jazykem, jejž se podjalo hledat či rekonstruovat překvapivé množství vzdělanců a myslitelů, je třeba rozumět jazyk "božský", svěřený původně Adamovi a lidskému pokolení. Tento jazyk však byl zapomenut po biblickém pádu babylonské věže a následném "babylonském zmatení", kdy vznikla jazyková různost jednotlivých národů. Příběh, který se snaží vysvětlit existenci různých jazyků, se objevuje v mnoha mytologiích a teogoniích různých národů světa. Jedna věc je však vědět, že existuje mnoho jazyků, a jiná věc je domnívat se, že je tuto pohromu nutno napravit vytvořením dokonalého jazyka - a to je případ jednoho evropského dobrodružství.
</TEXT>
<HEADING>
Jemný rozplétač
</HEADING>
<TEXT>
Zásadní význam měla duchovní atmosféra pozdní antiky, kdy se sice ještě nikdo o obnovení dokonalého jazyka nepokouší, nicméně je tajným snem a nejasným přáním. Umberto Eco také rozplétá určující vliv různých tradic židovského učení, takzvané kabaly, které ve středověku rozvíjí biblické motivy pomocí složitých kombinačních technik práce s textem. V závislosti na kabalistických postupech objevuje křesťanská Evropa myšlenku dokonalého jazyka překvapivě poměrně pozdě: téměř zároveň o dokonalém jazyce píše pojednání nikdo menší než Dante Alighieri (De vulgari eloquentia, okolo 1305) a zabývá se jím katalánský filozof Raimundus Lullus (1232-1316), ve své době jeden z nejvlivnějších učenců. Ještě o dvě století později navazuje na Lulla třeba Mikuláš Kusánský. Všechny pozdně antické vágní představy, ve středověku různými cestami zprostředkované, pak bohatě ožijí v humanistické a renesanční kultuře a budou ještě dlouho napájet hlavní myšlenkový proud, který Eco v knize jemně rozplétá. Kupodivu se ukazuje, že zlatou a nejproduktivnější érou fantastického hledání dokonalého jazyka je až doba poměrně nedávná, totiž od 17. do 19. století, doba vzniku a dramatického vývoje novověké evropské vědy. Hledaným dokonalým jazykem má být jazyk "univerzální", přístupný společné podstatě všech lidí a splňující podmínky dokonalé komunikace. Myšlenka "univerzálního jazyka" byla rozvíjena v zásadě dvěma směry: vždy jde o snahu vytvořit jazyk umělý, v prvním případě ale konstruovaný tak, aby jeho slovník odpovídal logickým prvkům pojmů (projekty Descartovy a Leibnizovy), v druhém případě vytvořený syntézou z kořenů reálných jazyků a z předpon a přípon upřesňujících jejich slovní a mluvnické významy (například esperanto). Pro nás je zajímavé, že do tohoto hlavního proudu patří významně také Jan Amos Komenský, který měl vliv zejména v anglickém prostředí a jemuž Eco věnuje samostatnou kapitolku.
</TEXT>
<HEADING>
Hluboký smysl nezdarů
</HEADING>
<TEXT>
Dějiny dokonalých jazyků jsou dějinami utopie a celé řady nezdarů. Byť by nešlo o více než honbu za nemožným snem, stojí podle Eca za to sledovat původ toho snu a motivace, které ho po staletí udržovaly při životě. Příběh řady nezdarů totiž zároveň vždy provázel nějaký "vedlejší účinek": mnohé teorie, které se dnes uvádějí v praxi, a mnohé praktiky, o nichž se teoretizuje (od systematiky přírodních věd po srovnávací jazykovědu, od formalizovaných jazyků po projekty umělé inteligence), vznikaly jako vedlejší produkt bádání o dokonalém jazyce. Téměř borgesovské panoptikum se tak ukazuje nikoli fikcí, nýbrž skutečnou, s Ecem hmatatelnou kapitolou evropské vědy a evropských kulturních dějin. Sen o dokonalém či univerzálním jazyce se vždy jevil jako prostředek k překonání náboženských, politických a národních odlišností, nebo alespoň ke zjednodušení hospodářských vztahů. Pohled na proměny těchto motivací v průběhu staletí pomáhá, míní Umberto Eco, pochopit některé kulturní rysy našeho kontinentu (však také kniha byla zařazena do mezinárodní edice Utváření Evropy, kterou u nás vydává NLN). A navíc: poznání nedostatků všech dokonalých jazyků vede ke zjištění, kolik předností mají naše jazyky přirozené. Je to cesta, jak se smířit s babylonským prokletím.
Umberto Eco: Hledání dokonalého jazyka. Překlad Zora Jandová, odborná revize textu František Čermák a Miroslav Petříček, editoři českého překladu Karel a Vlasta Kubištovi. Nakladatelství Lidové noviny, Praha 2001 (fakticky 2002), 360 stran, náklad neuveden, cena 295 korun.
PIETER BRUEGEL ST.: STAVBA BABYLONSKÉ VĚŽE (II), kolem roku 1564
</TEXT>
</DOC>
<DOC>
<DOCID>MF-20020330199</DOCID>
<DOCNO>MF-20020330199</DOCNO>
<DATE>03/30/02</DATE>
<TITLE>
Odchod železné dámy
</TITLE>
<TEXT>
Po desítkách let v politice Margaret Thatcherová odchází. Její stopa v dějinách zůstává
První politický projev pronesla jako dvacetiletá dívka. Pak v polovině sedmdesátých let stanula jako první žena v čele konzervativců. Odpůrci komunismu ji milovali, mnozí britští občané jí nemohou přijít na jméno.
Když devítiletá Margaret Hilda Robertsová zvítězila ve školní recitační soutěži, její učitelka jí gratulovala slovy: "To máš ale štěstí!" Malá Maggie jí prý tehdy odpověděla: "To nebylo štěstí. Zasloužila jsem si to." Tato historka (ať už je pravdivá, nebo ne), vysvětluje ledacos z toho, co pozdější premiérka v životě řekla, udělala a dosáhla.
</TEXT>
<HEADING>
Bez titulu
</HEADING>
<TEXT>
V roce 1925, kdy se Margaret Thatcherová rozená Robertsová narodila, byl obvyklou vstupenkou do politiky v konzervativní straně šlechtický titul, nebo alespoň úspěšná obchodní či vojenská kariéra. Pan Alfred Roberts byl ovšem pouhým majitelem obchodu se smíšeným zbožím a Margaret si mnohokrát v životě vyslechla výtku, že je hokynářská dcera a že vede kupeckou politiku. Ona sama živnost svého otce považovala za dobrou průpravu. Jedním z jejích trvalých politických cílů byla snaha získat nižší střední třídu pro svou myšlenku "lidového kapitalismu". První politický projev při příležitosti parlamentních voleb pronesla jako dvacetiletá dívka a v necelých pětadvaceti už sama kandidovala. Do Westminsteru se však dostala až v roce 1959 a teprve v roce 1970, když konzervativci zvítězili ve volbách, stala se poprvé členem kabinetu. Už v následujících volbách konzervativci vedení kompromisním Edem Heathem prohráli a Margaret vyzvala svého dosavadního ochránce na souboj o vůdcovství ve straně. V polovině sedmdesátých let tak v čele konzervativců poprvé v dějinách stanula žena. Neřídila se obvyklou poučkou zatlačit stranu co nejvíce do středu, ale naopak kormidlovala značně doprava a spoléhala se na přesvědčivost svých myšlenek. 4. května 1979 dovedla stranu k drtivému vítězství, pevně rozhodnutá, že Británii změní k nepoznání. Měla na to víc než jedenáct let.
</TEXT>
<HEADING>
Lék na britskou nemoc
</HEADING>
<TEXT>
Velká Británie na tom byla v 70. letech hůř než špatně. Podstatná část průmyslu byla po poválečné znárodňovací mánii ve státních rukou a sebelepší manažer neměl podmínky, aby dostal firmy z kruhu zaostávání a závislosti na státních dotacích. Ty zas vyžadovaly ohromné zdanění. Sami Britové už dnes nevěří, že daň z příjmu dosahovala až třiaosmdesáti procent. Jednou z hlavních příčin těchto potíží byla takzvaná "britská nemoc", ohromná moc odborových svazů. Ty spolurozhodovaly o takřka veškerých podstatných krocích vlády a bránily restrukturalizaci čehokoli, od průmyslu až po školství. Když Thatcherová nastupovala do funkce, většina novinářů, ale i spolustraníků jí prorokovala neúspěch. Každý měl v paměti zimu roku 1978-79, kdy stávky horníků zcela ochromily zemi. Premiérka si tehdy vysloužila přezdívku "Tina" - podle své oblíbené věty: "There is no alternative" - není žádná jiná možnost. Tehdy se zrodil "thatcherismus", kombinace masivního odprodeje státních podniků, boj proti odborovému korporativismu, hospodářská liberalizace, a také změna způsobu vládnutí. Thatcherová jako premiérka zavedla "prezidentský" styl vlády nad kabinetem. "Neměla jsem čas pořád někoho přesvědčovat. Měla jsem jen čas vybuchnout a prosadit si svou," žertovala o tom později.
</TEXT>
<HEADING>
Úžasná krize
</HEADING>
<TEXT>
Veřejnost se rychlého odklonu od socialismu 70. let lekla. Zastaralé a neefektivní podniky začaly krachovat a nezaměstnanost vzrostla téměř třikrát. Zvýšila se také inflace, odbory stávkovaly a nutily stávkovat i ty, kteří nechtěli. Mnozí už ohlašovali konec monetaristického experimentu. O obrat veřejného mínění se nevědomky postarala tehdejší vojenská vláda v Argentině, která obsadila britskou kolonii, Falklandy. Junta předpokládala, že tisíce kilometrů vzdálená evropská země, paralyzovaná vnitřními problémy, okupaci raději přejde mlčením. Thatcherová však tuto rukavici ráda zvedla. "Je úžasné dostat do rukou takovou krizi, když jste polovinu svého politického života strávili řešením takové nudy, jako je životní prostředí," řekla tehdy. Znovudobytí Falkland značně posílilo sebevědomí Britů i mezinárodní postavení země. Byl to však také významný test schopnosti Západu stát za svými principy - kdo ví, co by se stalo, kdyby Falklandy byly obsazeny pár let před Thatcherovou nebo kdyby ostrovy patřily jiné evropské zemi...
</TEXT>
<HEADING>
Nástup moci peněz?
</HEADING>
<TEXT>
Diskuse o tom, co thatcherismus Británii přinesl, neutichly ani deset let po odchodu hlavní protagonistky z čela vlády. Thatcherová vytáhla zemi z ekonomické i politické krize. Od poloviny 80. let začalo hospodářství vykazovat známky zdravého růstu a Británie na rozdíl od některých jiných velkých evropských zemí nepromeškala nástup elektronické a biotechnologické revoluce. A ještě něco: na konci desetiletí vlastnily dvě třetiny Britů svůj vlastní dům. Nepřátelé železné lady hovoří o "zničení společenské tkáně", vzrůstu nezaměstnanosti a bezdomovectví a nástupu moci peněz. Právě v 80. letech se zrodil fenomén "yuppies", mladých lidí, kteří v nových podmínkách dokázali rychle vydělat peníze a okázale je utráceli. Když se před časem začalo mluvit o umístění pomníku Margaret Thatcherové, kdosi navrhl postavit jej vedle legendárního pilota Harrise s nápisem: "On srovnal se zemí Německo a ona zase Británii."
</TEXT>
<HEADING>
Náhlý konec
</HEADING>
<TEXT>
Politický konec železné lady byl neočekávaný a rychlý. Neodešla po prohraných volbách, jak bývá v Británii zvykem, ale na nátlak svých vlastních stranických kolegů, kterým se zdálo, že už je pro stranu spíše přítěží. Sama ještě večer předtím prohlásila: "Budu bojovat, budu bojovat a zvítězím." Zůstala však veřejnosti na očích. Královna ji povýšila na baronku z Kestevenu, sepsala paměti a tisku i nadále ráda svěřovala své názory. Přispěla k porážce svého bývalého chráněnce Johna Majora, když před volbami v roce 1996 nepřímo podpořila Tony Blaira. Ten se s ní po nástupu do funkce dokonce čtyřikrát sešel, aby s ní prodebatoval některé zahraničně politické otázky. Podle některých hlasů je pravým dědicem Thatcherové právě Blair. Převzal prezidentský styl vlády, udržování mezinárodní role země po boku USA a snad i část ekonomického programu. Na rozdíl od ideologické a bojovné expremiérky je však podezřelý z pragmatismu.
</TEXT>
<HEADING>
Těžké dědictví
</HEADING>
<TEXT>
Nejtěžší dědictví asi odkázala své straně. Konzervativci zůstávají rozštěpeni na tradicionalisty a tržní liberály, a zejména příznivce a odpůrce dalšího prohlubování evropské integrace. Sama Thatcherová i po odchodu z funkce bojovala proti evropskému superstátu a jednotné měně, a ve své nejnovější knize "Státnictví" dokonce navrhla téměř úplný odchod Spojeného království z Unie. Současný předseda Konzervativní strany Iain Duncan Smith, sám umírněný thatcherovec, proto hovoří o "vzácném odkazu", ale také o tom, že "dnes je jiná doba". Srdeční potíže přiměly před několika dny baronku Thatcherovou k prohlášení, že na základě lékařských doporučení se nebude v budoucnu veřejně vyjadřovat. Její rozhodnutí přivítaly články s jízlivými titulky jako "Mlčeti zlato". Thatcherová je však brzy vyvedla z omylu: i nadále bude veřejně činná a bude pracovat ve své nadaci. Je to přece jen železná lady.
Autor je politolog
Jaké nakonec byly dopady thatcherismu
Život
</TEXT>
</DOC>
<DOC>
<DOCID>MF-20020330200</DOCID>
<DOCNO>MF-20020330200</DOCNO>
<DATE>03/30/02</DATE>
<TITLE>
Kříž, strom života, nebo zajíčci?
</TITLE>
<TEXT>
Symboly podobné Kristovu kříži najdeme i v mnoha mýtech. Současníky však už moc nezajímají
Z největšího křesťanského svátku roku zbyl už jen jeden prodloužený víkend a čokoládoví zajíčkové. Symbolika Velikonoc je přitom prastará a prochází mnoha kulturami. Současný člověk možná odmítá nejen náboženské symboly, ale i sám jejich obsah.
Oproti komerčně již zcela zdevastovaným Vánocům zůstaly Velikonoce zatím největšího náporu komerce ušetřeny. Pokud odhlédneme od několika čokoládových zajíčků a prodeje kraslic, neví si zatím zesvětštěná společnost s tímto svátkem příliš rady. Odpověď na otázku, proč tomu tak je, může být poměrně jednoduchá. Jak naznačuje i psycholog Jakub Hučín, je symbolika Velikonoc spojena se symboly smrti, které se v naší společnosti netěší velké oblibě, a navíc je kolem tohoto svátku navrstveno tolik teologie, že publikum zvyklé na zboží jednoduché až prostoduché před takovým nákladem couvne.
</TEXT>
<HEADING>
Univerzální symboly
</HEADING>
<TEXT>
Velikonoční symbolika je přitom univerzální, a najdeme ji proto v mnoha kulturách i velkých náboženstvích. Velmi názorné je to na nejvýraznějším symbolu, totiž kříži. Křesťanství není mýtus a trvá na tom, že události Kristova života a smrti jsou historické události. Proto i kříž není jen symbol, ale je to reálný popravčí nástroj, ať už vypadal jako kůl, dvě břevna ve tvaru T nebo jako skutečný kříž. První křesťané ale kříž jako symbol své víry nepoužívali, protože by to bylo něco podobného, jako kdyby si dnes nějaká sekta dala do znaku šibenici nebo elektrické křeslo. Používání symbolu kříže je pozdější záležitostí a je už spojeno s různými výklady. Do nich pak pronikají představy obsažené i v jiných náboženstvích a v mytologii. Podle pozdějších legend byl Kristus ukřižován ve středu světa, tam, kde byl předtím stvořen a nakonec pohřben první člověk - Adam. Proto je na mnoha vyobrazeních pod křížem vidět lebku. Je to Adamova lebka a krev, která na ni kane, ho má znovu probudit k životu. Motiv středu světa je spojen s představou kříže jako stromu. První strom, z jehož ovoce pojedli Adam s Evou, rostl ve středu rajské zahrady. Starý velikonoční hymnus právě proto přirovnává kříž ke stromu: "Kříži víry, ze všech stromů, vzácný strome jediný." Zatímco jeden strom rostl v ráji, a z jeho ovoce lidé jedli, i když neměli, ten druhý je na jeruzalémském vrchu Golgota a ovoce, které na něm roste, je ve skutečnosti Kristus sám. Hrdinských bohů a postav spojených se stromem najdeme v dějinách náboženství mnoho. V Osiridově mýtu hraje důležitou roli také strom. Osiris, král Egypta, je uvězněn nepřáteli v dřevěné truhlici a uvržen do vody. Truhla je ale vyvržena na břeh a vyroste nad ní strom vřesovec, který ji pojme do svého kmene. Král Byblu nechá strom porazit a učiní z něj sloup ve svém paláci. Bohyně Isis truhlu s mrtvým Osiridem v kmeni nalezne, ale bůh Tyfón nechá Osiridovo tělo rozsekat na kusy a rozmetá je. Osiris se však vrátí z podsvětí, aby svého syna připravil k boji proti nepřátelům.
</TEXT>
<HEADING>
Strom sahající do nebe
</HEADING>
<TEXT>
Buddha se nejen pod stromem narodil, ale došel pod ním i osvícení. Po marných pokusech s asketickým cvičením usedl pod strom Boddhi a vybojoval zápas s pokušitelem Marou. Nordický bůh Odin se naučil posvátným runám tak, že se na devět dní oběsil na světovém stromě nazývaném Yggdrasil a navíc se ještě probodl oštěpem ze dřeva tohoto stromu. Po své smrti a vzkříšení získal moudrost převyšující všechny ostatní. Strom Yggdrasil má kořeny v Niflheimu, nejzazších hlubinách, a jeho nejhořejší větev sahá až k Odinovu nebeskému paláci. Odinův text zní skoro jako nějaký křesťanský hymnus: "Vím, že jsem visel na tom větrem ošlehaném stromě celých devět nocí kopím proboden; sám sebe jsem obětoval na tom stromě, o němž nikdo neví, kde má kořeny." Také sibiřští Jakuti znali světový strom. Vyrůstal ze středu země, takzvaného pupku světa, kde slunce nezapadá a měsíc neubývá. Také Upanišady a Bhagavadgíta mluví o osovém stromu světa. Ten vyrůstá z Bráhmy. Jeho kořeny jsou nahoře a větve dole. Tak je tomu také u sefirotického stromu židovské kabaly. Ten znázorňuje principy duchovního řádu světa, který je skryt za světem vnímaným našimi smysly. Sefirotický strom je obrazem vnitřní neviditelné konstrukce světa, mikrokosmu i makrokosmu.
</TEXT>
<HEADING>
Kmen, kořeny a plody
</HEADING>
<TEXT>
Motiv stromu, který se v mytologii vyskytuje tak často a souvisí nějak se životem a smrti, je tedy dosti nápadný. Proč tomu tak je? Jedním z možných vysvětlení může být, že strom symbolizuje svět a život. Jeho kmen má totiž kořeny, které nejsou vidět a ztrácejí se v neznámu. Tak je tomu i se světem a se životem, o jejichž původu také mnoho nevíme. Větve, květy a plody vyrůstající z jednoho kmene poukazují na mnohost a pestrost našeho světa. Křesťané mají mnoho důvodů meditovat o tom, proč je Ježíš právě synem tesaře, a ne třeba rybáře a proč říká: "Já jsem kmen a vy jste ratolesti." Nebo proč způsobí, že fíkovník vydá plody i mimo běžnou sezonu.
</TEXT>
<HEADING>
Ukřižování
</HEADING>
<TEXT>
Některé výklady připomínají, že Ježíš je zobrazován jako probodený pěti ranami. Tuto symboliku rozebírá známý americký autor Alan Watts. Pět ran je jako pět smyslů, které nás spojují s prostorem a časem našeho světa. Minulost člověka sice odezní, ale jsme k ní stále připoutáni zapamatováním toho, co nám smysly zprostředkovaly. Naše mysl je tak k minulosti jakoby přibodena a přikována. "Pěti smysly je paměť beznadějně závislá na světě, který současně milujeme i nenávidíme a který bolí tak, že se to stává neodolatelnou rozkoší." Najdeme mnoho dalších motivů, které připomínají Kristovu smrt i v jiných náboženstvích. Například Prométheus, který dvakrát zachránil lidstvo před božím hněvem, je bohy přikován ke skále. Je to trest za to, že ukradl božskému kováři Héfaistovi oheň a vrátil ho lidem. Představa mstícího se boha Dia nemá mnoho společného s křesťanským Bohem Otcem. Motiv muže trpícího pro lidstvo, s poraněným bokem, připoutaného v póze bolesti, je ale velmi podobný. Křesťanská symbolika nekončí jenom u smrti ukřižováním. Kristus sestupuje do podsvětí, odkud si odvede duše spravedlivých. Drak, který v sobě vězní zemřelé, nakrátko zívne a zemřelí se mohou v tento krátký okamžik protáhnout ven. To znamená, že Kristovo poslání se netýká jenom těch, kdo přišli v historii až po něm, ale že překračuje hranice času. Také můžeme tento obraz sestupu do podsvětí chápat podle Wattse jako zkušenost bezmoci a zoufalství, kdy lidské "já" umírá našemu běžnému životu. Také sestup do hlubin lidského nevědomí, který je nutný k našemu sebepoznání, se nevyhne temnotám. Velikonoční rituály i texty připomínají důležitou pravdu, že totiž nejdřív musí člověk projít podsvětím a temnotou, aby se dostal ke světlu. To se podle mytologie i křesťanství týká jak celkového životního osudu člověka, tak i jednotlivých událostí lidského osudu. Není žádná radost bez utrpení, není světlo, ke kterému se nemusí projít oblastí temnoty. To se týká jak práce, vztahů, umění, tak i smrti samé. Současná sekulární kultura se svým vytěsněním smrti nebo její stylizací popírá jeden důležitý prvek lidského údělu. Moderní člověk tak bude viset na skále zřejmě ještě dost dlouho a neustále přilétající orel ho bude bolestně klovat. Jenže kdo donutí podsvětní obludu zívnout a rozevřít čelisti smrti, kdo zabije trapičského orla? Kristus? Herakles? Freud, Jung nebo třeba tvůrci ovečky Dolly? Na to snad od novin nikdo nečeká odpověď.
KŘÍŽ VYRŮSTAJÍCÍ ZE ZEMĚ OVINUTÉ HADEM. Francouzský dřevoryt z roku 1830.
</TEXT>
</DOC>
<DOC>
<DOCID>MF-20020330201</DOCID>
<DOCNO>MF-20020330201</DOCNO>
<DATE>03/30/02</DATE>
<TITLE>
Velikonoce jsou velmi nevděčné svátky
</TITLE>
<TEXT>
Proč vzbuzuje základní myšlenka Velikonc tak malý zájem? Asi i proto, že svátky Velikonoc představují konfontaci se smrtí. A smrt není právě populární téma.
Ačkoli křesťané považují Velikonoce za největší svátky v roce, připravují se na ně čtyřicet dní a následujících padesát dní je slaví, zdá se, že v současné společnosti nejsou zdaleka tak populární jako nábožensky méně významné Vánoce. Původní myšlenka Velikonoc - vítězství života nad smrtí - je přitom jak šitá na míru jedné z nejhlubších lidských potřeb, touze po nesmrtelnosti. Tomu odpovídala i původní náboženská struktura svátků. Celých čtyřicet dní přípravy má směřovat k prožitku a konfrontaci s vlastní omezeností, a nakonec i s vlastní smrtí. Půst a odříkání zdůrazňují lidskou křehkost. Poslední týden před svátky téma smrti zaznívá z náboženských textů ještě intenzivněji a vrcholí velkopátečním vyprávěním o ukřižování nevinného, který v sobě zpodobňuje smrt každého člověka. Ze soboty na neděli přichází triumf nové dimenze života. Ten už není podřízen zákonům umírání a zániku. Proto také této noci přijímají jako symbol nového života křest ti, kteří se pro křesťanství rozhodli.
</TEXT>
<HEADING>
Smrt není populární
</HEADING>
<TEXT>
Čím to, že tak fascinující myšlenka, s jejímiž obdobnými formami se můžeme setkat prakticky ve všech náboženstvích, vzbuzuje u současného člověka tak malý zájem? Důvodů může být řada. Téma konfrontace se smrtí nepatří v euroamerické kultuře mezi populární. Poté, co se z ní vytratil náboženský prvek, který ve smrti viděl přechod do nového života tak, jak to naznačuje velikonoční příběh, budí smrt jen bezmezný strach. Společenské ideály působící na každého člověka zdůrazňují mládí, zdraví, produktivitu a sílu. Setkání se smrtí či prožitek vítězství života nad smrtí se tak posouvá do virtuální roviny akčně laděných televizních příběhů se šťastným koncem, v nichž je hlavní hrdina v závěrečné scéně téměř vždy se smrtí konfrontován, na poslední chvíli z ní však jakoby zázrakem vyvázne a divákovi je jasné, že to, co vidí, je jen neskutečný příběh.
</TEXT>
<HEADING>
Příliš komplikovaná teologie
</HEADING>
<TEXT>
Svou roli hraje i komplikovaná teologie, která velikonoční vyprávění provází. Příběh evangelií sice končí zmrtvýchvstáním, ale není z něj jasné, jak proběhlo. Nikdo u hrobu v kritickém okamžiku nebyl, a nikdo jej proto nemůže potvrdit. Vyprávění ponechává čtenáře v nejistotě. Komplikovaná a mnohoznačná je i řeč různých symbolů, jimiž se velikonoční obřady alespoň v katolické a pravoslavné tradici jen hemží a které jsou často málo srozumitelné i pro věřícího.
</TEXT>
<HEADING>
Raději jednoduchost
</HEADING>
<TEXT>
O co jasnější a přijatelnější jsou pro chápání běžného člověka vánoční svátky se svou poměrně jednoduchou myšlenkou oslavy narození chudého dítěte! Podobně jednoduchou, dokonce smyslově ověřitelnou myšlenku nového života nabízí i pohanské pojetí těchto svátků, oslavující příchod jara či mimořádného pracovního volna. Lidská psychika pracuje ochotněji s jednoduchými myšlenkovými strukturami, tak zní základní pravidlo tvůrců reklamních sloganů nebo předvolebních politických hesel. Protože je křesťanské zpracování tématu smrti a života psychologicky náročnější, má v konkurenci Vánoc či pohanského pojetí menší šanci uspět. Proto se také křesťanské Velikonoce zapsaly do dodnes zachovávaných lidových zvyků daleko méně. Pomineme-li pečení beránka, výjimečně i "jidášů", nezachovaly se žádné další zvyky, jako jsou například vánoční koledy nebo pomlázkové říkanky.
</TEXT>
<HEADING>
Pohanství se vrací
</HEADING>
<TEXT>
Není přitom pravda, že by byly současnému člověku rituály provázející Velikonoce cizí. Naopak mnoho z nich prožívá svou renesanci, a to dokonce i na velkoměstských sídlištích. Jsou však daleko více smíseny s původně pohanskými symboly oslav příchodu jara (pomlázka, vajíčka, osení v květináči nebo barborka ve váze). Navíc toto pojetí umožňuje podobně jako Vánoce daleko lépe svátky prožít v rodinném nebo přátelském kruhu než křesťanský důraz na osobní náboženské prožívání smrti a vzkříšení. Pokud by chtěly křesťanské Velikonoce u současného člověka uspět, musely by mu nabídnout jednoduché myšlenkové schéma vítězství života nad smrtí, přinést konkrétní důkazy o vzkříšení a více mluvit o společensky přijatelnějších ideálech. Avšak zdá se, že o to neusilují a ani usilovat nebudou, a proto zůstanou pravděpodobně dále v širokém povědomí spíše jako svátky jara a vítaný prodloužený víkend.
Autor je redaktorem měsíčníku Psychologie dnes
</TEXT>
</DOC>
<DOC>
<DOCID>MF-20020330202</DOCID>
<DOCNO>MF-20020330202</DOCNO>
<DATE>03/30/02</DATE>
<TITLE>
Když si muži podřezávají větev
</TITLE>
<TEXT>
Půjde-li to tak dál, Západ může skončit v propadlišti dějin, říká písničkářka Tori Amos
Pokud se umělec rozhodne natočit celé album cizích písniček, většinou si vybere své vysloveně oblíbené skladby či písně, u nichž kalkuluje s komerčním úspěchem. I proto je album Strange Little Girls, které loni vydala skvělá americká zpěvačka Tori Amos, poměrně netradiční projekt. Písně volila podle textů - a jejich autory museli být muži. Chtěla texty interpretovat z ženského pohledu. Chtěla mužům ukázat, jak ženy vnímají jejich slova.
Vaše poslední album Strange Little Girls je ostrým akcentováním toho, co je mužské, a co naopak ženské, poměrně blízké vašemu debutu Little Earthquakes. Nějaký kruh se po těch deseti letech uzavřel?
Možná, že současná situace na hudební scéně je podobná té tehdejší. Když vyšla deska Little Earthquakes, bylo na vrcholu grungeové hnutí. To byl inspirativní mužský vztek, který se neobracel proti ženám a neoslavoval znásilnění a brutalitu. Naopak: byl spíš sebekritický a zpochybňoval spoustu zásadních věcí. Třeba co si svět o sobě myslí, nebo co je to moc. Naproti tomu současný proud mužské zlosti, na který reaguje moje deska, je založen na hluboké nenávisti vůči ženám a gayům. Jako by se ve Státech heterosexuální běloši, černoši, Asiaté a ostatní rozhodli, že pokud chtějí moc, musí si někoho podmanit. Když se to tak vezme, není to tak vzdálené některým jevům islámské společnosti. Věřte nebo ne, zdá se, že se tahle reaganovská pravičácká filozofie zakořeňuje. A často se vyskytuje i v hudbě a já jsem měla pocit, že je třeba na to odpovědět. Že je třeba říct, že si někteří muži neuvědomují moc svých skladeb a podřezávají si pod sebou větev. Viděla jsem, jak ženy tančí na písničku o tom, jak se na ně kálí. Zarazila jsem se a řekla jsem si: to pravičácké křídlo je pěkně mazané. A tady je reakce.
</TEXT>
<HEADING>
Jak jste postupovala?
</HEADING>
<TEXT>
Důležité bylo najít u každé písně centrální bod. Například Eminemova skladba Bonnie &amp; Clyde je velmi působivé dílo o domácím násilí. Eminem se spojil s vrahem a udělal z dcerky spolupachatelku vraždy. V mé skladbě matka umírá a slyší otce, jak říká dceři svou verzi. Dcera bude uvnitř navždy rozdělena mezi těmito dvěma lidmi. A v hudebním "přivlastnění" si téhle písně, které mi dalo více zabrat, se mi vodítkem stala Gainsbourgova verze Bonnie a Clyde.
Bylo obtížné se vcítit do textů písniček, které napsali muži?
Ani ne, protože to nebylo typické převzetí skladeb, nýbrž má velmi osobní adaptace těch písní. Muži často dokumentují svůj život hudbou. Ženy to dělají spoustou jiných věcí: botami, fotografiemi, deníky, ale hodně mužů dokáže jmenovat desku, kterou poslouchali, když někdo umřel nebo když odešli z domova. Takže místo abych si představovala, jaká je mužská psychika, museli mě muži pustit k sobě dovnitř. Požádala jsem členy jakési kontrolní skupiny, kterou jsem si vytvořila, aby mi jmenovali hudbu a umělce, k nimž měli vztah. Chtěla jsem tím albem postavit mosty: aby se ženy aspoň na chvíli mohly pokusit pochopit tajný mužský svět a aby si muži, pokud mají chuť, mohli vlézt do kůže žen a pocítit, jak jejich slova někdy ženy bolí.
</TEXT>
<HEADING>
Jak na to muži reagovali?
</HEADING>
<TEXT>
Říkali, že jsem vnikla do jejich soukromého prostoru a narušila jejich vědomí. Já jim odpovídala, že možná měli být ve svém heterosexuálním vědomí vyrušeni. Ten proces přece nemusí být nutně násilný, možná je to celé o porozumění. My ženy také toužíme po samostatnosti a moci, ale nechceme mužům nic brát; moc ještě nemusí znamenat moc nad někým.
Vaši příznivci však asi zrovna nečekali, že nazpíváte písničku i od hodně tvrdé kapely Slayer...
Že jejich hudba je hodně hlasitá, ještě neznamená, že to nejsou vynikající muzikanti, jakkoli mají často trochu satanistické texty. Měla jsem pocit, že tuhle písničku musím natočit, protože Raining Blood (Prší krev) může mít ještě jeden význam. Už před 11. zářím jsme v Británii slyšeli hodně o tom, co se v Afghánistánu děje, jaké hrůzy tam páchají na ženách, a mně se zdálo, že Raining Blood je jako velká vagina na obloze, která visí nad Talibanem a ukazuje lidem, co tam se ženami dělají.
Jako Američanka žijící v Británii jste asi zářijové události vnímala jinak než běžní Američané?
Mám k Americe hluboký vztah, protože předkové mé matky byli Indiáni z kmene Cherokee. Nicméně někdy se mi zdá, že Evropa poráží Spojené státy na hlavu. Amerika je až příliš zahleděná do sebe a Američané měli takové disneylandovské myšlení, vůbec je nezajímalo, co se děje ve světě. Ty události je možná přiměly se probrat a podívat se na svět jako celek, jehož jsou součástí.
Ten prstýnek s americkou vlajkou, který máte na ruce, jste si koupila po 11. září...?
Je z trhu z anglického Birminghamu a stál padesát penny. Vím, že americký nacionalismus Evropu trochu vyděsil a mne vlastně taky, ale tolik se tam toho v poslední době událo! Je to velké emocionální vzepětí. A lidé se musí podívat na příští část té cesty, po níž došli až do současného stavu. A při tom je třeba prozkoumat vlastní stíny.
</TEXT>
<HEADING>
Jste optimistka?
</HEADING>
<TEXT>
Mám malou holčičku, a když jsem ji kojila, přemýšlela jsem o tom, kam se svět ubírá. Pak jsem se na ni podívala a řekla jí: Vítej v Americe. A to byl teprve rok 2000! Problémy máme i bez teroristů. Svět třeba dává strašně moc mládí. Na jedné straně oprávněně, protože mladí bojují za samostatnost. Jenže my jsme postavili mládí na takový piedestal, že si nemáme čas všimnout jiných předností. Neuvědomujeme si, že za vrásky na tváři něco dostáváme. Například moudrost. Je to obchod, při němž byli bohové opravdu velmi krutí. Uděláte dobře svoji práci, dostanete za to pár vrásek.
</TEXT>
<HEADING>
Mládí je oslavováno, protože prodává zboží.
</HEADING>
<TEXT>
Ano, ale proč ho prodává? Jen se podívejte, koho si nejvíc ceníme v době, kdy je svět v takové krizi. Západ může klidně skončit v propadlišti dějin, když tam skončil Egypt i Řím, a my jsme blázni, když si neuvědomíme, že chceme i jiné lidi než ty, co jsou na obálce Vogue. Kdy si začneme vážit i jiných věcí? Vždyť všichni stárneme! Není divu, že se mladí nechtějí dívat do budoucnosti. Zcela oprávněně říkají: Vždyť vy jste všichni nešťastní z toho, že vám už není dvacet, tak proč bychom se měli chtít dostat na vaše místo? Není divu, že mají vztek a že se zabíjejí.
</TEXT>
<HEADING>
Autorka je hudební publicistka
</HEADING>
<TEXT>
BYLA GENIÁLNÍM DÍTĚTEM. Američanka Tori Amos (1964) na piano hrála už ve třech letech, ve čtyřech začala skládat vlastní hudbu a o rok později získala stipendium na konzervatoři v Baltimoru. Z té ji ve dvanácti letech vyloučili, protože chtěla místo klasické hudby studovat Led Zeppelin. V pop-music uspěla již prvním sólovým albem Little Earthquakes (1992); vysloužila si přirovnání k anglické zpěvačce Kate Bushové. Tori Amos si skládá hudbu i texty a doprovází se na piano. Její emotivní hudba osciluje na pomezí popu, rocku, folku a klasiky. Texty hraničící s poezií se většinou zabývají vztahy mezi muži a ženami. Tori Amos žije se svou dcerou a manželem, britským hudebním producentem Markem Hawleym, na anglickém venkově.
BYLA GENIÁLNÍM DÍTĚTEM. Američanka Tori Amos (1964) na piano hrála už ve třech letech, ve čtyřech začala skládat vlastní hudbu a o rok později získala stipendium na konzervatoři v Baltimoru. Z té ji ve dvanácti letech vyloučili, protože chtěla místo klasické hudby studovat Led Zeppelin. V pop-music uspěla již prvním sólovým albem Little Earthquakes (1992); vysloužila si přirovnání k anglické zpěvačce Kate Bushové. Tori Amos si skládá hudbu i texty a doprovází se na piano. Její emotivní hudba osciluje na pomezí popu, rocku, folku a klasiky. Texty hraničící s poezií se většinou zabývají vztahy mezi muži a ženami. Tori Amos žije se svou dcerou a manželem, britským hudebním producentem Markem Hawleym, na anglickém venkově.
</TEXT>
</DOC>
<DOC>
<DOCID>MF-20020330203</DOCID>
<DOCNO>MF-20020330203</DOCNO>
<DATE>03/30/02</DATE>
<TITLE>
Tipy na víkend
</TITLE>
<HEADING>
Rebelové po roce
</HEADING>
<TEXT>
Písničkový retrofilm režiséra Filipa Renče Rebelové, od jehož úspěšné premiéry v kinech už uplynul více než rok, se představí v televizní premiéře zítra na ČT 1. Mladá letní romance zasazená do roku 1968, která ctí éru 60. let dobovými písničkami i hravou výtvarnou stylizací, měla takový ohlas, že se objevil i nápad přenést ji na jeviště jako muzikál.
</TEXT>
<HEADING>
Výlet putuje zemí
</HEADING>
<TEXT>
Road movie čili film o cestě Výlet pokračuje ve své road show neboli putovní premiéře republikou. O velikonočním víkendu se půvabná tragikomedie o rodince, která klopotně převáží urnu s otcovým popelem do jeho rodiště a současně si vyjasňuje vlastní vztahy, postupně představí v Třebíči, Kyjově, Veselí nad Moravou a Uherském Hradišti; poté svou pouť ukončí v Uherském Brodě.
</TEXT>
<HEADING>
Koncert na Strahově
</HEADING>
<TEXT>
Nejstarší památky české a evropské hudby zahraje v neděli od 17.30 hodin v prostředí galerie Miro v kostele sv. Rocha na Strahově soubor Gutta Musicae. Vedle středověkých velikonočních her a renesanční polyfonie zazní i Otvírání studánek Bohuslava Martinů.
</TEXT>
<HEADING>
Unikátní záznam
</HEADING>
<TEXT>
Český rozhlas 2 - Praha vysílá na Velikonoční pondělí od 20.00 hodin záznam unikátního koncertu australského trumpetisty a trombonisty Jamese Morrisona s Big bandem Českého rozhlasu. Hodinová nahrávka byla pořízena na loňském festivalu swingových big bandů v Praze. Morrison uchvátil jazzové publikum roku 1991 svým bigbandovým albem Snappy Doo, na kterém si playbackem sám nahrál party čtyř trumpet, čtyř trombonů, pěti saxofonů, a dokonce i piana.
</TEXT>
<HEADING>
Holanďané v Roxy
</HEADING>
<TEXT>
V pražském klubu Roxy dnes vystoupí dýdžej Chris Sadler, jenž uvítá za gramofony holandského kolegu Michele De Heye. Ten přicestuje do Prahy se svými dýdžejskými krajany, kteří zahrají v dalších pražských klubech. Na velikonoční pondělí se v Roxy představí dýdžejové Koogi, Touchwood, Babe a další.
</TEXT>
<HEADING>
Rakouská malba
</HEADING>
<TEXT>
Rakouskou malbu 19. století uchovávanou v moravských sbí rkách zmapoval rozsáhlý projekt Moravské galerie, který končí už tuto neděli. V Místodržitelském paláci v Brně jsou k vidění třeba portréty Vídeňáka Friedricha von Amerlinga, krajiny Antona Altmanna nebo květinová zátiší Olgy Wisinger-Florianové.
</TEXT>
<HEADING>
Japonsko ve Slaném
</HEADING>
<TEXT>
Ve Vlastivědném muzeu ve Slaném bude v pondělí v 18 hodin vernisáž výstavy fotografa Zdeňka Thomy Kouzlo japonských zahrad, kterou začínají Dny japonské kultury ve Slaném. Potrvají do 20. dubna.
</TEXT>
<HEADING>
Někdo to rád...
</HEADING>
<TEXT>
Komedii Někdo to rád horké si lze vychutnat i v baletu: taneční komedie Někdo to rád... vznikla podle slavného filmu a pražské Stavovské divadlo ji uvádí dnes v 17 a 20 hodin. Trojici hlavních hrdinů představují sólisté baletu Národního divadla Alexander Katsapov, Igor Žukov a Tereza Podařilová.
Komedii Někdo to rád horké si lze vychutnat i v baletu: taneční komedie Někdo to rád... vznikla podle slavného filmu a pražské Stavovské divadlo ji uvádí dnes v 17 a 20 hodin. Trojici hlavních hrdinů představují sólisté baletu Národního divadla Alexander Katsapov, Igor Žukov a Tereza Podařilová.
</TEXT>
</DOC>
<DOC>
<DOCID>MF-20020330204</DOCID>
<DOCNO>MF-20020330204</DOCNO>
<DATE>03/30/02</DATE>
<TITLE>
Nejasné hranice mezi vítězi a poraženými
</TITLE>
<HEADING>
Zápisník Josefa Chuchmy
</HEADING>
<TEXT>
Koupíte si kompaktní disk s hudbou. Strčíte jej do mechaniky počítače. Z cédéčka však nedostanete ani tón. Asi jste si nevšimli přeškrtnuté ikonky zborceného PC na přebalu kompaktu: disk je vybaven softwarem proti kopírování. Jenže: tyto disky nepřehrajete ani na některých běžných stolních DVD či CD přehrávačích. Aniž vás na to někdo upozornil! Jste tak vytrestáni nikoli za to, že byste si CD chtěli kopírovat, nýbrž už za to, že ta možnost existuje. Zákon přitom kopii pro vlastní potřebu umožňuje; ostatně o sumu, jež je poukazována hudebním vydavatelům, jsou vyšší ceny jak nosičů, tak přístrojů. Ti, kdo tento omezující postup schvalují, říkají, že zákon výslovně nestanoví, že musí být umožněno pořízení digitální kopie. Česká televize tuto středu ve své hlavní zpravodajské relaci o kopírovacím problému informovala. Nesdělila však to, co se sluší a patří: kauzu otevřel časopis Stereo &amp; video. Ten je v této věci nejdál - ve svém letošním třetím a čtvrtém čísle věnuje kopírování celkem pět tiskových stran, přinesl výčet přístrojů, které nedovedou chráněná CD přehrát, připravuje seznam titulů, jež jsou tímto "vylepšením" omezeny ve své použitelnosti. Časopis odhaluje různé aspekty případu, dává zaznít rozdílným hlasům, nicméně redaktor David Nývlt se netají svým názorem: funkčnost neomezovat, kopírování povolit. Souhlasím. Ti, proti nimž je ochranný software namířen, si s ním totiž beztak už poradili a kopírují vesele dál.
- Herec Karel Heřmánek nedávno poskytl Magazínu DNES rozhovor, který má různé dohry. Petr Volf v minulém čísle týdeníku Reflex kritizuje autorku rozhovoru, že byla schopna jít na kompromis, který byl v textu k interview přiznán: poněvadž neotiskla hercem požadovanou fotografii s cihlami jisté firmy, s níž má on jakousi smlouvu, musela z textu vypustit pasáž o rodině. Podle Volfa měla zaklapnout blok a hrdě odejít. Divadelního kritika Richarda Ermla zase dopálilo - opět v Reflexu, ale tento týden, v rubrice Never more, že Heřmánek se "pozastavil nad tím, kolik že činí dotace Činohernímu klubu, zatímco jeho soukromé Divadlo Bez zábradlí, ač je také vyprodané, musí vystačit se zlomkem peněz". Erml protiargumentuje: rozdíl mezi Heřmánkovým "bulvárním divadlem (nic proti dobrému bulváru) a divadlem, jaké zvláště v posledních sezonách nabízí Činoherní klub, činí právě oněch deset milionů". Nejostřeji se do Heřmánka pustila Jana Machalická v Lidových novinách, kdy polemizovala s tvrzením herce, že po listopadu 1989 byl režisér Jan Grossman protlačen do vedení Divadla Na zábradlí navzdory vůli souboru a že se musel hrát Havel. Machalická případně upomíná na některé souvislosti - na vynikající úroveň Grossmanových inscenací, na popřevratovou atmosféru, kdy Havel se nemusel hrát, nýbrž divadelníci jej hrát chtěli, na dobové tance, které za komunistů musela vytáčet i tahle scéna. Myslím, že Heřmánek i další populární herci Zábradlí by si měli uložit dobrovolné moratorium a nevyjadřovat se k tehdejší situaci dosavadním způsobem, v němž se donekonečna ohánějí laskavostí režiséra Evalda Schorma, který na Zábradlí působil v 70. a 80. letech. Schorm už neřekne, jak to vidí on, zemřel v roce 1989. Ale jako očitý svědek generální zkoušky Hlučné samoty, psal se tuším rok 1983, mohu přispět detailem. Dobře si pamatuji, kterak Schorm na konci generálky hercům poděkoval a zároveň si posteskl, že měli víc chodit na zkoušky. Tahle roztěkanost, pokud vím, byla jednou z věcí, kterou Grossman toleroval mnohem méně. Mimochodem, původní konec Hlučné samoty, v němž se Heřmánek klátil po jevišti s řeznickým nožem v ruce, se narychlo musel předělat, cenzura jej nepustila.
- Když už jsem u té minulosti: předevčírem večer ČT 2 vysílala film Dušana Trančíka Vítěz. K němu se mi váže vzpomínka, kdy jsem ho viděl poprvé: v roce 1978, v poloprázdném pražském kině Lucerna, kde se na přelomu srpna a září konával Týden slovenských filmů. Tehdy mě zasáhla autenticita, s níž byla zachycena šedivá realita bratislavských ulic, a dodnes mám v hlavě některé obrazy z toho filmu. Byl jsem tudíž ve čtvrtek zvědav, co z Vítěze zůstalo. Příběh dvou někdejších boxerských rivalů, kteří se z hecu utkají po dvaceti letech znovu, přičemž ten mač se stane srážkou dvou různých životních přístupů, vydá spíše na filmovou povídku, než na celovečerní film, to je dnes ještě zřejmější. Ale jasné také je, že co do pravdivosti při zachycení tísně a zmaru znormalizovaného Československa se žádný z tehdejších českých filmů nemůže Vítězi rovnat.
</TEXT>
</DOC>
<DOC>
<DOCID>MF-20020330205</DOCID>
<DOCNO>MF-20020330205</DOCNO>
<DATE>03/30/02</DATE>
<TITLE>
Romové: Pechancův trest je mírný
</TITLE>
<TEXT>
Za loňskou vraždu Roma ve Svitavách by měl skinhead strávit ve vězení celkem třináct let
Svitavy - Třináct let za rasovou vraždu je podle svitavských Romů nečekaně mírný trest. Pro dvaadvacetiletého skinheada Vlastimila Pechance, kterého včera za vraždu Roma Oty Absolona ve Svitavách odsoudil Krajský soud v Hradci Králové, požadovali mnohem tvrdší rozsudek. "Třináct let za takovou věc je strašně málo. Věřili jsme, že Pechanec odejde od soudu s trestem mimořádným," řekl rozhořčeně předseda svitavského romského sdružení Dajoli Petr Danihel bezprostředně poté, co se včera odpoledne dozvěděl verdikt královéhradeckého krajského soudu. Rozsudek však zatím nenabyl právní moci, protože Pechancův advokát se proti němu na místě odvolal. Při Pechancově zadržení den po vraždě policie uvedla, že mu za rasovou vraždu hrozí až patnáctiletý trest. "Soud však může rozhodnout také o mimořádném, pětadvacetiletém trestu nebo i doživotním vězení," upozornila tehdy mluvčí východočeské policejní správy Iva Marková. Právě mimořádného trestu se nyní Romové ze Svitav dovolávají. "Odpovídalo by to tomu, co všechno už má Pechanec za sebou," míní Danihel. Vražda třicetiletého Absolona totiž není jediným Pechancovým trestným činem s rasovým podtextem. V roce 1996 zorganizoval jako šestnáctiletý ve Svitavách rasistický průvod městem spojený s útokem na obydlí Romů a ve stejném roce zmlátil řetězem a zkopal na diskotéce společně s dalšími skiny několik mladých lidí. O rok později těžce pobodal před svitavskou poštou osmnáctiletého místního Roma. V listopadu 2000 napadl na nádraží v České Třebové anarchistu. Starosta Svitav Václav Koukal však soudí, že navrhovaná výše trestu žádnou nevoli ve městě nevyvolá. "Soud s Pechancem už rozhodně není pro místní obyvatele hlavní téma dne. Ale ani bezprostředně po vraždě jsme tu nemuseli řešit žádné dramatické situace. Policie i strážníci ihned zajistili Romům dostatečnou ochranu a pohlídali možná ohniska konfliktů." Klid ve městě dokládá i tím, že Romové odmítli doporučení svých přátel z jiných měst na zřízení vlastní domobrany. "Padly tu sice podobné nápady, ale Romové usoudili, že něco takového je ve Svitavách zbytečné," uvedl Koukal.
Mnohem větší obavy způsobilo ve Svitavách únorové prohlášení státní zástupkyně Renáty Vesecké, která před Krajským soudem v Hradci Králové obvinila svitavské policisty z toho, že nesprávným zásahem na místě činu zkomplikovali vyšetřování vraždy. "Pochopitelně, že mezi lidmi přibyly spekulace o tom, zda tím vrahem je skutečně Pechanec," říká Koukal. Současné klidné soužití obyvatel Svitav s místními Romy potvrzuje podle Koukala také přístup lidí k pozůstalým po zavražděném Absolonovi. Pro jeho těžce nemocnou družku a dvě děti například radnice zařídila přestěhování do blízkého sousedství Absolonovy matky. "Nezaznamenali jsme ani jeden případ, kdy by nám lidé předhazovali, že Romy nějak zvýhodňujeme," dodává svitavský starosta.
</TEXT>
</DOC>
<DOC>
<DOCID>MF-20020330206</DOCID>
<DOCNO>MF-20020330206</DOCNO>
<DATE>03/30/02</DATE>
<TITLE>
Kvůli lešení přehlašují některé páry svatby
</TITLE>
<GEOGRAPHY>Pardubice</GEOGRAPHY>
<TEXT>
Na začátku března zmizela pardubická radnice za bariérou nevzhledného lešení, které budou několik měsíců využívat restaurátoři. To však vadí některým mladým párům, které touží po svatebních fotografiích s krásnou budovou v pozadí. Zástupci města sice nabízejí náhradou neméně pěkné a důstojné prostory v atriu radnice, přesto několik párů již své svatební termíny přehlásilo na pozdější dobu. "Bude to zřejmě můj nejdůležitější den v životě, proto bych raději měla za zády jako novomanželka krásnou budovu a ne staveniště," povzdechla si budoucí nevěsta Iva Dlabačová, která zatím svůj termín nepřehlásila. "Budeme se brát až v srpnu a doufáme, že to do té doby stihnou opravit," dodala. Stavební práce by však měly skončit nejpozději v listopadu tohoto roku. "Podle smlouvy je nejpozdější termín dokončení restaurátorských prací určen na konec listopadu. I kvůli svatbám a dalším okolnostem je ale snaha skončit práce dřív. Pokud nám bude počasí přát, mohla by být radnice jako nová už do letních prázdnin," sdělil Jaroslav Severin z oddělení investic Magistrátu města Pardubic. Zároveň ale přiznal, že strhnout lešení před červnem, hlavním oddávacím měsícem, se nemusí podařit. "Restaurátorské práce jsou komplikované a někdy se prostě urychlit nedají. Nad vším také bdí památkový ústav, protože opravujeme historickou budovu," míní. Radnice nabízí budoucím novomanželům k fotografování památných okamžiků náhradní prostory, aby nemuseli své termíny přehlašovat na dobu, kdy bude lešení z radnice pryč.
"Zatím přehlásily termín jen tři páry. Většinu zájemců se nám podařilo udržet, protože jsme po dobu rekonstrukce fasády zpřístupnili atrium radnice," řekla vedoucí oddělení matrik pardubického magistrátu Zdeňka Havlíčková. Některé páry ale stojí jen o svatební fotografie s radnicí v pozadí. "Pardubická radnice je vyhlášená tím, že je velice fotogenická. Než náhradní prostory, raději si počkám," uvedl budoucí ženich, který si však nepřál být jmenován.
LEŠENÍ VADÍ SVATEBČANŮM. Budova pardubické radnice skrytá za lešením vadí svatebčanům. Ti si stěžují, že si nemohou před radnicí udělat novomanželské fotografie.
</TEXT>
</DOC>
<DOC>
<DOCID>MF-20020330207</DOCID>
<DOCNO>MF-20020330207</DOCNO>
<DATE>03/30/02</DATE>
<TITLE>
Trenér hokejistů: Je to zklamání
</TITLE>
<GEOGRAPHY>Pardubice</GEOGRAPHY>
<TEXT>
Patřili k favoritům extralig y a měli útočit na přední příčky. Vedení klubu se už před sezonou nijak netajilo svým cílem. Chtělo vidět svůj tým v semifinále. Pražská Slavia však plány pardubických hokejistů rozmetala. Pojišťovákům popáté v řadě skončila sezona vyřazením ve čtvrtfinále play-off. "Je to velké zklamání, zřejmě největší v mé trenérské kariéře," říká pardubický kouč Josef Paleček. Cíl stanovený vedením klubu se mu nepodařilo naplnit. "Zvláště po loňské sezoně jsem si přál postoupit dál. V silách týmu to určitě bylo. Podle mého názoru naše mužstvo mělo na to, aby skončilo do třetího místa," tvrdí trenér. Naplňovat ambice se pardubickému týmu dařilo zejména v první polovině základní části soutěže, kdy dlouho vedli tabulku. "Tři čtvrtiny sezony jsme hráli líbivý, atraktivní hokej, vyhrávali jsme, což se odrazilo i na velkých diváckých návštěvách," říká Paleček. Stejně jako v loňské sezoně však přišel před koncem základní části útlum a série porážek, která pojišťováky odsunula v tabulce "až" na třetí příčku. "Udržet formu po celou sezonu je strašně těžké a nedokáže to žádný tým. Nemělo by se však stát, aby pokles přišel dvakrát po sobě v tomto období," říká Paleček. Pardubický tým se sice dokázal z krize dostat, ale přesto pro něj zůstala semifinálová brána zavřená. "Tým je technicky zdatný, ale chybí mu herní disciplína. Platí to zejména v momentech, kdy soupeř začne hrát tvrdý, kontaktní hokej. V rozhodujících momentech chybělo hráčům i více bojovnosti a srdíčko," vrací se Paleček k vyřazení ve čtvrtfinálové sérii. viz Sezona plná ... na str. D8
Pardubice - Patřili k favoritům extralig y a měli útočit na přední příčky. Vedení klubu se už před sezonou nijak netajilo svým cílem. Chtělo vidět svůj tým v semifinále. Pražská Slavia však plány pardubických hokejistů rozmetala. Pojišťovákům popáté v řadě skončila sezona vyřazením ve čtvrtfinále play-off. "Je to velké zklamání, zřejmě největší v mé trenérské kariéře," říká pardubický kouč Josef Paleček. Cíl stanovený vedením klubu se mu nepodařilo naplnit. "Zvláště po loňské sezoně jsem si přál postoupit dál. V silách týmu to určitě bylo. Podle mého názoru naše mužstvo mělo na to, aby skončilo do třetího místa," tvrdí trenér. Naplňovat ambice se pardubickému týmu dařilo zejména v první polovině základní části soutěže, kdy dlouho vedli tabulku. "Tři čtvrtiny sezony jsme hráli líbivý, atraktivní hokej, vyhrávali jsme, což se odrazilo i na velkých diváckých návštěvách," říká Paleček. Stejně jako v loňské sezoně však přišel před koncem základní části útlum a série porážek, která pojišťováky odsunula v tabulce "až" na třetí příčku. "Udržet formu po celou sezonu je strašně těžké a nedokáže to žádný tým. Nemělo by se však stát, aby pokles přišel dvakrát po sobě v tomto období," říká Paleček. Pardubický tým se sice dokázal z krize dostat, ale přesto pro něj zůstala semifinálová brána zavřená. "Tým je technicky zdatný, ale chybí mu herní disciplína. Platí to zejména v momentech, kdy soupeř začne hrát tvrdý, kontaktní hokej. V rozhodujících momentech chybělo hráčům i více bojovnosti a srdíčko," vrací se Paleček k vyřazení ve čtvrtfinálové sérii. viz Sezona plná ... na str. D8
</TEXT>
</DOC>
<DOC>
<DOCID>MF-20020330208</DOCID>
<DOCNO>MF-20020330208</DOCNO>
<DATE>03/30/02</DATE>
<TITLE>
Vstupné nezvýšíme, slibuje šéf památkářů
</TITLE>
<TEXT>
Pardubice (lak) - V dubnu se otevřou brány většiny hradů a zámků a první turisté si vyjedou na jarní výlet za kulturou. Po zimě vrcholí na zámcích úklid, leští se nábytek, dodělávají dekorace, myjí okna. Začíná turistická sezona. "Novinky, které zajímají návštěvníky, chystáme především v Litomyšli a Náchodě," říká ředitel Památkového ústavu Pardubice Jiří Švec.
</TEXT>
<HEADING>
Co nového mohou návštěvníci těchto zámků čekat?
</HEADING>
<TEXT>
V Litomyšli se teď dokončují úpravy nového vstupního prostoru pro návštěvníky, který vznikne v přízemí pod zámeckou kaplí, přímo na druhém nádvoří, které je nejkrásnější, protože tam jsou arkády a sgrafita. V Litomyšli jsme před sezonou upravili expozici v západním a spojovacím křídle. Tam byla expozice z roku 1991, která tam vznikla, když jsme zlikvidovali muzeum hudby, které bylo návštěvnicky úplný propadák. Na začátku devadesátých let se tam narychlo instalovala klasická interiérová expozice, nebyl čas některé věci restaurovat a doplnit drobnosti, jako koberce či závěsy. To jsme udělali nyní a expozice bude nově upravena.
</TEXT>
<HEADING>
Kde vzniknou další expozice?
</HEADING>
<TEXT>
Vzhledem k nedostatku peněz dochází k zřízení nové expozice pouze v Náchodě a ta bude otevřena až v červnu. Plánujeme tam otevření úplně nové expozice věnované Kuronským, kteří na konci osmnáctého a v devatenáctém století vlastnili jak Náchod, tak Ratibořice a patřila k nim i kněžna Vilemína Zaháňská známá z Babičky. Otevření této expozice se ale z finančních důvodů odkládá. Nemáme zatím na restaurování a další úpravy expozice. Letos v červnu tedy otevřeme pouze část expozice, které říkáme pracovně renesanční, protože je v prostorách, kde byly obnoveny krásné dřevěné stropy zčásti renesanční, zčásti barokní. Další nové expozice letos nikde nevzniknou, ale v průběhu sezony se chystají na všech našich objektech různé výstavy a kulturní akce. Už teď v dubnu se otvírá ve Slatiňanech třeba výstava Člověk a dřevo. O dalších výstavách budeme průběžně informovat na našich internetových stránkách a v bulletinu, který vydáváme.
Na některých zámcích oživují čas od času výklad třeba prohlídkami v kostýmech, budou taková zpestření pro návštěvníky připravena i letos?
Ano, tato oživení, jak těmto akcím říkáme, chystají už tradičně na Hrádku u Nechanic nebo v Ratibořicích nebo na Kunětické Hoře. Tyto akce si sjednávají kasteláni sami a hodně to závisí na jejich iniciativě a také na charakteru objektů. Ale spíš jde o nadšení. Závisí také na penězích, protože v globálu na těchto akcích nevyděláme, i když se snažíme o to, aby byly alespoň neprodělečné.
Zámek Hrádek u Nechanic se teď objevuje v novém filmu Zdeňka Trošky Andělská tvář.
Po předchozích zkušenostech s panem Dejdarem, který točil na Hrádku Panství a zčásti nám stále dluží několik set tisíc, jsme se s Jiřím Pomejem dohodli na placení předem.
</TEXT>
<HEADING>
Myslíte, že ten dluh splatí?
</HEADING>
<TEXT>
Vzhledem k tomu, že je jeho společnost v likvidaci, tak asi těžko. Proto jsme přistoupili na to, že chceme peníze předem, což je i případ Lipnice, kde teď natáčí víc než měsíc jedna americká společnost.
Je o vaše hrady a zámky ze strany filmařů stále zájem?
Ano, natáčení je pro ně stále finančně výhodnější na zámku než v ateliérech. Stále jsme levnější, jeden natáčecí den u nás přijde na čtyřicet tisíc. I když neznám přesné ceny ateliéru, je to o dost víc než u nás. Zatím má zprávy, že by se mělo letos natáčet ve Slatiňanech. Nejvíc je ale filmaři vyhledávaný právě Hrádek u Nechanic. Často se také točí na Veselém Kopci, ale tam jde většinou o nekomerční projekty, které považujeme za propagaci našeho objektu.
Budou letos peníze na opravy vašich hradů a zámků?
Běžné drobné úpravy provádíme stále. U větších oprav jsme závislí na programu Záchrany architektonického dědictví, což je jeden z dotačních programů ministerstva kultury. Tam bohužel nejen že není respektován nárůst cen ve stavebnictví a restaurátorských prací, ale naopak na letošní rok jsme dostali ještě méně než minulý rok. Náš rozpočet, který je závislý na příspěvku z ministerstva a našich výnosech, je minimální. Počítáme tak čtyři miliony ročně na obnovu, přičemž máme třináct hradů a zámků včetně Veselého Kopce. Jsme odkázáni na program záchrany a situace je už dost tristní. Můžeme udělat jen nejnutnější opravy tam, kde je památka v havarijním stavu. Na řadu objektů, kde jsme žádali o příspěvek, se letos nedostalo a náš příspěvek z programu záchrany je o třináct milionů nižší než loni. Pokud jde o příspěvek na činnost z ministerstva, ten je nižší o tři miliony. Navíc nám po tuhé zimě vznikl velký problém na Vízmburku.
</TEXT>
<HEADING>
Hradní torzo Vízmburku je problémem již léta...
</HEADING>
<TEXT>
Ten problém vznikl, když v sedmdesátých letech doktor Hejna z Archeologického ústavu zjistil, že zdivo je zachováno až do výše prvního patra. Tenkrát bylo rozhodnuto, že se zdivo odkryje, i když nebylo jasné, co potom s tím. A teď se díky tomu, že se zřítilo pod vahou sněhu provizorní zastřešení, stal tento problém velice aktuálním. Nejenže neplní svou funkci, ale ohrožuje i nelegální návštěvníky. Ti tam mají sice zakázaný vstup, ale nerespektují ho. Oplocení, které jsme tam kdysi vybudovali, poškodili a zničili. Budeme muset požádat o mimořádný příspěvek z ministerstva na odstranění této havárie.
Záchrana Vízmburku by ale stála mnoho milionů. Myslíte, že je reálná záchrana torza tohoto hradu?
Nedávno jsme tam uspořádali výjezdní zasedání naší vědecké rady. Rozpočet na záchranu, který jsme vypracovali, přesahuje čtyřicet milionů. Nedělám si iluze, že bychom je získali. Je nutné zvažovat, zda peníze investovat do záchrany Vízmburku nebo do ostatních památek, protože peněz je málo. Na Vízmburku se ale musí minimálně odstranit havarijní stav a udělat oplocení, aby alespoň nedošlo k úrazu.
</TEXT>
<HEADING>
Spolupracujete s nějakými nadacemi nebo sponzory?
</HEADING>
<TEXT>
U nás nadační nebo sponzorská činnost není tak vžitá jako v zahraničí a není na takové úrovni, abychom na ni mohli spoléhat. I když třeba na Troskách se nám v minulých letech podařilo získat značné finanční částky na opravu schodiště a vyhlídky na věž Baba, ale to je skutečně výjimka. Na Kuksu jsme spolupracovali s nadací Nový les, která vyvíjí značnou aktivitu, ale zatím se nám podařilo získat ve spolupráci s nimi pouze třicet tisíc korun. Pokud jde o nadaci Pro Bohemia, s ní jsme byli velice nespokojeni, a přitom to byla zdánlivě jedna z nejserióznějších nadací, které u nás působí.
</TEXT>
<HEADING>
V čem jste s ní nebyli spokojeni?
</HEADING>
<TEXT>
Většinu peněz, které získali, spolykala jejich vlastní prezentace a činnost nebo rauty. Na skutečnou záchranu Kuksu to nepřineslo nakonec vůbec nic.
</TEXT>
<HEADING>
Zvyšovali jste v letošní sezoně někde vstupné?
</HEADING>
<TEXT>
Nezvyšovali, už loni se ukázalo, že jsme na hranici přijatelnosti pro návštěvníky. Tržby nám díky zvýšení cen neklesly, ale návštěvnost ano, i když třeba na Vysočině to bylo spíše vinou počasí. V Ratibořicích se nám návštěvníci díky vyšší ceně v zámku přesunuli do mlýna.
</TEXT>
<HEADING>
Chystáte ve vašich objektech bezbariérové přístupy pro vozíčkáře?
</HEADING>
<TEXT>
Zatím jsou jen v Ratibořicích a jednáme s jednou společností, která by měla zajistit bezbariérový přístup do litomyšlského zámku, ale letos to ještě nebude.
Myslíte, že je do budoucna nějaká naděje na zlepšení finanční situace památkových ústavů?
To je pro mě záhada. Navíc nás čekají volby a s tím související změny v politické scéně. Jde o to, do jaké míry bude kultuře a památkové péči přiznána role, která jí podle mého názoru patří.
Památkový ústav Pardubice stále obhospodařuje čtyři kraje, bude se na tom něco měnit?
Jedenáct okresů bývalého Východočeského kraje stále spadá do naší územní působnosti a stále není jasné, jak tomu bude do budoucna. Nový zákon o památkové péči byl vrácen Poslaneckou sněmovnou vládě a je zřejmé, že nebude účinný dříve než 1. ledna 2004. Zatím je naše budoucnost nejasná.
V současné době se neustále diskutuje o Benešových dekretech. Dovedete si představit, že by byly skutečně zrušeny? Co by to znamenalo pro památkáře a objekty samotné?
Zrušení Benešových dekretů bych v principu považoval za chybné, jsou nedílnou součástí našeho právního řádu. Jejich zrušení by znamenalo další majetkové přesuny do soukromého vlastnictví. Náš ústav už vrátil z osmadvaceti objektů polovinu bez soudních procesů. Stačilo, aby žadatelé prokázali, že jsou skutečně oprávněnými osobami. V případech, kde to zřejmé nebylo, se soudní spory táhnou dodnes. V některých z nich jde o zjevnou snahu obejít Benešovy dekrety a dostat se před rok 1948. Problém je v tom, že jde o miliardové hodnoty a já si nemohu dovolit vydat takový majetek bez jasného soudního rozhodnutí. Na Hrubém Rohozci nyní pokračuje kauza rodu Walderode, jehož dědička nyní může díky soudnímu uznání platnosti občanství pokračovat v žalobě o zámek i pozemky. Soudíme se i s dalšími rody, stačí jmenovat Opočno a Colloredo-Mansfeldy nebo potomky Harrachů z Hrádku u Nechanic.
</TEXT>
<HEADING>
Prospívá těmto sporům jejich medializace?
</HEADING>
<TEXT>
Mohu se mýlit, ale domnívám se, že ne. Úzce to totiž souvisí s politizováním těchto kauz. Byl bych raději, kdyby se mediální kampaně přestaly vést a nechalo se to pouze na soudech.
</TEXT>
<HEADING>
Jsou restituenti schopni postarat se o vrácené památky?
</HEADING>
<TEXT>
Žádný z restituentů není schopen postarat se zcela. Musí zajistit nejen provoz, ale i údržbu a opravy. I ti, kterým kromě zámků vrátili pozemky, lesy nebo továrny, jsou odkázáni na státní příspěvky. Jako příklad mohu uvést pana Bartoně v Novém Městě nad Metují, který má značné příjmy a chová se na rozdíl od ostatních restituentů přímo vzorně, snaží se zámek udržovat. Také on žádá o různé příspěvky od státu na obnovu zámku. Jestliže restituenti nemají dostatek peněz a dobrou vůli, tak se změnou vlastnictví nic k lepšímu nezmění. Klasický případ jsou třeba bratři Čerichové, restituenti Nových Hradů, kteří se zámek snažili rozprodat a zámek pět let chátral, než se ho celý podařilo prodat. Naštěstí manželé Kučerovi, kteří ho zakoupili, mají peníze a vzorně zámek a okolní objekty opravují. Ale takových případů je málo.
</TEXT>
<HEADING>
Má památkový ústav dostatek kvalifikovaných odborných pracovníků?
</HEADING>
<TEXT>
Vzhledem k množství úkolů se dá těžko říct, že máme dostatek odborných pracovníků.Především by bylo potřeba posílit oblast dokumentace, vzhledem k stoupající kriminalitě. Ta je nutná pro vyhledávání a identifikaci předmětů zabavených policií. Na církevních památkách provádíme video a fotodokumentaci již několik let, ale jsme teprve za polovinou. Jenom těchto památek máme přes šest set. Ale problém je pochopitelně v množství peněz, které na odborné pracovníky máme, nebo spíše nemáme.
S problémem kriminality souvisí také zabezpečování památkových objektů. Navštěvují zloději památky častěji, nebo je to opačně?
V současné době narůstají počty krádeží v našich objektech a depozitářích, což se dříve tolik nestávalo. Naše objekty jsou přece jen lépe zajištěny proti zlodějům než třeba vesnické kostely. Ale kriminální živly jsou stále drzejší. Před pár dny se pokusili zloději na Hrubém Rohozci ukrást sochu, to se jim nepovedlo, tak ji alespoň poničili. Všechny objekty máme nějak eletronicky zabezpečeny, ani to ale nezabrání krádežím.
Teď k něčemu veselejšímu. Na jaře určitě přibyde více sňatků, je možné na vašich objektech oddávat?
Na řadě našich objektů se uzavírají sňatky, někde máme smlouvu s příslušným úřadem. Je to ale nadstandartní služba, za kterou svatebčané platí jak památkovému ústavu, tak městskému úřadu. Třeba v Litomyšli, Slatiňanech, Hrádku nebo Hrubém Rohozci se konají svatby dost často.
Policie vás vyšetřovala ve věci porušování pravidel při zadávání veřejných zakázek...
Pokud jsem informován, tak skončilo vlastní vyšetřování policie a zvažuje se, zda bude podána žaloba nebo ne. Víc nevím. Mou práci to ovlivňuje z hlediska mé psychiky a chuti do práce a byla určitě porušena moje autorita ředitele. Trvám ale na tom, že to obvinění není podložené.
NEJZNÁMĚJŠÍ HRADY A ZÁMKY PAMÁTKOVÉHO ÚSTAVU PARDUBICE
- zámek Hrádek u Nechanic
- soubor lidových staveb Vysočina
</TEXT>
</DOC>
<DOC>
<DOCID>MF-20020330209</DOCID>
<DOCNO>MF-20020330209</DOCNO>
<DATE>03/30/02</DATE>
<TITLE>
Krajské knihovně chybí peníze na rozvoj
</TITLE>
<GEOGRAPHY>Pardubice</GEOGRAPHY>
<TEXT>
Na to, aby krajská knihovna v Pard ubicích mohla nabízet všechny služby v takové kvalitě, jakou jí ukládá zákon, jí chybí nejméně padesát milionů korun. Přestože vedení Pardubického kraje, který je od letošního roku zřizovatelem knihovny, požádalo o pomoc vládu, od státu se kraj zřejmě peněz nedočká. "Na výjezdním zasedání vlády předložil hejtman ministrům informace o tom, že nově vzniklý Pardubický kraj má v některých věcech horší výchozí postavení než kraje, které existovaly již před reformou. Jednou z nich je i zřízení dosud chybějící krajské knihovny. Nevěřím však, že od státu nějaké peníze na vyrovnání tohoto hendikepu dostaneme," soudí první zástupce hejtmana Michal Rabas. Podle Rabase totiž současné vládě chybí vůle se problémem krajské knihovny vůbec zabývat. "Vláda naši zprávu vyslechla a uložila ministrovi kultury, aby nominoval člověka do komise, která má problematiku krajské knihovny řešit. Jenže moje dosavadní zkušenosti spíše potvrzují, že problémy se vyřeší tam, kde se řešit chtějí. A kde se řešit nechtějí, tam se zřizují komise," míní Rabas. Padesát milionů korun potřebuje kraj pro knihovnu proto, aby mohl opravit další dům v jejím sousedství a rozšířit do něho potřebné zázemí. Osm milionů na nákup domu na Pernštýnském náměstí v Pardubicích vedle stávající knihovny kraj má, ale desítky milionů na nutnou rekonstrukci mu chybí. Přitom již nyní ředitel knihovny Petr Kárník upozorňuje, že bez nových prostor nedokáže knihovna plnit zákonem dané úkoly. "Jednání o rozšíření se táhnou už dlouho a my v současných podmínkách nemůže do puntíku plnit zákon o knihovnách a řadu služeb zajišťujeme jen v provizorních podmínkách." Nové prostory by například knihovna potřebovala pro vybudování badatelských pracovišť a pro správu historického a regionálního knižního fondu. "Sousední dům bychom potřebovali již nyní," upozorňuje Kárník. Při očekávání pomoci od vlády je Rabas skeptický také proto, že v nedávné minulosti se stát již jednou k pardubické knihovně otočil zády. "Když se v letech 1999 až 2000 tehdy ještě okresní knihovna za sto milionů rekonstruovala, nepřidalo ministerstvo kultury na opravu ani haléř a do Pardubic se ani nepřijel nikdo z ministerstva podívat," říká Rabas. Pro letošní rok sice kraj získal pro knihovnu státní dotaci dvanáct milionů korun, ale tu měl od ministerstva financí slíbenou delší dobu a je určená výhradně na provoz knihovny. "Nejsou to žádné mimořádné peníze, žádali jsme o ně již v loňském roce v červnu a tomu, že je dostaneme, jsme i přizpůsobili rozpočet na letošní rok," uvedl Kárník.
Pardubice - Na to, aby krajská knihovna v Pard ubicích mohla nabízet všechny služby v takové kvalitě, jakou jí ukládá zákon, jí chybí nejméně padesát milionů korun. Přestože vedení Pardubického kraje, který je od letošního roku zřizovatelem knihovny, požádalo o pomoc vládu, od státu se kraj zřejmě peněz nedočká. "Na výjezdním zasedání vlády předložil hejtman ministrům informace o tom, že nově vzniklý Pardubický kraj má v některých věcech horší výchozí postavení než kraje, které existovaly již před reformou. Jednou z nich je i zřízení dosud chybějící krajské knihovny. Nevěřím však, že od státu nějaké peníze na vyrovnání tohoto hendikepu dostaneme," soudí první zástupce hejtmana Michal Rabas. Podle Rabase totiž současné vládě chybí vůle se problémem krajské knihovny vůbec zabývat. "Vláda naši zprávu vyslechla a uložila ministrovi kultury, aby nominoval člověka do komise, která má problematiku krajské knihovny řešit. Jenže moje dosavadní zkušenosti spíše potvrzují, že problémy se vyřeší tam, kde se řešit chtějí. A kde se řešit nechtějí, tam se zřizují komise," míní Rabas. Padesát milionů korun potřebuje kraj pro knihovnu proto, aby mohl opravit další dům v jejím sousedství a rozšířit do něho potřebné zázemí. Osm milionů na nákup domu na Pernštýnském náměstí v Pardubicích vedle stávající knihovny kraj má, ale desítky milionů na nutnou rekonstrukci mu chybí. Přitom již nyní ředitel knihovny Petr Kárník upozorňuje, že bez nových prostor nedokáže knihovna plnit zákonem dané úkoly. "Jednání o rozšíření se táhnou už dlouho a my v současných podmínkách nemůže do puntíku plnit zákon o knihovnách a řadu služeb zajišťujeme jen v provizorních podmínkách." Nové prostory by například knihovna potřebovala pro vybudování badatelských pracovišť a pro správu historického a regionálního knižního fondu. "Sousední dům bychom potřebovali již nyní," upozorňuje Kárník. Při očekávání pomoci od vlády je Rabas skeptický také proto, že v nedávné minulosti se stát již jednou k pardubické knihovně otočil zády. "Když se v letech 1999 až 2000 tehdy ještě okresní knihovna za sto milionů rekonstruovala, nepřidalo ministerstvo kultury na opravu ani haléř a do Pardubic se ani nepřijel nikdo z ministerstva podívat," říká Rabas. Pro letošní rok sice kraj získal pro knihovnu státní dotaci dvanáct milionů korun, ale tu měl od ministerstva financí slíbenou delší dobu a je určená výhradně na provoz knihovny. "Nejsou to žádné mimořádné peníze, žádali jsme o ně již v loňském roce v červnu a tomu, že je dostaneme, jsme i přizpůsobili rozpočet na letošní rok," uvedl Kárník.
</TEXT>
</DOC>
<DOC>
<DOCID>MF-20020330210</DOCID>
<DOCNO>MF-20020330210</DOCNO>
<DATE>03/30/02</DATE>
<TITLE>
Z celého kraje
</TITLE>
<GEOGRAPHY>Svitavy</GEOGRAPHY>
<TEXT>
Zahynul pracovník kovošrotu
Ve svitavském kovošrotu včera v ranních hodinách utrpěl jeden z tamních zaměstnanců při práci smrtelné zranění. "Zprávu o celé záležitosti zatím nemáme, víme jen, že to byl muž a stalo se to ráno u vlečky. Pravděpodobně srážka z jedním z vagónů způsobila muži smrtelná zranění, kterým na místě podlehl," řekl operační důstojník svitavské policie. (mil)
</TEXT>
<HEADING>
Chrudim - O půjčky nebyl zájem
</HEADING>
<TEXT>
Lidé v Chrudimi mají malý zájem o výhodné půjčky na opravu a modernizaci bytů. Přestože město nabízelo celkem čtyři miliony korun, nakonec přidělilo půjčky pouze za půldruhého milionu. (dp)
</TEXT>
<HEADING>
Polička - Rekonstrukce divadla se otevře veřejnosti
</HEADING>
<TEXT>
Vzhledem k tomu, že probíhající rekonstrukce Tylova domu je v současnosti nejdiskutovanější investicí v Poličce, rozhodla se místní radnice upořádat příští sobotu den otevřených dveří s odborným komentářem a doprovodem. (era)
Dnes se děje
Pardubice - Kunětická Hora se po zimě znovu otevírá
Státní hrad Kunětická Hora se dnes po zimní přestávce znovu otevře všem návštěvníkům. "Dnes, zítra i v pondělí bude mít otevřeno vždy od 10.00 do 16.00 hodin. Ve stejnou dobu pak bude hrad přístupný i každou dubnovou sobotu a neděli," sdělil kastelán Kunětické Hory Miloš Jiroušek. Od května bude hrad otevřený každý den kromě pondělí od 9.30 do 17.30 hodin. "V opravených přízemních prostorách severního palácového křídla jsme připravili novou expozice o zločinech a trestech v české historii," dodává kastelán. (dam)
</TEXT>
</DOC>
<DOC>
<DOCID>MF-20020330211</DOCID>
<DOCNO>MF-20020330211</DOCNO>
<DATE>03/30/02</DATE>
<TITLE>
Úředníci si soucit nezaslouží
</TITLE>
<HEADING>
Názor
</HEADING>
<TEXT>
Zaměstnanci okresních úřadů mají strach, že přijdou o své kanceláře a budou si muset zabydlovat jiné v pověřených obcích. Od doby Rakouska-Uherska si nikdo nedovolil na jejich hájemství za hradbou razítek vztáhnout ruku a byrokratický organismus si hověl. Doba za okny úřadů se ale změnila. Každý den musí lidé přemýšlet nad tím, jak pracovat, aby nepřišli o zaměstnání. Pekař má každý den strach, aby lidem nepřestaly chutnat jeho housky, kadeřnice přemýšlí, kde najde nejvíce neučesaných hlav, a fotbalista musí překousnout, že bude kopat až kdesi v Manchesteru za jakýsi klub United, protože tam mají o jeho dovednosti zájem a zaplatí za ně. Podobným každodenním problémům obyčejných lidí musí nyní čelit i okresní úředníci a jsou zaskočeni. Co s námi bude? Kde najdeme novou kancelář? Vládci razítek rázem vypadají bezbranně a vystrašeně. Soucit si však nezaslouží. Neděje se jim totiž žádné příkoří. Jen se vracejí z izolace mezi obyčejné lidi.
Zaměstnanci okresních úřadů mají strach, že přijdou o své kanceláře a budou si muset zabydlovat jiné v pověřených obcích. Od doby Rakouska-Uherska si nikdo nedovolil na jejich hájemství za hradbou razítek vztáhnout ruku a byrokratický organismus si hověl. Doba za okny úřadů se ale změnila. Každý den musí lidé přemýšlet nad tím, jak pracovat, aby nepřišli o zaměstnání. Pekař má každý den strach, aby lidem nepřestaly chutnat jeho housky, kadeřnice přemýšlí, kde najde nejvíce neučesaných hlav, a fotbalista musí překousnout, že bude kopat až kdesi v Manchesteru za jakýsi klub United, protože tam mají o jeho dovednosti zájem a zaplatí za ně. Podobným každodenním problémům obyčejných lidí musí nyní čelit i okresní úředníci a jsou zaskočeni. Co s námi bude? Kde najdeme novou kancelář? Vládci razítek rázem vypadají bezbranně a vystrašeně. Soucit si však nezaslouží. Neděje se jim totiž žádné příkoří. Jen se vracejí z izolace mezi obyčejné lidi.
</TEXT>
</DOC>
<DOC>
<DOCID>MF-20020330212</DOCID>
<DOCNO>MF-20020330212</DOCNO>
<DATE>03/30/02</DATE>
<TITLE>
Město bojuje o pohotovost
</TITLE>
<TEXT>
Třebová chce zachovat pohotovost do deseti hodin večer a o víkendech
Česká Třebová - Obyvatelé České Třebové mají strach, že od května budou muset jezdit na lékařskou pohotovost do sousedního Ústí nad Orlicí. Uzavření pohotovosti ve městě, jež prosazuje Okresní záchranná služba, se ale snad ještě více bojí komunální politici, kteří se snaží nepopulárnímu opatření za každou cenu zabránit. Letos na podzim je čekají volb y. Na Chrudimsku i kvůli politickým dopadům okresní úřad chystané rušení pohotov ostí odvolal. Ve čtvrtek zastupitelé v České Třebové si na své mimořádné zasedání proto pozvali ředitele Okresní záchranné služby v Ústí nad Orlicí Stanislava Neubauera. Ten jim však neustoupil ani o píď. "Odmítám představu, že nebude večer a o víkendu v Třebové vůbec sloužit pohotovost a bude jen v Ústí, kde je k mání nemocnice a rychlá záchranná služba. Navrhujeme zkrátit ordina ční dobu v Třebové do desíti hodin a o víkendu sloužit přes den," uvedl starosta Jiří Pásek. Neubauer je k návrhu města zdrženlivý. "Služba první pomoci je v Třebo vé ztrátová. Jak hodně vylepší bilanci zkrácení ordinační doby do desíti hodin večer, musíme nejprve posoudit, ale nijak zásadní to nebude. Dalšímu jednání se ale nebráním," řekl Neubauer. Olej do ohně sporu přilévá odvěká rivalita České Třebové a Ústí nad Orlicí. Řada obyvatel České Tře bové by se s cestou na pohotovost v Ústí jen obtížně smiřovala. Pokud se rozhodnutí ale Okresní záchranné služby nezmění, pro obyvatele České Třebové by to skutečně znamenalo jezdit za lékařem po páté hodině odpoledne a o víkendech na pohotovost devět kilometrů do Ústí nad Orlicí buď vlastním autem, anebo čekat na sanitku. "Autobus večer do Ústí nejezdí a o víkendu minimálně. Vlakové nádraží mají z některých částí pěkně daleko a vlaky také nejezdí pořád. Zrušit pohotovost s argumentem, že do Ústí je to kousek, může napadnout jen člověka, který nezná problém zůstat bez auta," řekla například Dana Janková, matka tříletého dítěte. Podle Neubauera nejsou mnozí lékaři ve městě ochotni sloužit služ bu první pomoci a pohotovost je prý málo vytížená a ztrátová. "Zdravotní pohotovostní služba bude pro Českou Třebovou plně zajištěna v Ústí nad Orlicí. Podobně se stalo při zrušení pohotovosti v Chocni a také po sloučení pohotovosti v Králíkách a Červené Vodě. Obyvatelé Třebové mají do Ústí jen deset kilometrů, je tam laboratoř a další vybavení, nemocnice stojí hned vedle, dodal Stanislav Neubauer. "Máme v záloze další možnosti, jak situaci řešit. O pohotovost nesmí Třebová přijít," upozornil starosta.
</TEXT>
</DOC>
<DOC>
<DOCID>MF-20020330213</DOCID>
<DOCNO>MF-20020330213</DOCNO>
<DATE>03/30/02</DATE>
<TITLE>
Nemocnice má novou kuchyň
</TITLE>
<GEOGRAPHY>Chrudim</GEOGRAPHY>
<TEXT>
Nemocnice v Chrudimi včera spustila plný provoz kuchyně, která pošla modernizací za pětašedesát milionů korun. Jídlo nyní nepřichází do kontaktu s lidskou rukou, pacienti jej dostávají na tácu s poklopem přesně podle lékařem stanovené diety. Nemocnice doufá, že moderní stravovací provoz omezí výhrady pacientů ke kvalitě podávaných jídel.
Chrudim - Nemocnice v Chrudimi včera spustila plný provoz kuchyně, která pošla modernizací za pětašedesát milionů korun. Jídlo nyní nepřichází do kontaktu s lidskou rukou, pacienti jej dostávají na tácu s poklopem přesně podle lékařem stanovené diety. Nemocnice doufá, že moderní stravovací provoz omezí výhrady pacientů ke kvalitě podávaných jídel.
</TEXT>
</DOC>
<DOC>
<DOCID>MF-20020330214</DOCID>
<DOCNO>MF-20020330214</DOCNO>
<DATE>03/30/02</DATE>
<TITLE>
Ústí opraví historickou budovu pro muzeum
</TITLE>
<TEXT>
Ústí nad Orlicí - Městské muze um v Ústí nad Orlicí se dočká lepších prostor. Za zhruba deset milionů korun opraví radní budovu na Mírovém náměstí, kde má muzeum nyní výstavní síň. V dvoupatrové budově by měla být kromě výstavních síní i badatelna a část depozitářů. "V letošním roce získalo město dotaci 940 tisíc korun z programu Regenerace památkové zóny, celkově přijde letos první etapa prací na 2,2 milionu korun, v ceně je zahrnuta projektová dokumentace," řekl místostarosta Ústí nad Orlicí Karel Škarka. První na řadu přijde zřejmě oprava střechy, kde budou časem kanceláře. Ředitelka muzea má představu, že v přízemí budovy budou expozice, které nejvíce přilákají návštěvníky. "Jsou to zatím jen vize, v přízemí jsou ještě nájemci. Myslím si, že právě v přízemí by měly být poutavé výstavy, které se často obměňují," řekla ředitelka muzea Jarmila Süsserová. V prvním patře plánuje ředitelka badatelnu a další výstavní plochy pro stálé expozice, ve druhém pak z velké části místo pro depozitář. "Veškerý depozitář se ale do budovy nevejde a zůstane na současném místě, to znamená na ulici Československé armády," řekla ředitelka. Radní před časem uvažovali o možnosti, že by muzeum mohlo sídlit v moderní budově Komerční banky rovněž na Mírovém náměstí. "Rekonstrukce budovy na muzeum by byla příliš nákladná. Pro město bude výhodnější jiný objekt, který je v majetku města," sdělil starosta města Jiří Čepelka. Město budovu Komerční banky dosud nekoupilo.
</TEXT>
</DOC>
<DOC>
<DOCID>MF-20020330215</DOCID>
<DOCNO>MF-20020330215</DOCNO>
<DATE>03/30/02</DATE>
<TITLE>
Interna nemocnice v Mýtě hýří po opravě barvami
</TITLE>
<TEXT>
Vysoké Mýto - Pobyt na lůžkovém oddělen í interny nemocnice ve Vysokém Mýtě je nyní pro pacienty o něco příjemnější. Místo klasické nemocniční bílé září interna příjemnými pastelovými barvami. Oddělení bude po více než třítýdenní odstávce otevřeno v závěru příštího týdne. "Hlavně jsme chtěli naše interní oddělení zlidštit, vytvořit pacientům příjemnější prostředí. Proto jsme použili barevné nátěry zdí i dveří tak, aby pacienti lépe našli svůj pokoj. Zvláště starší lidé se orientují lépe podle barev než podle čísel. Té klasické nemocniční bílé je všude dost," tvrdí ředitelka nemocnice Ivana Urešová. Při volbě barev nátěrů stěn, dveří či drobných doplňků sáhli vysokomýtští k optimisticky působícím růžové či žluté. Příjemnou změnou je i barvená proměna povlečení lůžek na jemně zelenou. Nemocnice, jejíž zřizovatelem je vysokomýtský Městský úřad, zakoupila i několik nových lůžek a nočních stolků, nové jsou i podlahy některých místností. Veškeré úpravy stihla nemocnice za necelý měsíc a s náklady dvě stě padesát tisíc korun. Do současných prostor se interna přestěhovala před třemi lety, kdy byl také objekt rekonstruován. Původní počet sedmdesáti lůžek se smrskl pouze na čtyřicet dva. Tento stav je podle ředitelky nemocnice už konečný. "Další omezení počtu lůžek na pokojích už nepřichází v úvahu. Občas totiž trpíme nedostatkem míst. Pokoje jsou maximálně čtyřlůžkové, máme ale i několik jedno i dvoulůžkových," vyjmenovává Urešová. Do oprav dalších částí areálů se vedení nemocnice pustí nejdříve v létě. Nemocnice s více než dvěma sty zaměstnanci a ročním rozpočtem osmaosmdesát milionů korun skončila loňský rok s mírným ziskem 26 tisíc korun. I když nemá dluhy, krajským radním nezapadá do koncepce akutní zdravotní péče v regionu. Proto jí stále hrozí proměna v zařízení následné a sociální péče.
</TEXT>
</DOC>
<DOC>
<DOCID>MF-20020330216</DOCID>
<DOCNO>MF-20020330216</DOCNO>
<DATE>03/30/02</DATE>
<TITLE>
Ve Skutči vystavují knoflíky
</TITLE>
<HEADING>
Kultura regionu
</HEADING>
<GEOGRAPHY>Skuteč</GEOGRAPHY>
<TEXT>
Soukromou sbírku perliček a k noflíků z Jizerských hor paní Christy Petráskové vystavuje Městské muzeum ve Skutči. "Paní Petrásková nás navštívila loni a nabídla nám svou sbírku k vystavení a my jsme rádi souhlasili,"sdělila Jana Zemanová z Městského muzea Skuteč. Sběratelka se věnovala sklářství a bižuterii řadu let, pracovala dlouho ve Výzkumném ústavu skla a bižuterie. Po roce 1989 začala pracovat Petrásková v Muzeu skla a bižuterie a všimla si zájmu zahraničních turistů, zejména Američanů, o skleněné knoflíky. "Nechtěla, aby turisté vykoupili mnohdy velmi cenné vzorkovnice knoflíků, jež byly na Jablonecku vyráběny," pokračuje Zemanová. A tak se rozhodla, že založí svou dnes již patnáctitisícovou sbírku, jejíž část vystavuje skutečské muzeum. Knoflíky, stejně jako mnohé jiné součásti našeho odívání, prošly svým vývojem a mají také svou historii. Prvním předchůdcem knoflíku bylo zavazovadlo, pak spona a lidé si vyráběli také zásuvné kolíčky z kovu nebo slonoviny, které se protahovaly dírkou v oděvu a spojovaly jeho jednotlivé části. "Tento způsob byl znám v Číně již asi tisíc let před naším letopočtem. Tenkrát se nosila splývavá, plášťům podobná roucha," sděluje Zemanová. Počátkem třináctého století se ale střih šatů výrazně změnil a tyto způsoby spojování přestaly vyhovovat. Časem se vžilo používání knoflíků. "V okolí Jablonce byly knoflíky poprvé zaznamenány kolem roku 1780. Vyráběly se nejprve přímo ve sklářské huti, později se jejich výrobou zabývali drobní domácí výrobci," vysvětluje Zemanová. Výrobou knoflíků prosluly zejména obce Janov nad Nisou, Smržovka, Hraničná a další obce na Železnobrodsku. Po roce 1949 se malé výrobny sloučily do větších celků a odbyt prováděl podnik Jablonex se sídlem v Jablonci nad Nisou. Kromě knoflíků jsou v muzeu vystaveny také různé typy a druhy skleněných perliček.
Skuteč - Soukromou sbírku perliček a k noflíků z Jizerských hor paní Christy Petráskové vystavuje Městské muzeum ve Skutči. "Paní Petrásková nás navštívila loni a nabídla nám svou sbírku k vystavení a my jsme rádi souhlasili,"sdělila Jana Zemanová z Městského muzea Skuteč. Sběratelka se věnovala sklářství a bižuterii řadu let, pracovala dlouho ve Výzkumném ústavu skla a bižuterie. Po roce 1989 začala pracovat Petrásková v Muzeu skla a bižuterie a všimla si zájmu zahraničních turistů, zejména Američanů, o skleněné knoflíky. "Nechtěla, aby turisté vykoupili mnohdy velmi cenné vzorkovnice knoflíků, jež byly na Jablonecku vyráběny," pokračuje Zemanová. A tak se rozhodla, že založí svou dnes již patnáctitisícovou sbírku, jejíž část vystavuje skutečské muzeum. Knoflíky, stejně jako mnohé jiné součásti našeho odívání, prošly svým vývojem a mají také svou historii. Prvním předchůdcem knoflíku bylo zavazovadlo, pak spona a lidé si vyráběli také zásuvné kolíčky z kovu nebo slonoviny, které se protahovaly dírkou v oděvu a spojovaly jeho jednotlivé části. "Tento způsob byl znám v Číně již asi tisíc let před naším letopočtem. Tenkrát se nosila splývavá, plášťům podobná roucha," sděluje Zemanová. Počátkem třináctého století se ale střih šatů výrazně změnil a tyto způsoby spojování přestaly vyhovovat. Časem se vžilo používání knoflíků. "V okolí Jablonce byly knoflíky poprvé zaznamenány kolem roku 1780. Vyráběly se nejprve přímo ve sklářské huti, později se jejich výrobou zabývali drobní domácí výrobci," vysvětluje Zemanová. Výrobou knoflíků prosluly zejména obce Janov nad Nisou, Smržovka, Hraničná a další obce na Železnobrodsku. Po roce 1949 se malé výrobny sloučily do větších celků a odbyt prováděl podnik Jablonex se sídlem v Jablonci nad Nisou. Kromě knoflíků jsou v muzeu vystaveny také různé typy a druhy skleněných perliček.
</TEXT>
</DOC>
<DOC>
<DOCID>MF-20020330217</DOCID>
<DOCNO>MF-20020330217</DOCNO>
<DATE>03/30/02</DATE>
<TITLE>
V Litomyšli se konají bohoslužby
</TITLE>
<GEOGRAPHY>Litomyšl</GEOGRAPHY>
<TEXT>
Ve Sboru církve bratrské se koná nedělní velikonoční bohoslužba v 8.45 hodin, v Českobratrském evangelickém sboru začíná ve stejný čas a pondělí v 8.30 hodin. Církev československá husitská v neděli i v pondělí začíná bohoslužbu v 8.30 v kostele na Toulovcově náměstí. Katolící se k bohoslužbě shromáždí v kapitulním kostele v 7.30, 10.15 a 17.45 hodin. Na Velikonoční pondělí začínají bohoslužby v kapitulním kostele ve stejný čas.
Litomyšl - Ve Sboru církve bratrské se koná nedělní velikonoční bohoslužba v 8.45 hodin, v Českobratrském evangelickém sboru začíná ve stejný čas a pondělí v 8.30 hodin. Církev československá husitská v neděli i v pondělí začíná bohoslužbu v 8.30 v kostele na Toulovcově náměstí. Katolící se k bohoslužbě shromáždí v kapitulním kostele v 7.30, 10.15 a 17.45 hodin. Na Velikonoční pondělí začínají bohoslužby v kapitulním kostele ve stejný čas.
</TEXT>
</DOC>
<DOC>
<DOCID>MF-20020330218</DOCID>
<DOCNO>MF-20020330218</DOCNO>
<DATE>03/30/02</DATE>
<TITLE>
Kulturní servis
</TITLE>
<TEXT>
Film KINO MÍR: Amélie z Montmartru ( 19.30) Mach, Šebestová a kouzelné sluchátko. ( 17.15) Výstava ŽIDOVSKÁ ŠKOLA: Kořeny židovského národa v Čechách a na Moravě.
Film PANORAMATICKÉ KINO: Pán prstenů I - Společenstvo prstenu. ( 17.30) Výstava SOUBOR LIDOVÝCH STAVEB VYSOČINA - BETLÉM HLINSKO: Velikonoce na betlémě.
Výstava MĚSTSKÉ MUZEUM: Historie města Lanškrouna. Kabinet mincí a medailí ak. soch. Zd. Kolářského. Sklářství pomezí Čech a Moravy - Stálé expozice. Václav Smejkal - Obrazy a grafika.
Výstava MUZEUM A GALERIE: Tisícileté dějiny Litomyšle. Malované terče litomyšlské střelecké společnosti. Jana Krotká - Obrazy. Oživená řemesla V. - Tkalci.
Výstava MĚSTSKÉ MUZEUM: Holzmaisterova sbírka mimoevropského umění. Grafická sbírka dr. Ladislava Loubala. Stálé expozice ZÁMEK: Holandské malířsví 17. a raného 18. století ze sbírek NG Praha doplněná nábytkem ze sbírek Městského muzea. Geologické poměry Moravskotřebovska.
DJs KLUB DUKU-DUKU: Oldies party s DJ'S COMPANY. ( 20.00)
Výstava VÝCHODOČESKÁ GALERIE - DŮM U JONÁŠE: F.V. Danihelka - Obrazy a kresby. VÝCHODOČESKÉ MUZEUM: Stálá expozice - Sbírka pohlednic. Stálá expozice - Sbírka zbraní. Příroda Malých Antil.
Výstava GALERIE VYSOČINA: Stálá výstava uměleckých prací vysočinských výtvarníků - obrazy, grafiky, fotografické grafiky, kresby, dřevěné plastiky, výrobky z kovu, keramika, sklo. MĚSTSKÉ MUZEUM A GALERIE: Staré umění na Poličsku. Obrazová galerie rodu Hohenembsů ze zámku v Bystrém. Moderní umění na Poličsku. Bohuslav Martinů ve výtvarném umění. Doba měst a hradů - dotyková výstava.
</TEXT>
<HEADING>
Film MĚSTSKÉ KINO: Scary Movie 2. ( 17.30)
</HEADING>
<TEXT>
Výstava MĚSTSKÉ MUZEUM: Památník Vítězslava Nováka - stálá expozice. Historie Skutečska - stálá expozice. Pamětní síň Václava Jana Tomáška. Skleněné perličky a knoflíky z Jizerských hor.
Film KINO VESMÍR: Traffic - Nadvláda gangů. ( 19.30) KINOKAVÁRNA GALAXIE: Traffic - Nadvláda gangů. ( 20.00)
Koncert BÍLÝ DŮM: Regionální kolo Porty 2002. ( 13.00)
Výstava MĚSTSKÉ MUZEUM A GALERIE: Svitavská zastavení. Pohled do muzejních sbírek. Z historie praček. Osobnost Oskara Schindlera. Malované terče.
Výstava MĚSTSKÉ MUZEUM: Ústecká zákoutí a zátiší Josefa Nesejta.
Výstava OKRESNÍ MUZEUM: Kdyby ryby nebyly, tak bychom se nudili.
Film KINO: Pravá blondýnka. ( 17.00, 20.00)
Film KINO: Zatracení. ( 19.30)
Výstava ŽIDOVSKÁ ŠKOLA: Kořeny židovského národa v Čechách a na Moravě.
Výstava SOUBOR LIDOVÝCH STAVEB VYSOČINA - BETLÉM
: Velikonoce na betlémě. HORNÍ JELENÍ
Film KINO: Mach, Šebestová a kouzelné sluchátko. ( 17.00, 19.30)
Výstava MĚSTSKÉ MUZEUM: Historie města Lanškrouna. Kabinet mincí a medailí ak. soch. Zd. Kolářského. Sklářství pomezí Čech a Moravy - Stálé expozice. Václav Smejkal - Obrazy a grafika.
Film KINO OKO: Atlantida: Tajemná říše ( 17.00) Honem! Honem! ( 19.30)
Výstava MUZEUM A GALERIE: Tisícileté dějiny Litomyšle. Malované terče litomyšlské střelecké společnosti. Jana Krotká - Obrazy. Oživená řemesla V. - Tkalci.
Výstava MĚSTSKÉ MUZEUM: Holzmaisterova sbírka mimoevropského umění. Grafická sbírka dr. Ladislava Loubala. Stálé expozice ZÁMEK: Holandské malířsví 17. a raného 18. století ze sbírek NG Praha doplněná nábytkem ze sbírek Městského muzea. Geologické poměry Moravskotřebovska. DJs KLUB DUKU-DUKU: Velikonoční disco show. ( 20.00)
Film KINO DUKLA: Dannyho parťáci. ( 17.30, 20.00) KINO JAS: Výlet ( 15.30, 17.30) Ti druzí. ( 20.00) KINO SIRIUS: Deník princezny. ( 20.00) Výstava VÝCHODOČESKÁ GALERIE - DŮM U JONÁŠE: F. V. Danihelka - Obrazy a kresby. VÝCHODOČESKÉ MUZEUM: Stálá expozice - Sbírka pohlednic. Stálá expozice - Sbírka zbraní. Příroda Malých Antil. Koncert
</TEXT>
<HEADING>
ICK8 SCÉNA: Taneční odpoledne s dechovkou. ( 15.00)
</HEADING>
<TEXT>
Výstava MĚSTSKÉ MUZEUM A GALERIE: Staré umění na Poličsku. Obrazová galerie rodu Hohenembsů ze zámku v Bystrém. Moderní umění na Poličsku. Bohuslav Martinů ve výtvarném umění. Doba měst a hradů - dotyková výstava.
</TEXT>
<HEADING>
Film MĚSTSKÉ KINO: Tygr a drak. ( 17.30)
</HEADING>
<TEXT>
Výstava MĚSTSKÉ MUZEUM: Památník Vítězslava Nováka - stálá expozice. Historie Skutečska - stálá expozice. Pamětní síň Václava Jana Tomáška. Skleněné perličky a knoflíky z Jizerských hor.
Film KINO VESMÍR: Traffic - Nadvláda gangů. ( 19.30)
Výstava MĚSTSKÉ MUZEUM A GALERIE: Svitavská zastavení. Pohled do muzejních sbírek. Z historie praček. Osobnost Oskara Schindlera. Malované terče.
Výstava MĚSTSKÉ MUZEUM: Ústecká zákoutí a zátiší Josefa Nesejta.
Výstava OKRESNÍ MUZEUM: Kdyby ryby nebyly, tak bychom se nudili.
Film KINO: Pravá blondýnka. ( 20.00)
</TEXT>
</DOC>
<DOC>
<DOCID>MF-20020330219</DOCID>
<DOCNO>MF-20020330219</DOCNO>
<DATE>03/30/02</DATE>
<TITLE>
Sezona plná očekávání skončila smutkem
</TITLE>
<TEXT>
Tým je silný a v jeho silách bylo umístění do třetího místa, tvrdí trenér pardubických hokejistů Josef Paleček
Přestože extraliga stále ještě běží, pro pardubický tým už sezona skončila. Pojišťováci patřili k hlavním favoritům a jejich cílem byl minimálně postup do semifinále. Zůstalo však jen u přání. Popáté v řadě pardubičtí hokejisté neprošli branou nazvanou čtvrtfinále play-off.
Byla to sezona plná očekávání. Zimní stadion dostal nový kabát a změnil se v moderní arénu, do týmu přišly velké posily a počítalo se s postupem mezi čtyři nejlepší extraligové týmy. Ve skrytu duše se možná myslelo i výš. Sportovní cíle však nenašly své naplnění a čtvrtfinálová překážka v podobě pražské Slavie překonána nebyla. Přestože od vyřazení v play-off uplynul už více než týden, ve tváři pardubického trenéra Josefa Palečka je stále patrný velký smutek. "Je to velké zklamání," říká kouč. "Zvláště po loňské sezoně jsem chtěl postoupit dál," dodává. Ví, že při schopnostech jeho svěřenců nebyl vysněný postup do semifinále nijak nereálný.
Kdybyste měl moc vrátit čas zpět, udělal byste v letošní sezoně něco jinak?
Na podrobné hodnocení je ještě brzo, teď dělám rozbor celé sezony. Samozřejmě jsme udělali dobré věci, ale i takové, které by se daly změnit. Všichni jsme se však snažili udělat pro výsledek maximum. Hodně se mluví o tom, že mužstvo hrálo celou sezonu na tři pětky a že měli více přiležitostí dostávat junioři. Tým však dostal od začátku určité cíle, chtěl je splnit a měl plnou důvěru ze strany vedení. Vzhledem k tomu, jak bylo mužstvo složené, tak příležitostí pro juniory nebylo zase až tak moc. Když se však ohlédnu zpátky, tak jich zřejmě měli v některých utkáních dostat víc.
</TEXT>
<HEADING>
Proč k tomu nedošlo?
</HEADING>
<TEXT>
Je tady mužstvo složené z určitých typů hračů. Pokud nedostávají dostatek příležitostí ve hře, tak argumentují tím, že nemohou odevzdat takový podíl práce, jaký se od nich očekává. Někteří hráči nechtěli akceptovat hru na čtyři útoky.
</TEXT>
<HEADING>
Takže hra na tři pětky byla přáním hráčů?
</HEADING>
<TEXT>
Více méně to vyplynulo z toho, že hráči podávali daleko lepší výkony, když se hrálo na tři útoky a ne na čtyři.
Vloni jste však tvrdil, že pro letošní sezonu chcete mít čtyři útoky. Neměl jste být důraznější a prosadit si svou? Nevidíte to zpětně jako chybu?
Samozřejmě v mé moci to bylo. Je však otázkou, zda by to akceptovalo jádro mužstva, zda by výsledky byly takové, jaké byly, zda by představenstvo mělo trpělivost a zda bych já tady byl do konce sezony.
Je podle vás reálná možnost nechat třeba v nějakém utkání nebo týdnu odpočinout jednu ze tří nejzatíženějších formací, nasadit do hry čtvrtou a hrát na tři pětky?
To je otázka do diskuse. Pokud by se nechal odpočívat jeden z produktivních útoků a nasadil se do hry čtvrtý, tak by výsledky vypadaly úplně jinak. Junioři splnili to, co se od nich očekáválo, hráli velice dobře, přinesli do hry oživení, ale po celou sezonu se od nich nedalo očekávat, že budou rozhodovat utkání. Především ne zápasy v play-off. Navíc, a to se nechci vymlouvat, jsme ve spoustě utkání ani neměli čtyři lajny k dispozici. Hradec koupil první ligu a od té doby jsme dávali přednost startům juniorů tam. Pokud by hráli za nás i za Hradec, tak by to fyzicky nevydrželi. Jedním z cílů bylo udržení první ligy v Hradci Králové, na to by se nemělo zapomenout.
</TEXT>
<HEADING>
Nebyl to lidově řečeno hon na mnoho zajíců?
</HEADING>
<TEXT>
Já myslím, že ne. Záchrana první ligy v Hradci je bezvadnou věcí nejen pro hradecký klub, ale i pro Pardubice. Je dobře, že se to tak udělalo.
</TEXT>
<HEADING>
Je dobré, když se hraje na špičce tabulky
</HEADING>
<TEXT>
Úspěšnost sezony se měří podle výsledků play-off a podle konečného umístění. Byl tady tlak od vedení klubu pohybovat se na špici tabulky hned od začátku?
Bylo to jednoznačně řečeno na tiskové konferenci před začátkem sezony. Vedení klubu tam prohlásilo, že pouze postup do semifinále bude úspěchem.
Do play-off se však dá proklouznout z jakéhokoliv místa v první osmičce, není nutné skončit po základní části první nebo druhý. Nebylo chybou hnát se za předním umístěním po celou sezonu?
To není otázka pro mě, ale pro vedení klubu. Já si myslím, že vedení položilo takové cíle, aby mužstvo podávalo výkony odpovídající jeho složení. Celou sezonu jsme se drželi na špičce extraligové tabulky a až v posledním kole jsme přišli o druhé místo, které bylo dalším dílčím cílem. Samozřejmě je dobré, když se hraje na špici tabulky. Chodí hodně lidí, tři čtvrtiny sezony jsme předváděli líbivý, atraktivní hokej, dělali jsme výsledky. Když je mužstvo na špici, tak se sponzoři chovají jinak, než kdybychom byli šestí nebo sedmí.
Po loňské sezoně jste prohlásil, že zřejmě nebylo dobré, když jste dlouho vedli tabulku. Mužstvo nemělo na to tak dlouho být v čele a hráči to trošku neunesli. Změnila se letos situace? Už tady byl tým, který by to měl unést?
Určitě. Mužstvo zestárlo o rok, získalo zkušenosti. Vloni jsme hráli na špici a hráči už věděli, o co jde. Přišli navíc další zkušení hráči. Proto bych netvrdil, že to mužstvo zaskočilo. Tým na to měl.
Byl letošní pardubický tým kvalitnější než v loňské sezoně?
C hyběl nám jeden obránce, pravák typu Aleše Píši. Scházel celou sezonu. Jinak si myslím, že mužstvo bylo kvalitní a mělo na to, aby na špici hrálo.
Opět pokles formy v závěru základní části
Stejně jako v loňské sezoně přišel pokles formy ve druhé polovině základní části. Znáte příčinu?
Kdybychom to věděli, tak by to bylo bezvadné a příští rok by se to nemělo stát. Bylo to trošku jiné než vloni, protože kromě vánoční tam byla ještě olympijská přestávka. Samozřejmě jsem koukal do loňské přípravy a snažil jsem se přizpůsobit model přípravy letošním podmínkám. V přestávkách jsme však měli hodně zraněných hráčů. Celou pauzu prakticky netrénovali a pouze doléčovali svá zranění, což je také jeden z důvodů výpadku v závěru základní části. Zatím vše dávám dohromady a snažím se zjistit, co by se dalo v příštích sezonách udělat jinak.
</TEXT>
<HEADING>
Nebyla forma špatně načasovaná?
</HEADING>
<TEXT>
Těžko říct. Udržet si formu po celou sezonu je strašně těžké. To nedokáže snad ani jeden tým. Sparta má kvalitnější mužstvo než my a také se poklesu nevyhnula. Jak jsem řekl, chtěli jsme podávat dobré výkony po celou soutěž. Myslím si, že se nám to dařilo. To, že přišel pokles zrovna v závěru, je zajímavé, nemělo by se to dvakrát stávat. Musíme se na to podívat, ale momentálně nemůžu říct, proč se tak stalo.
Říkáte, že je velice složité udržet si formu po celou sezonu. V tom případě je velkým riskem odehrát ji na tři pětky, kde zátěž leží na užším počtu hráčů.
Nebyli jsme sami, kdo hrál na tři pětky. Tak hrála i jiná mužstva. Na čtyři útoky jsme hráli sedm utkání a z toho jsme pětkrát prohráli. V momentech, kdy jsem cítil, že je utkání rozhodnuté, tak jsem se snažil čtyři pětky do hry nasadit. Přihlíželi jsme však i k situaci v Hradci Králové a juniory jsme pouštěli hrát tam.
Když už jste se rozhodli nasadit do hry čtvrtou pětku, vesměs ji tvořili hráči působící v Pardubicích. Výjimečně jste sáhli po hráčích, kteří byli na hostování v jiných klubech. Jejich výkonnost nebyla odpovídající, nebo nebyla šance je do sestavy zařadit?
Někteří hráči samozřejmě mohli hrát na střídavý start, jiní měli hostování až do konce sezony. Čáslavu a Koláře jsme nakonec povolali. Bývalí junioři, které jsme pustili na hostování, měli svá místa v mužstvech. Byli jsme rádi, že se do týmů zabudovali. Chtěli jsme je nechat hrát tam, kam jsme je pustili, protože tam měli své stálé místo, a snažili jsme se vzít některé nové talenty z našeho juniorského týmu.
</TEXT>
<HEADING>
Silné mužstvo, ale chybí mu větší disciplína
</HEADING>
<TEXT>
Popáté v řadě Pardubice skončily ve čtvrtfinále. Co chybí k tomu, aby se prošlo dál? Nebo pardubický tým není mužstvem pro play-off?
Mužstvo je velice silné a nevím, proč nepostoupilo v předchozích letech. Já mohu posoudit pouze poslední dvě sezony. Tým je technicky velice zdatný, ale podle mého názoru mu chybí herní disciplína. Zejména v momentech, kdy soupeř začne hrát tvrdý, kontaktní hokej. Máme technicky dobře vybavené hráče, ale potřebují prostor ke své hře. V tvrdém způsobu hry se neumí už tolik prosadit. V rozhodujících momentech chybělo i srdíčko a překousnutí bolesti, a tím také udržení disciplinovanosti.
V současné době je tým plný zkušených hráčů. Ti by takové situace přece měli zvládnout ...
Jsou to zkušení hráči, kteří už mají hodně odehráno. V těch rozhodujících fázích však není jejich bojovnost a srdíčko na takové úrovni jako u hokejistů, kteří toho umí méně, ale nahrazují to svou zarputilostí.
Vyplývá z toho, že mužstvo v tomto složení už je na svém zenitu?
To určitě ne. Hráči by měli vzít do svého středu mladé a předávat jim zkušenosti, ale měli by se poučit z posledních dvou sezon a být trošku nad věcí, protože umí hodně. Měli by svou disciplínu směřovat jinam, než je kritika rozhodčích.
Nehrozí však trošku nebezpečí, že tým získal v posledních dvou letech nálepku nedisciplinovaného mužstva?
Určitě to není dobrá vizitka. Média to však trošku nadsadila. Neukázněnost ve hře byla, ale když se podíváme na celou extraligu, tak jsme nebyli sami. Celou sezonu jsme byli nahoře a nedisciplinovanost byla u nás více vidět než u mužstev, která hrála ve středu tabulky. Pokud jsme prohráli, tak tomu byla věnována daleko větší pozornost. Je to problém více mužstev. Pokud však chceme hrát nadále na špici, tak nesmíme dovolit, aby se to opakovalo.
Tento problém trvá druhou sezonu. Byli jste dostatečně tvrdí, aby se tomu zamezilo?
Využívali jsme všech možných způsobů, jak tomu zabránit. Hráči na to byli upozorňováni, trestáni pokutami a snížením platu. Když se emoce uklidnily, tak přiznávali, že to takhle dál nejde. Přesto v dalších zápasech, když došlo k nějakým vypjatým situacím, tak okamžitě vzpláli a byli tam, kde předtím. Pokud hráči na sobě v tomto směru sami nebudou pracovat, tak to bude mít trenér vždy těžké. Jsou samozřejmě další prostředky, třeba nechat hráče sedět. Pokud však je hráč kvalitní a jeho útok je produktivní, tak takové rozhodnutí samozřejmě není jednoduché.
Takže jste dali přednost tomu, aby se nenabourala sestava?
Snažili jsme se nechat mužstvo v pohodě a působit na něj tak, aby bylo herně dobře naladěné.
</TEXT>
<HEADING>
Se Salfickým v brance se přestalo bránit
</HEADING>
<TEXT>
Nedávno se v tisku objevila slova vašeho asistenta Petra Hemského, že v krizových okamžicích netáhlo mužstvo za jeden provaz. Souhlasíte s tím?
Těžko říct. Snažili jsme se dávat mužstvo dohromady tak, aby si hráči vyhověli. Samozřejmě každý má jinou povahu. Pokud není někdo správně naladěn, tak může dojít k tomu, že se pak názory neshodují. I takové situace se stanou.
Pozoroval jste v mužstvu nějaký vnitřní problém, který se mohl přenést do dění na ledě?
Neřekl bych. Po základní části jsme měli sezení společně s hráči. Kolektiv je široký a každý dělá něco dobře, něco zase špatně. Schůzka vedla k tomu, abychom po špatné hře v závěru základní části hráli dobře v play-off.
Pomohlo to? Kapitán Otakar Janecký prohlásil, že podle jeho názoru ne v šichni hráči udělali všechno.
Nechce se mi věřit, že by všichni hráči nechtěli dát do play-off vše.
V průběhu sezony do Pardubic přišel Dušan Salfický a rázem jste měli dva velice kvalitní gólmany. Nemohlo to tro šku nabourat vztahy v mužstvu?
Vztahy to určitě nijak nezkomplikovalo. Jinou otázkou je, co to udělalo se systémem hry. Možná, že mužstvo přestalo hrát tak zodpovědně do obrany, jako hrálo s Adamem. Mohlo u hráčů vzniknout podvědomí, že Dušan prokázal v minulých sezonách své kvality, a najednou mužstvo přestalo víc bránit, začalo se věnovat víc útočení a v obranné činnosti se začaly dělat hrozné chyby. Obránci nechávali Dušana trošku na holičkách, takže jsme dostávali góly. Najednou se vytratila obrana a přestali jsme i dávat góly, což samozřejmě nebylo dobré.
Cítilo se mužstvo víc jistější se Salfickým v brance?
Vypadalo to tak. Mužstvo si asi začalo víc věřit, možná až moc. To je ten problém. Najednou zapomnělo, že se dobrý výsledek odvíjí především od kvalitní obrany.
Nebylo třeba řešením nasadit do branky častěji Svobodu a vrátit tak mužstvo zpátky na zem?
To je otázka. Po Dušanově příchodu se oba gólmani střídali. Můžu říct, že Adam nebyl v těchto zápasech v optimální formě a pohodě. Ani mužstvo mu příliš nepomohlo. Začalo víc myslet na útočnou činnost a do obrany se moc nezapojovalo.
Jak jste vlastně vy sám prožíval situaci, kdy jste měl k dispozici dva kvalitní gólmany? Je výhodou mít takovou dvojici v mužstvu?
Výhoda to je jedině v tom, že v případě zranění jednoho z nich máme kvalitní náhradu. Myslím si však, že pro brankáře to není dobrá pozice. Každý gólman je radši, když může odchytat šňůru utkání a je v sezoně jedničkou. Pro trenéry to je hrozně složitá věc a nikomu bych ji nepřál.
</TEXT>
<HEADING>
Posily nezklamaly
</HEADING>
<TEXT>
Dušan Salfický nebyl jedinou velkou posilou v letošní sezoně. Pardubický dres oblékli také obránci Michal Sýkora a Michael Vyhlídal a útočník David Pospíšil. Jak hodnotíte jejich výkony?
Michal Sýkora doplatil v této sezoně na fyzickou přípravenost, protože v létě netrénoval. Jeho výkony byly střídavé. V některých utkáních byl nadprůměrný, jindy se mu nedařilo. Myslím, že mu scházela právě fyzička. Z toho pramenilo i časté vylučování. Má nevýhodu, že je velký a na menší hráče jeho zákroky působí jako fauly, přestože to kolikrát nejsou nedovolené zákroky. To ho odvádělo od jeho hry. Michael Vyhlídal podával po celou sezonu stabilní nadprůměrné výkony, neměl žádný velký výpadek. Víc jsem od něho očekával při přesilovkách. Počítal jsem s tím, že uplatní svou dobrou tvrdou střelbu. Když střílel, tak byl úspěšný, ale bohužel se častěji snažil puky rozehrávat. David Pospíšil měl slabší začátek. Největší práci odvedl v play-off, kde byl jedním z nejlepších hráčů našeho mužstva.
Chyběl v tomto týmu nějaký typ hráče?
Scházel nám obránce, pravák.
Nechyběl v mužstvu třeba nějaký tvrdší hráč, který by platil v play-off na Slavii?
Takového hráče tady máme. Je to Michal Mikeska. Může být velmi platný, ale je hodně nedisciplinovaný a často vylučovaný. Trpí tím jeho výkon. Pokud by se uklidnil a měl dobrou fyzickou kondici, tak by byl v předbrankovém prostoru velice platným hráčem.
Největší trenérské zklamání
Stále ještě prožíváte velké zklamání z vyřazení?
Určitě to je dost velké zklamání. Mým cílem bylo postoupit dál, zvláště po loňské sezoně.
</TEXT>
<HEADING>
Berete to jako největší zklamání své trenérské kariéry?
</HEADING>
<TEXT>
Většinou jsem přicházel k mužstvu, které se zachraňovalo nebo bojovalo o osmou příčku. Většinou se to podařilo. Proto můžu říct, že je to největší zklamání.
Před sezonou se o Pardubicích mluvilo jako o jednom z největších favoritů soutěže. Na jaké umístění mohl tento tým dosáhnout, co mělo být v jeho silách?
</TEXT>
<HEADING>
Určitě mohl tento tým skončit do třetího místa.
</HEADING>
<TEXT>
ZKLAMÁNÍ. Trenérská dvojice Josef Paleček (vpředu) a Petr Hemský nebyla v letošní sezoně úspěšná. Nelze se divit stopám zklámání v jejich tvářích. Přestože Pardubice patřily v letošní sezoně k hlavním aspirantům na přední příčky, popáté v řadě pro ně skončila sezona už ve čtvrtfinále play-off.
ZKLAMÁNÍ. Trenérská dvojice Josef Paleček (vpředu) a Petr Hemský nebyla v letošní sezoně úspěšná. Nelze se divit stopám zklámání v jejich tvářích. Přestože Pardubice patřily v letošní sezoně k hlavním aspirantům na přední příčky, popáté v řadě pro ně skončila sezona už ve čtvrtfinále play-off.
</TEXT>
</DOC>
<DOC>
<DOCID>MF-20020330220</DOCID>
<DOCNO>MF-20020330220</DOCNO>
<DATE>03/30/02</DATE>
<TITLE>
Zubaři mají neúnosné podmínky
</TITLE>
<TEXT>
Jediná zubní ordinace v kraji, jež slouží nonstop, sídlí v zastaralém nemocničním pavilonu
Prostory a vybavení zubní pohotovosti jsou neudržitelné, stěžují si lékaři sloužící v nejstarším rekonstruovaném pavilonu budějovické nemocnice.
České Budějovice - Jako v domě hrůzy si připadají lékaři sloužící zubní pohotovost v budějovické nemocnici. Jediná ordinace v kraji, která ošetřuje akutní bolesti zubů v noci a nonstop o víkendech, sídlí v nejstarším nemocničním pavilonu. Ten nyní prochází rekonstrukcí a v noci tam není kromě zubního lékaře se sestrou vůbec nikdo. "Před pavilonem je rozestavěná neosvětlená plocha, a když mi některá z lékařek řekne, že se tam bojí a nebude sloužit, nemohu ji k tomu nutit," uvedla předsedkyně představenstva oblastní stomatologické komory Zuzana Vystrčilová. Zubaři na pohotovosti se potýkají i se zastaralým vybavením ordinace, které komplikuje podmínky pro kvalitní ošetření pacientů. "Pracujeme na zubní soupravě, která už je dávno zrušená. Pohotovost provozujeme na křesle, které nejde sklopit ani pořádně vyvézt, nefunguje savka, světlo je tam mizerné a není si na co sednout," popsala Vystrčilová s tím, že je tam i velice těžko dostupný rentgen a pacienti nemají k dispozici ani záchod. Zřizovatelem zubní pohotovosti je okresní úřad a jejím provozovatelem budějovická nemocnice. Zástupci stomatologické pohotovosti jednali o neudržitelných podmínkách se všemi kompetentními stranami, ale zatím se dočkali pouze slibů. Přitom za loňský rok ošetřila budějovická stomatologická pohotovost ve všední dny 2798 a o víkendech 4379 pacientů. Zhruba sedmdesát procent z nich bylo z krajského města, jedenáct procent z Českého Krumlova, čtyři procenta z Jindřichova Hradce a zbytek z ostatních jihočeských okresů. Podle okresního zdravotního rady Zdeňka Velikovského nedostal letos okresní úřad na pohotovost od státu peníze. Budějovice navíc doplácejí na to, že jsou jediným okresem, který nemá vlastní zdravotnické zařízení. "Kdybychom měli výdělečnou okresní nemocnici, mohli bychom pohotovost dotovat z jejího zisku. Fakt je, že po sloučení okresní nemocnice s krajskou má stomatologickou a lékárnickou pohotovost na starosti krajská nemocnice," objasnil Velikovský s tím, že nemocnice by měla podporovat pohotovost ze své rezervy. Ředitel budějovické nemocnice Jiří Bouzek však tento názor odmítá. "Jako příspěvková organizace nemůžeme dofinancovávat činnosti, které nejsou v naší hlavní náplni," konstatoval.
Vedení českobudějovické nemocnice zvažuje zlepšení nynějších prostor zubní pohotovosti do poloviny letošního roku. "Nic přesnějšího v tuto chvíli říci nemohu. Ve hře je několik variant," dodal ředitel Jiří Bouzek. Fakt je, že pokud by se nyní zhroutil systém zubní pohotovosti, zřejmě by to odneslo stomatochirurgické oddělení budějovické nemocnice. "Myslím si, že je v zájmu celého Jihočeského kraje, aby zubní pohotovost fungovala. Je to jediné zařízení, které slouží nonstop pacientům z celého kraje. Kdyby se rozpadla, její pacienti budou pravděpodobně hledat ošetření na našem oddělení," řekl zubní lékař Pavel Střihavka ze stomatochirurgického oddělení budějovické nemocnice. Vedoucí odboru sociálních věcí a zdravotnictví krajského úřadu Zdeněk Hejduk potvrdil, že kraj se otázkou zubní pohotovosti zabývá. "Chceme zachovat dostupnost zdravotnických služeb pro obyvatele kraje, ale chceme je optimalizovat, aby nebyly zbytečně nákladné. Proto si chceme nejdřív podrobně zmapovat situaci v celém okrese a pak rozhodnout o další budoucnosti pohotovostí. Jednáme se všemi stranami, ale není to možné během jednoho až tří měsíců vyřešit ke spokojenosti všech," řekl.
</TEXT>
</DOC>
<DOC>
<DOCID>MF-20020330221</DOCID>
<DOCNO>MF-20020330221</DOCNO>
<DATE>03/30/02</DATE>
<TITLE>
Díky svátkům lze čekat větší nápor na silnicích
</TITLE>
<TEXT>
Jižní Čechy - Řidiči, kteří se na konci velikonočních svátků chtějí vyhnout stresu za volantem a hustému provozu, by měli vyrazit na cestu nejpozději v pondělí po obědě. Policisté předpokládají, že odpoledne a v podvečer se silnice zaplní. Po Velikonocích by se volantu měli vyhnout lidé, kteří si oslavu svátků jara nedovedou představit bez alkoholu. Dopravní policisté v jihočeském regionu se totiž chystají vyrazit do terénu. "Na Velikonoce kontrolujeme každý rok," potvrdil František Bílek z oddělení dopravních nehod při Okresním ředitelství policie Tábor. Českobudějovičtí policisté očekávají, že nejhustší provoz bude v pondělí po šestnácté hodině. Jejich táborští kolegové, jejichž oblastí projíždějí pražští motoristé při návratu z rekreačních pobytů na jihu Čech, věří, že nejnáročnější chvíle za volantem v jejich okrese zažijí řidiči až mezi 18. a 19. hodinou. "K nám vlna dorazí vždycky o něco později," vysvětlil František Bílek. Policisté však netuší, o kolik procent stoupne na konci prodlouženého víkendu provoz. "Těžko říct, o kolik bude na silnicích víc aut. V každém případě bude větší pohyb cizinců," řekl František Bílek z táborského oddělení dopravních nehod. Podle jeho zkušeností o Velikonocích přijíždí i víc lidí z Německa a Itálie. "Často mívají dopravní nehody," dodává táborský policista. Zvýšenou pozornost by měli řidiči věnovat průjezdu měst. Při cestě Českými Budějovicemi policisté varují před mimoúrovňovou křižovatku u sídliště Vltava. "To je takový bermudský trojúhelník. K nehodám tam jezdíme snad každý den," řekl operační důstojník František Meruňka z Českých Budějovic. Na hlavní silnici ve směru od krajského města na Tábor a dále na Prahu je náročný průjezd Soběslaví a také křižovatka na konci Veselí nad Lužnicí. "Čekali jsme dnes nápor z Rakouska, který je o Velikonocích tradiční, ale zatím odbavujeme bez čekání," uvedl včera odpoledne Pavel Kopsa z hraničního přechodu v Dolním Dvořišti. Policisté očekávají i na hranicích s Rakouskem a Německem v pondělí silnější provoz.
</TEXT>
</DOC>
<DOC>
<DOCID>MF-20020330222</DOCID>
<DOCNO>MF-20020330222</DOCNO>
<DATE>03/30/02</DATE>
<TEXT>
Táborský dům dětí a mládeže včera pro školáky, kteří mají velikonoční prázdniny, uspořádal na dopravním hřišti u Jordánu koloběžkovou soutěž. Na dnešní dopoledne připravili pracovníci domu dětí dobývání Kozího hrádku. Sraz zájemců je u zastávky městské hromadné dopravy Sezimovo Ústí II v 9 hodin.
</TEXT>
</DOC>
<DOC>
<DOCID>MF-20020330223</DOCID>
<DOCNO>MF-20020330223</DOCNO>
<DATE>03/30/02</DATE>
<TEXT>
Šlehání vrbovými proutky má o Velikonočním pondělku za úkol přenést na ženy pružnost a zdraví proutků a povzbudit v nich ty síly přírody, které napomáhají plodnosti. Výzbroj na tuto bohulibou činnost byla včera ke koupi i na českobudějovickém náměstí Přemysla Otakara II.
</TEXT>
</DOC>
<DOC>
<DOCID>MF-20020330224</DOCID>
<DOCNO>MF-20020330224</DOCNO>
<DATE>03/30/02</DATE>
<TITLE>
V Sezimově Ústí už teče teplá voda
</TITLE>
<TEXT>
Sezimovo Ústí - Po týdnu teče obyvatelům třiašedesáti bytů v Sezimově Ústí od včerejška opět teplá voda. Zaplatili totiž dlužné zálohy za teplo za tři měsíce, a firma Energoinvest proto v domě číslo 630 v Dukelské ulici otevřela kohouty. Ovšem lidé i nadále odmítají uzavřít nové smlouvy pro letošní rok. "Problém je vyřešen. Zaplatili, splnili naše podmínky," řekl zástupce Energoinvestu Jaroslav Kudrna. "Vydíráním nás dotlačili k tomu, že jsme zkrátka byli donuceni zaplatit. Ale tím není vůbec nic vyřešeno. Nadále nesouhlasíme s cenami a navrženými smlouvami," reagoval předák nespokojených obyvatel Milan Vlček. V Sezimově Ústí se minulý týden značně vyhrotil spor mezi firmou Energoinvest a některými obyvateli ohledně cen tepla, který se táhne už od počátku roku. Lidem se totiž nelíbí, že firma si naúčtovala vyšší ceny se zpětnou platností pro celý loňský rok. Podle tajemníka městského úřadu Petra Podolského, jenž zastupuje v dozorčí radě Energoinvestu město, takový postup není neobvyklý a umožňuje ho zákon. Přesto se v souvislosti s nynějšími spory rozhodl k 31. březnu rezignovat na post v dozorčí radě. Sezimovoústecká radnice loni pronajala tepelné rozvody v sedmiapůltisícovém městě na patnáct let společnosti Energoinvest. Ta do jejich rekonstrukce investovala 70 milionů korun, což je i hlavní důvod, proč zdražila teplo.
</TEXT>
</DOC>
<DOC>
<DOCID>MF-20020330225</DOCID>
<DOCNO>MF-20020330225</DOCNO>
<DATE>03/30/02</DATE>
<TITLE>
Z celého kraje
</TITLE>
<HEADING>
Tábor: Půdní vestavby nebudou
</HEADING>
<TEXT>
Jeden z nejstarších panelových domů v městské části Na kopečku v Táboře zůstane bez půdních nástaveb, o nichž původně uvažoval městský úřad. Radní totiž investici za dvanáct milionů korun nakonec přece jen zamítli jako finančně a technicky příliš náročnou. "Necháme tam proto udělat jen novou střechu a zateplení, což si vyžádá investici dva miliony korun," uvedl táborský místostarosta Jan Babor. (vdo)
</TEXT>
<HEADING>
Milevsko: Minimální zdražení vody
</HEADING>
<TEXT>
Jeden kubík vody jen o 85 haléřů se rozhodli zdražit pro domácnosti zastupitelé v Milevsku. Vodárenská společnost 1.JVS si tak od 1. dubna bude účtovat 39,49 koruny za jeden kubík. Cenu vodného se povedlo udržet podle 1.JVS zejména díky výrazným snížením ztrát. Firma totiž investovala do modernizace vodárenského dispečinku, který umožňuje lépe a účinněji řídit vodovodní síť města Milevska. (vdo)
</TEXT>
<HEADING>
Kaplice: Na kulturu upozorní mobilní telefon
</HEADING>
<TEXT>
Kaplické Kulturní a informační centrum zahájilo od března novou informační službu pro obyvatele - informace o koncertech, divadelních představeních, zábavách, diskotékách a o programu kaplického kina posílá zájemcům zdarma na jejich mobily v podobě krátkých SMS zpráv. Zatím novou službu využívá prvních patnáct zájemců a další o ni mohou požádat v kaplickém infocentru. (lim)
</TEXT>
<HEADING>
Kleť: Lanovka pojede o svátcích naposledy
</HEADING>
<TEXT>
Kvůli pravidelné technické kontrole bude lanová dráha na nejvyšší horu Blanského lesa Kleť v dubnu mimo provoz. Cestující bude opět přepravovat až 30. dubna. "Lanovka tedy jede tento víkend včetně Velikonočního pondělí naposledy," uvedl starosta obce Hluboká Jaroslav Franěk. Sedačková lanovka bude v provozu každou hodinu od 9.30 do 16 hodin. (jčr)
Dnes se děje
</TEXT>
<HEADING>
České Budějovice: Sběr odpadu na Lineckém předměstí
</HEADING>
<TEXT>
Mobilní sběrný dvůr bude stát dnes od 9 do 16 hodin na parkovišti před dopravním inspektorátem v ulici Plavská na Lineckém předměstí. Lidé tam mohou po předložení občanského průkazu bezplatně odložit přiměřené množství objemného nebo nebezpečného komunálního odpadu. (lim)
Mobilní sběrný dvůr bude stát dnes od 9 do 16 hodin na parkovišti před dopravním inspektorátem v ulici Plavská na Lineckém předměstí. Lidé tam mohou po předložení občanského průkazu bezplatně odložit přiměřené množství objemného nebo nebezpečného komunálního odpadu. (lim)
</TEXT>
</DOC>
<DOC>
<DOCID>MF-20020330226</DOCID>
<DOCNO>MF-20020330226</DOCNO>
<DATE>03/30/02</DATE>
<TITLE>
Prodejna zahustí provoz
</TITLE>
<TEXT>
Lidl chce stavět na prachatickém nádraží třetí supermarket ve městě
Ve dvanáctitisícových Prachaticích by měl vyrůst v dohledné době třetí supermarket. Firma Lidl se totiž přes prostředníka zajímá o pozemek na autobusovém nádraží. Dopravní policie však považuje tenhle záměr za nešťastný.
Prachatice - Po Coopu a Pennymarketu se ve městě možná zabydlí další supermarket. Vyplývá to ze snahy prachatického ČSAD, které předložilo prachatickému zastupitelstvu žádost o změnu územního plánu v prostoru autobusového nádraží. ČSAD totiž hodlá poskytnout část pozemku v prostoru autobusového nádraží pro výstavbu supermarketu společnosti Lidl. "Slibujeme si od toho několik zlepšení," vysvětlil ředitel prachatického ČSAD František Bican. Do podmínek, za jakých ČSAD poskytne pozemek, si totiž dalo prakticky kompletní rekonstrukci celého autobusového nádraží, tedy zrušení nešťastně řešených šikmých stání, rozšíření průjezdných stanovišť a vybudování moderní haly. Zřejmě nejpodstatnější je však podmínka na přestavbu stávající křižovatky u autobusového nádraží na kruhový objezd. "Ten by vyřešil současné komplikované a nebezpečné vyjíždění autobusů ze stanovišť na hlavní komunikaci," věří František Bican. Dopravní policie však jeho optimismus nesdílí. "Nepřipadá mi příliš vhodné situovat další supermarket do oblasti již tak přetížené křižovatky," uvedl dopravní inženýr prachatické policie Jan Harvalík. Již tak silný provoz by se podle něj vybudování supermarketu a s ním sto dvaceti parkovacích míst neúnosně zvýšil. Složitou situaci by podle něj příliš neřešil ani navrhovaný kruhový objezd. "Z dopravního hlediska by se našly ve městě mnohem vhodnější lokality k výstavbě," řekl. Křižovatka u autobusového nádraží je totiž nejvytíženější křižovatkou ve městě, navíc leží přímo na tahu od hraničního přechodu ve Strážném směrem do vnitrozemí. Samotní zastupitelé ve své podstatě proti výstavbě supermarketu nejsou, odhlasovali však několik omezení, kterými by se investor musel řídit. Jeden z nich nedovoluje jakkoliv snížit současnou kapacitu autobusového nádraží, ten druhý pak nařizuje umístit parkoviště až za samotnou budovu prodejny směrem od křižovatky. A tolik prostoru pravděpodobně autobusové nádraží nenabízí. "Prostor, který zbude, bude malý na to, aby tam vznikl obchodní dům takových parametrů, v jakých je prezentován," míní šéf prachatického stavebního úřadu Vladimír Hrabák.
</TEXT>
</DOC>
<DOC>
<DOCID>MF-20020330227</DOCID>
<DOCNO>MF-20020330227</DOCNO>
<DATE>03/30/02</DATE>
<TITLE>
Strakoničtí novorozenci mají vyhřívané lůžko
</TITLE>
<GEOGRAPHY>Strakonice</GEOGRAPHY>
<TEXT>
Na novorozeneckém oddělení ve strakonické nemocnici se mohou pochlubit novým vyhřívaným lůžkem pro děti. Zařízení za pětasedmdesát tisíc korun dostala nemocnice jako sponzorský dar. Moderní vyhřívané lůžko má za sebou necelý měsíc provozu. Zařízení slouží novorozencům k poporodní adaptaci a zároveň plní funkci fototerapeutické lampy k léčbě miminkovské žloutenky, což nebývá u dětí v prvních dnech po narození nijak neobvyklý jev. "Novorozenecké oddělení je v současné době na takovém zlatém standardu," chválí si dětský lékař Martin Gregora. Maminkám těsně po porodu je v nemocnici navíc k dispozici i speciální vyhřívaná postýlka, ve které může ležet děťátko vedle maminky a nemusí se pokládat do inkubátoru. Často se však sejdou dvě rodičky najednou, proto si zdejší lékaři dovedou živě představit, že by zde něco podobného fungovalo ve dvojím provedení. "Je to komfort jak pro dítě, tak pro maminku. Ještě jedna postýlka by se samozřejmě hodila, ale je to otázka finančních zdrojů," vysvětluje Gregora. Ve strakonické porodnici se loni narodilo 807 dětí, a zdejší nemocnice tak poprvé překonala o sto porodů sousední Písek. Lékaři to přičítají nejen zvýšení spádové oblasti, ke které došlo uzavřením porodnic v Sušici a nedalekém Vimperku, ale také silnému populačnímu ročníku. I proto by rádi pokračovali v modernizaci přístrojového vybavení. "Do roka určitě ještě jednu vyhřívanou postýlku přikoupíme," slíbil zástupce ředitele strakonické nemocnice Tomáš Fiala.
PRO VLÍDNĚJŠÍ PRVNÍ DNY ŽIVOTA. Novorozenecké oddělení ve strakonické nemocnici využívá nové vyhřívané lůžko pro děti. Na snímku staniční sestra Eva Minářová.
</TEXT>
</DOC>
<DOC>
<DOCID>MF-20020330228</DOCID>
<DOCNO>MF-20020330228</DOCNO>
<DATE>03/30/02</DATE>
<TITLE>
Hasiči zasahovali u vypalování trávy
</TITLE>
<TEXT>
České Budějovice - Ačkoliv je vypalování staré trávy trestné, hasiči se obávají, že o Velikonocích, kdy se čeká pěkné počasí, budou opět vyjíždět k hořící trávě. "S vypalováním staré trávy se potýkáme pravidelně každé jaro. O letošních Velikonocích však velké problémy neočekávám, protože hodně pršelo a ve vyšších polohách ještě zůstává sníh. Tráva ještě není vyschlá," vysvětlil náměstek ředitele Hasičského záchranného sboru Jihočeského kraje Ladislav Karda. V letošním roce hasiči v regionu vyjížděli již k deseti požárům, které vznikly kvůli vypalování trávy. Ve dvou případech udělili blokovou pokutu, která může dosáhnout až pětadvaceti tisíc korun. "Když se oheň vymkne kontrole, může způsobit popáleniny. Před několika lety vypalování dokonce skončilo i smrtí," uvedl Karda.
</TEXT>
</DOC>
<DOC>
<DOCID>MF-20020330229</DOCID>
<DOCNO>MF-20020330229</DOCNO>
<DATE>03/30/02</DATE>
<TITLE>
Hradec koupí pozemky
</TITLE>
<TEXT>
Jindřichův Hradec - Hradecká radnice odkoupí od římskokatolické církve pozemky za gymnáziem, za které zaplatí téměř sto sedmdesát tisíc korun. Nákup schválilo zastupitelstvo. Radnice tak učinila další krok ke vzniku nafukovací tenisové haly a fitness centra. To v lokalitě pod gymnáziem hodlá postavit soukromý investor. Město mu chce část plochy pronajmout za symbolickou částku na čtyři desítky let. To se však nelíbí některým zastupitelům, kteří by atraktivní a vyhledávané místo u řeky Nežárky raději nechali celé přístupné veřejnosti. "Tvrdil jsem, že je to jediný pozemek v Hradci využívaný ke sportovním účelům, který je volně přístupný pro veřejnost. Tím, že se hala postaví, pozemek se zmenší. Z veřejného prostoru se tak částečně stane soukromý," vysvětlil jeden z kritiků projektu zastupitel Viktor Kotalík.
</TEXT>
</DOC>
<DOC>
<DOCID>MF-20020330230</DOCID>
<DOCNO>MF-20020330230</DOCNO>
<DATE>03/30/02</DATE>
<TITLE>
Písek chystá třináct holobytů
</TITLE>
<GEOGRAPHY>Písek</GEOGRAPHY>
<TEXT>
Ještě v letošním roce by se měli stěhovat písečtí neplatiči nájemného do holobytů, které staví město v bývalém vojenském areálu v Purkraticích nákladem šesti milionů na okraji města. Před několika dny si byla pokračující výstavbu zkontrolovat i městská rada. V Purkraticích vzniká celkem třináct holobytů, neplatičů registruje Písek na čtyři sta. Dohromady dluží městu na nájemném a službách spojených s užíváním bytů přes tři miliony korun.
Písek - Ještě v letošním roce by se měli stěhovat písečtí neplatiči nájemného do holobytů, které staví město v bývalém vojenském areálu v Purkraticích nákladem šesti milionů na okraji města. Před několika dny si byla pokračující výstavbu zkontrolovat i městská rada. V Purkraticích vzniká celkem třináct holobytů, neplatičů registruje Písek na čtyři sta. Dohromady dluží městu na nájemném a službách spojených s užíváním bytů přes tři miliony korun.
</TEXT>
</DOC>
<DOC>
<DOCID>MF-20020330231</DOCID>
<DOCNO>MF-20020330231</DOCNO>
<DATE>03/30/02</DATE>
<TITLE>
První obvinění v kauze zpěvačky Urbánkové
</TITLE>
<GEOGRAPHY>Protivín</GEOGRAPHY>
<TEXT>
Policie obvinila zaměstnance firmy Prosco, který údajně loni na podzim z bytu bývalého manžela zpěvačky Nadi Urbánkové a spolumajitele Medissy Josefa Havlíka odvezl jeho soukromé věci. "Muž byl obviněn z neoprávněného zásahu do práva k domu, bytu nebo nebytovému prostoru," řekl mluvčí písecké policie Jan Tihelka. Firmu Prosco, která vedle Havlíkových věcí v hodnotě půl až třičtvrtě milionu korun odvezla z Medissy i další vybavení za několik milionů korun, pověřila správou majetku Urbánková. Havlík na ni loni podal trestní oznámení za krádež osobních věcí. Současně ji obvinil z vytunelování společnosti, která je nyní v konkurzu a věřitelům dluží asi 30 milionů korun.
Protivín - Policie obvinila zaměstnance firmy Prosco, který údajně loni na podzim z bytu bývalého manžela zpěvačky Nadi Urbánkové a spolumajitele Medissy Josefa Havlíka odvezl jeho soukromé věci. "Muž byl obviněn z neoprávněného zásahu do práva k domu, bytu nebo nebytovému prostoru," řekl mluvčí písecké policie Jan Tihelka. Firmu Prosco, která vedle Havlíkových věcí v hodnotě půl až třičtvrtě milionu korun odvezla z Medissy i další vybavení za několik milionů korun, pověřila správou majetku Urbánková. Havlík na ni loni podal trestní oznámení za krádež osobních věcí. Současně ji obvinil z vytunelování společnosti, která je nyní v konkurzu a věřitelům dluží asi 30 milionů korun.
</TEXT>
</DOC>
<DOC>
<DOCID>MF-20020330232</DOCID>
<DOCNO>MF-20020330232</DOCNO>
<DATE>03/30/02</DATE>
<TITLE>
Lupič vybral šest chat
</TITLE>
<GEOGRAPHY>Dobřejice</GEOGRAPHY>
<TEXT>
Chataři z okolí Dobřejic, kteří mají své rekreační objekty na levém břehu Lužnice, přišli o různé ruční nářadí, oděvy, rybářské náčiní a také o spotřební elektroniku. To vše odnesl zatím neznámý pachatel, který v okolí Dobřejic řádil mezi 24. a 25. březnem.
Dobřejice - Chataři z okolí Dobřejic, kteří mají své rekreační objekty na levém břehu Lužnice, přišli o různé ruční nářadí, oděvy, rybářské náčiní a také o spotřební elektroniku. To vše odnesl zatím neznámý pachatel, který v okolí Dobřejic řádil mezi 24. a 25. březnem.
</TEXT>
</DOC>
<DOC>
<DOCID>MF-20020330233</DOCID>
<DOCNO>MF-20020330233</DOCNO>
<DATE>03/30/02</DATE>
<TITLE>
Zmizely cigarety
</TITLE>
<GEOGRAPHY>Čimelice</GEOGRAPHY>
<TEXT>
Delší dobu nebude potřebovat kuřivo zloděj, který ve čtvrtek 28. března v ranních hodinách vykradl prodejní stánek v Čimelicích na Písecku. Odnesl si totiž cigarety v hodnotě 140 tisíc korun. Zalíbily se mu také dobíjecí kupony všech tří operátorů, kteří v tuzemsku provozují sítě mobilních telefonů. Neznámý pachatel odnesl kupony Go, Twist a Oskar za 24 tisíc korun.
Čimelice - Delší dobu nebude potřebovat kuřivo zloděj, který ve čtvrtek 28. března v ranních hodinách vykradl prodejní stánek v Čimelicích na Písecku. Odnesl si totiž cigarety v hodnotě 140 tisíc korun. Zalíbily se mu také dobíjecí kupony všech tří operátorů, kteří v tuzemsku provozují sítě mobilních telefonů. Neznámý pachatel odnesl kupony Go, Twist a Oskar za 24 tisíc korun.
</TEXT>
</DOC>
<DOC>
<DOCID>MF-20020330234</DOCID>
<DOCNO>MF-20020330234</DOCNO>
<DATE>03/30/02</DATE>
<TITLE>
Muž je obviněn z kuplířství
</TITLE>
<GEOGRAPHY>Písek</GEOGRAPHY>
<TEXT>
V píseckém nočním klubu organizoval prostituci sedmačtyřicetiletý muž z Písku, kterého policisté obvinili z kuplířství. Muž si najímal ženy, mezi nimiž byla i jedna mladistvá, což obviněný věděl. Obohatil se o víc než půl milionu korun.
Písek - V píseckém nočním klubu organizoval prostituci sedmačtyřicetiletý muž z Písku, kterého policisté obvinili z kuplířství. Muž si najímal ženy, mezi nimiž byla i jedna mladistvá, což obviněný věděl. Obohatil se o víc než půl milionu korun.
</TEXT>
</DOC>
<DOC>
<DOCID>MF-20020330235</DOCID>
<DOCNO>MF-20020330235</DOCNO>
<DATE>03/30/02</DATE>
<TITLE>
Sídliště jsou pro záchranáře pastí
</TITLE>
<HEADING>
Horká linka
</HEADING>
<TEXT>
České Budějovice - Na bolest českobudějovických sídlišť upozornil nedávný požár osmipatrového paneláku na sídlišti Vltava. Zásah hasičů značně zbrzdilo ucpané okolí domu - parkující auta museli hasiči odnášet. Dva čtenáři, kteří se včera ozvali na horkou linku, situaci v krajském městě kritizovali.
Ivan Fanta, lékař českobudějovické záchranné služby: Vždy, když vyjíždíme na jedno ze tří slavných budějovických sídlišť, tak trnu hrůzou, zda pacienta najdeme, ale hlavně, zda se k domu sanitkou dostaneme. Doslova katastrofální situace je na Máji. Uličky úzké jak za středověku, při chodnících parkující auta, takže průjezd je na hranici možností. Mnohdy stojíme uprostřed ulice a nemůžeme ani vystoupit. Některé ulice jsou slepé, místa pro otočení opět ucpaná parkujícími automobily, takže musíme couvat. Čísla domů jsou schovaná, číslování domů postrádá logiku, neboť ulice nejsou ulicemi, ale shluky domů. Když jde o opravdu akutní případ, máme největší nervy z toho, jak pacienta najdeme, jak se k němu dostaneme a jak s ním vyjedeme. To je ale jen pouhou selankou proti tomu, co by čekalo chudáky hasiče. Kdyby bylo po mém, doporučil bych zažalovat projektovou firmu, potažmo projektanta, z obecného ohrožení.
Miroslava Pražáková: Bydlím na Pražské ulici v Českých Budějovicích a to, jak tady lidé parkují, je hrůza! Dříve tady alespoň byly nalajnované čáry, takže každý věděl, jak a kde může vlastně stát. Dnes si ale každý odstaví auto, jak chce, na chodníky, na silnice. Když přijede městská policie a napomene je, ještě jí nadávají a ohrožují. Proto navrhuju, aby se minimálně znovu udělaly na vozovky bílé pruhy, a jasně tak označily parkovací plochy.
</TEXT>
</DOC>
<DOC>
<DOCID>MF-20020330236</DOCID>
<DOCNO>MF-20020330236</DOCNO>
<DATE>03/30/02</DATE>
<TITLE>
Zbraně a střelivo prověřují lidé v Táboře
</TITLE>
<TEXT>
Český úřad pro zkoušení zbraní a střeliva chystá kontroly zbraní, které myslivci používají při honech
Kontrolní oddělení Českého úřadu pro zkoušení zbraní a střeliva sídlí v centru Tábora. Dohlíží na výrobce, dovozce, opravce a distributory střelných zbraní, střeliva a pyrotechnických předmětů.
Tábor - Český úřad pro zkoušení zbraní a střeliva má v Táboře své kontrolní oddělení. Od 1. listopadu 2000 má sídlo v Koželužské ulici. Ve stejném roce v srpnu totiž vstoupil v platnost zákon o ověřování střelných zbraní a střeliva. Šéfem táborského kontrolního oddělení tohoto úřadu, který má působnost po celé České republice, je šestačtyřicetiletý Pavel Koblasa. Předtím téměř osm let pracoval u České obchodní inspekce.
Jak se pobočka tak významného úřadu ocitla v Táboře?
Náš úřad má sídlo v Praze. Předseda úřadu rozhodl, že v Táboře vznikne detašované pracoviště, a to oddělení kontroly, odkud se díky výhodné zeměpisné poloze bude řídit kontrola v rámci celé České republiky.
</TEXT>
<HEADING>
Kolik máte pod sebou inspektorů?
</HEADING>
<TEXT>
Kontrolu provádějí pověření pracovníci úřadu, kteří nesídlí jen v Táboře, ale například i v Českých Budějovicích, Uherském Brodě, Brně a Přerově.
V čem spatřujete hlavní význam Českého úřadu pro zkoušení zbraní a střeliva?
Vznikl proto, že bylo nutno zajistit v našem právním řádu plnění závazků, kterými je Česká republika vázána. Vyplývají z Úmluvy o vzájemném uznávání zkušebních značek ručních palných zbraní. Tato úmluva je mezi veřejností známa pod označením C.I.P. Jejím základním požadavkem je, aby se úřední zkoušky zbraní a střeliva odehrávaly ve státem zřízené zkušebně. Do této doby dělal zkoušky soukromoprávní subjekt, což členské země C.I.P. kritizovaly. Náš úřad vznikl ze stávající České zkušebny zbraní a střeliva sídlící v Praze na Žižkově.
</TEXT>
<HEADING>
Koho a co přesně kontroluje vaše oddělení?
</HEADING>
<TEXT>
Kontrolujeme všechny výrobce, dovozce, opravce a všechny distributory střelných zbraní, střeliva a pyrotechnických předmětů. Zákon rovněž pamatuje na ty, kdo jsou zapsáni v průkazu stanovené střelné zbraně. To jsou vlastně všichni, kdo vlastní střelnou zbraň podle zákona. Například sportovní střelci nebo myslivci mohou používat pouze zbraně označené zkušební značkou. Kontroly tedy budeme zaměřovat i na různé střelecké akce. Plánujeme kontroly zbraní používaných na honech, zda jsou opravdu ověřené a bezpečné.
</TEXT>
<HEADING>
Mají se tedy střelnice a myslivci třást?
</HEADING>
<TEXT>
Ne, ale činnost zaměříme i na provozovatele střelnic, kde budou kontroly sledovat označování zbraní a hlavně střeliva. Konkrétně u některých soukromých střelnic máme signály, že se tam může prodávat a objevovat neověřené střelivo. Jedná se o takzvané přebíjené střelivo. To si může vyrábět držitel zbrojního průkazu, ale pouze pro vlastní potřebu.
</TEXT>
<HEADING>
Je v České republice hodně zbraní ?
</HEADING>
<TEXT>
V posledních letech držitelů zbraní značně přibylo. Mezinárodní úmluva ale předpokládá sjednocení a zjednodušení pro výrobce a dovozce zbraní v tom smyslu, že si členské státy vzájemně uznávají zkušební značky. Když například v Německu vyzkoušejí zbraň a označí ji zkušební značkou, tak tato zbraň již nepodléhá ověřování v České republice.
Jsme na území jižních Čech. Jsou Jihočeši hodně ozbrojeni?
Nemám přesný přehled o tom, jak jsou Jihočeši ozbrojeni v porovnání s jinými kraji. Je ale pravda, že na jihu Čech je dost brokových a pistolových střelnic, které jsou hojně využívány.
</TEXT>
<HEADING>
Kdo bývá v Česku nejčastěji držitelem zbraně?
</HEADING>
<TEXT>
Podmínek držení zbraně, které podléhají registraci u Policie České republiky, je několik. V prvé řadě musí být fyzická osoba držitelem zbrojního průkazu. Mezi základní podmínky vydání tohoto oprávnění patří, že držitelem může být každý bezúhonný občan, který dovršil věku 21 let. Výjimkou je i věk nižší, jedná-li se o držení zbraní pro lovecké a sportovní účely. Vydávání zbrojních průkazů je v plné kompetenci Policie České republiky. Od roku 1989 značně přibylo zbraní mezi civilním obyvatelstvem. Nedělal bych rozdíly mezi podnikateli či sportovními střelci. V republice je také asi 90 tisíc myslivců. Jestliže mezi myslivci dojde jednou za čas k ublížení na zdraví, je to absolutní nepoměr vůči zraněním a úmrtím na silnici. Lidé ale neštěstí na silnicích začali vnímat jako samozřejmost. V obou případech jde ale vždy o neštěstí způsobené něčí nedbalostí.
Mají Západoevropané obavu, že je v Česku hodně neprověřených zbraní? Nepůsobíme na ně jako Divoký východ?
Osobně nemohu toto zhodnotit, to je věc spíše pro policii. Legálně držené zbraně jsou u nás ověřovány dostatečně. O nelegálně držených zbraních nemám přehled.
Zasahují vaše kompetence i do sféry armády a policie?
Ne. Zbraně pro armádu a policii jsou vyjmuty z působnosti zákona, který řídí naši práci. Pokud někdo ale chce využít vojenské zbraně pro civilní potřebu, musí je rovněž předložit našemu úřadu k ověření. Pokud vyhoví podmínkám pro uvedení na trh, mohou být označeny civilní zkušební značkou a využity v civilním sektoru.
</TEXT>
<HEADING>
Podle jakého systému kontroly vedete?
</HEADING>
<TEXT>
Systém spočívá v tom, že úřad má přehled, kolik je výrobců a kde mají sídla, které střelivo je schválené, které ne. Jakmile zjistíme, že výrobce nebo dovozce uvedl na trh střelnou zbraň nebo střelivo bez ověření, okamžitě kontrolu zaměříme tímto směrem. Hlavně ale podněty pro naši práci získáváme při kontrolách distributorů v jejich prodejnách. Vybereme několik set výrobků a podle dodacích listů zjistíme, kdo předmět vyrobil nebo dovezl do České republiky. Víme, které byly schválené, které nikoli.
Co děláte, dozvíte-li se, že se firma chystá vyvézt větší množství zbraní do zahraničí?
Konkrétně u největších výrobců krátkých i dlouhých střelných zbraní, jako jsou Zbrojovka Brno či Uherský Brod, máme své zaměstnance přímo v jejich objektu. Jejich rukama projde každá střelná zbraň, po vyzkoušení ji ověří. Pak požádá výrobce ministerstvo vnitra a ministerstvo průmyslu a obchodu o povolení k vývozu.
</TEXT>
<HEADING>
Přísluší vám kontrolovat i funkční historické zbraně?
</HEADING>
<TEXT>
Zákon číslo 156 z roku 2000 se na historické zbraně, které nejsou držené a určené ke střelbě, nevztahuje. Chtěl bych ale upozornit, že nový zákon o střelných zbraních posune hranici pro historickou zbraň pod rok 1870 ze současného roku 1890. To znamená, že zbraně starší roku 1890 nám nepřísluší kontrolovat, pokud se nepoužívají ke střelbě.
</TEXT>
<HEADING>
Jak často můžete jednu a tutéž zbraň zkontrolovat?
</HEADING>
<TEXT>
Teorií našeho úřadu je, že bude stanovena hranice povinného opakovaného kusového ověřování. Deset let by se týkalo krátkých zbraní, patnáct let brokovnic, dvacet let by bylo pro kulové zbraně. Dle současného znění zákona je praxe taková, že policie, která vydává zbrojní průkaz nebo ho prodlužuje, může vyzvat vlastníka zbraně k předložení zbraní ke kontrole našemu úřadu, jestliže je důvodné podezření na špatný technický stav zbraně. To znamená, že teoreticky by mohl být vlastník zbraně vyzván ke kontrole každých pět let. Hlavním smyslem je bezpečnost držitelů zbraní. Mnohdy se to majitelům nelíbí, ale dá se říct, že jim tím lze zachránit zdraví nebo i život.
</TEXT>
<HEADING>
Kontrolujete i prodej pyrotechniky. Čím se řídíte?
</HEADING>
<TEXT>
V oblasti pyrotechniky zjišťujeme značné nedostatky. U dovozců je povinností do třiceti dnů po importu předložit našemu úřadu zboží k ověřování. Větší dovozci to dělají, ale setkáváme se hlavně s asijskými obchodníky, kteří to porušují. Upozorňuji zákazníky, aby nekupovali neověřenou pyrotechniku bez zkušební značky. Jedná se o zkušební značku se lvíčkem s uvedením čísla certifikátu s posledním dvojčíslím roku vydání a třídou stupně nebezpečnosti. Pyrotechniku lze kupovat jen v původním balení, s označením výrobce či dovozce, třídy nebezpečnosti, s návodem k použití, datem spotřeby a způsobem likvidace.
</TEXT>
<HEADING>
Kdo smí pyrotechniku koupit - a jakou vlastně?
</HEADING>
<TEXT>
Pro normální veřejnost je možné použít pyrotechniku do druhé třídy nebezpečnosti. Třetí třídu může koupit pouze odpalovač ohňostrojů s průkazem. Pyrotechnika třídy jedna a podtřídy T0, takové ty malé včelky, může být prodána i osobám mladším osmnácti let, pokud to není v návodu zakázáno. Pyrotechnika druhé třídy a podtřídy T1 může být prodána jen osobám starším osmnácti let. Při nákupech bych radil jít do specializovaných prodejen, vynechal bych asijské trhovce. Na stáncích se tato pyrotechnika druhé třídy, a té je většina, nesmí prodávat.
Mluvili jsme o zbraních, střelivu a pyrotechnice. Váš úřad ale také testuje neprůstřelné vesty, že?
Ano, máme akreditovanou laboratoř, v níž děláme například zkoušky balisticky odolných materiálů, třeba ochranných vest pro policii, neprůstřelných skel automobilů, ochranných přileb a podobně.
ZBRANĚ NA MUŠCE. Pavel Koblasa řídí kontrolní oddělení Českého úřadu pro zkoušení zbraní a střeliva, které sídlí v Táboře.
</TEXT>
</DOC>
<DOC>
<DOCID>MF-20020330237</DOCID>
<DOCNO>MF-20020330237</DOCNO>
<DATE>03/30/02</DATE>
<TITLE>
Archeologové objevují stopy v centru Vodňan
</TITLE>
<TEXT>
Před sebou moderní stavbu ze začátku třetího tisíciletí, ale když se otočí a kopnou hlouběji pod zem, vrátí se až do středověku. Takto se nyní mohou pohybovat v čase pražští a strakoničtí archeologové, kteří dělají průzkum kousek od vodňanského náměstí, kde budou v dohledné době stát další moderní byty.
Vodňany - Odkrytá půda už začíná prozrazovat leccos z historie. Několik zlomků keramiky leží v košíčku a zrovna včera měli archeologové štěstí na drobnou minci. Stáří? "Bude to nějaký novověk," odhaduje předběžně Jan Michálek ze strakonického Muzea středního Pootaví. Být podle jeho přání, začali by archeologové z pražské společnosti Archaia a jeho kolegové ze strakonického muzea kopat ve vodňanské lokalitě Centrum již o pár dnů dřív. Sníh a déšť ale byly proti. Kvůli zpoždění tak zatím mohou jen začišťovat terén po technice. "Teprve se dostáváme do fáze, kdy budeme moci začít něco sledovat," vysvětluje šéf výzkumu Karel Kašák ze společnosti Archaia. Archeologové považují toto místo, kde v brzké době vyrostou další moderní obytné domy, za velice zajímavé. Málokdy prý totiž mají možnost zkoumat najednou několik parcel navazujících na sebe, jako tady. "Vždycky se jedná o jednu či dvě parcely, ale tady budeme dělat výzkum na celé ploše," těší se Jan Michálek. První výzkum na sousední parcele tu totiž zahájili už před dvěma lety. Neodešli tehdy s prázdnou. Zachránili úlomky středověké keramiky a tři drobné mince. Jejich následovníci budou mít za několik stovek let možná stejnou radost třeba z úsporné žárovky či víčka z varné konvice. Kdo ví.
</TEXT>
<HEADING>
Pozůstatky chovatelství
</HEADING>
<TEXT>
Jedno už je ale naprosto jasné - ve středověku, při zakládání Vodňan, sloužily uvedené parcely s velkou pravděpodobností k chovu dobytka. Svědčí o tom různé ohrádky, chlívky, odpadní jámy či kanalizace, kterou objevili archeologové pod zemí hned v několika provedeních, od dřevěné přes kamennou až po novověkou cihlovou. Časem, jak se pravděpodobně Vodňany rozrůstaly, musely chlívky stranou a začalo se postupně s městskou zástavbou. Ostatně, ještě než začala úřadovat na místě demoliční četa, která se pustila do opuštěných stavení, stály v této lokalitě domy s malinkou obměnou už od nějakého šestnáctého století. Ve finále tam zůstane jeden jediný, přilepený bokem k nové zástavbě. O jeho majiteli, který však ve Vodňanech trvale nebydlí, si místní šuškají, že ho nechce radnici prodat, protože mu za něj nabídla málo peněz. Že to místní neměli před staletími s bydlením jednoduché, dokládají v zemi uchované stopy po požárech, které se lokalitou přehnaly. "Ten poslední byl v devatenáctém století," říká Jan Michálek.
</TEXT>
<HEADING>
V předstihu před stavaři
</HEADING>
<TEXT>
Archeolog je téměř vždy noční můrou investora. Většinou objeví v zemi něco důležitého právě ve chvíli, kdy jsou na spadnutí zahajovací práce na výstavbě čehokoliv. Stavební firma, která v těsné blízkosti archeologů už usazuje kotvicí piloty pro opěrnou zeď nového domu, se však ničeho podobného obávat nemusí. "Nepředpokládáme, že bychom tady našli něco takového, co by mohlo zastavit výstavbu," směje se Karel Kašák. Navíc archeologové jsou před stavaři ve velkém předstihu, dá se říct vždy o jeden dům napřed, takže zpoždění z jejich strany je takřka vyloučeno. Danou lokalitu opustí po rovných třech týdnech. Co přinesou, zatím není jasné. Každopádně stopy po svých předcích nakonec zůstanou v místním muzeu. "Jsme domluveni, že po ukončení veškerých archeologických výzkumů jim pravděpodobně předáme do depozitáře všechno, co zde nalezneme," potvrdil Karel Kašák.
ARCHEOLOGOVÉ VE VODŇANECH. Helena Houserová odkrývá novověkou kanalizační stoku v centru města.
</TEXT>
</DOC>
<DOC>
<DOCID>MF-20020330238</DOCID>
<DOCNO>MF-20020330238</DOCNO>
<DATE>03/30/02</DATE>
<TITLE>
Kultura na víkend
</TITLE>
<TEXT>
KULTURNÍ DŮM, U Nádraží Emma Srncová - výběr z díla známé malířky
BIO KOTVA, Lidická tř. Návrat do Země Nezemě - americký animovaný film ( 17.30), Výlet - český film ( 20.00) KINO VESMÍR, Pražská tř. Spy Game - americký film ( 17.30, 20.00) MULTIKINO CINESTAR, nákupní Park Čtyři Dvory Harry Potter a Kámen mudrců - film USA (sobota, neděle - 11.15, 14.30, 17.30, pondělí - 14.30, 17.30), Černý jestřáb sestřelen - film USA ( 21.15), Formule! - film USA ( 13.30, 16.00, 18.30), Pán prstenů I - Společenstvo prstenu - dobrodružný film USA ( 16.30, 20.00), Bulšit - parodie USA ( 13.00, 15.00, 19.00), Andělská tvář - český film ( 13.45, 16.15, 18.45), Příšerky s.r.o. - americký animovaný film (sobota, neděle - 10.15, 12.15, 14.15, pondělí 14.15), Spy Game - film USA ( 21.00), Mach, Šebestová a kouzelné sluchátko - český film (sobota, neděle - 12.00, 14.15, pondělí - 14.15)), Dannyho parťáci - komedie USA ( 19.00, 21.30), Čistá duše - film USA ( 20.30), Rok ďábla - český film ( 17.00, 21.00), Perníková věž - český film ( 15.30, 17.45, 20.15), Křižovatka smrti2 - americký film ( 16.15, 18.15, 20.15), E.T. mimozemšťan - americký film (sobota, neděle - 11.30, 14.00, 16.30, pondělí 14.00, 16.30), Návrat do země nezemě (sobota, neděle - 11.30, 13.30, pondělí 13.30) DIVADLO POD ČEPICÍ, Tržnice IGY, Pražská tř. Studio dell 'arte: Šípková Růženka - představení pro děti (sobota 10.00) DŮM UMĚNÍ, náměstí Přemysla Otakara II. Mária a Blažej Balážovi: Skrytý půvab malby GALERIE ZLATÝ KŘÍŽ, Kněžská ul. Václav Švejcar: Cesty z labyrintu (výstava obrazů), Jiří Mádlo - výběr z díla, Jiří Mádlo ml. - plastiky a objekty (výstava) JIHOČESKÉ MUZEUM, Dukelská ul. Omnium Animalum - Svět zvířat - odborná a volná ilustarce Přemysla Vranovského, Buquoyské sklo v Čechách1620 - 1851, Tradiční velikonoční výstava, Buquoyské sklo v Čechcách 1620 - 1851 WORTNERŮV DŮM AJG, U Černé věže Václav Šerák a jeho ateliér keramiky na VŠUP ČAJÍRNA A KAFÍRNA U TŘÍ LVŮ, ul. U Tří lvů Ambient jara - taneční večer s DJ Morfem (sobota 19.30) Feng shui ve vztazích - povídání s A. Teplickou (neděle 18.00), Fotografie Richarda Nowaka
EGON SCHIELE ART CENTRUM, Široká ul. Igor Toršenko - obrazy, Věra Janoušková - retrospektivní výstava k 80. narozeninám sochařky, Jagoda Buič - textilní objekty, Petr Liebl - obrazy, Arthur Salner - nové práce
KINO, Masarykova ul. Vše, co jste chtěli vědět o sexu, ale báli jste se zeptat - z rané, parodicky zaměřené tvorby režiséra patří tato povídková americká komedie k nejúspěšnějším titulům. Woody Allen si vybral ze sexuologického bestselleru sedm témat, která v satirické a parodické poloze rozebral (sobota 17.00), Moulin Rouge - americký muzikál,do Paříže konce 19. století přichází mladík Christian. Na Montmartru potkává francouzského malíře Toulouse - Lautreca a stává se součástí party bohémů. Na proslulé Moulin Rouge poznává nezkažený mladík lásku u protřelé kurtizány Satine, které říkají Jiskřivý Diamant ( 19.30)
KULTURNÍ CENTRUM PANORAMA, Masarykova ul. Ochotnický soubor Kříž - žáci: Rodina je základ státu (sobota 19.00) ALŠOVA JIHOČESKÁ GALERIE, zámecká jízdárna Jihočeská gotika, Nizozemské malířství 16. - 18. století, České umění 20. století - stálá expozice ZOO OHRADA, v blízkosti loveckého zámku Ohrada Původní česká fauna
KINO STŘELNICE, náměstí T. G. Masaryka Kdo s koho - americký film (sobota a neděle 17.00, 20.00) KAPLE SV. MÁŘÍ MAGDALENY Velikonoční koncert (neděle 17.00) KULTURNÍ DŮM STŘELNICE, náměstí T. G. Masaryka Zadáno pro starší a pokročilé - zábavný pořad pro seniory (neděle 17.00)
KINO, Linecká ul. Taxi, taxi - francouzská akční komedie ( 20.00)
OBSERVATOŘ KLEŤ Pozorování Slunce i dalších nebeských těles (za jasného počasí), prohlídka dalekohledů observatoře, stálá výstava astronomických fotografií (komety, planetky, mlhoviny, hvězdokupy, galaxie aj., sobota, neděle)
KINO, 5. května Rok ďábla - český film (sobota, neděle 17.30, 20.00), Policajtka - americký film (pondělí 17.30, 20.00)
KINO PORTYČ, Čechova ul. Pařba - Large vypráví příběh Jasona Mouselyho, syna úspěšné rokové legendy 70. let Barryho Blaze Mouselyho (sobota 15.30), Bulšit - americká komedie (neděle 15.30), Výlet - český film ( 17.30, 20.00) GALERIE PORTYČ, Čechova ul. Autorská výstava studentů a profesorů SSVŠ v Písku MINIGALERIE V PATŘE, Obchod, centrum u sv. Floriana, Havlíčkovo náměstí Barevný soulad - fotografie Martina Altmana PRÁCHEŇSKÉ MUZEUM, Velké náměstí Výstava přírůstků sbírek Prácheňského muzea v Písku v roce 2001, Restaurátorské práce v muzeu v roce 2001, Pavel Vaněk - obrazy (chodba muzea)
GALERIE DOLNÍ BRÁNA Cesta mráčkového dráčka - výstava dětských výtvarných prací MUZEUM, Neumannova ul. Čerti, vodníci, podvodníci - výstava loutek z řezbářských kurzů ve Volarech 1994 - 2001
MUZEUM ROUBENKA: Římovské mašinky aneb Od koněspřežky k železnici
KINO OKO, Kánišova ul. Jako kočky a psi - americký film (sobota 15.30, 17.30), Pianistka - film Francie a Rakouska (neděle 17.30, 20.00) KINO SPEKTRUM, náměstí Tomáše Bati Kdo s koho - americký film ( 17.30, 20.00) GALERIE KOVOSVIT, náměstí Tomáše Bati Obrazy Mojmíra Rese HVĚZDÁRNA FRANTIŠKA PEŠTY, na severním okraji města Pozorování oblohy
KINO OKO, Komenského ul. Andělská tvář - český film, Charlotta se provdá za něžného hraběte Raoula. V zámku nad mořskými útesy však mladá žena potkává manželova nevlastního bratra Filipa, kterému připisuje sérii záhadných zločinů. Nakonec ale zjistí, jak hluboce se mýlila (sobota, neděle 17.30, 20.00), Princezna a bojovník - německý film (pondělí 17.30, 20.00) MUZEUM STŘEDNÍHO POOTAVÍ, Zámek Přišlo jaro k nám - etnografická výstava, lidové zvyky od Velikonoc do letního slunovratu
KINO SVĚT, náměstí Františka Křižíka Lužinova obrana - děj filmu se odehrává ve dvacátých letech 20. století. Vypráví příběh nemluvného šachového velmistra Lužina, který přijíždí k italskému jezeru sehrát životní zápas a neočekávaně tu najde svou životní lásku (sobota 17.30, 20,00, neděle 17.30), Projekt 100: Monthy Python - Smysl života - anglický film, zlomyslná hříčka, která si utahuje z absurdity lidského bytí (neděle 20.00), Rok ďábla - český film (pondělí 17.30, 20.00) GALERIE INFOCENTRUM, Žižkovo náměstí Vyšívaná krajka Petry Horské MUZEUM KODET: Emanuel Kodet - fotografie sochařových modelů, Tři generace Kodetů: Emanuel Kodet, Jan Kodet, Kristián Kodet
GALERIE NA PALANDĚ, Masarykovo náměstí Návraty do Třeboně - obrazy Miroslava Konráda, Keramika Karla Příhody VÝSTAVNÍ SÍŇ POD VĚŽÍ: Eva Panušová: Barevný svět na dřevě
KINO, Sídliště 710 Černý jestřáb sestřelen - americký film, část elitní jednotky armády USA je v roce 1993 poslána do somálského Mogadishu, aby se stala součástí mírové operace Spojených národů. Úkolem mise je unést několik vysokých důstojníků somálského diktátora. Jde o součást strategického plánu na potlačení občanské války, která zuří po celé zemi. Ovšem zdánlivě bezpečně naplánovaná mise se obrátí nesprávným směrem (sobota, neděle 19.30)
KINO HLINECKÁ, Hlinecká ul. Zoolander - americká komedie, módní přehlídky jsou svět sám pro sebe, plný originálních i bizarních postaviček. Jako ryba ve vodě se v něm pohybuje Derek Zoolander. Třikrát za sebou se stal Modelem roku a přivykl myšlence, že je neodolatelný. Také v soukromí se pohybuje jako na molu. Ovšem jen do chvíle, kdy se módní jedničkou stane Hansel, podivný chlap navlečený do hadích kůží (pondělí 19.30) GALERIE ART CLUB, náměstí Míru Petr Minka: Grafika
KINO, Čs. armády Bulšit - americká komedie (sobota, neděle 20.00), Vanilkové nebe - americký film (pondělí 20.00) HUSITSKÉ MUZEUM - WEISŮV DŮM, náměstí T. G. M. Historie a současnost Jihočeského mlékárenského průmyslu - výstava sýrových etiket
KINO ŠUMAVA, Johnova ul. Mandolina kapitána Corelliho - americký film, poetický příběh o lidech ve víru druhé světové války na zapadlém řeckém ostrově, který okupují Němci a Italové. V hlavních rolích Nicolas Cage a Penelope Cruiz ( 20.00)
MĚSTSKÉ MUZEUM A GALERIE, náměstí Svobody Karel Kupka - výstava u příležitosti 70. narozenin umělce
HOSPODA Koncert skupiny Žlutý pes (neděle 21.00)
Kulturní programy v krajích - s recenzemi, videoukázkami z filmů a možností vyhledávání - na www.idnes.cz/kis
</TEXT>
</DOC>
<DOC>
<DOCID>MF-20020330239</DOCID>
<DOCNO>MF-20020330239</DOCNO>
<DATE>03/30/02</DATE>
<TITLE>
Ve fotbalové divizi se hrají dvě derby
</TITLE>
<TEXT>
Přebor bude náročný pro vedoucí Hlubokou: musí na hřiště Lišova, který to doma se soupeři umí
Na jih Čech přijedou o víkendu sehrát svá mistrovská utkání nejlepší fotbalové týmy divizní skupiny A. Diváci se mají na co těšit.
Jižní Čechy - Již dnes dopoledne od 10.15 hodin se odehrají obě jihočeská derby. Třeboň (zatím 10. místo - 22 bodů) přivítá Milevsko (12. - 15), MAS Sezimovo Ústí (4. - 30) zamíří do Písku (13. - 13). Milevsko jede do Třeboně značně oslabené a remíza by mu stačila. "Bod pro nás má cenu zlata," uvedl kouč Milevska Josef Barda. Kromě potrestaných Masopusta a Petra Janoucha bude postrádat také Krameše, který v Milevsku hostoval z Petrovic. "Byl tu jen na dva zápasy," upřesnil Barda. V týdnu se musel vrátit do Petrovic, a protože minulý týden Milevsko kvůli špatnému terénu nehrálo, odehrál Krameš jen jedno utkání. "Proti Milevsku chceme hrát dobře a získat tři body," předsevzal si kouč Třeboně Petr Skála. I jemu špatné počasí zhatilo plány, i on se chystal do Milevska na fotbal. Chtěl se podívat na hru budoucího soupeře svého týmu. Nezjistil nic. Písek v minulém kole překvapil dobrým výkonem ve Vejprnicích (1:1) a hned ho čeká další těžký soupeř. Navíc v týmu přes týden řádila viróza. Zasáhla Mišjaka, Roučku a Pichlíka. "Pichlík hrát určitě nebude. Doufám, že Mišjak s Roučkou odehrají aspoň část utkání," přeje si písecký trenér Rostislav Grossmann. "Musíme se pokusit zvítězit, ale Sezimovo Ústí je silné. Rozhodně nesmíme prohrát," vyhlašuje Grossmann. Jeho protějšek Jaroslav Vavroch má k dispozici kompletní kádr. "Písek je těžký soupeř," ví Vavroch. Hosté chtějí Píseckým oplatit ztrátu dvou bodů za bezbrankovou remízu v podzimním vzájemném utkání. "Budeme hrát na vítězství," ujišťuje trenér, i když ho trochu mrzí, že chce sebrat body ohroženému mužstvu z jihu Čech. "My ale každý zápas hrajeme naplno," dodal. Dnes odpoledne bude FK Tábor (11. - 22) bojovat o body s US Praha (6. - 28). Jihočeši minulý týden nehráli a v prvním jarním kole porazili silnou Příbram B (2:0). Zítra se v Kaplici (3. - 32) chystá velký zápas, šlágr kola v divizi. Kaplice vyhrála minulé kolo na hřišti posledního Tachova (3:2). V neděli ji ale čeká úplně jiný soupeř, nejlepší tým tabulky, B-tým Příbrami (1. - 42). "Bod by byl dobrý, tři body vynikající," uvedl předseda Kaplických Lubomír Půlpán. Jihočechům bude chybět jen střelec Landa, který je v trestu, jinak jsou kompletní. "Doufáme, že přijde hodně diváků. Věřím, že to bude dobrý fotbal," řekl předseda. "Atmosféra v týmu je dobrá, na zápas se všichni těšíme," dodal. Ve stejnou dobu bude ve Strakonicích (14. - 12) hrát druhý tým tabulky Vejprnice (2. - 35). Domácí se budou snažit oplatit Vejprnicím porážku 1:4 z podzimní části. Jihočeši na jaře odehráli zatím jen jeden zápas, když doma porazili US Praha 2:0. Ve středu hráli Strakoničtí přátelsky s Protivínem a vyhráli 2:0. Naznačili však, že se o záchranu určitě poperou. "Nechceme zpočátku inkasovat," přeje si kouč Strakonic Václav Palivec. "Určitě půjdeme za vítězstvím." V přeboru se chystá Hluboká (1. - 40) na hřiště Lišova (8. - 24), kterému se doma daří. Z osmi zápasů šest vyhrál. Hluboká ale letos přeboru kraluje a potvrdila to i v minulém kole, když doma porazila Český Krumlov 7:3. Zajímavé utkání se bude hrát v Pelhřimově (4. - 29), kam přijede Roudné (3. - 31). Pelhřimovským se v odvetách nedaří. V prvním kole podlehli doma s Horní Planou, minulý týden uhráli jen remízu na Akře, když vyrovnali až v nastaveném čase. Jindřichův Hradec (6. - 29) přivítá na Tyršově stadionu Vodňany (5. - 29), podzimní vzájemný zápas skončil výhrou Vodňan 3:0. Oba týmy minulý týden kvůli špatnému počasí nehrály.
</TEXT>
<HEADING>
Z FOTBALOVÉHO PROGRAMU NA JIHU ČECH O VÍKENDU
</HEADING>
<GEOGRAPHY>NEDĚLE</GEOGRAPHY>
<TEXT>
divize: Kaplice - Příbram B, Strakonice - Vejprnice (na Křemelce), přebor: Český Krumlov - Čížová (ve Velešíně), Jindřichův Hradec - Vodňany (Tyršův stadion), Dražice - Akra České Budějovice, I. A: Písek B - Dobrá Voda, Netolice - Čtyři Dvory, Kamenný Újezd - Hrdějovice, MAS Sezimovo Ústí B - České Velenice, Malšice - Řepeč, Pacov - Mladá Vožice, Suchdol - Chlum. Začátky jsou v 15 hodin, pokud není uvedený jiný.
NEDĚLE - divize: Kaplice - Příbram B, Strakonice - Vejprnice (na Křemelce), přebor: Český Krumlov - Čížová (ve Velešíně), Jindřichův Hradec - Vodňany (Tyršův stadion), Dražice - Akra České Budějovice, I. A: Písek B - Dobrá Voda, Netolice - Čtyři Dvory, Kamenný Újezd - Hrdějovice, MAS Sezimovo Ústí B - České Velenice, Malšice - Řepeč, Pacov - Mladá Vožice, Suchdol - Chlum. Začátky jsou v 15 hodin, pokud není uvedený jiný.
</TEXT>
</DOC>
<DOC>
<DOCID>MF-20020330240</DOCID>
<DOCNO>MF-20020330240</DOCNO>
<DATE>03/30/02</DATE>
<TITLE>
Fotbalisty Budějovic čekají souboje venku
</TITLE>
<TEXT>
České Budějovice - První mužstvo českobudějovických fotbalistů i jeho rezerva hrají svá ligová utkání tentokrát na hřištích soupeřů. První tým nastoupí dnes v Chomutově, rezerva jede zítra do Semic.
</TEXT>
<HEADING>
Pro první jarní body
</HEADING>
<TEXT>
Zítra se od 15 hodin utkají dva týmy, které bude zajímat především záchrana v ČFL, Semice (12. místo, 23 bodů) a České Budějovice B (10. místo, 23 bodů). Oba celky dělí v tabulce jen skóre, mělo by jít o vyrovnané utkání. "Semice doma zatím vyhrály sedm zápasů, jedno utkání skončilo remízou," poukazoval na výborné výsledky soupeřů trenér českobudějovické rezervy Karel Musil a pokračoval: "Jsou doma sebevědomí, ale nás potěšil druhý poločas utkání se Spartou B, kdy jsme měli převahu, jen jsme nedali góly." S přípravou na víkendový zápas byl trenér Jihočechů spokojený: "Na trénincích bylo vidět, že výkon naše hráče povzbudil a věří si."
</TEXT>
<HEADING>
Nejedou prohrát
</HEADING>
<TEXT>
V Semicích bude trenér Musil postrádat z minulé sestavy některé hráče: "Pivoňka a Krejča jsou zranění, o tom, jestli nastoupí někteří hráči z druholigového týmu, se budeme bavit s trenérem Tobiášem až po jejich utkání v Chomutově. Určitě několik fotbalistů s námi pojede," spoléhal na posily trenér Musil. O výsledcích soupeře na domácím hřišti je dobře informovaný, ale popírá, že by jeli do Semic body odevzdat bez boje. "Bude záležet na vývoji utkání, ale pokud vybojujeme alespoň bod, budeme spokojení." Doma nastoupí Prachatice, dnes dopoledne budou od 10.15 hodin hostit Karlovy Vary.
</TEXT>
<HEADING>
Před zápasem do Žatce
</HEADING>
<TEXT>
Fotbalisté prvního mužstva Českých Budějovic se chystají na dnešní zápas s Chomutovem. Hraje se na severu Čech od 15 hodin. Přípravu na utkání v žádném případě nepodcenili. Včera v poledne absolvovali poslední trénink na domácím trávníku a odpoledne vyrazili na předzápasové soustředění do Žatce. "Tam dopoledne proběhne rozcvičení, po kterém odcestujeme do Chomutova," ujasnil asistent trenéra Jihočechů Daniel Drahokoupil.
</TEXT>
<HEADING>
Posílený Chomutov
</HEADING>
<TEXT>
"Hru soupeře máme zmapovanou," řekl dále asistent Drahokoupil. "Náš podzimní zápas se Severočechy jsem neviděl (v té době u mužstva ještě působil trenér Bokša s asistentem Kriegem a České Budějovice vyhrály 5:0), ale máme informace od asistenta Švantnera, který sledoval také utkání Xaverov - Chomutov." Severočeši přes zimní přestávku doplnili sestavu o trojici hráčů s prvoligovými zkušenostmi. "Do týmu přišli Pěnička, Budka a Harvatovič a mužstvu určitě pomohli," míní o posilách v mužstvu soupeře asistent Drahokoupil.
</TEXT>
<HEADING>
Bez Povišera
</HEADING>
<TEXT>
"Naši hráči jsou nažhavení, mají ohromnou chuť bojovat," byl spokojený s atmosférou v týmu Daniel Drahokoupil. Radost mu kazí pouze absence Povišera, který nemůže hrát pro čtyři žluté karty. "Neúčast zkušeného záložníka nás mrzí, na jeho místě nastoupí jeden ze čtveřice Leština, Opravil, Pecka nebo Horejš. Jinak vítěznou sestavu měnit nebudeme, Pavel Hapal nastoupí stejně jako v neděli v záloze."
NA EXTRALIGU. Lokomotiva České Budějovice, jejíž hráč Kuchařík zasahuje, bude hrát tentokrát o víkendu v první lize nohejbalistů venku. Doma se dnes od 14 hodin v extralize představí Strakonice v souboji s Modřicemi a ve druhé lize hraje doma i Cep.
</TEXT>
</DOC>
<DOC>
<DOCID>MF-20020330241</DOCID>
<DOCNO>MF-20020330241</DOCNO>
<DATE>03/30/02</DATE>
<TITLE>
Ledaři se představí na stadionu v Milevsku
</TITLE>
<GEOGRAPHY>Milevsko</GEOGRAPHY>
<TEXT>
Antonín Klatovský starší i jeho synové Antonín mladší a Jan připravili další díl exhibicí na zimním stadionu. Tentokrát se na závěr sezony představí zítra od 18 hodin na milevském ledě. Plochodrážní ledaři jsou hrdinové. V tuzemsku o ně zájem jejich řídící federace nemá, ale úspěchů ve světě posbíral vicemistr světa Antonín Klatovský i jeho syn Antonín požehnaně. Letos i loni byl Antonín mladší v Grand Prix, mistrovství světa ledařů, pokaždé sedmý. V Milevsku se proto mohou objevit jezdci, se kterými se na oválech po Evropě potkává, zvlášť stříbrný z MS v roce 2000 Zorn z Rakouska nebo letos v Grand Prix pátý Němec Bauer. Dalšími účastníky exhibice v Milevsku budou Vladislav Kunc z nedalekého Křižanova, v minulosti známý i ze závodů silničních motocyklů, nebo další přední Češi Paták, Petrásek, Muž a Špale či Šiška. Ze zahraničí mají přijet i Rakušan Bohm či Němec Liebman. Výtěžek jezdci věnují Stanislavu Dykovi, který se při závodech na ledě v Berlíně ne vlastní vinou vážně zranil.
Milevsko - Antonín Klatovský starší i jeho synové Antonín mladší a Jan připravili další díl exhibicí na zimním stadionu. Tentokrát se na závěr sezony představí zítra od 18 hodin na milevském ledě. Plochodrážní ledaři jsou hrdinové. V tuzemsku o ně zájem jejich řídící federace nemá, ale úspěchů ve světě posbíral vicemistr světa Antonín Klatovský i jeho syn Antonín požehnaně. Letos i loni byl Antonín mladší v Grand Prix, mistrovství světa ledařů, pokaždé sedmý. V Milevsku se proto mohou objevit jezdci, se kterými se na oválech po Evropě potkává, zvlášť stříbrný z MS v roce 2000 Zorn z Rakouska nebo letos v Grand Prix pátý Němec Bauer. Dalšími účastníky exhibice v Milevsku budou Vladislav Kunc z nedalekého Křižanova, v minulosti známý i ze závodů silničních motocyklů, nebo další přední Češi Paták, Petrásek, Muž a Špale či Šiška. Ze zahraničí mají přijet i Rakušan Bohm či Němec Liebman. Výtěžek jezdci věnují Stanislavu Dykovi, který se při závodech na ledě v Berlíně ne vlastní vinou vážně zranil.
</TEXT>
</DOC>
<DOC>
<DOCID>MF-20020330242</DOCID>
<DOCNO>MF-20020330242</DOCNO>
<DATE>03/30/02</DATE>
<TITLE>
Pedagogické centrum se chystá na zvláštní seminář
</TITLE>
<TEXT>
České Budějovice - Pedagogické centrum v Českých Budějovicích připravuje zvláštní seminář. Jeho předběžný termín stanovil na 24. dubna. Absolventi by měli vědět, jak si poradit při tělocviku s těmi, co se jim tolik nevede. "Všichni to známe. Někteří jedinci prostě při tělesné výchově nestačí těm vyspělejším," vysvětlil záměr semináře Karel Hájek z centra. "Mnohdy ty slabší jednotlivce ani ostatní do kolektivu třeba při míčových hrách nechtějí, protože mají dojem, že jim všechno zkazí." Seminář povede Pavel Belšán, nevidomý, ale v oboru hodně zkušený. Praktickou ukázkou výklad doplní děti, které povede Věra Brožová z Českého Krumlova. Dětem, kterých se týká jejich fyzický handicap, a proto při tělocviku zaostávají, říkává vyučující Belšán outsideři. Přitom nabízí možnosti, jak slabší k tělocviku přiblížit. Přihlášky lze zasílat do centra v Českých Budějovicích. Pokud bude stav semináře naplněný, centrum by další zájemce odmítlo. Týden před seminářem rozesílá základní informace o průběhu školení, které je určené hlavně pro kantory základních škol.
</TEXT>
</DOC>
<DOC>
<DOCID>MF-20020330243</DOCID>
<DOCNO>MF-20020330243</DOCNO>
<DATE>03/30/02</DATE>
<TITLE>
Písečtí hokejisté hostí dnes od 17 hodin v baráži o první ligu vedoucí celek z Mladé Boleslavi. V utkání půjde také o prestiž, protože oba celky mají na prvních dvou postupových místech na ostatní slušný náskok. Ale Písečtí budou hrát především o definitivní jistotu. Pokud zvítězí, potvrdí příslušnost k první lize.
</TITLE>
<TEXT>
Pozemkářky Meteoru České Budějovice zdolaly v prvním utkání divize B PVP v Cardiffu domácíí tým 3:0 brankami Urbanové, Daňhelové a Šárové.
Šestnáctiletý tenista Tomáš Berdych, kterého trénuje českobudějovický Ivan Dušek, prohrál ve druhém kole v juniorském turnaji v Key Biscayne s Američanem Ramem 6:4, 4:6, 4:6. Ram předtím zdolal Browna z Jamajky 6:4, 6:3.
Služba ve sportovní redakci Jižní Čechy DNES k začínajícímu víkendu bude v pondělí od 11 hodin.
</TEXT>
</DOC>
<DOC>
<DOCID>MF-20020330244</DOCID>
<DOCNO>MF-20020330244</DOCNO>
<DATE>03/30/02</DATE>
<TITLE>
Co si myslí volejbalisté o těžké sérii
</TITLE>
<TEXT>
Bude to Ostrava. Volejbalisty Českých Budějovic čeká od čtvrtka play off extraligy, rovnou semifinále. Cíl získat titul začnou plnit doma.
České Budějovice, Pelhřimov - Dnes ukončí zápasové soustředění v Pelhřimově a vrátí se domů. Příští týden budou jen ladit formu a ve čtvrtek i v pátek budou hostit Ostravu. Ta se do semifinále dostala po pětizápasové sérii s Libercem. Naposledy ho dokázala vyřídit v jeho hale a zaskočila tím i sázkaře, protože její postup mezi poslední čtyři se stejně jako v případě Příbrami nečekal. Pro České Budějovice bude v semifinále povinností postoupit, chtějí - li myslet na titul. Mají jednu výhodu. V základní části extraligy v Ostravě dvakrát domácí vedli 2:0, ale dvakrát ztratili zápas v posledním pátém setu, když v obou případech znovu o dost vedli, o tři čtyři míče určitě. Doma Jihočeši Ostravu dvakrát porazili, ale jejich manažer Milan Čuda varuje: Ostrava hraje stále stejně, je jedno, jaký je zrovna stav zápasu. Co hráči říkají k tomu, že Ostrava musela hrát pět náročných utkání ve čtvrtfinále proti Liberci? "Těžko říci," míní smečař Jan Jeslínek. "Ale čím více zápasů, a hlavně vyrovnaných, tím více budou naši soupeři unavení." "Na jednu stranu budou unavení, na druhou stranu rozehraní," řekl libero Českobudějovických Petr Habada. "Těch pět zápasů soupeřů pro nás může být výhoda i nevýhoda." Univerzál Ondřej Hudeček se k takovému názoru přiklonil také. "Nevím, ale na jednu stranu soupeři ztratí síly a na druhou mohou získat herní pohodu," domnívá se. Ostrava se dvěma výhrami v sérii v Liberci dostala psychicky určitě nahoru. "Pátý zápas v Liberci bych si tipovat netroufl," přiznal Hudeček. To, že se hrál duel Liberec - Ostrava na pět zápasů, nepovažuje za výhodu ani nevýhodu nahrávač Ondřej Kust. Také hovoří o únavě příštího soupeře, který bude ale dobře rozehraný, rozjetý. "Ale i my mezi sebou hrajeme," uklidňoval se. Nakonec se v bloku herní přípravy v pelhřimovské hale včera dočkal i přípravy proti nečekanému semifinalistovi z Příbrami. "Určitě je dobře, že série našich soupeřů musela být na pět zápasů," řekl útočník Tomáš Rubáček bez váhání. "Budou mít méně času na speciální přípravu na nás." To je v současnosti běžná věc. Trenéři rozeberou všechny druhy útoku, obrany, dobrých i špatných herních vlastností protivníka a nandají svým svěřencům před zápasy při teoretické přípravě spoustu informací o hře soupeřů. "A trošku unavení určitě z té série budou," myslí si Rubáček. To se domnívá i blokař Štěpán Smrčka. "To, že hráli na pět zápasů, je pro nás určitě jen dobře." Včera se v Pelhřimově hrála příprava České Budějovice - Příbram. Pro Jihočechy to byla vítaná příležitost zkusit si napětí z utkání, i když tréninkový zápas nenahradí atmosféru play off. Soupeři se dohodli na šesti setech, z toho poslední byl krátký tie - break. První čtyři vyhráli Jihočeši, kteří se zároveň prostřídali na všech postech. Poslední dva sety získala Příbram.
</TEXT>
</DOC>
<DOC>
<DOCID>MF-20020330245</DOCID>
<DOCNO>MF-20020330245</DOCNO>
<DATE>03/30/02</DATE>
<TITLE>
Muž si stěžuje na postup soudu
</TITLE>
<HEADING>
Podnik dal za byt v paneláku stavební buňku
</HEADING>
<TEXT>
Soud vystěhoval před šesti lety bývalého zaměstnance Diama do bytu, který ve skutečnosti neexistuje. Muž se celá léta snaží vysoudit svůj původní byt zpět.
Liberec - Již léta se domáhá Milan Verčimák z Liberce práva na libereckém okresním soudu. Podle něj soud nedodržel své vlastní rozhodnutí a on kvůli tomu přišel o byt. "Paradoxně mám dnes v ruce dvě nájemní smlouvy, ale byt ani jeden. Bydlím, kde se dá," říká šestačtyřicetiletý muž, bývalý zaměstnanec dnešního státního podniku Diamo. "Začalo to vlastně odchodem od uranového průmyslu," říká Verčimák. V roce 1980 dostal podnikový byt 1+1 v paneláku v Liberci, po třech letech však ze zaměstnání odešel. "O rok později jsem dostal rozsudek tehdejšího okresního soudu, že se mám vystěhovat hned, jakmile mi přidělí byt náhradní. Čekal jsem, co se bude dít, ale nedělo se nic," říká muž. Až v roce 1994 dostal Verčimák další usnesení Okresního soudu v Liberci. Stálo v něm, že má byt vyklidit s odkazem na původní rozhodnutí z roku 1984. "Do té doby bylo ze strany soudu všechno v pořádku. Pak už ne," tvrdí Verčimák. "Měl jsem dostat zásilku, jestli nemám výhrady k novému bytu, do kterého se mám přestěhovat, ale ta mi nikdy nepřišla. A protože jsem zásilku nepřevzal a tedy nic proti nenamítal, jednoho únorového rána roku 1996 přijeli stěhováci, městská policie a soudní vykonavatel a než jsem se vzpamatoval, začali moje věci stěhovat. Dozvěděl jsme se, že mám jít na nějakou ubytovnu v okrese Česká Lípa," líčí Verčimák. Muž běžel na blízký okrsek české policie, ale ta mu nepomohla. "Mají soudní příkaz a vy si můžete podat stížnost proti postupu soudu," řekli mu na policii. "A to jsem také udělal. Mezitím mě ale vystěhovali." A právě v tomto momentě už se věci začaly podle Verčimáka dít v rozporu se zákonem, respektive s rozsudkem, který sám liberecký okresní soud vydal. "Neprověřili si, jaký náhradní byt mi vlastně podnik Diamo dává," míní muž. "Nastěhovali mě do Stráže pod Ralskem v okrese Česká Lípa a navíc do stavební buňky bez wc a umývadla, do místnosti se dvěma zamřížovanými okny a čtyřmi kovovými postelemi. Vůbec to nebyl byt, byla to ubytovna, navíc úplně strašná, kde se nedalo žít. Také jsem tam nikdy nebydlel. Přebýval jsem, kde se dalo, a začal podnikat kroky, abych byt dostal zpět a dělám to dodnes," dodal muž.
"Stavební buňka náhradním bytem za panelákový není ani náhodou," poznamenal liberecký právník Alexandr Petričko. "Místnost musí mít kolaudační rozhodnutí o trvalém užívání a splňovat potřebné podmínky, například musí mít sociální zařízení." Aby odčinilo svoji chybu, poslalo Diamo v červnu 2000 Milanu Verčimákovi novou nájemní smlouvu na dobu neurčitou na jiný byt 1+1 v panelovém domě ve stejné ulici. "Ale ten mi bytové družstvo odmítlo přidělit, protože byt byl obsazený," upřesnil Verčimák. "Pro Diamo je to uzavřená záležitost, protože byt je nyní v majetku Stavebního bytového družstva Pozemní stavby Liberec," řekl k věci vedoucí Střediska sociálních služeb státního podniku Diamo Jiří Kovář. "Vím o tom případu," potvrdila předsedkyně Okresního soudu v Liberci Zdeňka Doležalová. "Pan Verčimák podal žalobu na ženu, která v jeho původním bytě žije, i na bytové družstvo, které jí byt přidělilo. Bohužel, byla v žalobě procesní chyba. Až se vyřeší, o věci rozhodne soud." Podle ní žalobce určitou šanci na úspěch má, protože bytová náhrada opravdu adekvátní nebyla. "Smůla byla, že pan Verčimák hned v počátku neměl proti přidělenému bytu námitky. Soudkyně by jinak prověřila, v jakém stavu byt je." Jak poznamenala, je bytové družstvo ochotné dát muži byt náhradní. "Potřebuje ale rozhodnutí soudu," dodala. Bytovému družstvu už však Verčimák nevěří. "Už jednu nájemní smlouvu a stejně v tom bytě bydlet nemohu," říká.
</TEXT>
</DOC>
<DOC>
<DOCID>MF-20020330246</DOCID>
<DOCNO>MF-20020330246</DOCNO>
<DATE>03/30/02</DATE>
<TITLE>
Referendum o hale nebude
</TITLE>
<GEOGRAPHY>Jilemnice</GEOGRAPHY>
<TEXT>
Referendum o stavbě sportovní haly v Jilemnici se neuskuteční. Poslední termín pro jeho vyhlášení byl totiž včera - obecní referendum se nesmí podle zákona konat později než šest měsíců před komunálními volbami a vyhlásit ho obecní rada musí třicet dní předem. Volby se konají prvního a druhého listopadu. "Radnice hrála o čas, aby nemusela referendum vyhlásit," tvrdí navrhovatel referenda Eduard Seibert. Podle starosty Václava Hartmana ovšem radní referendum nemohli vyhlásit, protože návrh nebyl podán v souladu se zákonem. "Požádali jsme ještě o právní rozbor ministerstvo vnitra, odpověď ještě nemám, ale podle ohlasů nám zřejmě dají ministerští úředníci za pravdu," uvedl Hartman. Seibert odevzdal na radnici podpisové archy s více než devíti stovkami podpisů jilemnických občanů, kteří podpořili návrh na referendum.
V mnoha desítkách případů ale podepsaní Jilemničané neuvedli všechny zákonem požadované údaje - například celé křestní jméno nebo úplnou adresu. Seibert tvrdí, že to nezpochybnilo vůli lidí, aby se referendum konalo a žádal starostu o možnost opravit podpisové archy. Starosta také nezpochybňoval, že naprostá většina podpisů je autentických, ale zdůrazňoval, že zákon žádnou opravu neumožňuje. Seibert i starosta se shodli na tom, že zákon o místním referendu je nedokonalý. "Zatím jsme žádné podněty k tomuto zákonu nedostali, nemáme žádné zprávy o průběhu místních referend. Ta se ostatně konají zatím jen výjimečně," uvedl místopředseda Svazu měst a obcí Jaromír Jech. "Ale jestli přípravy referenda ukazují nějaké nedostatky, budeme se tím pochopitelně zabývat a případně se s návrhy na změny obrátíme na poslance."
</TEXT>
</DOC>
<DOC>
<DOCID>MF-20020330247</DOCID>
<DOCNO>MF-20020330247</DOCNO>
<DATE>03/30/02</DATE>
<TEXT>
Také z ptačí perspektivy si prohlédli Liberec čeští olympionici Kateřina Neumannová a Aleš Valenta. Po podvečerním přijetí u primátora je čekala nejprve návštěva balkonu radnice, odkud rozesmátý Valenta pokynul náměstí a potom ještě výstup na radniční věž. "Jsem ráda, že se znovu mohu podívat do Liberce. Často závodím mimo republiku, takže je to pro mě vzácná příležitost," uvedla Neumannová.
</TEXT>
</DOC>
<DOC>
<DOCID>MF-20020330248</DOCID>
<DOCNO>MF-20020330248</DOCNO>
<DATE>03/30/02</DATE>
<TITLE>
Invalidům v zoo vadí točité schody
</TITLE>
<GEOGRAPHY>Liberec</GEOGRAPHY>
<TEXT>
Vozíčkáři, kteří si chtějí prohlédnout nově postavený pavilon tropů v liberecké Zoologické zahradě, narážejí na nepřekonatelnou překážku - točité schodiště. Objekt, který porušuje zákon o bezbariérovosti, podle něhož musí všechny nové stavby umožnit bezproblémový přístup invalidům, přitom získal první cenu v soutěži o Pavilon roku. "Podivuji se tomu, že při výstavbě pavilonu nemysleli na postižené a také tomu, že přesto pavilon získal ocenění," konstatuje vozíčkář Jiří Jiroudek. Jak říká, přímo do pavilonu se dostane, ale pouze do jedné jeho části. Druhá leží v patře, kam vede pouze točité schodiště. "Pavilony hodnotíme především z hlediska potřeb zvířat," tvrdí Jan Filip, sekretář sdružení Česká zoo, která ceny uděluje. Liberecký pavilon tropů letos zvítězil v konkurenci devíti dalších zoologických zahrad, jež do klání přihlásily celkem čtrnáct pavilonů. "Posuzujeme stavby například podle toho, jestli zvířatům umožňují rozmnožování. Komfort pro návštěvníky nehodnotíme," vysvětluje Filip rozpor mezi oceněním a nedostatky stavby. Liberecká zoo se sice snaží přímo ve spolupráci s handicapovanými lidmi celý areál zbavit bariér, ale nezbývají jí na to peníze. To je také důvod, proč je část pavilonu tropů pro invalidy nedostupná. "Postupně chceme, aby zahrada byla zcela přístupná vozíčkářům, musíme však postupovat podle finančních možností," řekl jeden ze zaměstnanců zoo. "Možností, jak zpřístupnit pavilon tropů, je několik, například je možné tam instalovat plošinu pro vozíčkáře, nebo ze zadní části přistavět rampu, to je však velmi nákladné a v nejbližší době na to zřejmě nebudeme mít peníze," dodal.
Liberec - Vozíčkáři, kteří si chtějí prohlédnout nově postavený pavilon tropů v liberecké Zoologické zahradě, narážejí na nepřekonatelnou překážku - točité schodiště. Objekt, který porušuje zákon o bezbariérovosti, podle něhož musí všechny nové stavby umožnit bezproblémový přístup invalidům, přitom získal první cenu v soutěži o Pavilon roku. "Podivuji se tomu, že při výstavbě pavilonu nemysleli na postižené a také tomu, že přesto pavilon získal ocenění," konstatuje vozíčkář Jiří Jiroudek. Jak říká, přímo do pavilonu se dostane, ale pouze do jedné jeho části. Druhá leží v patře, kam vede pouze točité schodiště. "Pavilony hodnotíme především z hlediska potřeb zvířat," tvrdí Jan Filip, sekretář sdružení Česká zoo, která ceny uděluje. Liberecký pavilon tropů letos zvítězil v konkurenci devíti dalších zoologických zahrad, jež do klání přihlásily celkem čtrnáct pavilonů. "Posuzujeme stavby například podle toho, jestli zvířatům umožňují rozmnožování. Komfort pro návštěvníky nehodnotíme," vysvětluje Filip rozpor mezi oceněním a nedostatky stavby. Liberecká zoo se sice snaží přímo ve spolupráci s handicapovanými lidmi celý areál zbavit bariér, ale nezbývají jí na to peníze. To je také důvod, proč je část pavilonu tropů pro invalidy nedostupná. "Postupně chceme, aby zahrada byla zcela přístupná vozíčkářům, musíme však postupovat podle finančních možností," řekl jeden ze zaměstnanců zoo. "Možností, jak zpřístupnit pavilon tropů, je několik, například je možné tam instalovat plošinu pro vozíčkáře, nebo ze zadní části přistavět rampu, to je však velmi nákladné a v nejbližší době na to zřejmě nebudeme mít peníze," dodal.
</TEXT>
</DOC>
<DOC>
<DOCID>MF-20020330249</DOCID>
<DOCNO>MF-20020330249</DOCNO>
<DATE>03/30/02</DATE>
<TITLE>
Ekolog žije ze stipendia od americké nadace
</TITLE>
<GEOGRAPHY>Liberec</GEOGRAPHY>
<TEXT>
Na svůj bankovní účet dostává devětadvacetiletý Jan Korytář každé čtvrtletí stipendium v amerických dolarech a přitom nestuduje na žádné ze zámořských univerzit. Mladý muž z Liberce je předsedou ekologického sdružení Staří ochránci Jizerských hor, což je organizace, která pracuje na obnově přirozených lesů a záchraně ohrožených dřevin, dnes už nejen v Jizerských horách. Práce, jíž se Korytář věnuje, zaujala mezinárodní neziskovou organizaci Ašoka natolik, že mu jako jednomu z několika Čechů udělila tříroční stipendium. Každý měsíc dostává několik set dolarů. Díky penězům od Ašoky, což je nezisková asociace založená před dvaadvaceti lety ve Virginii, se Jan Korytář nemusí trápit existenčními starostmi a může se plně soustředit na práci, aniž by trpěl materiálním nedostatkem. "Stipendium, které dostávám, je výjimečné především v tom, že nepodporuje projekty neziskových organizací, ale přímo konkrétní jednotlivce," uvedl Korytář.
Nadace mu dává peníze na osobní spotřebu, on sám se ke stipendiu dostal tak trochu náhodou. Jeho kolega pátral po nadacích, jež by mohly finančně vypomoci s obnovou Jizerských hor, narazil právě na Ašoku a kontaktoval ji. "Později za mnou přijela zástupkyně asociace, dlouho si se mnou povídala, zjišťovala co dělám, byla se podívat i v terénu a na konci dne mi řekla, že prvním kolem jsem prošel úspěšně. Absolvoval jsem pak další pohovory, předložil písemné materiály. Pro zisk stipendia je důležité, aby představitelé asociace získali jistotu, že to, co člověk dělá, myslí vážně, že to má smysl a jedná se o dlouhodobou přínosnou záležitost," konstatuje Jan Korytář. Jedním z kritérií je také požadavek, aby projekt, na němž se žadatel o stipendium podílí, přinášel ve své oblasti něco nového. Podle Jany Hradilkové, jež Ašoku zastupuje v České republice, neexistují pro potenciální uchazeče o stipendium prakticky žádná omezení. "Nesmějí se pouze politicky angažovat nebo být členy nějaké fundamentalistické náboženské organizace," tvrdí Hradilková. Každý rok projeví zájem asi třicet lidé z neziskového sektoru, z nichž komise nakonec vybere dva, kteří potom po tři roky peníze skutečně dostávají. "Vybíráme lidi pracující na projektech, ze kterých je jasné, že to chtějí někam dotáhnout," podotýká Hradilková. "Díky tomu, že se lidé nemusejí starat o to, kde seženou peníze na živobytí, se podařilo řadu projektů posunout dál, " pochvaluje si. Ochránce Jizerských hor Jan Korytář její slova potvrzuje: "Ašoka dává lidem jistotu, že mohou pracovat a nemusejí se starat o to, jestli uživí rodinu. Asociace se nezajímá o to, jakým způsobem člověk stipendium použije, dávají nám velkou důvěru. Pokud se rozhodnu, že ze svého stipendia budu dotovat provoz naší ekologické organizace nebo si koupíme domů novou pračku, nikdo mi to zakazovat nebude." On sám si díky stipendiu mohl vyřešit bytovou situaci."Je také důležité, že Ašoka pořádá pravidelná setkání lidí, kteří stipendium dostávají. Zjišťujeme tak, že potíže jsou všude stejné. Všude chybějí peníze, lidé berou malé platy a navíc se na nás ještě stále část veřejnosti dívá jako na exoty," uzavírá Korytář.
</TEXT>
</DOC>
<DOC>
<DOCID>MF-20020330250</DOCID>
<DOCNO>MF-20020330250</DOCNO>
<DATE>03/30/02</DATE>
<TITLE>
Hrady a zámky otevírají sv é brány hrady a zámky
</TITLE>
<GEOGRAPHY>Sychrov</GEOGRAPHY>
<TEXT>
Přes sto tisíc lidí přilákal loni zámek Sychrov. Na začátku nové sezony očekává jeho ředitel Miloš Kadlec návštěvy obdobné. "Krizi z počátku devadesátých let, kdy k nám jezdilo ročně třicet tisíc lidí, jsme překonali. Návštěvníci si na zámek cestu zase našli," řekl.
Před sezonou se zámky obvykle předvedou s nějakou novinkou na svých trasách. Co si přichystal Sychrov?
Především je to nová místnost, která přináší pohled na stavebně historický vývoj zámku, doplnit chceme také loni otevřený turecký stan a menší úpravy děláme ve sklepení, které věnujeme strašidlům. Letos také dostaneme od turnovského rodáka pana Kühnla jeho celoživotní šperkařskou sbírku, takže na podzim otevřeme klenotnici. Pracujeme i na druhém patře východního křídla, kde otevřeme další okruh s novými hostinskými a dětskými pokoji či kabinety kuriozit. Tuto část zpřístupníme ale až za dva tři roky.
</TEXT>
<HEADING>
Kolik peněz vůbec spolyká tak rozsáhlá památka?
</HEADING>
<TEXT>
Každoročně dáváme do zámku zhruba deset milionů korun, přičemž dotace dostáváme ve výši tří a půl milionů korun. Z peněz platíme devatenáct zaměstnanců, třicet brigádníků a část jich dáváme na elektřinu. Loni jsem vydělali devět milionů korun, takže jsme byli schopni pokrýt si náklady a tři miliony dát do opravy.
Zámek se honosí také krásným parkem. Jak vypadá jeho údržba?
Park má šestadvacet hektarů. Za Rohanů na něm pracovalo čtrnáct zahradníků a sezonní pracovníci na kosení a hrabání.
Dnes máme tři zahradníky a jednoho muže na civilní službě. Peněz dáváme na park každým rokem hodně. Teď třeba jen na prořezávání dvanácti stromů zhruba šedesát tisíc korun. Letos chceme obnovit partii čínského jezírka - nejprve ho zrestaurovat, dovést do něho vodu a udržet ji tam a následně vysázet speciální rostliny. Jenom ty nás vyjdou na sto tisíc korun.
Řada zámků a hradů si stěžuje na vandalismus návštěvníků. Jaké máte zkušenosti vy?
Vandalismus se, bohužel, nevyhnul ani nám. Když jsme v parku opravili Rudolfovu vyhlídku a dali k ní sloup s pobronzovanou maketou orlice a k ní dvě pískovcové vázy, vydržela nám tam celá novinka dva a půl roku. Pak ji někdo ukradl. V parku nám pak lidé také hojně kradou čerstvě vysázené rododendrony a azalky. To je také citelná ztráta. Co se týče samotného zámku, tam - musím zaklepat - jsme se s vandaly v poslední době nesetkali. Když přijde nějaká riziková skupina, především pak zahraniční mládež, posíláme se skupinou někoho jako zadní voj. Pomáhá to a máme klid. Poslední pokus o krádež jsme tak zaznamenali v roce devadesát.
KRIZI PŘEKONALI. Přes sto tisíc návštěvníků přilákal loni zámek Sychrov. Letos věří ředitel ve stejný úspěch.
</TEXT>
</DOC>
<DOC>
<DOCID>MF-20020330251</DOCID>
<DOCNO>MF-20020330251</DOCNO>
<DATE>03/30/02</DATE>
<TITLE>
Z celého kraje
</TITLE>
<HEADING>
Lomnice nad Popelkou - Žena pomohla zadržet zloděje
</HEADING>
<TEXT>
Duchapřítomná a odvážná žena pomohla policistům zadržet pachatele několik minut po vloupání do rekreační chaty v Lomnici nad Popelkou. Šla kolem v okamžiku, kdy tři mladíci vycházeli z chaty s velkou taškou. "Zavolala na ně a vyděsila je natolik, že odhodili tašku a utekli. Paní tašku uschovala a vše nahlásila na policii," uvedla semilská policejní mluvčí Soňa Šídová. "Pachatelům ve věku 15, 16 a 17 let sdělil vyšetřovatel podezření z trestných činů krádeže a porušování domovní svobody, strávili dva dny ve vazbě." Mladíci kradli v chatě několikrát: nejprve odsud ráno odnesl některé věci první z nich. Ten se později vrátil ještě se dvěma kamarády. "Ukradli radiomagnetofon, alkohol, skládací koloběžku a další věci v celkové hodnotě přes dvanáct tisíc korun," doplnila Šídová. (mik)
</TEXT>
<HEADING>
Vrchlabí, Liberec - Časopis dostane novou podobu
</HEADING>
<TEXT>
Novou podobu bude mít od dubnového čísla časopis Krkonoše. Bude nyní vycházet pod názvem Krkonoše - Jizerské hory a bude se věnovat tématům z celého Libereckého kraje. Časopis Krkonoše, který vydává správa národního parku a který vstoupil již do pětatřicátého ročníku, se v nové podobě spojí s Agenturou 555, jež v letech 1966-2000 vydávala samostatný časopis o Jizerských a Lužických horách. Nově pojatý měsíčník o přírodě a lidech Libereckého kraje představí redaktoři i ochránci přírody na tiskové konferenci 3. dubna v libereckém sídle Chráněné krajinné oblasti Jizerské hory. (mik)
Dnes se děje
Jablonec nad Nisou - Přijede Sparta
Fotbalisté FK Jablonec 97 hostí od 14.15 vedoucí tým první ligy Spartu Praha. (sed)
</TEXT>
</DOC>
<DOC>
<DOCID>MF-20020330252</DOCID>
<DOCNO>MF-20020330252</DOCNO>
<DATE>03/30/02</DATE>
<TITLE>
Jsme poctiví, tvrdí Shimizu
</TITLE>
<GEOGRAPHY>Liberec</GEOGRAPHY>
<TEXT>
Dvě japonské firmy stejného názvu Shimizu budou pracovat v liberecké průmyslové zóně. Zatímco ale jedna - Shimizu Europe, porušuje zákoník práce, když ve svých inzerátech tvrdí, že zaměstná jen lidi do pětatřiceti let, druhá - Shimizu Industries, nemá s podobnými inzeráty nic společného a po informacích v tisku, které na diskriminační inzeráty poukázaly, se cítí být poškozena. "V tisku se totiž hovoří o Shimizu bez dalšího rozlišení. Obě sice pracují pro výrobce autodoplňků - společnost Denso, zatímco ale Shimizu Europe, které dalo podivné inzeráty, dělá stavařské práce, Shimizu Industries založilo dceřinou společnost S-Plastec a bude vyrábět autodíly. Je korektní a podobné inzeráty by v životě nevydalo," sdělil Pavel Bernát z liberecké Investorsko inženýrské společnosti, která průmyslovou zónu staví.
Liberec - Dvě japonské firmy stejného názvu Shimizu budou pracovat v liberecké průmyslové zóně. Zatímco ale jedna - Shimizu Europe, porušuje zákoník práce, když ve svých inzerátech tvrdí, že zaměstná jen lidi do pětatřiceti let, druhá - Shimizu Industries, nemá s podobnými inzeráty nic společného a po informacích v tisku, které na diskriminační inzeráty poukázaly, se cítí být poškozena. "V tisku se totiž hovoří o Shimizu bez dalšího rozlišení. Obě sice pracují pro výrobce autodoplňků - společnost Denso, zatímco ale Shimizu Europe, které dalo podivné inzeráty, dělá stavařské práce, Shimizu Industries založilo dceřinou společnost S-Plastec a bude vyrábět autodíly. Je korektní a podobné inzeráty by v životě nevydalo," sdělil Pavel Bernát z liberecké Investorsko inženýrské společnosti, která průmyslovou zónu staví.
</TEXT>
</DOC>
<DOC>
<DOCID>MF-20020330253</DOCID>
<DOCNO>MF-20020330253</DOCNO>
<DATE>03/30/02</DATE>
<TITLE>
Němci míří na Velikonoce
</TITLE>
<TEXT>
Zatímco Jizerské hory už se zimou končí, Krkonoše hlásí: Plno
Němečtí turisté vyprodali hotely a penziony v Krkonoších, hraniční přechody jsou ucpané.
Liberecký kraj - Ve dvou proudech včera odbavovali celníci na hraničním přechodu v Hrádku nad Nisou turisty z Německa. "Od rána je tu fronta až z Polska," řekl krátce před polednem pracovník celnice. "Kolem desáté jedeme na dva pruhy a i tak odhaduji čekání nejméně na hodinu. A stále to sílí." Podle něj do Čech míří převážně Němci. "Na autech mají lyže a jedou hlavně do Harrachova. Řada z nich tu má ještě zaplacený pobyt," dodal. Podle celníků bude nápor pokračovat ještě v sobotu. V Liberci ani v Jablonci se ještě odpoledne nápor velikonočních turistů neprojevil. "Zatím nikde problémy nejsou," informovala tisková mluvčí liberecké policie Vlasta Suchánková. "Máme hlášené tři dopravní nehody na okraji Liberce. Ulice jsou zatím průjezdné bez čekání." Zatímco hotely a penziony v Jizerských horách mají lidí méně, v Krkonoších si na malou návštěvnost nestěžují. "Přestože se na Špičáku ještě lyžuje, máme plno asi z poloviny. Jsou tu Češi i Němci," přiznal číšník hotelu Maxov v Dolním Maxově. Majitel hotelu Zátiší v Bedřichově Jiří Chadima tvrdí: "Velikonoce bývají už tradičně slabé. Letos to je stejné - sněhu málo, hodí se jen na běžky a ještě je to nebezpečné." Hotel má sice plno, ale hlavně díky turnaji v elektrických šipkách. Řešíme tak slabý konec sezony už několikátým rokem." Plno nemá ani hotel Kořínek v Příchovicích, ale ne z důvodů nezájmu. "Od druhého dubna rekonstruujeme topení, a tak jsme mohli ubytovat lidi jen na Velikonoce. Němci měli zájem o delší pobyt, proto jsme je museli odmítnout," řekla recepční příchovického hotelu Ludmila Petříčková. "Je to škoda, protože sněhu na běžky je dost." V Krkonoších je sněhu dost a podle majitelů chat a penzionů krásné počasí přitáhne ještě další návštěvníky. "Lyžuje se, a tak máme plno. Asi dvacet procent jsou Češi a zbytek většinou Němci. Ti k nám jezdí hlavně přes cestovní kanceláře na objednané týdenní pobyty. Češi naopak přijíždějí většinou na poslední chvíli," vysvětlila recepční hotelu Harrachovka v Harrachově Petra Vaňková. "Na Velikonoce máme úplně plno," nechal se slyšet majitel krkonošské Chaty Dvoračky Milan Starý. "Je tu přes metr sněhu a sluníčko, takže máme ideální podmínky." Podle slov pracovníka harrachovského Městského informačního střediska Miroslava Čermáka je v tomto horském středisku těsně před svátky víc lidí než jindy o víkendu. "Ale ještě by se tu nějaká místa našla," dodal. "Počítáme, že ještě lidé dorazí zítra a pozítří. Přiláká je krásné počasí."
</TEXT>
</DOC>
<DOC>
<DOCID>MF-20020330254</DOCID>
<DOCNO>MF-20020330254</DOCNO>
<DATE>03/30/02</DATE>
<TITLE>
Asistentky pomáhají postiženým znovu žít
</TITLE>
<TEXT>
Česká Lípa - Dvanáct osobních asistentek pomáhá na Českolipsku postiženým lidem vrátit se zpět do života. Za celý loňský rok zvládlo zdejší Centrum služeb pro tělesně postižené péči o 94 klientů ve věku od čtyř do devadesáti let. "Práce nám přibývá, také žasneme, co lidí je úplně bezmocných, bez pomoci a téměř bez prostředků na život. Máme často mladé klientky po mozkových příhodách, staráme se například o jejich děti," říká vedoucí centra Eva Krutská. Pacienty po mozkové mrtvici totiž propouští z nemocnice brzy a oni potřebují začít co nejdříve s cvičením. Centrum se rovněž stará o doprovod do lázní. "Bez asistentky by některé lázně postižené, kteří se nezvládnou sami obléknout, ani nepřijaly," tvrdí Krutská. Bezradní jsou zejména lidé, co se náhle dostanou do zdravotních problémů. Nová situace je velkým šokem pro celou rodinu. "Prožíváme osudy lidí, rodin a snažíme se jim pomoci. Je mezi námi důvěra, člověk se po čase stává až skoro členem rodiny," říká osobní asistentka Renata Copková. Asistentky zajišťují klientům i záležitosti na úřadech, protože někteří ani nevědí na co mají nárok. Doprovází je i k lékaři, cvičí s nimi. "Cvičení jim prospívá. Z nejednoho ležícího jsme udělali chodícího," poznamenává Copková.
REHABILITACE V BAZÉNU. Českolipské Centrum služeb pro tělesně postižené organizuje i pravidelné plavání ve zdejším bazénu.
</TEXT>
</DOC>
<DOC>
<DOCID>MF-20020330255</DOCID>
<DOCNO>MF-20020330255</DOCNO>
<DATE>03/30/02</DATE>
<TITLE>
Výstavu o skladateli Vackovi doplňuje unikátní samohrajka
</TITLE>
<GEOGRAPHY>Liberec</GEOGRAPHY>
<TEXT>
Historické piano, na které lze normálně hrát, ale které kromě toho i samo přehrává melodie skladeb a napodobuje zvuk houslí a varhan, doplňuje v libereckém muzeu výstavu o hudebním skladateli Karlu Vackovi. Muzeum je do svých sbírek zakoupilo před devětadvaceti lety za třináct a půl tisíce korun, jeho skutečná hodnota je však dnes mnohem vyšší. "Je to obdobný nástroj, jaký se počátkem minulého století běžně vyskytoval v hostincích. Dostal se k nám v dosti zbědovaném stavu, takže prošel skoro celkovou rekonstrukcí," vysvětlil Jiří Volný z konzervátorských dílen libereckého muzea. Na toto piano, které vyrobila v osmdesátých letech 19. století liberecká firma Johann Harwardt, je možné běžně hrát. Po zapojení do elektrické sítě navíc slouží jako orchestrion. Samo od sebe hraje různé písničky, přičemž se automaticky mačkají jednotlivé klapky. Elektrický pohon však není původní, podle Volného neznámý autor piano takto upravil asi před osmdesáti lety. "K tomu, aby piano samo hrálo, bylo předtím třeba točit klikou, která rozhýbávala měchy. Ty poháněly podtlakový systém a ten otáčel válcem s navinutým třicet centimetrů širokým pásem. Na pásu jsou různě rozmístěné dírky a čtecí lišta při nárazu do určité dírky buď zmáčkne, nebo vypne klapku na klávesnici. Po přestavbě ale rozhýbává měchy místo kliky elektromotor." Pásy, které obsahují záznamy písniček, se dají vyměnit. Na každém jsou tři skladby a každá trvá asi pět minut. Muzeum má takové pásy zatím tři. "Zkoušíme sehnat ještě další, ale není to lehké. Moc se jich asi nedochovalo," dodává Volný. Samohrající piano dříve doplňoval ještě automatický bubeník, který na stejném podtlakovém principu rytmicky doprovázel jednotlivé skladby. "Je to taková bedýnka, ve které tlučou paličky do dvou velkých bubnů, jednoho malého bubínku a do trianglu. Dokončujeme její opravu a během čtrnácti dnů by měla hrát spolu s pianem," poznamenal Volný.
Liberec - Historické piano, na které lze normálně hrát, ale které kromě toho i samo přehrává melodie skladeb a napodobuje zvuk houslí a varhan, doplňuje v libereckém muzeu výstavu o hudebním skladateli Karlu Vackovi. Muzeum je do svých sbírek zakoupilo před devětadvaceti lety za třináct a půl tisíce korun, jeho skutečná hodnota je však dnes mnohem vyšší. "Je to obdobný nástroj, jaký se počátkem minulého století běžně vyskytoval v hostincích. Dostal se k nám v dosti zbědovaném stavu, takže prošel skoro celkovou rekonstrukcí," vysvětlil Jiří Volný z konzervátorských dílen libereckého muzea. Na toto piano, které vyrobila v osmdesátých letech 19. století liberecká firma Johann Harwardt, je možné běžně hrát. Po zapojení do elektrické sítě navíc slouží jako orchestrion. Samo od sebe hraje různé písničky, přičemž se automaticky mačkají jednotlivé klapky. Elektrický pohon však není původní, podle Volného neznámý autor piano takto upravil asi před osmdesáti lety. "K tomu, aby piano samo hrálo, bylo předtím třeba točit klikou, která rozhýbávala měchy. Ty poháněly podtlakový systém a ten otáčel válcem s navinutým třicet centimetrů širokým pásem. Na pásu jsou různě rozmístěné dírky a čtecí lišta při nárazu do určité dírky buď zmáčkne, nebo vypne klapku na klávesnici. Po přestavbě ale rozhýbává měchy místo kliky elektromotor." Pásy, které obsahují záznamy písniček, se dají vyměnit. Na každém jsou tři skladby a každá trvá asi pět minut. Muzeum má takové pásy zatím tři. "Zkoušíme sehnat ještě další, ale není to lehké. Moc se jich asi nedochovalo," dodává Volný. Samohrající piano dříve doplňoval ještě automatický bubeník, který na stejném podtlakovém principu rytmicky doprovázel jednotlivé skladby. "Je to taková bedýnka, ve které tlučou paličky do dvou velkých bubnů, jednoho malého bubínku a do trianglu. Dokončujeme její opravu a během čtrnácti dnů by měla hrát spolu s pianem," poznamenal Volný.
</TEXT>
</DOC>
<DOC>
<DOCID>MF-20020330256</DOCID>
<DOCNO>MF-20020330256</DOCNO>
<DATE>03/30/02</DATE>
<TITLE>
Do prodejny se dostal po žebříku
</TITLE>
<TEXT>
Český Dub - Policisté pátrají po zločinci, který si v noci ze středy na čtvrtek přistavil žebřík k zadní části nákupního střediska v Českém Dubu a obchod vykradl. "Do objektu se dostal přes okénko toalet," vysvětlila liberecká policejní mluvčí Vlasta Suchánková. "Uvnitř prodejny vypáčil dveře do jedné z kanceláří a do oddělení papír-hračky, odkud si z pokladny odnesl peníze. To mu však ještě nestačilo a podíval se i do dalších oddělení nákupního střediska," popisuje krádež Suchánková. Zloděj po sobě nechal škodu za 120 tisíc korun.
</TEXT>
</DOC>
<DOC>
<DOCID>MF-20020330257</DOCID>
<DOCNO>MF-20020330257</DOCNO>
<DATE>03/30/02</DATE>
<TITLE>
Šofér zavinil nehodu a ujel
</TITLE>
<GEOGRAPHY>Liberec</GEOGRAPHY>
<TEXT>
Neznámý šofér, který ve čtvrtek zavinil nehodu na silnici mezi Libercem a Frýdlantem, z místa činu ujel. Policisté po něm nyní pátrají a věří, že jim může pomoci i svědectví některého z řidičů, kteří kolem havárie projížděli. "Nehoda skončila lehkým zraněním," tvrdí liberecká policejní mluvčí Vlasta Suchánková. "Pětatřicetiletý řidič se Škodou Felicia jel směrem na Frýdlant a když projížděl Arnolticemi, ohrozil ho neznámý protijedoucí řidič, který přejížděl vozidlo před sebou. Řidič Škody Felicie, aby se vyhnul střetu, strhl řízení vozidla vpravo, sjel mimo vozovku a havaroval do stromu," dodala. Po řidiči neznámého vozidla, kvůli kterému k nehodě došlo, policisté nadále pátrají. Svědci mohou telefonovat čís la 048/ 5220 231, 5220 232 nebo na tísňovou linku 158.
Liberec - Neznámý šofér, který ve čtvrtek zavinil nehodu na silnici mezi Libercem a Frýdlantem, z místa činu ujel. Policisté po něm nyní pátrají a věří, že jim může pomoci i svědectví některého z řidičů, kteří kolem havárie projížděli. "Nehoda skončila lehkým zraněním," tvrdí liberecká policejní mluvčí Vlasta Suchánková. "Pětatřicetiletý řidič se Škodou Felicia jel směrem na Frýdlant a když projížděl Arnolticemi, ohrozil ho neznámý protijedoucí řidič, který přejížděl vozidlo před sebou. Řidič Škody Felicie, aby se vyhnul střetu, strhl řízení vozidla vpravo, sjel mimo vozovku a havaroval do stromu," dodala. Po řidiči neznámého vozidla, kvůli kterému k nehodě došlo, policisté nadále pátrají. Svědci mohou telefonovat čís la 048/ 5220 231, 5220 232 nebo na tísňovou linku 158.
</TEXT>
</DOC>
<DOC>
<DOCID>MF-20020330258</DOCID>
<DOCNO>MF-20020330258</DOCNO>
<DATE>03/30/02</DATE>
<TITLE>
Keltské slavnosti budou za měsíc
</TITLE>
<GEOGRAPHY>Valečov</GEOGRAPHY>
<TEXT>
Až 30. dubna a ne tento víkend proběhne na zřícenině hradu Valečova keltská slavnost Beltine. Za mylnou informaci se omlouváme.
Valečov - Až 30. dubna a ne tento víkend proběhne na zřícenině hradu Valečova keltská slavnost Beltine. Za mylnou informaci se omlouváme.
</TEXT>
</DOC>
<DOC>
<DOCID>MF-20020330259</DOCID>
<DOCNO>MF-20020330259</DOCNO>
<DATE>03/30/02</DATE>
<TITLE>
Hrady a zámky v kraji otevírají své brány
</TITLE>
<TEXT>
O víkendu či v pondělí otevírají opět své brány hrady a zámky Libereckého kraje.
Liberecký kraj - Stálá a osvědčená lákadla, ale i řadu nových překvapení připravily pro své návštěvníky hrady a zámky Libereckého kraje.
Nová místnost, doplnění tureckého stanu či strašidla ve sklepeních - to jsou novinky, na něž se mohou letos těšit návštěvníci zámku Sychrov. "Lidé se mohou podívat na historický vývoj stavebních úprav zámku a do tureckého stanu doplníme další zbraně a vodní dýmky," sdělil ředitel zámku Miloš Kadlec. "Letos jsme také rozdělili prohlídkové trasy do tří skupin. V té nejdelší mohou návštěvníci zhlédnout i interiéry Bertina křídla."
Žádné větší změny zatím nemohl kastelán připravit na zřícenině gotického hradu Trosky v Českém ráji. "Tady je to trochu něco jiného než třeba na zámcích - ještě před týdnem tu sněžilo a mrzlo a se stavebními pracemi jsem nemohli začít. Ale plánů máme hodně," uvedl kastelán Lubomír Martinek. Letos bude v prostorách hradu probíhat archeologický průzkum v místech, kde by měl vyrůst nový technický objekt jako zázemí pro personál i návštěvníky, bude také pokračovat oprava hradeb. "Velkým lákadlem samozřejmě zůstává vyhlídka na věži Baba, tam jsme odstranili provizorní konstrukci schodiště, takže pohled na věž je nyní nerušený."
Strážní hrad nedaleko Jablonného v Podještědí patřil již v polovině 13. století Markvartici Havlovi, jenž byl manželem svaté Zdislavy. Návštěvníci obdivují zámeckou kapli, renesanční ložnice, černou kuchyň nebo dobově vybavenou kancelář hejtmana. Ozdobou zámku je i renesanční kazetový strop v Bajkovém sále. V zámku je zajímavá expozice s dokumenty a obrazy, jenž se týkají života a legendy svaté Zdislavy.
Na turnovském hradě Valdštejn zahájil kastelán sezonu už před týdnem. "Byl tu koncert Hradeckého komorního tucteta, ale lidí přišlo málo. Bylo jich tu ne o mnoho víc než hudebníků. Bylo špatné počasí, během koncertu také vítr rozrazil dveře a vtrhnul do kaple," popsal kastelán Ladislav Koucký. V neděli ve tři hodiny odpoledne bude na hradě vystoupení dětského pěveckého sboru z Turnova.
Řadu novinek chystá pro letošní sezonu zámek Frýdlant. "Pro návštěvníky urychleně dokončujeme novou prohlídkovou trasu. Na ní zavítají do míst, kam ještě nikdy předtím žádný návštěvník nevkročil," uvedla kastelánka Jana Pavlíková. Lákadlem bude především další zbrojnice s historickými zbraněmi z 12. - 19. století. I letos budou Frýdlantští pořádat řadu kulturních akcí, mezi nimiž nebude chybět ani velký jazzový koncert.
Pevnost, královský hrad ze 13. století se zachoval bez větších přestaveb ve své původní podobě. Nejzachovalejší je hradní kaple, opravená a přístupný je i Purkrabský palác a hlavní věž. "Ta je naším hlavním lákadlem," přiznal kastelán Jan Jurička.
Patří k nejznámějším cílům turistů na Českolipsku. Koncem 13. století hrad postavili na třicet metrů vysoké pískovcové skále Ronovci. Dřevěné přístavby lehly popelem v roce 1639. V 17. století přišli na hrad poustevníci. Nakonec sloužil jako romantické místo pro zábavu majitelů panství.
Na Hrubém Rohozci vstupují do další nejisté sezony - zámek je součástí majetku, o nějž se vede restituční pře. "Předpokládám, že tato sezona proběhne celá bez problémů, pak zase uvidíme," konstatoval kastelán Jindřich Zeman. "Na větší investice kvůli nejisté budoucnosti peníze nedostáváme, nemohli jsme tak dokončit projekt zámecké galerie. Ale chceme letos ještě rozšířit nabídku koncertů a dalších kulturních pořadů."
Mezi Mimoní a Českou Lípou stojí zámek Zákupy, který si dnešní návštěvníci spojují především s živými medvědy, jež tu chovají. U zámku je i terasovitě členěná zahrada s mnoha plastikami a vloni rekonstruovaný anglický park. Výstavbu renesančního zámku začal roku 1541 Zdislav Berka z Dubé. Nejrozsáhlejší přestavba, kdy přibylo druhé patro, se udála koncem 17. století. V roce 1847 se staly Zákupy letní císařskou rezidencí. Tehdy byly obnoveny interiéry, Josef Navrátil namaloval cenné nástropní malby. V kapli se ženil následník trůnu František Ferdinand d'Este s Žofií Chotkovou. Raritou je i císařův výtah.
Předvádění starých řemesel, koncerty, divadelní představení a další zpřístupněné prostory, doplněné novými výstavami. To vše uvidí návštěvníci hradu Grabštejn. "K zahájení sezony jsme sice měli původně připravené ukázky dobových řemesel, kejklíře a muzikanty, ale z technických důvodů jsme museli přesunout tuto akci na třináctého dubna," řekl správce hradu Jan Sedlák. V květnu se v prostorách hradu uskuteční akce Letnice na Grabštejně, v srpnu se koná podnik Grabštejnské léto, který završí benefiční koncert na záchranu hradní kaple svaté Barbory. Přes zimu se na Grabštejně odehrával čilý stavební ruch. "Dokončili jsme například rekonstrukci sklepení. O ně již projevili zájem někteří filmaři, kteří tam chtějí natáčet scény z pekla," říká Sedlák. Kromě oprav sklepů se v současné době dokončuje příprava nové expozice ve druhém patře hradu, která se zpřístupní nejpozději v červenci.
HRADY OTEVÍRAJÍ, SEZONA ZAČÍNÁ. Různé novinky připravily pro své návštěvníky hrady a zámky v Libereckém kraji.
</TEXT>
</DOC>
<DOC>
<DOCID>MF-20020330260</DOCID>
<DOCNO>MF-20020330260</DOCNO>
<DATE>03/30/02</DATE>
<TITLE>
Frýdlantský zámek otevře Novou zbrojnici
</TITLE>
<TEXT>
Frýdlant v Čechách - Nově zpřístupněné prostory čekají v průběhu letošní sezony na návštěvníky frýdlantského zámku. Ten se právě dnes otevírá pro veřejnost. "Pokud se vše podaří tak, jak má, již v květnu by si mohli první návštěvníci projít novou prohlídkovou trasu. Na ní zavítají do míst, kam ještě nikdy předtím žádný návštěvník nevkročil," uvedla kastelánka Jana Pavlíková. Na zámku totiž zpřístupní takzvanou Novou zbrojnici, což je rozsáhlý komplex devíti místností. Představí se zde historické zbraně z 12. - 19. století, které doposud spočívaly v depozitáři zámku. "Tyto nově zpřístupněné prostory s expozicí zbraní vhodně doplní současnou Clam-Gallasovskou zbrojnici," dodala Pavlíková. Frýdlantský zámek čeká letos také řada oprav a stavebních prací. "Ještě před zahájením sezony, v lednu, praskla terasa, která vede kolem zámku a zateklo nám do zámecké kuchyně. Proto musíme s příchodem hezkého počasí povrch terasy opravit," poznamenala Pavlíková. Letos budou již šestým rokem pokračovat i opravy objektů bývalých koníren naproti zámku. Běžné udržovací práce nestojí podle Pavlíkové ani za zmínku. "Na tak rozsáhlém objektu, jakým je frýdlantský zámek, nemohou různé opravy snad nikdy skončit. Neustále je zapotřebí poopravit různé drobnosti," konstatuje kastelánka. I letos chtějí na zámku pokračovat v tradici pořádání kulturních pořadů. "Každý poslední čtvrtek v měsíci uspořádáme hudební večer, kde si mohou zájemci poslechnout například Mozarta nebo ukázky oper. Poslech doplní beseda a občerstvení. V srpnu se uskuteční na nádvoří velký jazzový koncert v rámci frýdlantské Jazzové dílny," připomněla Pavlíková.
</TEXT>
</DOC>
<DOC>
<DOCID>MF-20020330261</DOCID>
<DOCNO>MF-20020330261</DOCNO>
<DATE>03/30/02</DATE>
<TITLE>
Soutěž čtenářů k putování po hradech a zámcích
</TITLE>
<TEXT>
Liberecký kraj - Vážení čtenáři, v naší krajské příloze Vám nyní přinášíme soutěž, v níž můžete vyhrát výpravné obrazové publikace Hrady a zámky libereckého kraje či řadu jiných cen. Každý pátek v době od 5. dubna do 7. června 2002 Vám nabídneme portrét jednoho z hradů či zámků Libereckého kraje, který můžete v průběhu naší soutěže navštívit. U každého z článků najdete také soutěžní otázku.
Vaším úkolem pak bude: 1. Správně odpovědět na všech deset soutěžních otázek. 2. Navštívit alespoň dva z představených deseti hradů a zámků a svou návštěvu doložit vstupenkou. 3. Co nejpřesněji odpovědět na tipovací otázku zveřejněnou na konci soutěže v pátek 7. června 2002. 4. Všech deset odpovědí na soutěžní a také na tipovací otázku a vstupenky z navštívených objektů, zaslat či doručit do liberecké redakce Mladé fronty DNES, nám. Dr. E.Beneše 14/2, Liberec 1 a to do pátku 14. června 2002. Správné zodpovězení všech otázek a zaslané vstupenky Vás posunou do finále, ve kterém zvítězí deset soutěžících, jejichž odpověď na tipovací otázku bude co nejpřesnější. Vyhlášení výsledků se jmény výherců naleznete na stranách naší přílohy v pátek 21. června 2002. Na deset vítězů čeká výpravná obrazová publikace Hrady a zámky Libereckého kraje autorů Vladimíra Brycha, Věry Přenosilové a Jana Rendka od nakladatelství Knihy 555 a dalších 30 praktických cen. Informace o čtenářské soutěži získáte na tel.: 048/ 52 54 411 nebo e-mailu: obchodnili@mafra.cz. Vydejte se tedy s námi po historických a kulturních památkách, za objevováním zajímavé minulosti kraje. Navštívíte s námi nejen jedinečné objekty hradní a zámecké architektury, která se v našem regionu vyvíjela od 13. do 19. století, ale také blíže poznáte životní osudy jejich majitelů. V průběhu dlouhých sedmi set let na území dnešního Libereckého kraje žily významné šlechtické rody: Valdštejnové, Berkové, Markvartové, Smiřičtí, Šlikové a další, jejichž někteří představitelé se nesmazatelně zapsali do dějin naší země. Šlechta se často stávala nositelem převratných společenských a hospodářských změn. Při putování historií na Vás tedy čekají mnohá dobrodružství z poznávání.
</TEXT>
</DOC>
<DOC>
<DOCID>MF-20020330262</DOCID>
<DOCNO>MF-20020330262</DOCNO>
<DATE>03/30/02</DATE>
<TITLE>
Velká věž na Bezdězu nabízí úžasný rozhled
</TITLE>
<GEOGRAPHY>Bezděz</GEOGRAPHY>
<TEXT>
Téměř čtyřicet metrů vysoká kamenná věž dominuje gotickému hradu Bezděz a dotváří jeho charakteristickou siluetu. Po dvaceti letech, kdy byla zavřená, na ni nyní lidé opět smějí vylézt. "Je pro turisty naším hlavním magnetem," konstatoval kastelán Jan Jurička. "I přes to, že lidé musí zdolat sto šedesát dva schodů." Jaký pohled je nahoře očekává, ovlivní počasí. "Při dobré viditelnosti dohlédnou až na Prahu, na celé Krkonoše, Jizerské hory, Říp a České středohoří," řekl Jurička. Podle něj přímo v létě není viditelnost až tak dobrá, protože převládají opary z tepla. "Dobrý rozhled bývá právě teď na jaře, nebo na podzim. Nejlépe, pokud je teplota kolem nuly." I když ještě nádvoří pokrýval sníh, letos poprvé se návštěvníci o Velikonocích mohou z věže do okolí rozhlédnout. "Máme pro turisty připravený kruhový rozhled, aby se sami lépe orientovali v okolí," poznamenal kastelán. Do budoucna má přání vyrýt tento kruhový výhled do kovové desky a umístit ji přímo na vrcholu věže. "Uvažuji i o kasičkových dalekohledech," uvedl Jurička. Věž má průměr skoro jedenáct metrů a její zdi jsou v dolní části široké až neuvěřitelné čtyři metry. "Věž byla srdcem obranného systému hradu." Jediný vstup do věže byl ve výši deseti metrů po dřevěném mostě z jižního hradního paláce. "Zdivo věže se směrem nahoru zužovalo a v horních patrech tak bylo více místa." Původně byla věž rozdělena na pět pater, která spojovaly žebříky. Podle kastelána si návštěvníci k představě dávné podoby hradu musí nad věží ještě domyslet gotickou střechu, z níž stráže sledovaly okolí jen otvory. "Naštěstí hradní stavbu ze třináctého století nenarušily větší přestavby, ani ji předkové nerozebrali na stavební materiál." Podobu věže pozměnila úprava v roce 1844, kdy hrabě Kristián z Valdštejna nechal v nejvyšším patře zbudovat romantickou místnost s velkými okny. Během éry socialistického Československa nemohli turisté dvacet let na historickou věž hradu vystoupit. "Tehdejší mocipáni ji uzavřeli, aby údajným imperialistickým špionům zhatili možnost pozorovat sovětský vojenský prostor. Báli se, že z věže někdo uvidí střelby nebo letiště," vzpomínal Jan Jurička. Vojákům královský hrad na šest set metrů vysokém kopci mnoho let vadil. Ještě koncem osmdesátých let plánovali kvůli rozšiřování tankové střelnice, že úplně zavřou hrad a zaberou celou obec Bezděz. "Vojenský prostor chtěli mít až k silnici na Mladou Boleslav," upřesnil kastelán. Jako noční můry ho pronásledovaly také ne zcela podložené zprávy, podle nichž si někteří důstojníci vymysleli ubourat monumentální věž do poloviny a navrhovali část hradní vyhlídky zastínit plentou. "Lidi by se mohli dívat jen na Prahu a Říp," řekl Jurička. "Naštěstí se takový plán nezdařil."
Bezděz - Téměř čtyřicet metrů vysoká kamenná věž dominuje gotickému hradu Bezděz a dotváří jeho charakteristickou siluetu. Po dvaceti letech, kdy byla zavřená, na ni nyní lidé opět smějí vylézt. "Je pro turisty naším hlavním magnetem," konstatoval kastelán Jan Jurička. "I přes to, že lidé musí zdolat sto šedesát dva schodů." Jaký pohled je nahoře očekává, ovlivní počasí. "Při dobré viditelnosti dohlédnou až na Prahu, na celé Krkonoše, Jizerské hory, Říp a České středohoří," řekl Jurička. Podle něj přímo v létě není viditelnost až tak dobrá, protože převládají opary z tepla. "Dobrý rozhled bývá právě teď na jaře, nebo na podzim. Nejlépe, pokud je teplota kolem nuly." I když ještě nádvoří pokrýval sníh, letos poprvé se návštěvníci o Velikonocích mohou z věže do okolí rozhlédnout. "Máme pro turisty připravený kruhový rozhled, aby se sami lépe orientovali v okolí," poznamenal kastelán. Do budoucna má přání vyrýt tento kruhový výhled do kovové desky a umístit ji přímo na vrcholu věže. "Uvažuji i o kasičkových dalekohledech," uvedl Jurička. Věž má průměr skoro jedenáct metrů a její zdi jsou v dolní části široké až neuvěřitelné čtyři metry. "Věž byla srdcem obranného systému hradu." Jediný vstup do věže byl ve výši deseti metrů po dřevěném mostě z jižního hradního paláce. "Zdivo věže se směrem nahoru zužovalo a v horních patrech tak bylo více místa." Původně byla věž rozdělena na pět pater, která spojovaly žebříky. Podle kastelána si návštěvníci k představě dávné podoby hradu musí nad věží ještě domyslet gotickou střechu, z níž stráže sledovaly okolí jen otvory. "Naštěstí hradní stavbu ze třináctého století nenarušily větší přestavby, ani ji předkové nerozebrali na stavební materiál." Podobu věže pozměnila úprava v roce 1844, kdy hrabě Kristián z Valdštejna nechal v nejvyšším patře zbudovat romantickou místnost s velkými okny. Během éry socialistického Československa nemohli turisté dvacet let na historickou věž hradu vystoupit. "Tehdejší mocipáni ji uzavřeli, aby údajným imperialistickým špionům zhatili možnost pozorovat sovětský vojenský prostor. Báli se, že z věže někdo uvidí střelby nebo letiště," vzpomínal Jan Jurička. Vojákům královský hrad na šest set metrů vysokém kopci mnoho let vadil. Ještě koncem osmdesátých let plánovali kvůli rozšiřování tankové střelnice, že úplně zavřou hrad a zaberou celou obec Bezděz. "Vojenský prostor chtěli mít až k silnici na Mladou Boleslav," upřesnil kastelán. Jako noční můry ho pronásledovaly také ne zcela podložené zprávy, podle nichž si někteří důstojníci vymysleli ubourat monumentální věž do poloviny a navrhovali část hradní vyhlídky zastínit plentou. "Lidi by se mohli dívat jen na Prahu a Říp," řekl Jurička. "Naštěstí se takový plán nezdařil."
</TEXT>
</DOC>
<DOC>
<DOCID>MF-20020330263</DOCID>
<DOCNO>MF-20020330263</DOCNO>
<DATE>03/30/02</DATE>
<TITLE>
Kulturní servis
</TITLE>
<TEXT>
JIRÁSKOVO DIVADLO: 30.3. B.Šimková: Krakonošův klobouk - uvádí Divadelní agentura Praha ( 14.00)
OKRESNÍ VLASTIVĚDNÉ MUZEUM: 30. a 31.3. Stálé expozice: Zvířata celého světa; Geologie a mineralogie světa; Svět hmyzu a pavoukovců; Kovářská expozice; Příroda Českolipska; Dějiny Českolipska; GALERIE: Romantika 19. století; Výstavy: Českolipské ulice; JÍDELNA: M.Pytlová: Obrazy (Otevřeno 9.00- 12.00 a 13.00- 17.00); 30.3. -1.4. PAMÁTNÍK K.H.Máchy v DOKSECH: Literární a životopisná expozice K.H.Máchy; Rybářství a rybníkářství na Českolipsku (Otevřeno 9.00- 12.00 a 13.00- 17.00); VÍSECKÁ RYCHTA V KRAVAŘÍCH: Dům rychtáře V.Kerna z r. 1797; Jaro a Velikonoce očima dětí (Otevřeno 9.00- 12.00 a 13.00- 17.00); BREDOVSKÝ ZÁMEČEK NA LEMBERKU: Lužické hory - příroda a lidé; Velikonoce na Bredovském zámečku (od 31.3.) (Otevřeno 9.00- 16.00)
KINO MÁJ: 30.3. Téměř dokonalý zločin, americký thriller ( 17.30)
MĚSTSKÉ KINO: 30. a 31.3. Traffic - Nadvláda gangů, americký thriller ( 17.30 a 20.00)
MĚSTSKÉ KINO: 31.3. Blikající světla, dánská komedie ( 20.00)
MĚSTSKÉ MUZEUM: 30.3. -1.4. Stálé expozice: Tisíciletá historie města; Výlet do minulosti Chrastavy; Führichův dům: Obrazy chrastavských rodáků (Otevřeno 9.00- 12.00 a 13.00- 16.00)
KLUB NA RAMPĚ: 30.3. Horečka sobotní noci ( 21.00) VÝSTAVIŠTĚ: 31.3. Desanka - dechovkové odpoledne ( 14.00)
GALERIE DEVÍTKA: 1.4. J.Rejent: Fotografie (Otevřeno 9.00- 22.00) MUZEUM SKLA A BIŽUTERIE, GALERIE BELVEDER: 30.3. -1.4. Stálé expozice: Historický empírový salonek; Skleněný knoflík 19. stol.; Výstavy: V.Klimtová: Jizerskohorští skřítci a strašidla (Otevřeno 9.00- 12.00 a 12.30- 17.00) JABLONEC NAD JIZEROU
KRKONOŠSKÉ MUZEUM: 30. a 31.3. Stálá expozice: Počátky lyžování v Českých zemích; Kavanova galerie; Historicko-etnografická expozice; ZÁMEK: Výstavy: Vrána letí, nese děti (Otevřeno 8.00- 12.00 a 13.00- 16.00)
MALÉ DIVADLO F.X.ŠALDY: 30.3. F.M.Dostojevskij: Bratři Karamazovi ( 19.00) NAIVNÍ DIVADLO: 30.3. K.J.Erben: Jabloňová panna ( 10.00)
CENTRUM BABYLON: 30.3. Diskotéka: Diskotéka ( 21.30); Královská zahrada: Melodie z klavíru ( 17.00); 30.3. a 1.4. Staročeská rychta: Na pivečko u klavíru ( 19.00); 31.3. Diskotéka: Junior disko ( 17.00) DIVADLO F.X.ŠALDY: Z českých a světových oper ( 17.00) GOLET, rockový club: 30.3. DJs Matýsek a Luboš - rockotéka ( 21.00) KRÁTKÉ A ÚDERNÉ DIVADLO: 30.3. Punk není mrtev ( 19.30) LIDOVÉ SADY: 31.3. Orchestr L.Ottla ( 14.00)
ČAJOVNA, Sokolovské nám.: 30.3. -1.4. Z tvorby J.Měřičky (Otevřeno 11.00- 22.00) EXPERIMENTÁLNÍ STUDIO: 30. a 31.3. Variace na plech - 3.ročník výtvarné katedry UJEP Ústí n.L. (Otevřeno v době představení) GALERIE FRYČOVA KNIHKUPECTVÍ: 30.3. J.Lochman: Obrazy (Otevřeno 8.00- 20.00) GALERIE STUDNA: 30.3. Originální výtvarná díla; Galerie grafiky (Otevřeno 9.00- 13.00) MALÁ VÝSTAVNÍ SÍŇ, FOTOGALERIE: I.Sedláček: 30.3. Photographics (Otevřeno 10.00- 17.00) NAIVNÍ DIVADLO: 30.3. J.Ptáček: Obrázky Asie (Otevřeno v době představení) OBLASTNÍ GALERIE: 30.3. -1.4. Stálé expozice: České výtvarné umění 20. stol.; Francouzská krajinomalba 19. stol.; Nizozemské malířství 16. -18. stol. (Otevřeno 10.00- 18.00) SEVEROČESKÉ MUZEUM: 30.3. -1.4. Stálé expozice: Umělecká řemesla; Historie Liberecka; Přírodověda severních Čech; Výstavy: Sklo a světlo - k výročí SUPŠ Kamenický Šenov (Otevřeno 9.00- 17.00)
LIDOVÉ SADY: 30.3. -1.4. Výstup na vyhlídkovou věž ( 10.00- 17.00)
KULTURNÍ STŘEDISKO: 30.3. Práce dětí Dětského centra zdraví MĚSTSKÉ MUZEUM A GALERIE: 30.3. a 31.3. Stálé expozice: Národopis; Mineralogie; Zoologie; Historie Lomnicka; Památník rodu Šlechtů; Galerie oblastních výtvarníků; Expozice historika J.J.Fučíka; Výstavy: O.Nalezinek: Knižní ilustrace (Otevřeno 9.00- 12.00)
MĚSTSKÉ KINO: 30. a 31.3. Ti druzí, americko-francouzský film ( 17.30 a 20.00); 1.4. Pán prstenů: Společenstvo prstenů, americký film ( 17.00 a 20.15)
MĚSTSKÉ KINO: 30. a 31.3. J.Mrva: Viděno stereo - výběr ilustrací (Otevřeno v době představení) SKLÁŘSKÉ MUZEUM: 30. a 31.3. Stálá expozice: Sbírky skla od 17. století a názorné modely přibližující náročnost sklářské výroby (Otevřeno 9.00- 12.00 a 13.00- 16.00)
MĚSTSKÉ KINO: 30. a 31.3. Pán prstenů: Společenstvo prstenů, americký film ( 16.00 a 20.00)
GALERIE G 32: 30.3. J.Šimek: Obrazy - prodejní výstava (Otevřeno 9.00- 11.00) MUZEUM A POJIZERSKÁ GALERIE: 30. a 31.3. Stálé expozice: Nezapomenutelná minulost; Osobnosti Semilska; Výstavy: Český granát a jeho svět; R.Náhlovský: Obrazy (Otevřeno 9.00- 12.00 a 13.00- 16.00)
MĚSTSKÉ KINO: 31.3. Banditi, americký film ( 18.00 a 20.00)
MĚSTSKÉ KINO: 30. a 31.3. Černý jestřáb sestřelen, americký film ( 20.00)
</TEXT>
<HEADING>
HASIČÁRNA DALIMĚŘICE: 30.3. Dechovka ( 16.00)
</HEADING>
<TEXT>
OKRESNÍ MUZEUM ČESKÉHO RÁJE: 30. -1.4. Stálé expozice: Mineralogie; Kamenářství; Granátový šperk; Z kulturní historie kraje; Národopis; Geologie Českého ráje a drahé kameny světa; Výstavy: Kouzelné náramky; Výstava z fotosoutěže Zemský ráj; Umělci Euroregionu Nisa - obrazy a sochy; P.Holas a L.Véla: Obrazy (Otevřeno 9.00- 16.00)
VLASTIVĚDNÉ MUZEUM: 30. a 31.3. Lyžařství; Historie kraje; Obrazy ze sbírek muzea; Velký pohyblivý betlém; Dřevěné figurky Krakonoše (Otevřeno 8.30- 12.00 a 13.00- 16.00)
Provozovatelé klubů, uměleckých agentur, kin, divadel a dalších kulturních institucí, kteří mají zájem o pravidelnou prezentaci svých akcí a pořadů v této rubrice, mohou své programy posílat poštou, mailem či faxem na adresu liberecké redakce MF DNES
</TEXT>
</DOC>
<DOC>
<DOCID>MF-20020330264</DOCID>
<DOCNO>MF-20020330264</DOCNO>
<DATE>03/30/02</DATE>
<TITLE>
Tygři mohou rozhodnout už zítra
</TITLE>
<TEXT>
Před pátým soubojem baráže o extraligu mají psychickou výhodu hokejisté Liberce. V sérii hrané na čtyři vítězné zápasy vedou 3:1.
Liberec - Ještě jedna výhra a jsou v extralize. Zdánlivě snadná úloha stojí před hokejisty Liberce. "Máme na to tři pokusy, tak to snad vyjde. Ale poslední krok je vždycky nejtěžší," připomíná brankář Bílých Tygrů Pavel Falta, který zatím v baráži září s úspěšností zásahů přes 94 procent. První šanci rozhodnout sérii mají Liberečtí už zítra na Kladně, případný šestý zápas by se hrál v úterý v Liberci. "Ale i kdyby se hrálo na sedm zápasů, tak se úbytku sil nebojím. Máme dobře trénované mužstvo, navíc pravidelně hrajeme na čtyři pětky, takže se zatížení rozloží," říká druhý liberecký trenér Jaroslav Nedvěd. "Série ještě může být dlouhá. Skončí teprve tehdy, až někdo bude mít čtvrtou výhru," poznamenal hlavní kouč Josef Jandač. "Máme dva dny na to něco změnit. Pro domácí zápas vybereme hokejisty, kteří budou chtít hrát," uvedl kladenský kouč Jaromír Šindel. "Jsme v těžké situaci. Když jsme v sérii prohrávali 0:2, nebylo to tak vážné jako když teď prohráváme 1:3. Ale v neděli hrajeme doma a věřím, že si hráči uvědomí, co je v sázce," doufá v obrat trenér Kladna. "Teď už nemáme co ztratit. Pomoci si musíme sami," tvrdí juniorský reprezentant Tomáš Plekanec, centr třetího kladenského útoku. Kladno ovšem podává v sérii nepřesvědčivé výkony. Týmu chybí nasazení, nepomáhají ani změny v sestavě. "Nevím, čím to je, že stále prohráváme. Vždy dostaneme první gól a přitom máme před každým utkáním důkladnou poradu, na které si zdůrazňujeme, že se to nesmí stát," kroutí hlavou Plekanec, podle nějž kladenským hráčům motivace nechybí. "Každý chce přece vyhrát. Hrajeme ale prostě špatně, puk nám přeskakuje hokejky a nedaří se nám zakládat útoky." Na Kladno jedou hokejisté Liberce se zdravým sebevědomím. "Oni musí vyhrát, budou pod tlakem," tvrdí liberecký kapitán Aleš Vála. "Musíme hrát opět aktivně, ne být zalezlí. Kladno je přeci jenom extraligové mužstvo, naši pasivitu by dokázalo potrestat." Liberecký hokejový klub pořádá zítra na Kladno autobusový zájezd. Jeho cena je 160 korun, autobus odjíždí ve 14.30 hodin od zimního stadionu. Zájemci se mohou přihlásit na tel. čísle 0724/055979 u Karla Hornického, nebo v neděli před odjezdem.
</TEXT>
</DOC>
<DOC>
<DOCID>MF-20020330265</DOCID>
<DOCNO>MF-20020330265</DOCNO>
<DATE>03/30/02</DATE>
<TITLE>
Jankových - postup k třicátinám?
</TITLE>
<GEOGRAPHY>Liberec</GEOGRAPHY>
<TEXT>
Tři branky vstřelil Kladnu v dosavadních čtyřech barážových zápasech liberecký útočník Vítězslav Jankových. Tu poslední ve čtvrtek, kdy Bílí Tygři vyhráli doma 3:0. "Po prohraném domácím zápase jsme si se spoluhráči sedli a řekli jsme si, že takhle se hrát nedá. Ujasnili jsme si přístup ke hře a výsledek se dostavil," pochvaluje si útočník, který zítra oslaví třicáté narozeniny. Jestli Bílí Tygři zvítězí v Kladně a už v neděli vybojují postup do extraligy, dostane Jankových stylový dárek.
V sérii za sebou máte už čtyři zápasy. Ve všech vám vyšel nástup, třikrát jste dali úvodní dvě branky. Čím to?
To si opravdu nedokážu vysvětlit. My se prostě snažíme hrát svoji hru ze zabezpečené obrany. Spíš si myslím, že je to náhoda. Samozřejmě nám to dává psychickou výhodu do dalšího průběhu. Uvidíme, jak to bude v neděli na Kladně.
Jak těžké bylo pojistit čtvrteční jednobrankové vedení z první třetiny?
Tentokrát jsme byli trpěliví, to bylo důležité. Rozhodně jsme si neříkali, že musíme vedení rychle pojistit. Hlídali jsme si obranu a věděli jsme, že se do nějakých šancí dostaneme a jde jen o to je proměnit.
</TEXT>
<HEADING>
Bude série ještě dlouhá?
</HEADING>
<TEXT>
Těžko říct, ale jsme ve výhodě, to je bez diskuse. Věřím, že se prosadíme naší typickou hrou a bojovností. Poučili jsme se ze třetího zápasu série, který jsme si prohráli špatným přístupem a chybami.
</TEXT>
<HEADING>
Co říkáte atmosféře na vyprodaném stadionu?
</HEADING>
<TEXT>
Oproti středě bylo publikum ve druhém zápase skvělé. Konečně se probudilo k fandění od začátku zápasu. Je to dobře, protože jinak už bych nevěděl, co víc by tady lidi vlastně chtěli vidět.
Co budete dělat před pátým zápasem na Kladně?
Samozřejmě přijde na řadu regenerace, ale budeme i na ledě. V téhle fázi si nemůžeme dovolit nic vypustit.
</TEXT>
<HEADING>
Dá se v baráži aspoň trochu oslavit úspěch?
</HEADING>
<TEXT>
To v žádném případě. Ani náhodou. Maximálně si dáme po večeři jedno pivečko. Tohle je pro nás všechny obrovská šance a je třeba si dát pozor, dokud série neskončí.
MELA PŘED BRANKOU. Liberecký útočník Vítězslav Jankových (v bílém) zakončil svou akci v domácím zápase srážkou s brankářem Orctem, kladenští hokejisté se na něj hned sesypali.
</TEXT>
</DOC>
<DOC>
<DOCID>MF-20020330266</DOCID>
<DOCNO>MF-20020330266</DOCNO>
<DATE>03/30/02</DATE>
<TITLE>
Trenér Hřebík se vrací na Střelnici
</TITLE>
<TEXT>
Fotbalisté FK Jablonec 97 dnes hostí vedoucí Spartu, Liberec hraje v Drnovicích
Jablonec nad Nisou, Liberec - Ve 24. kole první fotbalové ligy se z mužstev Libereckého kraje představí v domácím prostředí FK Jablonec 97, který dnes hostí atraktivního soupeře, pražskou Spartu. Liberečtí fotbalisté nastoupí rovněž již dnes na hřišti Drnovic.
FK Jablonec 97 - Sparta Praha, dnes od 14.15, vysílá TV Nova.
Jablonečtí fotbalisté to budou mít dnes v pokusu o první jarní vítězství v domácím prostředí hodně těžké. Na Střelnici hostí nejtěžšího možného soupeře - vedoucí tým tabulky Spartu Praha, která nutně potřebuje tři body v boji o mistrovský titul. Zápas bude mít pikantní nádech. V Jablonci kdysi působili nejen sparťanský ředitel Miroslav Pelta, či trenér Jaroslav Hřebík, ale i fotbalisté Hübschman, Čížek, Flachbart, Vlastimil Svoboda a Holub. Posledně dva jmenovaní ale pro zranění hrát nemohou. Domácí dres zase oblékají hostující sparťané Jun a Střihavka, brankář Kouba s obráncem Novákem jsou už kmenovými hráči klubu. "To všechno dává utkání zvláštní náboj. Jablonec navíc hraje lépe do otevřené obrany, a tak vždy proti Spartě a Slavii doma umí zahrát," ukazuje dobré znalosti domácího celku Hřebík, jenž jablonecký tým trénoval v loňské sezoně. Sparta by ráda přetrhla nepříznivou šňůru čtyř utkání na soupeřových hřištích bez výhry. "Na podzim jsme na Spartě sehráli důstojnou partii, věřím, že to doma jen potvrdíme," uvedl trenér devátého Jablonce Vlastimil Palička.
</TEXT>
<HEADING>
Drnovice - Slovan Liberec, dnes od 17.00.
</HEADING>
<TEXT>
Liberec už neprohrál patnáct kol a ligovou porážku okusil naposledy před téměř sedmi měsíci. Od roku 1996 však v Drnovicích nedokázal vyhrát. Teď to hodlá prolomit. "Musíme vyhrát, jinak v boji o špičku nelze uspět," rezolutně vysvětloval trenér druhého týmu tabulky Ladislav Škorpil, ale má potíže se složením týmu. Zraněni jsou obránci Lukáš, Valachovič i Killar, Langra trápí chřipka. Kvůli čtyřem žlutým jen do hlediště usedne útočník Štajner.
Podrobné on-line reportáže s komentářem najdete na internetové stránce fotbal.idnes.cz
</TEXT>
</DOC>
<DOC>
<DOCID>MF-20020330267</DOCID>
<DOCNO>MF-20020330267</DOCNO>
<DATE>03/30/02</DATE>
<TITLE>
Výhodu domácího hřiště má jen divizní Český Dub
</TITLE>
<TEXT>
Liberecký kraj - Po čtrnáctidenní přestávce, zaviněné nezpůsobilými terény, se opět ve třetí lize a divizi C představí týmy z Libereckého kraje. Termíny odložených zápasů z minulého kola - ČFL: Liberec B - Krč ( 10.4., 16.30, Semily - Prachatice ( 3.4., 16.30), divize Velké Hamry - Český Dub ( 10.4., 16.30).
Slavia Praha B - Liberec B, dnes od 10.15.
Hosté mají potíže se složením sestavy, protože liberecké áčko hraje rovněž dnes v Drnovicích. "S žádnou výpomocí tedy nemůžeme počítat. Sestava se oproti našemu poslednímu zápasu změní asi na sedmi místech," popsal jeden z trenérů Slovanu B Petr Myslivec. "Mužstvo složíme z dorostenců a z hráčů širšího kádru béčka. Do Prahy jedeme překvapit." Domácí jsou v tabulce ČFL třetí, béčko Liberce páté.
</TEXT>
<HEADING>
Krč - Semily, dnes od 10.15.
</HEADING>
<TEXT>
K jednomu z přímých soubojů o záchranu nastoupí fotbalisté Semil v Krči. Hosté jsou patnáctí, mají ovšem zápas k dobru, s jednobodovým náskokem před Krčí. Semilský kádr se zatím nijak nerozšířil. "Snad příští týden," řekl semilský trenér Petr Bajer s tím, že zdravotní potíže trápily v týdnu útočníka Mareše.
</TEXT>
<HEADING>
Český Dub - Trutnov, dnes od 15.00.
</HEADING>
<TEXT>
Českodubští před čtrnácti dny po dobrém výkonu zvítězili v Hradci Králové na Olympii a momentálně jsou v tabulce divize C devátí, mají však o jeden odehraný zápas méně. Trutnovu patří dvanáctá příčka. "Nemám důvod měnit vítěznou sestavu," pochvaloval si kouč Českého Dubu Jiří Tymich. "Všichni hráči jsou v pořádku, na zápas jsme připravení tak, abychom potvrdili předešlou výhru na Olympii."
Olympia Hradec Králové - Velké Hamry, neděle od 10.15.
Hamrům se ve čtrnáctidenní pauze vyprázdnila marodka. "Dohromady se dal brankář Kykal, což je pro nás stěžejní otázka. Fit je i Brož a trénovat už začal Vágner," pochvaloval si hamrovský asistent trenéra Vladimír Mařas. Olympia je beznadějně poslední, Velké Hamry jsou jedenácté a potřebují se odpíchnout do klidného středu. "Nejsme alibisti, musíme si jet pro tři body, v žádném případě však nesmíme domácí podcenit. Pro mužstvo by mělo být vzpruhou, že za zády bude mít Kykala," tvrdí Mařas.
</TEXT>
</DOC>
<DOC>
<DOCID>MF-20020330268</DOCID>
<DOCNO>MF-20020330268</DOCNO>
<DATE>03/30/02</DATE>
<TITLE>
Akademici mají tituly
</TITLE>
<GEOGRAPHY>Liberec</GEOGRAPHY>
<TEXT>
Čtyři zlaté, dvě stříbrné a čtyři bronzové medaile vybojovali na akademickém mistrovství republiky v Liberci badmintonisté místní Technické univerzity. "Je to úspěch, pro naši badmintonistku Procházkovou to navíc byla dobrá příprava na evropský šampionát ve Švédsku," uvedl předseda libereckého oddílu Zdeněk Krečmar. Po dvou mistrovských titulech vybojovaly v domácím prostředí liberecké badmintonistky Hana Procházková a Barbora Bobrovská.
Liberec - Čtyři zlaté, dvě stříbrné a čtyři bronzové medaile vybojovali na akademickém mistrovství republiky v Liberci badmintonisté místní Technické univerzity. "Je to úspěch, pro naši badmintonistku Procházkovou to navíc byla dobrá příprava na evropský šampionát ve Švédsku," uvedl předseda libereckého oddílu Zdeněk Krečmar. Po dvou mistrovských titulech vybojovaly v domácím prostředí liberecké badmintonistky Hana Procházková a Barbora Bobrovská.
</TEXT>
</DOC>
<DOC>
<DOCID>MF-20020330269</DOCID>
<DOCNO>MF-20020330269</DOCNO>
<DATE>03/30/02</DATE>
<TEXT>
Fotbalisté Jablonce v minulém kole I. ligy přivezli bod z Blšan, na snímku sledují padajícího domácího Koubka Svojtka (uprostřed) a König, dnes hostí vedoucí Spartu.
</TEXT>
</DOC>
<DOC>
<DOCID>MF-20020330270</DOCID>
<DOCNO>MF-20020330270</DOCNO>
<DATE>03/30/02</DATE>
<TITLE>
Alfu posune výhra do play off
</TITLE>
<GEOGRAPHY>Liberec</GEOGRAPHY>
<TEXT>
V zítřejším utkání předposledního 25. kola kola první futsalové ligy si může liberecká Alfa zajistit účast v osmičlenném play off. K historickému postupu do vyřazovacích bojů o mistrovský titul potřebují Liberečtí zítra doma porazit VŠB Ostrava.
Alfa Liberec - VŠB Ostrava, neděle od 15.00 v hale Dukly.
Domácí jsou favoritem. V neúplné tabulce jsou po 24 kolech sedmí a nadosah mají play off, ostravskému celku patří jedenácté místo a je téměř jistým sestupujícím. "Teoretickou šanci na záchranu však ještě Ostrava má. Pokud chceme do play off, musíme bezpodmínečně zvítězit," tvrdí liberecký trenér Jiří Dvořák. K dispozici bude mít kompletní obranu včetně reprezentantů Sentivana a Runta, v útoku by měly nastoupit čerstvé posily z divizního Českého Dubu Holubek a Bělina.
</TEXT>
</DOC>
<DOC>
<DOCID>MF-20020330271</DOCID>
<DOCNO>MF-20020330271</DOCNO>
<DATE>03/30/02</DATE>
<TEXT>
Na transportu plameňáků z karantény do výběhu se podílely tři desítky zaměstnanců i návštěvníků zoologické zahrady.
</TEXT>
</DOC>
<DOC>
<DOCID>MF-20020330272</DOCID>
<DOCNO>MF-20020330272</DOCNO>
<DATE>03/30/02</DATE>
<TITLE>
Krize v nemocnici je zatím minulostí
</TITLE>
<TEXT>
Na rozdíl od Jihlavy se stále jedná v Třebíči
Vleklý konflikt v jihlavské nemocnici dospěl k prozatímnímu vyřešení. Složitá vyjednávání o mzdách v nemocnici naopak stále pokračují v nemocnici v Třebíči.
Jihlava, Třebíč - Směnný provoz v jihlavské nemocnici skončí v neděli, od pondělí zde začíná běžný pohotovostní režim. Lékařští odboráři se včera po měsících vyjednávání dohodli s vedením nemocnice na mzdových podmínkách. Všechny tři ústavní odborové organizace podepsaly kolektivní smlouvu s vedením nemocnice o výši mezd pro letošní rok. "Podepsali jsme smlouvu tak, jak byla ve čtvrtek předložena a od pondělí tedy může být v nemocnici zahájen opět standardní pohotovostní režim," řekl ředitel nemocnice Dušan Hubač. Kolektivní smlouvu však odboráři podepsali prozatím do 30. června, přičemž členové Lékařského odborového klubu stále trvají na svém požadavku odvolání ředitele nemocnice Dušana Hubače. "Na tom trváme, podpis kolektivní smlouvy tedy není konečné řešení. Budeme dál jednat a uvidíme, zda se zřizovatel nemocnice, tedy státní orgány, ve věci Hubačova odvolání do 30. června nějak rozhýbou. Mezitím však nemocnice poběží v běžném režimu," řekl předseda ústavního Lékařského odborového klubu Vít Bárta. Hubač včera podal trestní oznámení na prezidenta České lékařské komory (ČLK) Davida Ratha. Policie má podle něj prošetřit, zda se Rath na mimořádném čtvrtečním shromáždění ČLK v Jihlavě nedopustil šíření poplašné zprávy a pomluvy. Rath na Hubače podal trestní oznámení již v pondělí. Podezírá jej z obecného ohrožení.
Rath na čtvrtečním jednání ČLK v Jihlavě směnný provoz odsoudil. Podle něj při něm klesají výkony v operačních oborech na 30 procent, zhoršuje se dostupnost péče pro pacienty a stoupá riziko chyb. Uvedl, že se Hubač dopustil manažerských chyb, z legislativních důvodů ale nemůže být odvolán, neboť přednosta okresního úřadu Petr Menšík, který by jej mohl odvolat, odstoupil k 1. dubnu z funkce. Hubač podle Ratha musí být dříve nebo později odvolán. Rath nevyloučil, že pokud nebude směnný provoz v nemocnici brzy ukončen, tak komory požádá o Hubačovo psychiatrické přešetření. Vedle dalších ostrých výroků na adresu vedení nemocnice však Rath na shromáždění komory zároveň apeloval na lékaře, aby v otázce mezd přistoupili na kompromis.
</TEXT>
<HEADING>
Pacienti stojí za Hubačem
</HEADING>
<TEXT>
Ředitele Hubače včera podpořil Svaz pacientů, který mu míní udělit cenu za statečnost. "Do dnešního dne jsme nezaznamenali jedinou stížnost pacientů na zavedení třísměnného provozu v nemocnici, byť s tímto argumentem vystupuje ČLK," argumentuje svaz pacientů. Aktivity ČLK proti vedení nemocnice Svaz pokládá za "brutální nátlak" za použití nepravdivých sdělení. "Ten, kdo je nespokojen, jsou pouze někteří odboráři z LOKu, protože již nemohou pobírat přesčasové příplatky, a ty jsou pravda vyšší, než noční příplatek," poukazuje Svaz. Lékařům podle něj nejde o pacienta, ale o peníze. Pokud by ředitel Hubač postupoval podle záměru ČLK, pak by nemocnice byla již zřejmě zavřená a pacienti by museli do jiného města, míní Svaz. Krize v nemocnici vznikla poté, co se lékaři s vedením nemocnice neshodli na výši odměn za práci přesčas a služby. Lékaři požadovali průměrnou mzdu 37 tisíc korun, zatímco vedení nabízelo 32 tisíce. Od února ředitel nemocnice Hubač rozhodl o zavedení směnného provozu.
</TEXT>
<HEADING>
V Třebíči se ještě nedohodli
</HEADING>
<TEXT>
V Třebíči však jednání neustávají. I když o úpravách platů zaměstnanců třebíčské nemocnice nebylo jasno ani po čtvrtečním jednání odborů s vedením nemocnice a přednostou okresního úřadu, situace zde zřejmě není tak vyhrocená jako v jihlavském zdravotnickém zařízení. Podle přednosty Františka Jonáše by snad celá záležitost mohla dospět ke kompromisu. Čtvrteční schůzka překvapivě vyřadila ze hry variantu dočasného navýšení mzdových tarifů podle vládou deklarovaného nařízení. Hovořilo se o jiném návrhu, který sice počítá s vládním jedenáctia osmnáctiprocentním navýšením, ovšem na úkor pohyblivých složek, které by byly pokráceny asi o pět procent. "Znamenalo by to, že nám zkrátí osobní ohodnocení. Doufám jen, že nikoho nenapadne sáhnout na rizikové příplatky, které jsou také součástí pohyblivé složky," informovala předsedkyně základní organizace Odborového svazu zdravotnictví a sociální péče Hana Hanáková. "Chápu stávající situaci nemocnice, vždyť pracuji na finančním. Vím proto, kolik peněz do nemocnice přijde a kolik zaplatíme. Proč ale mají na hospodaření minulého vedení doplácet zaměstnanci?" ptá se Hanáková.
</TEXT>
<HEADING>
Soukup: Víc peněz nemáme
</HEADING>
<TEXT>
Dočasné navýšení mezd v nezkrácené podobě zavrhl ředitel nemocnice Jaroslav Soukup s tím, že nemocnice musí mít vyrovnaný rozpočet. Od zdravotních pojišťoven sice může čekat navýšení tržeb ve výši dvacet milionů korun, mzdová opatření by si ovšem vyžádala o devět milionů korun více. Nemocnici ředitel zadlužit nechce. "Nemocnice musí zohlednit dvě věci: vládní nařízení o platech a zákon o vyrovnaném hospodaření nemocnic. Po čtvrtku jsem měl pocit, že zaměstnanci situaci pochopili, což mne mile překvapilo," komentoval čtvrteční jednání přednosta Jonáš, kterého po Velikonocích čekají jednání na ministerstvu zdravotnictví a s ředitelkou zdravotní pojišťovny, mimo jiné také o navyšování plateb. Jak ale naznačil Jan Špaček, který vystupuje za odborový svaz lékařů, čtvrteční schůzkou jednání zdaleka neskončila. Obě strany se měly sejít ještě v pátek odpoledne a znovu celou záležitost navyšování mezd prodiskutovat. Špaček potvrdil, že lékaři budou dále bojovat za nekrácené navýšení platů. "Je smutné, že úředníci, kteří si tam někde rozhodli o navýšení platů, peníze dostanou a zdravotníci se musí takto dohadovat. Navíc v novinách se dočtete, že ministerstvo zdravotnictví dává od malých nemocnic ruce pryč. Navýšení tarifů byl asi populistický předvolební krok. Na lidi dole se bohužel nedostane," dodala Hanáková.
Dočasné navýšení mezd v nezkrácené podobě zavrhl ředitel nemocnice Jaroslav Soukup s tím, že nemocnice musí mít vyrovnaný rozpočet. Od zdravotních pojišťoven sice může čekat navýšení tržeb ve výši dvacet milionů korun, mzdová opatření by si ovšem vyžádala o devět milionů korun více. Nemocnici ředitel zadlužit nechce. "Nemocnice musí zohlednit dvě věci: vládní nařízení o platech a zákon o vyrovnaném hospodaření nemocnic. Po čtvrtku jsem měl pocit, že zaměstnanci situaci pochopili, což mne mile překvapilo," komentoval čtvrteční jednání přednosta Jonáš, kterého po Velikonocích čekají jednání na ministerstvu zdravotnictví a s ředitelkou zdravotní pojišťovny, mimo jiné také o navyšování plateb. Jak ale naznačil Jan Špaček, který vystupuje za odborový svaz lékařů, čtvrteční schůzkou jednání zdaleka neskončila. Obě strany se měly sejít ještě v pátek odpoledne a znovu celou záležitost navyšování mezd prodiskutovat. Špaček potvrdil, že lékaři budou dále bojovat za nekrácené navýšení platů. "Je smutné, že úředníci, kteří si tam někde rozhodli o navýšení platů, peníze dostanou a zdravotníci se musí takto dohadovat. Navíc v novinách se dočtete, že ministerstvo zdravotnictví dává od malých nemocnic ruce pryč. Navýšení tarifů byl asi populistický předvolební krok. Na lidi dole se bohužel nedostane," dodala Hanáková.
</TEXT>
</DOC>
<DOC>
<DOCID>MF-20020330273</DOCID>
<DOCNO>MF-20020330273</DOCNO>
<DATE>03/30/02</DATE>
<TITLE>
Velká Bíteš: Kolize aut ucpala dálnici
</TITLE>
<HEADING>
Z celého kraje DNES
</HEADING>
<TEXT>
Asi na dvacet minut byla včera kolem patnácté hodiny neprůjezdná dálnice D1 ve směru na Brno poblíž Velké Bíteše, když na 156. kilometru, v místech, kde na kraji dálnice od čtvrtka čekal na vyproštění havarovaný kamion, došlo ke střetu čtyř osobních aut. "Nehoda se obešla bez zranění. Vzápětí se vytvořila asi tříkilometrová kolona aut, ale do dvaceti minut byla dálnice opět průjezdná" uvedl policista z dálničního oddělení v Domašově, který nesdělil své jméno.
Asi na dvacet minut byla včera kolem patnácté hodiny neprůjezdná dálnice D1 ve směru na Brno poblíž Velké Bíteše, když na 156. kilometru, v místech, kde na kraji dálnice od čtvrtka čekal na vyproštění havarovaný kamion, došlo ke střetu čtyř osobních aut. "Nehoda se obešla bez zranění. Vzápětí se vytvořila asi tříkilometrová kolona aut, ale do dvaceti minut byla dálnice opět průjezdná" uvedl policista z dálničního oddělení v Domašově, který nesdělil své jméno.
</TEXT>
</DOC>
<DOC>
<DOCID>MF-20020330274</DOCID>
<DOCNO>MF-20020330274</DOCNO>
<DATE>03/30/02</DATE>
<TITLE>
Stařeč: Děti připravily výstavu
</TITLE>
<HEADING>
Z celého kraje DNES
</HEADING>
<TEXT>
Velikonoční inspiraci mohou najít návštěvníci výstavky, kterou připravily děti z mateřské školky ve Starči. Kromě prací dětí z mateřinky jsou k vidění i dílka jejich kamarádů z Denního rehabilitačního stacionáře, který sídlí v Družstevní ulici v Třebíči. Výstava začíná v sále stařečské radnice dnes a potrvá až do Velikonočního pondělí. Přístupná je po celý den.
Velikonoční inspiraci mohou najít návštěvníci výstavky, kterou připravily děti z mateřské školky ve Starči. Kromě prací dětí z mateřinky jsou k vidění i dílka jejich kamarádů z Denního rehabilitačního stacionáře, který sídlí v Družstevní ulici v Třebíči. Výstava začíná v sále stařečské radnice dnes a potrvá až do Velikonočního pondělí. Přístupná je po celý den.
</TEXT>
</DOC>
<DOC>
<DOCID>MF-20020330275</DOCID>
<DOCNO>MF-20020330275</DOCNO>
<DATE>03/30/02</DATE>
<TITLE>
Velké Meziříčí: Stromy ustoupí hale
</TITLE>
<HEADING>
Z celého kraje DNES
</HEADING>
<TEXT>
Osm vzrostlých stromů musí ustoupit zastřešení stadionu s přimrazovanou ledovou plochou, který od poloviny devadesátých let provozují ve Velkém Meziříčí. Jak vysvětlil starosta František Bradáč, duby, javory a jasany by bránily výstavbě haly, k níž se město zavázalo už při zahájení provozu stadionu. "Tehdy to byla podmínka od hygieniků. Řešili jsme to na posledním zastupitelstvu, nikdo proti kácení neměl námitek. Proto se s ním ve středu začalo," uvedl Bradáč.Po střeše nad ledovou plochou volají místní obyvatelé už dlouho. Vadí jim totiž hluk a hodně světel, které jim ruší spánek.Zastřešení, na něž je v rozpočtu vyčleněno 11 milionů korun, má být hotovo ještě letos.
Osm vzrostlých stromů musí ustoupit zastřešení stadionu s přimrazovanou ledovou plochou, který od poloviny devadesátých let provozují ve Velkém Meziříčí. Jak vysvětlil starosta František Bradáč, duby, javory a jasany by bránily výstavbě haly, k níž se město zavázalo už při zahájení provozu stadionu. "Tehdy to byla podmínka od hygieniků. Řešili jsme to na posledním zastupitelstvu, nikdo proti kácení neměl námitek. Proto se s ním ve středu začalo," uvedl Bradáč.Po střeše nad ledovou plochou volají místní obyvatelé už dlouho. Vadí jim totiž hluk a hodně světel, které jim ruší spánek.Zastřešení, na něž je v rozpočtu vyčleněno 11 milionů korun, má být hotovo ještě letos.
</TEXT>
</DOC>
<DOC>
<DOCID>MF-20020330276</DOCID>
<DOCNO>MF-20020330276</DOCNO>
<DATE>03/30/02</DATE>
<TITLE>
Obrataň, Jindřichův Hradec: Vyjede první parní vlak
</TITLE>
<HEADING>
Z celého kraje DNES
</HEADING>
<TEXT>
Zítra projede úzkokolejnou tratí z Jindřichova Hradce do Obrataně letošní první zvláštní souprava tažená parní lokomotivou. Velikonoční jízda začne v půl desáté dopoledne na nádraží v Jindřichově Hradci, dvacet minut po třinácté hodině vyjede vláček k návratu z Obrataně. "Další parní vlak vypravíme v červnu a pak pochopitelně o letních prázdninách," uvedl Ivana Vyhlídalová ze společnosti Jindřichohradecké místní dráhy, která provoz na úzkorozchodné trati zajišťuje.
Zítra projede úzkokolejnou tratí z Jindřichova Hradce do Obrataně letošní první zvláštní souprava tažená parní lokomotivou. Velikonoční jízda začne v půl desáté dopoledne na nádraží v Jindřichově Hradci, dvacet minut po třinácté hodině vyjede vláček k návratu z Obrataně. "Další parní vlak vypravíme v červnu a pak pochopitelně o letních prázdninách," uvedl Ivana Vyhlídalová ze společnosti Jindřichohradecké místní dráhy, která provoz na úzkorozchodné trati zajišťuje.
</TEXT>
</DOC>
<DOC>
<DOCID>MF-20020330277</DOCID>
<DOCNO>MF-20020330277</DOCNO>
<DATE>03/30/02</DATE>
<TITLE>
Jihlava: Kraj zajímá tresná činnost
</TITLE>
<HEADING>
Z celého kraje DNES
</HEADING>
<TEXT>
Do konce června kraj zpracuje analýzu trestné činnosti území Vysočiny. Vyplynulo to z první schůzky pracovní skupiny pro tvorbu Strategie prevence kriminality kraje, která se uskutečnila v úterý v Jihlavě. "Zpracujeme také podrobnou analýzu současného využití programů prevence kriminality a zapojení jednotlivých měst a obcí kraje do těchto projektů. Po vyhodnocení analýzy bude naše skupina dále pracovat na vytvoření strategie prevence, aby mohla být předložena k projednání zastupitelstvu kraje nejpozději v listopadu letošního roku," uvedl předseda bezpečnostní komise Rady kraje Pavel Maslák.
Do konce června kraj zpracuje analýzu trestné činnosti území Vysočiny. Vyplynulo to z první schůzky pracovní skupiny pro tvorbu Strategie prevence kriminality kraje, která se uskutečnila v úterý v Jihlavě. "Zpracujeme také podrobnou analýzu současného využití programů prevence kriminality a zapojení jednotlivých měst a obcí kraje do těchto projektů. Po vyhodnocení analýzy bude naše skupina dále pracovat na vytvoření strategie prevence, aby mohla být předložena k projednání zastupitelstvu kraje nejpozději v listopadu letošního roku," uvedl předseda bezpečnostní komise Rady kraje Pavel Maslák.
</TEXT>
</DOC>
<DOC>
<DOCID>MF-20020330278</DOCID>
<DOCNO>MF-20020330278</DOCNO>
<DATE>03/30/02</DATE>
<TITLE>
Změna porostu Sázavě prospěje
</TITLE>
<TEXT>
Havlíčkův Brod - Sázava by měla být bezpečnější. Současná revitalizace stromů na březích řeky má za cíl její koryto zpevnit a omezit nebezpečí pádů starých a nemocných stromů do toku v době povodní a tání. Schválená studie říká, že postupná obnova potrvá přibližně pět let. "Už jsme začali v minulých letech, v dalších budeme s revitalizací pokračovat. Cílem je postupná obnova stromů kolem řeky," řekl havlíčkobrodský technik Povodí Vltavy Jan Novotný, který má v tomto úseku Sázavu na starosti. Podle něho obměna stromů řece jednoznačně prospěje. "Staré topoly a vrby ohrožovaly bezpečnost. Kdykoliv v době povodní mohly koryto zatarasit a způsobit značné škody. To by se do budoucna už nemělo opakovat," poukázal na hlavní přínos postupné obměny dřevin na břehu Sázavy Novotný. Stromy na březích řek jsou dalším mizejícím pomníkem minulé doby. Odborníci potvrzují, že se na jejich obnově nic významného neudělalo několik desítek roků a že vlastně teprve nyní končí éra topolové mánie typická pro padesátá léta. "Zásah v porostech na březích řek je rozhodně na místě. Dlouho se s tím nic nedělalo, stromy jsou nemocné a při každé větší vodě hrozil průšvih," komentoval současné práce na březích Sázavy vedoucí referátu životního prostředí havlíčkobrodského okresního úřadu Karel Růžička. "Osobně si kladu otázku, zda ten zásah do přírody není příliš razantní, ale ono je to možná tím, že se v tomto směru dlouho nic nedělo," dodal. Na místo starých a hojně nemocných topolů a vrb přijdou olše. Ty by měly břehy zpevnit výrazně účinněji. "Mají daleko lepší kořenový systém. Tisíc jsme jich už podél řeky vysadili," uvedl Novotný. Přestože současné práce na Sázavě jsou rozsáhlejšího charakteru, než na co byla veřejnost v posledních letech zvyklá, nejedná se o nic podobného, jako bylo před přibližně čtvrtstoletím necitlivé narovnání nedaleké Doubravy, která od té doby často hrozí vylitím z břehů. "Obměnou dřevin naopak břehy zpevníme a zamezíme nebezpečnému ucpávání koryta," ujistil Novotný.
</TEXT>
</DOC>
<DOC>
<DOCID>MF-20020330279</DOCID>
<DOCNO>MF-20020330279</DOCNO>
<DATE>03/30/02</DATE>
<TITLE>
Plameňáci putovali v náručí
</TITLE>
<GEOGRAPHY>Jihlava</GEOGRAPHY>
<TEXT>
Filmový kulový blesk připomínala včerejší stěhovací akce v jihlavské zoologické zahradě. Na tři desítky "stěhováků" zde přenášelo ve vlastním náručí nové opeřené obyvatele zahrady, plameňáky růžové. Těsně po jedné hodině, tak jak bylo avizováno, dostávají první dobrovolníci po instruktáži ředitele zahrady Vladislav Jirouška do náručí svůj náklad. Jednou rukou obejmou ptákovi křídla a zachytí složené tenké nohy a druhou jistí dlouhý, obratně pohyblivý krk, který končí nebezpečně vypadajícím zobákem. Ptáci, kteří nedávno přiletěli do Jihlavy z daleké Tanzanie, se stěhují ze svého zimoviště do letního výběhu. "Není těžký, ale nesmírně aktivní a nezkrotný. Pořád se snaží mávat křídly a občas se mu to dokonce i povede. A zobákem neustále chňapá po lidech," vylíčila svoje pocity Kateřina Kosová, která pracuje v kanceláři zoologické zahrady. Náklady rozděleny a naloženy. Skupinka vyráží. Doprovází ji vícehlasý pokřik ostatních zvířecích obyvatel, kteří cítí, že se děje cosi výjimečného, a houf zvědavých návštěvníků. Desetiletý Ivo Běhan z Třebíče si dokonce toho svého plameňáka odvážně nese sám. Maminka mu jen cestou trochu pomáhá udržet neposedné ptačí nohy a křídla. Průvod složený z pracovníků zahrady a odvážných návštěvníků postupně dospívá na místo letního příbytku plameňáků. U vstupu do výběhu se tvoří fronta. Jeden za druhým jsou ptáci uvolňováni z lidského sevření a rozhlíží se po svém novém sídle. Všichni do jednoho, jak zvířata tak jejich chodící stěhovací vozy, přečkali cestu bez úhony. Jen se jim všem ještě trochu klepou kolena.
Jihlava - Filmový kulový blesk připomínala včerejší stěhovací akce v jihlavské zoologické zahradě. Na tři desítky "stěhováků" zde přenášelo ve vlastním náručí nové opeřené obyvatele zahrady, plameňáky růžové. Těsně po jedné hodině, tak jak bylo avizováno, dostávají první dobrovolníci po instruktáži ředitele zahrady Vladislav Jirouška do náručí svůj náklad. Jednou rukou obejmou ptákovi křídla a zachytí složené tenké nohy a druhou jistí dlouhý, obratně pohyblivý krk, který končí nebezpečně vypadajícím zobákem. Ptáci, kteří nedávno přiletěli do Jihlavy z daleké Tanzanie, se stěhují ze svého zimoviště do letního výběhu. "Není těžký, ale nesmírně aktivní a nezkrotný. Pořád se snaží mávat křídly a občas se mu to dokonce i povede. A zobákem neustále chňapá po lidech," vylíčila svoje pocity Kateřina Kosová, která pracuje v kanceláři zoologické zahrady. Náklady rozděleny a naloženy. Skupinka vyráží. Doprovází ji vícehlasý pokřik ostatních zvířecích obyvatel, kteří cítí, že se děje cosi výjimečného, a houf zvědavých návštěvníků. Desetiletý Ivo Běhan z Třebíče si dokonce toho svého plameňáka odvážně nese sám. Maminka mu jen cestou trochu pomáhá udržet neposedné ptačí nohy a křídla. Průvod složený z pracovníků zahrady a odvážných návštěvníků postupně dospívá na místo letního příbytku plameňáků. U vstupu do výběhu se tvoří fronta. Jeden za druhým jsou ptáci uvolňováni z lidského sevření a rozhlíží se po svém novém sídle. Všichni do jednoho, jak zvířata tak jejich chodící stěhovací vozy, přečkali cestu bez úhony. Jen se jim všem ještě trochu klepou kolena.
</TEXT>
</DOC>
<DOC>
<DOCID>MF-20020330280</DOCID>
<DOCNO>MF-20020330280</DOCNO>
<DATE>03/30/02</DATE>
<TITLE>
Jihlavská sídliště by měla být oživena za státní peníze
</TITLE>
<GEOGRAPHY>Jihlava</GEOGRAPHY>
<TEXT>
Nových parkovacích míst a sportovišť by se měla vbrzku dočkat jihlavská sídliště. Městu by v této snaze mělo finančně pomoci Ministerstvo pro místní rozvoj, které vypisuje dotace na program obnovy sídlišť. "Letos poprvé žádá magistrát dotace na obnovu okolí panelových domů. Již loni se ale do zlepšení života lidí na sídlištích investovalo přímo z městského rozpočtu a zřídilo se několik desítek parkovacích míst," uvedla vedoucí odboru rozvoje města Monika Pertlová. Zlepšovat prostředí sídlišť plánují městští architekti v pětiletém výhledu. Letos jsou dokončeny tři projekty a na dalších se pracuje. Pokud stát peníze na jihlavské projekty uvolní, vznikne ještě v tomto roce velké parkoviště na sídlišti Polní, menší parkovací plocha na sídlišti Zahradní a na obou těchto sídlištích budou obnovena sportovní hřiště. "Dokončen by měl být také chodník podél ulice Okružní od hotelu Jihlava směrem dolů," uvedla Pertlová. Město se bude na projektech podílet 1,6 miliony korun a od státu žádá dvojnásobnou částku. Tím by však investice do úprav okolí panelových domů neměly končit. "Prostředí sídlišť se chceme věnovat dlouhodobě. Nyní je třeba hlavně navýšit počty parkovacích míst, aby lidé auta neodstavovali na trávníky, doplnit chodníky tam, kde lidé chodí po trávě a vybudovat nebo obnovit dětská hřiště," objasnil náměstek primátora Josef Kodet. Na zlepšení okolí panelových sídlišť však podle slov náměstka Kodeta nebude navazovat modernizace samotných domů a případné investice do nových fasád. "Přestože i na takové projekty vypisuje ministerstvo grantové projekty, město se do nich nemůže přihlásit, protože již nevlastní téměř žádné panelové domy. Renovace samotných domů, to je otázka jejich vlastníka, ne města," vyslovil náměstek primátora Kodet.
Jihlava - Nových parkovacích míst a sportovišť by se měla vbrzku dočkat jihlavská sídliště. Městu by v této snaze mělo finančně pomoci Ministerstvo pro místní rozvoj, které vypisuje dotace na program obnovy sídlišť. "Letos poprvé žádá magistrát dotace na obnovu okolí panelových domů. Již loni se ale do zlepšení života lidí na sídlištích investovalo přímo z městského rozpočtu a zřídilo se několik desítek parkovacích míst," uvedla vedoucí odboru rozvoje města Monika Pertlová. Zlepšovat prostředí sídlišť plánují městští architekti v pětiletém výhledu. Letos jsou dokončeny tři projekty a na dalších se pracuje. Pokud stát peníze na jihlavské projekty uvolní, vznikne ještě v tomto roce velké parkoviště na sídlišti Polní, menší parkovací plocha na sídlišti Zahradní a na obou těchto sídlištích budou obnovena sportovní hřiště. "Dokončen by měl být také chodník podél ulice Okružní od hotelu Jihlava směrem dolů," uvedla Pertlová. Město se bude na projektech podílet 1,6 miliony korun a od státu žádá dvojnásobnou částku. Tím by však investice do úprav okolí panelových domů neměly končit. "Prostředí sídlišť se chceme věnovat dlouhodobě. Nyní je třeba hlavně navýšit počty parkovacích míst, aby lidé auta neodstavovali na trávníky, doplnit chodníky tam, kde lidé chodí po trávě a vybudovat nebo obnovit dětská hřiště," objasnil náměstek primátora Josef Kodet. Na zlepšení okolí panelových sídlišť však podle slov náměstka Kodeta nebude navazovat modernizace samotných domů a případné investice do nových fasád. "Přestože i na takové projekty vypisuje ministerstvo grantové projekty, město se do nich nemůže přihlásit, protože již nevlastní téměř žádné panelové domy. Renovace samotných domů, to je otázka jejich vlastníka, ne města," vyslovil náměstek primátora Kodet.
</TEXT>
</DOC>
<DOC>
<DOCID>MF-20020330281</DOCID>
<DOCNO>MF-20020330281</DOCNO>
<DATE>03/30/02</DATE>
<TEXT>
Břehy řeky Sázavy lemují po období vegetačního klidu pařezy po starých topolech. Nahradit by je měly vhodnější olše.
</TEXT>
</DOC>
<DOC>
<DOCID>MF-20020330282</DOCID>
<DOCNO>MF-20020330282</DOCNO>
<DATE>03/30/02</DATE>
<TITLE>
Na stránky institucí mohou i nevidomí
</TITLE>
<TEXT>
Podle tvůrce oceněných internetových stránek Nového Města na Moravě je úprava pro nevidomé jednoduchá
Přestože se to zdá nemožné, i slabozrací a nevidomí lidé mohou surfovat na internetu. Stále více institucí, obcí i soukromých firem totiž své stránky upravuje i pro nevidomé.
Jihlava, Nové Město na Moravě - Pro dobré webmastery totiž, jak tvrdí autor stránek Nového Města na Moravě Zbyněk Grepl, není problém stránky vystavět tak, aby si je mohl vlastník speciálního zařízení poslechnout nebo přečíst brailovým písmem. "Pro běžného webmastera to není nic složitého a měl by to zvládnout každý, kdo to zvládnout chce," tvrdí Zbyněk Grepl. Jeho slova potvrzuje i Jan Savický ze společnosti Česká vydavatelská pro internet, která provozuje například portály mesta.obce.cz, www.vismo.cz nebo webhouse.cz. "Každý web je schopen mluvit. U těch, kde autor nemyslel na nevidomé, ale může být jeho řeč nesrozumitelná. Kvalitní webmasteři však na bezbariérový přístup myslí," uvedl Savický. Náklady majitele webové adresy pro umožnění čtení informací nevidomým jsou minimální. Není k tomu potřeba žádného zvláštního vybavení, jen pečlivě podle určitých kritérií vystavět stránku. Peníze musí vynaložit jen ten, kdo chce speciálním způsobem informace odečítat. "Nevidomý může využít hlasovou syntézu, která sice není součástí našeho webu, ale je nahraná na jejím počítači. Další možností je využití brailovy konzoly pro převod textu do brailova písma. To vše je ale až na straně uživatele, tedy návštěvníka stránky, nikoli na serveru," uvedl Grepl. Vhodné nastavení parametrů stránky tak, aby byla pro nevidomé co nejpřehlednější a tedy srozumitelná, je už ale řešením pro webmastera. "Zde mi velmi pomohla metodická příručka umístěná na portálu Blind Friendly Web," sdělil Grepl. Jedná se o projekt Sjednocené organizace nevidomých a slabozrakých, o kterém se na adrese www.blindfriendly.cz můžete dozvědět více podrobností. Pečlivě a nápaditě vystavěné novoměstské stránky, které byly nedávno oceněny v soutěži Zlatý erb, mají svou speciální mutaci pro nevidomé. Ta má být totiž v ideálním případě graficky strohá, bez obrázků. Informace na klasickou stránku i na mutaci pro nevidomé odchází z jednoho zdroje. "Moje kolegyně vloží určitou novou informaci pouze jednou. Tato informace se potom automaticky zapíše v potřebném formátu pro normální web i pro web pro nevidomé BFW. Takže stejná data a informace jsou k dispozici všem," řekl novoměstský webmaster.
Některé internetové adresy úřadů a obcí upravené pro nevidomé
</TEXT>
</DOC>
<DOC>
<DOCID>MF-20020330283</DOCID>
<DOCNO>MF-20020330283</DOCNO>
<DATE>03/30/02</DATE>
<TITLE>
Kámen otevírá dnes, Lipnice až za měsíc
</TITLE>
<TEXT>
Kámen, Lipnice nad Sázavou - Trubači hradu Kámen a soubor renesančních tanců z třeboňského zámku Campanello zahájí dnes návštěvní sezonu na hradě Kámen na Pelhřimovsku. "První návštěvníky přivítáme po patnácté hodině. Otevřeno budeme mít samozřejmě i v neděli a v pondělí a pro veřejnost jsme opět přichystali květinová aranžmá v historických interiérech hradu," přiblížil úvod turistické sezony kastelán Miloslav Vaňha. S měsíčním zpožděním začne letos oficiální návštěvní sezona na lipnickém státním hradě. V současnosti se v jeho prostorách připravují na natáčení dalšího filmu francouzští filmaři, správa hradu by nemohla prohlídkové trasy zajistit. "Pokud k nám ale někdo přece jen zavítá, umožníme mu alespoň bezplatnou prohlídku vyhlídkové věže. Kompletně bude hrad přístupný od 5. května," uvedl lipnický kastelán Marek Hanzlík.
</TEXT>
</DOC>
<DOC>
<DOCID>MF-20020330284</DOCID>
<DOCNO>MF-20020330284</DOCNO>
<DATE>03/30/02</DATE>
<TITLE>
Hrádek vyhlásil soutěž
</TITLE>
<GEOGRAPHY>Třebíč</GEOGRAPHY>
<TEXT>
Padesátileté narozeniny inspirovaly pracovníky Domu dětí a mládeže Hrádek v Třebíči k vyhlášení soutěže O nejkrásnější hrad. Jak vysvětlil ředitel zařízení Miloš Fiala, DDM Hrádek vznikl před půlstoletím jako dům pionýrů, a to 11. května jako první zařízení svého druhu v tehdejším Jihlavském kraji. Právě soutěž na téma hradu by kulaté narozeniny Hrádku měla vystihnout co nejtrefněji. Soutěžit se bude ve dvou kategoriích, dvourozměrné práce a prostorový model. Zúčastnit se mohou předškoláci, žáci základních škol, mládež i dospělí. "Není to první technicko-výtvarná soutěž, například v minulých letech děti soutěžily o nejlepší třebíčskou věž či mozaiku. Nejlepší práce odměníme diplomem a věcnou cenou, vyhlášení chystáme na začátek května," dodal ředitel s tím, že všechny práce budou k vidění na třebíčské radnici, v městské věži a v prostorách DDM. Uzávěrka soutěže je 15. dubna, práce by neměly postrádat celé jméno, věk a adresu autora.
Třebíč - Padesátileté narozeniny inspirovaly pracovníky Domu dětí a mládeže Hrádek v Třebíči k vyhlášení soutěže O nejkrásnější hrad. Jak vysvětlil ředitel zařízení Miloš Fiala, DDM Hrádek vznikl před půlstoletím jako dům pionýrů, a to 11. května jako první zařízení svého druhu v tehdejším Jihlavském kraji. Právě soutěž na téma hradu by kulaté narozeniny Hrádku měla vystihnout co nejtrefněji. Soutěžit se bude ve dvou kategoriích, dvourozměrné práce a prostorový model. Zúčastnit se mohou předškoláci, žáci základních škol, mládež i dospělí. "Není to první technicko-výtvarná soutěž, například v minulých letech děti soutěžily o nejlepší třebíčskou věž či mozaiku. Nejlepší práce odměníme diplomem a věcnou cenou, vyhlášení chystáme na začátek května," dodal ředitel s tím, že všechny práce budou k vidění na třebíčské radnici, v městské věži a v prostorách DDM. Uzávěrka soutěže je 15. dubna, práce by neměly postrádat celé jméno, věk a adresu autora.
</TEXT>
</DOC>
<DOC>
<DOCID>MF-20020330285</DOCID>
<DOCNO>MF-20020330285</DOCNO>
<DATE>03/30/02</DATE>
<TITLE>
Policie stále neuzavřela případ "krále lupičů"
</TITLE>
<TEXT>
Plzeň, Počátky - Policisté dosud neuzavřeli případ muže podezřelého z devíti bankovních loupeží v osmi okresech země. Čekají ještě na přesné vyčíslení škody a znalecké posudky. "Případ se zřejmě podaří uzavřít během dubna," řekl vyšetřovatel. Sedmatřicetiletý podnikatel se přiznal k tomu, že od června 1999 do července 2001 provedl devět úspěšných přepadení poboček bank, při nichž uloupil 2,7 milionu korun. Muži hrozí až 12 let vězení. Poprvé údajně přepadl v červnu 1999 spořitelnu v Počátkách na Pelhřimovsku. Po úspěchu pokračoval v měsíčních až tříměsíčních intervalech. Tehdy jeho obličej v pobočce České spořitelny v Plasech na Plzeňsku zachytila průmyslová kamera. Díky záběrům ho policie dopadla. Muž se nemaskoval, peníze nosil v igelitové tašce a poté, co ztratil plynovou pistoli, používal k přepadům jen těžítko připomínající pistoli. K loupežím ho údajně dohnala lichvářská firma, která mu půjčila, když se jeho podnik dostal do potíží.
</TEXT>
</DOC>
<DOC>
<DOCID>MF-20020330286</DOCID>
<DOCNO>MF-20020330286</DOCNO>
<DATE>03/30/02</DATE>
<TEXT>
Kuriózní předměty a rekordy vztahující se k velikonočním svátkům mohou od včerejšího dne vidět návštěvníci pelhřimovského muzea rekordů a kuriozit. To tímto zahájilo svou další sezonu. K zajímavostem patří například nejdelší pomlázka Roberta Zauera z Teplic, která měří více než pět metrů. K dalším kuriozitám se řadí množství kraslic zdobených nejrůznějšími technikami. K vidění je i největší slepičí vejce s obvodem 17 centimetrů.
</TEXT>
</DOC>
<DOC>
<DOCID>MF-20020330287</DOCID>
<DOCNO>MF-20020330287</DOCNO>
<DATE>03/30/02</DATE>
<TITLE>
Vysočina se představila na veletrhu v Berlíně
</TITLE>
<GEOGRAPHY>Jihlava</GEOGRAPHY>
<TEXT>
Kraj Vysočina se v minulých dnech představil na veletrhu Internationale Tourismus Börse v Berlíně. Jeho letošního ročníku se zúčastnilo 9 875 vystavovatelů z celkem 181 zemí, kteří připravili své expozice v 26 halách na ploše 125 tisíc metrů čtverečních. V expozici České republiky se přestavilo mimo jiné šest turistických regionů zastupovaných krajskými úřady, mezi nimiž byla i Vysočina. "Z kontaktů s organizátory hromadných zájezdů považujeme za nejvýznamnější nabídku podílet se na koncepci poznávacích cest a aktivní dovolené s názvem Begegnung mit Böhmen či zapojit nabídku lyžařského areálu v Novém Městě na Moravě do velké propagační kampaně míst významných lyžařských závodů v Evropě," přiblížila Ivana Mahelová z krajského odboru cestovního ruchu. "Uspokojit jsme naproti tomu nemohli některé americké touroperátory, kteří vyžadovali ubytování v hotelových řetězcích typu Best Western, nebo Francouze, kteří touží po romantické dovolené v autentických prostorách venkovských zámečků," podotkla Renata Běhanová z krajského oddělení regionálního rozvoje a investic.
Jihlava - Kraj Vysočina se v minulých dnech představil na veletrhu Internationale Tourismus Börse v Berlíně. Jeho letošního ročníku se zúčastnilo 9 875 vystavovatelů z celkem 181 zemí, kteří připravili své expozice v 26 halách na ploše 125 tisíc metrů čtverečních. V expozici České republiky se přestavilo mimo jiné šest turistických regionů zastupovaných krajskými úřady, mezi nimiž byla i Vysočina. "Z kontaktů s organizátory hromadných zájezdů považujeme za nejvýznamnější nabídku podílet se na koncepci poznávacích cest a aktivní dovolené s názvem Begegnung mit Böhmen či zapojit nabídku lyžařského areálu v Novém Městě na Moravě do velké propagační kampaně míst významných lyžařských závodů v Evropě," přiblížila Ivana Mahelová z krajského odboru cestovního ruchu. "Uspokojit jsme naproti tomu nemohli některé americké touroperátory, kteří vyžadovali ubytování v hotelových řetězcích typu Best Western, nebo Francouze, kteří touží po romantické dovolené v autentických prostorách venkovských zámečků," podotkla Renata Běhanová z krajského oddělení regionálního rozvoje a investic.
</TEXT>
</DOC>
<DOC>
<DOCID>MF-20020330288</DOCID>
<DOCNO>MF-20020330288</DOCNO>
<DATE>03/30/02</DATE>
<TITLE>
Hasiči pomohli kočce
</TITLE>
<TEXT>
Jihlava, Sedlatice - Hodně kuriózní práci měli včera odpoledne hasiči z Třeště, kteří vyjížděli do Sedlatic. "Ze stromu úspěšně sundali kočku," uvedla k zásahu pomocnice operačního důstojníka jihlavského hasičského záchranného sboru Ivana Dostálová.
</TEXT>
</DOC>
<DOC>
<DOCID>MF-20020330289</DOCID>
<DOCNO>MF-20020330289</DOCNO>
<DATE>03/30/02</DATE>
<TITLE>
Zloděje zlákaly pily za desetitisíce
</TITLE>
<GEOGRAPHY>Božejov</GEOGRAPHY>
<TEXT>
Kořist za sto osmdesát tisíc korun si odnesl zatím neznámý zloděj, který ve čtvrtek v brzkých ranních hodinách zavítal do prodejny MAT v Božejově na Pelhřimovsku. "Ke škodě majitele odcizil motorové pily a další věci," uvedl policejní mluvčí Josef Bláha.
Božejov - Kořist za sto osmdesát tisíc korun si odnesl zatím neznámý zloděj, který ve čtvrtek v brzkých ranních hodinách zavítal do prodejny MAT v Božejově na Pelhřimovsku. "Ke škodě majitele odcizil motorové pily a další věci," uvedl policejní mluvčí Josef Bláha.
</TEXT>
</DOC>
<DOC>
<DOCID>MF-20020330290</DOCID>
<DOCNO>MF-20020330290</DOCNO>
<DATE>03/30/02</DATE>
<TITLE>
Desetinu trestně stíhaných tvoří mladiství
</TITLE>
<TEXT>
"V rychlosti vyřizování jsme asi nejlepší v zemi," říká jihlavský okresní státní zástupce Arif Salichov
Arif Salichov (1951), vystudoval právnickou fakultu, je doktorem práv, působil v Brně jako první náměstek nejvyšší státní zástupkyně a v současné době vykonává funkci okresního státního zástupce. Od osmdesátých let veřejně publikuje a je literárně činný.
Jihlava - Pouhé tři dny. Taková je průměrná doba, kdy se vyšetřovací spisy nacházejí na jihlavském státním zastupitelství předtím, než dojde k obžalobám. "Takovou rychlost zřejmě nemá žádné státní zastupitelství v zemi. Do jednoho týdne jsme vloni vyřídili téměř 96 procent věcí, což je naprostý unikát," hrdě konstatuje jihlavský okresní státní zástupce Arif Salichov.
</TEXT>
<HEADING>
- V čem tkví vaše rychlost?
</HEADING>
<TEXT>
Jsme celkem čtyři a prostě to zvládáme. Je to samozřejmě i dobrou prací policie, protože z těch stovek věcí, co jsme vloni dělali, byly pouze tři vráceny vyšetřovateli k doplnění. Spisy jsme dostávali bezchybné. Jsme ve vzájemném kontaktu a nenecháváme věci,aby se někde planě rozvíjely.
- Jak vypadala kriminalita na okrese v loňském roce?
Měli jsme tradičně třetí nejnižší kriminalitu v bývalém jihomoravském kraji. Za námi bylo už jen Blansko a Vyškov. Není to ale jen tím, že jsme menší okres. I na počet obyvatel je kriminalita u nás nízká. V jedné starší statistice ministerstva spravedlnosti jsme obsadili 55. místo z 86 okresů v zemi. V loňském roce bylo stíháno 655 osob, z toho asi tři čtvrtiny byly obžalovány. Když to porovnáme s předešlými dvěma lety, znamenají tato čísla úbytek kriminality, což se ovšem nedá přeceňovat. Stále se totiž statisticky pohybujeme v nějakém rozmezí, které se jednou vychýlí nahoru, jindy zase dolu.
</TEXT>
<HEADING>
- Jaké to byly trestné činy?
</HEADING>
<TEXT>
Nejvíce bylo majetkových a hospodářských, různé krádeže, zpronevěry a podvody. Došlo také ke čtrnácti loupežím, ale nebyly to takové ty brutální, co známe z televize. Spíš šlo o korunové záležitosti, obrání opilce a tak podobně. Pokud se nemýlím, nebyla u nás vloni přepadena žádná banka. Měli jsme také dvě znásilnění, čímž neříkám, že se to jinak neděje, ale není to oznamováno. Úplně vymýcena byla kriminalita pocházející z rasových a národnostních pohnutek. Asi jedenáct procent ze všech pachatelů byli mladiství. Co se týče drogové scény, padly dva nepodmíněné tresty dealerům pervitinu. Tady se zastavím. Jednalo se o zajímavý případ, kdy jeden bankovní úředník z Prahy dodával zásilky jednomu místnímu občanovi, který je v Jihlavě následně distribuoval. V ostatních "drogových" případech šlo o drobnosti spočívající v držení a šíření marihuany. Co se týče korupce, byl stíhán pouze jeden podnapilý řidič, který nabízel policistům pětitisícový úplatek.
- V loňském roce jste řešil podnět ze strany odborářských špiček týkající se zakládací schůze odborů v továrně Bosch diesel. Nakonec se z několika trestních oznámení téměř nic nepotvrdilo. Nemáte pocit,že jste dělal zbytečnou práci a byl jen nástrojem nějaké politické hry?
Ve svých důsledcích to tak může být. Já však trestní oznámení nemohu rozlišovat. Musím se zabývat vším, i když jsem si vědom, že některé věci mohou být zbytečně nafouklé, mít jiné pozadí či jsou zarámovány jinak, než má význam pro mě.
- Pociťoval jste někdy při své práci politické tlaky?
Nic takového neexistuje. Nikdo si to netroufne udělat. Žádné sekretariáty se mě nikdy nesnažily ovlivnit.
Nebyl jsem nikdy terčem výhrůžek. Člověk v mém postavení nesmí být urážlivý nebo se cítit dotčený. Ledacos musím spolknout. Má rozhodnutí nemusí být vždy po vůli obviněnému nebo poškozenému. Někteří si stěžují dost nevybíravě, ale to už patří k mé práci.
- Jak vypadaly v okrese první tři měsíce,kdy platí novela trestního řádu?
Výrazně nám přibylo práce. Zažívám nejvyšší stupeň zatížení za celou svou pětadvacetiletou kariéru. My dnes sledujeme každé oznámení i ta, která dříve mohla ležet v policejních šuplících, protože nešla cestou státního zastupitelství. Policie dnes musí dát písemnou informaci kdo, co, kdy oznámil, co zjistili, jaký trestný čin v tom vidí a jak ho budou prověřovat. Jedná se o desítky případů denně. Je tady obrovský koloběh spisů a velká administrativní zatíženost. Jsme si ale vědomi, že to tak musí být.
- Státní zástupci mají nově vyjíždět i na místa činu, už někdo od vás byl?
Zatím ne. Vyjíždět se musí tam, kde bude státní zástupce něco platný,aby tam nebyl pouhým divákem. Zejména se to týká závažných trestných činů, ale také těžkých dopravních nehod jako byla třeba minulý týden u Měřína. Tam žďárští kolegové určitě byli.
- Co zkrácená trestní řízení, kolikrát jste je už od Nového roku využili?
Téměř čtyřicetkrát, což je víc než zákonodárce předpokládal. Je to celé rychlé a operativní. Šetří to práci všem a postih je rychlý a účinný. Zatím neznám případ, kdy by pachatel svůj čin popíral. Asi to pramení z momentu překvapení razantnosti státu. Oni nemají moc času přemýšlet a vytáčet se. Dřív měli třeba měsíc na to, aby si vymysleli nějakou kličku.
- Jeden z vašich kolegů prohlásil, že někteří státní zástupci mají jakousi nechuť vyvodit vůči pachatelům trestní odpovědnost. Co si o tom myslíte vy?
Takový případ neznám. Pokud by někdo takový existoval, nemůže tuto práci vůbec vykonávat.
</TEXT>
<HEADING>
- Existuje korupce na státních zastupitelstvích?
</HEADING>
<TEXT>
Já se s ní nikdy nesetkal. Myslím, že státní zástupci to nemají zapotřebí, poněvadž jsou za svou práci slušně zaplaceni. To by mohl udělat jen šílenec. Já znám jediný případ z jižních Čech, ale to je kapka v moři.
Já se s ní nikdy nesetkal. Myslím, že státní zástupci to nemají zapotřebí, poněvadž jsou za svou práci slušně zaplaceni. To by mohl udělat jen šílenec. Já znám jediný případ z jižních Čech, ale to je kapka v moři.
</TEXT>
</DOC>
<DOC>
<DOCID>MF-20020330291</DOCID>
<DOCNO>MF-20020330291</DOCNO>
<DATE>03/30/02</DATE>
<TITLE>
V Paláci Kinských začala výstava experimentátora Ladislava Nováka
</TITLE>
<TEXT>
Po čtyřech letech příprav začala v pražském Paláci Kinských retrospektivní výstava Ladislava Nováka z Třebíče. Bohužel vše přišlo až po smrti autora, který patřil ke špičkám experimentálního umění.
Praha, Třebíč - Národní galerie v Praze ve čtvrtek zpřístupnila v Paláci Kinských na Staroměstském náměstí výstavu díla Ladislava Nováka. Expozice, kterou začali její autoři připravovat ještě za Novákova života v roce 1998, představuje téměř tři stovky děl. Jejich prostřednictvím se mohou návštěvníci seznámit s výtvarnými technikami vycházejícími z koláže, které Novák objevil. Výstava potrvá do 21. července. Ladislav Novák (1925 až 1999) vystudoval bohemistiku a historii na Karlově univerzitě a celý život učil na gymnáziu v Třebíči. K výtvarné tvorbě se dostal přes své literární počátky. "Začínal ve čtyřicátých letech jako surrealistický básník, poté se přiklonil ke katolicismu, ale později zjistil, že žádná poezie neodpovídá možnostem současné komunikace, a s tradiční poezií se rozešel," řekl jeden z autorů výstavy Jiří Valoch. Novák byl podle Valocha spolu s Jiřím Kolářem první, kdo do českého umění vnášel intermediální tvorbu. V padesátých letech začal Novák tvořit texty z izolovaných slov poskládaných na stránku tak, že divák mohl pro sebe vytvářet libovolná spojení. Lákala ho reprodukce na papíru či stránka s textem, které přetvářel do nových souvislostí. Vznikaly tak například takzvané alchymáže, kdy obrázky pomocí ředidla rozpouštěl a za vlhka přetiskoval. "Bylo to pro něj takové čarování s obrazem, myšlenkou, po vzoru středověkých alchymistů," vysvětlila kurátorka Eva Neumannová. Vytvářel i froasáže, jejichž základem je zmuchlaný papír doplněný kresbou, malbou či koláží. Název je odvozen z francouzského slova froisser, zmačkat. "Závěr jeho tvorby tvoří takzvané lité tuše, jimiž se obloukem vrátil k začátkům, kdy rozfoukával, kapal, rozléval a stříkal acetonové barvy," uvedla Neumannová. Již od mládí dělil zájem mezi poezii a výtvarné umění. Jak přiznal ve svém vůbec posledním rozhovoru pro Magazín DNES, k poezii jej přivedl Vítězslav Nezval; zároveň ovšem vyznával i Jakuba Demla, jehož "ctil jako básníka a měl rád jako člověka". Novákovy první verše (souhrnně vyšly v roce 1996 ve sbírce juvenilií Zapomenuté básně) mísily podněty surrealismu, dobový zájem o reflexi města i neortodoxní katolicismus. V druhé polovině padesátých let začal - zklamán dobovým stavem poezie - přemýšlet o nových možnostech básnického výrazu. Jako první u nás opustil tradiční lineární básnickou syntax: v roce 1957 napsal soubor onomatopoických (zvukomalebných) básní, vlastně významově přesně neidentifikovatelných hláskových kompozic, inspirovaných nejen Osvobozenými slovy F. T. Marinettiho, ale především studiem eskymácké a indiánské orální poezie. A vedle toho všeho se čas od času stále vracel i k poezii tradiční. "Myslím, že to, co dělám, je hlavně o překonávání smutku, bolesti a beznaděje prací, humorem a nadějí,"' řekl Ladislav Novák.
</TEXT>
</DOC>
<DOC>
<DOCID>MF-20020330292</DOCID>
<DOCNO>MF-20020330292</DOCNO>
<DATE>03/30/02</DATE>
<TITLE>
MIG 21: SNADNÉ JE ŽÍT
</TITLE>
<TEXT>
Kompletní sestava Migu 21 přijela ve čtvrtek do Jihlavy, aby na svém Snadné je žít - tour 2002 představila svůj hudební počin Snadné je žít i posluchačům z Vysočiny. Skupinu stabilně tvoří zpěvák a hlavní textař Jiří Macháček (na snímku), bubeník Jan Hladík, baskytarista Tomáš Kurfürst, kytarista Tomáš Polák a Pavel Hrdlička, trumpetista a klávesista v jedné osobě. Jako předskokana s sebou Mig 21 přivezl Dj Růžového Partnera, který dříve, stejně jako lídr skupiny Macháček, působil v pražském rádiu Limonádový Joe.
</TEXT>
</DOC>
<DOC>
<DOCID>MF-20020330293</DOCID>
<DOCNO>MF-20020330293</DOCNO>
<DATE>03/30/02</DATE>
<TITLE>
Otakar Štembera se inspiroval Vysočinou
</TITLE>
<TEXT>
Havlíčkův Brod - V Havlíčkově Brodě jsou v současnosti vystaveny práce krajináře Otakara Štembery. Expozice nazvaná Otakar Štembera se vrací na Vysočinu je instalována v Havlíčkově domě. Štembera, který se narodil v Praze, se ve své tvorbě inspiroval kromě Polabí, jižních Čech nebo Prahy i Českomoravskou vrchovinou. Kromě krajinářských prací se věnoval karikatuře, ilustraci či portrétní tvorbě. Své práce publikoval v denících a magazínech, přes třicet let spolupracoval s deníkem Práce.
</TEXT>
</DOC>
<DOC>
<DOCID>MF-20020330294</DOCID>
<DOCNO>MF-20020330294</DOCNO>
<DATE>03/30/02</DATE>
<TITLE>
Snímky zobrazují oblast Sibiře
</TITLE>
<TEXT>
Moravské Budějovice - Fotografie mapující oblast řeky Kolymy byly včera v sedmnáct hodin slavnostně zpřístupněny v Zámeckých konírnách v Moravských Budějovicích. Výstava snímků východosibiřského toku a jeho okolí potrvá do 21. dubna.
</TEXT>
</DOC>
<DOC>
<DOCID>MF-20020330295</DOCID>
<DOCNO>MF-20020330295</DOCNO>
<DATE>03/30/02</DATE>
<TITLE>
Polička vystaví panenky v dobovém oblečení
</TITLE>
<GEOGRAPHY>Polička</GEOGRAPHY>
<TEXT>
Dobové oblečení a vývoj odívání přiblíží veřejnosti výstava panenek, která ve čtvrtek začala v Poličce. Akci připravila Společnost pro edukaci, osvětu a komplexní medicínu Chanuka a Oční optika Růženy Augustinové. Oděvy panenkám ušila Jindřiška Mikolášková, komentáře k jednotlivým historickým obdobím napsal Ivan Bauer. Pro děti z mateřinek, které si panenky přijdou prohlédnout, chystají organizátoři i krátkou loutkovou pohádku. Výstava v prostorách Oční optiky na Palackého náměstí trvá až do 12. dubna.
Polička - Dobové oblečení a vývoj odívání přiblíží veřejnosti výstava panenek, která ve čtvrtek začala v Poličce. Akci připravila Společnost pro edukaci, osvětu a komplexní medicínu Chanuka a Oční optika Růženy Augustinové. Oděvy panenkám ušila Jindřiška Mikolášková, komentáře k jednotlivým historickým obdobím napsal Ivan Bauer. Pro děti z mateřinek, které si panenky přijdou prohlédnout, chystají organizátoři i krátkou loutkovou pohádku. Výstava v prostorách Oční optiky na Palackého náměstí trvá až do 12. dubna.
</TEXT>
</DOC>
<DOC>
<DOCID>MF-20020330296</DOCID>
<DOCNO>MF-20020330296</DOCNO>
<DATE>03/30/02</DATE>
<TITLE>
Bluesový festival bude zítra potřetí
</TITLE>
<TEXT>
Havlíčkův Brod - Třetí ročník bluesového festivalu Colour Blues in Vagon se v neděli od sedmnácti hodin uskuteční v hudebním klubu Vagon v Havlíčkově Brodě. Na mini festivalu vystoupí Lady I. and blues birds, Traffic Jam b.b., Walkin'blues band a Pepa Streichl, Shout blues band, The Chocolate cucumbers. Ani dnes nezůstane sál klubu prázdný, večer zde vystoupí pardubická rocková formace Vypsaná fixa. Ta si na svůj koncert přizvala i hosty.
</TEXT>
</DOC>
<DOC>
<DOCID>MF-20020330297</DOCID>
<DOCNO>MF-20020330297</DOCNO>
<DATE>03/30/02</DATE>
<TITLE>
Muzeum a fotoateliér mají společný projekt
</TITLE>
<GEOGRAPHY>Humpolec</GEOGRAPHY>
<TEXT>
Muzeum Dr. Aleše Hrdličky v Humpolci a fotoateliér AFIS připravili výstavu fotografií nazvanou Misie. Expozici ve výstavním sále na Dolním náměstí tvoří práce Aleny Dvořákové a Viktora Fischera. Výstava potrvá do 30. dubna.
Humpolec - Muzeum Dr. Aleše Hrdličky v Humpolci a fotoateliér AFIS připravili výstavu fotografií nazvanou Misie. Expozici ve výstavním sále na Dolním náměstí tvoří práce Aleny Dvořákové a Viktora Fischera. Výstava potrvá do 30. dubna.
</TEXT>
</DOC>
<DOC>
<DOCID>MF-20020330298</DOCID>
<DOCNO>MF-20020330298</DOCNO>
<DATE>03/30/02</DATE>
<TITLE>
Kulturní servis
</TITLE>
<TEXT>
MĚSTSKÉ MUZEUM: Stálé expozice
DRUŽBA: Černý jestřáb sestřelen (so 19.30)
Hotel U ZÁMKU: Velikonoční ples (so 20.00)
OSTROV: Mach, Šebestová a kouzelné sluchátko (so 17.30), Zoolander (so 20.00), Andělská tvář (po 17.30, 20.00)
VAGON: Vypsaná fixa (so 21.00), Colour Blues in Vagon (ne 17.00)
GALERIE VÝTVARNÉHO UMĚNÍ: Božena Kjulleněnová - Malba tuší
HAVLÍČKŮV DŮM: Otakar Štembera se vrací na Vysočinu
MĚSTSKÉ KINO: Neříkej ani slovo (so, ne 20.00)
DUKLA: Harry Potter a Kámen mudrců (so, ne, po 14.30, 17.00, 20.00)
SOKOL: Zoolander (so, ne, po 17.30), Z pekla (so, ne 20.00), Rok ďábla (po 20.00)
ROCK CAFE MAŇANA: Lenka Dusilová + Secret Service (so 21.30)
HOTEL GUSTAV MAHLER: Velikonoce v HGM, Výtvarné práce žáků ZŠ Křížová Jihlava
MINIGALERIE PŘI MATEŘSKÉ ŠKOLE: Perníkový rok v tradiční lidové tvorbě
MUZEUM VYSOČINY: Muzejní výstava ke 110. výročí založení jihlavského muzea
OBLASTNÍ GALERIE VYSOČINY: Jiří John - Výběr z tvorby
OBLASTNÍ GALERIE VYSOČINY, Masarykovo nám.: Alena Nádvorníková - Děje, děje
AREÁL LETNÍHO AMFITEÁTRU: Cirkus U prince (so 15.00, 17.00, ne 14.00)
SÍŇ RODÁKŮ: Celoroční expozice
KULTURNÍ DŮM: Čistý průstřel znovu zasahuje (so 20.00)
KULTURNÍ ZAŘÍZENÍ: Koncert skupiny Keks ( ne 20.00)
PAMÁTNÍK KRALICKÉ TISKÁRNY: Stálé expozice
MĚSTSKÉ KINO: Prci, prci, prcičky 2 (so 19.30)
HRAD LIPNICE: Stálá expozice Kámen a sklo
PAMÁTNÍK JAROSLAVA HAŠKA: Stálá expozice
NA VALECH: Člověk v zoo (ne 20.00)
NÁMĚŠŤ NAD OSLAVOU
SOKOLOVNA: Rocksejšon (so 20.00)
PREMONSTRÁTSKÝ KLÁŠTER: Stálá expozice barokní knihovny
HORÁCKÁ GALERIE: Martin Janda - Sochy, Antoaneta Temenugova - Malba, Jiří Kodym - Návraty
HORÁCKÉ MUZEUM: Jan Doležal - Zakladatel lesnické literatury, Otakar Šín - Hudební skladatel
</TEXT>
<HEADING>
KLUB STŘEDOZEMĚ: Výstava grafik Simony Zobačové
</HEADING>
<TEXT>
VESMÍR: Harry Potter a Kámen mudrců (so, ne 17.00), Hrabě Monte Cristo (so, ne 19.30), Černý jestřáb sestřelen (po 20.00)
MUZEUM: Stálé expozice Nejstarší historie, Archeologie
RODNÝ DŮM OTOKARA BŘEZINY: Stálá expozice Doklady o životě a díle básníka Otokara Březiny
KINO ZÁMEK: Harry Potter a Kámen mudrců (ne 13.00)
CENTRUM HASIČSKÉHO HNUTÍ: Prohlídka centra
GALERIE S - NĚŽNÁ: Kytice, zátiší a portréty
GALERIE S - NĚŽNÁ: Vernisáž (so 15.00)
MĚSTSKÉ KINO: Kokain (ne 19.30)
MORAVIA: Černý jestřáb sestřelen (so, ne 17.30, 20.00), Deník Bridget Jonesové (po 17.30, 20.00)
PASÁŽ: Výlet Režie Alice Nellis. (so, ne 17.00, 19.30)
HUDEBNÍ KLUB B: Oldies Party Live IV. (so 20.00)
GALERIE MALOVANÝ DŮM: Na sítnici bouře - Sur la Rétine de la Tourmente
ZÁPADOMORAVSKÉ MUZEUM, KAMENNÝ SÁL: Akademik Jaromír Koutek
ZÁPADOMORAVSKÉ MUZEUM, KONÍRNA TŘEBÍČSKÉHO ZÁMKU: Výtvarná Vysočina 2001
ZÁPADOMORAVSKÉ MUZEUM, MALÁ GALERIE: Josef Kremláček - Dílo
ZÁPADOMORAVSKÉ MUZEUM, SEDLÁRNA: Výtvarná Vysočina 2001
TŘEŠŤ
MÁJ: Planeta opic (ne 19.30)
SÁL BOHUSLAVA MARTINŮ: Stálá expozice Martinů a Tři Studně
FLIP: Prci, prci, prcičky 2 (ne 19.30)
KULTURNÍ DŮM: Taneční zábava se skupinou Fan Daniel (so 20.00)
JUPITER CLUB: Lara Croft - Tomb Raider (so 20.00)
VYSOČINA: Pán prstenů I - Společenstvo prstenu (so, ne 20.00)
</TEXT>
<HEADING>
VÝSTAVNÍ SÍŇ STARÉ RADNICE: Mirka Mádrová - Obrazy
</HEADING>
<TEXT>
Kulturní servis si nenárokuje být úplným přehledem všech akcí konaných na Vysočině. Další informace k pořadům a kompletní program najdete na internetové stránce http://vysocina.idnes.cz v rubrikách K.I.S. a Kultura.
Kulturní servis si nenárokuje být úplným přehledem všech akcí konaných na Vysočině. Další informace k pořadům a kompletní program najdete na internetové stránce http://vysocina.idnes.cz v rubrikách K.I.S. a Kultura.
</TEXT>
</DOC>
<DOC>
<DOCID>MF-20020330299</DOCID>
<DOCNO>MF-20020330299</DOCNO>
<DATE>03/30/02</DATE>
<TITLE>
Tip dnes
</TITLE>
<TEXT>
Debut mexického režiséra Alejandra Gonzálese Iňárritua se odehrává v Mexico City. Jedinou touhou hrdinů je zřejmě uspokojit základní živočišné potřeby: jídlo a sex. Mladičký Octavio se bláznivě zamiluje do Susany, manželky svého surového bratra. Krásná modelka Valerie začíná žít se sympatickým byznysmanem Danielem. Bezdomovec El Chivo pod zanedbaným zevnějškem skrývá minulost bývalého partyzána a přítomnost nájemného vraha... A vždycky je do jejich příběhu nějak zapleten pes. Film v neděli promítá kino v Brtnici .
</TEXT>
</DOC>
<DOC>
<DOCID>MF-20020330300</DOCID>
<DOCNO>MF-20020330300</DOCNO>
<DATE>03/30/02</DATE>
<TITLE>
Na 64 polích
</TITLE>
<TEXT>
J. BERGER
</TEXT>
<HEADING>
Didaskalia 1887
</HEADING>
<TEXT>
Divize jih. 11. kolo: ŠK 64 Brno - PSK Znojmo 2,5: 5,5, Petra Vyškov - Tatran Poštorná 5:3, Duras Brno B - Lokomotiva Brno B 4:4, Univerzita Brno - Žďas Žďár nad Sázavou A 4:4, Duras Brno C - TJ Znojmo 2,5: 5,5, Žďas Žďár nad Sázavou B - KME Kuřim 4,5: 3,5.
Do oblastních přeborů sestupují tři poslední družstva, Lokomotiva Brno B a eventuálně i ŠK 64 Brno ještě čekají na výsledek vyšších soutěží.
</TEXT>
</DOC>
<DOC>
<DOCID>MF-20020330301</DOCID>
<DOCNO>MF-20020330301</DOCNO>
<DATE>03/30/02</DATE>
<TITLE>
Vysočina bude mít ztíženou úlohu
</TITLE>
<TEXT>
Jsme oslabeni, ale v domácím prostředí uděláme maximum pro výhru, říká kouč Machálek
Minimálně bez celé šestice hráčů, kteří patří do širšího kádru, nastoupí k zítřejšímu domácímu zápasu s rezervou Sigmy Olomouc fotbalisté druholigové Vysočiny.
Jihlava - Těsná prohra 2:3 ve Zlíně minulou sobotu přiblížila jihlavským fotbalistům téměř na dohled sestupovou příčku. Vysočina je po devatenácti odehraných kolech v nesmírně vyrovnané tabulce osmá, patnácté Ratíškovice ale mají už jen o čtyři body méně. Zítra nastoupí Jihlavané na vlastním stadionu proti B týmu Olomouce, jemuž patří v tabulce dvanáctá příčka. Ve hře tak bude prakticky šest bodů. "Myšlenkami kolem záchrany se ještě nezabýváme, tu si nyní vůbec nepřipouštíme. Když teď porazíme Olomouc a potom uspějeme v Ratíškovicích, tak na tom budeme dobře," neztrácí navenek klid jihlavský trenér Miloslav Machálek. "Naposledy ve Zlíně jsme ale body ztratili, určitě jsme tam měli na víc," mrzela kouče prohra s favoritem. Nejednu vrásku však hlavnímu trenérovi a jeho asistentu Kolečkovi přidělává současný zdravotní stav mužstva. V posledních dnech se na nedělní utkání s Olomoucí připravovalo prakticky jen torzo jihlavského týmu. " V týdnu jsme trénovali prakticky v pouhých jedenácti lidech. Z toho byli navíc ještě dva gólmani," přiznal Machálek. Na "soupisce marodů" jsou dlouhodobě zraněný Boušek, dále pak Zimčík, Šourek, Černoch a Hošťálek. "Navíc Vaculík je na reprezentačním srazu dvacítky a nejistý je i start Zbožínka a Kaplana," dodal Machálek. "Budeme mít tedy obrovský problém poskládat sestavu. Dokonce jsme se i poohlíželi po hráčích z jiných týmů, kteří by nám vypomohli." Přes personální díry v kádru nemají v Jihlavě před zítřejším duelem jiný cíl než tříbodový zisk. Na podzim v Olomouci Vysočina vyhrála 4:1. Minulý týden na tom samém hřišti zvítězila 4:0 Plzeň. "I když budeme citelně oslabeni, uděláme maximum pro to, abychom zvítězili," prohlásil Machálek. "Těžko si můžeme dovolit doma ztratit body. Na druhou stranu Sigma je nevyzpytatelný tým: viděl jsem ji na jaře ve dvou utkáních, včetně toho posledního a i když s Plzní vysoko prohrála, čeká nás těžké utkání a boj." Zápas začíná na stadionu v Jiráskově ulici v 15 hodin.
Když teď porazíme doma Olomouc a pak uspějeme v Ratíškovicích, tak na tom budeme dobře.
Miloslav Machálek, trenér FC Vysočina
</TEXT>
</DOC>
<DOC>
<DOCID>MF-20020330302</DOCID>
<DOCNO>MF-20020330302</DOCNO>
<DATE>03/30/02</DATE>
<TITLE>
NEINKASOVAT! PAK JE POSTUP REÁLNÝ
</TITLE>
<TEXT>
Takhle dávali hokejisté Klatov v havlíčkobrodské Kotlině Chotěboři druhý gól. Úvodní barážový střet obou soupeřů skončil remízou 3:3, zítra večer se na klatovském ledě definitivně rozhodne o tom, zda Chtěbořští vybojují druhou ligu. Jakákoli výhra jim zajišťuje postup, za jistých pomínek ale může radost přinést i nerozhodný výsledek.
</TEXT>
</DOC>
<DOC>
<DOCID>MF-20020330303</DOCID>
<DOCNO>MF-20020330303</DOCNO>
<DATE>03/30/02</DATE>
<TITLE>
V divizi jsou doma Dekora i Slavia
</TITLE>
<TEXT>
Třebíč, Ždírec nad Doubravou - Spravit si chuť po posledních výsledcích, kdy odjížděli z hřišť soupeřů s pocitem, že měli na víc, chtějí zítra divizní fotbalisté Třebíče a Ždírce nad Doubravou. Oba celky z Vysočiny jsou ve svých skupinách po sedmnácti kolech shodně na desátém místě. Slavia Třebíč, která před týdnem remizovala bez gólů v Napajedlech, hostí zítra druhý tým D skupiny Mutěnice. Ždírecká Dekora, jež prohrála v Trutnově, nastoupí proti rezervě Pardubic, aktuálně šestému celku skupiny C. "Prohru v zápase s Trutnovem, kdy jsme byli jasně lepší, ale nedávali góly, jsme hned na prvním tréninku hodili za hlavu. Teď chceme porazit Pardubice," řekl bojovně asistent ždíreckého kouče Kučery Richard Zeman. "Mohla by přijít i slušná návštěva, bude to prestižní zápas, v týmu máme šest kluků z Pardubic. Věřím, že budeme naplno bodovat, soupeře ale nesmíme ani trochu podcenit." Třebíč minulou sobotu v Napajedlech neprohrála, nerozhodný výsledek však byl pro Slavii málo. "Chtěli jsme tam zvítězit. Nehráli jsme špatně, naopak, hráči podali dobrý výkon. Přesto dva body byly pryč," uvedl kouč Oldřich Janusicza. Zítra Třebíč hostí Mutěnice, které naposledy překvapivě jen remizovaly s posledním Rousínovem. "Uvidíme, v jaké pohodě soupeř přijede. Každopádně budeme chtít získat body. Hodně by nám pomohlo, kdyby mohl nastoupit záložník Koníř," svěřil se Janusicza.
</TEXT>
</DOC>
<DOC>
<DOCID>MF-20020330304</DOCID>
<DOCNO>MF-20020330304</DOCNO>
<DATE>03/30/02</DATE>
<TITLE>
Basketbaloví mladíci z Anglie hrají v Jihlavě
</TITLE>
<GEOGRAPHY>Jihlava</GEOGRAPHY>
<TEXT>
Ke dvěma přátelským zápasům zavítá do Jihlavy basketbalové družstvo Gloster Jets z anglického Gloucesteru. Angličané dorazí s týmy dvou věkových kategorií do města dnes večer, obě utkání se uskuteční zítra dopoledne. Nedělní zápasový program začne v 9.30 konfrontací jihlavských starších dorostenců s mladými Angličany ročníků 1983-85, po krátké přestávce pak dojde k duelu mladších dorostenců BK Jihlava s chlapci z Jets ročníků 86-87. "Rychle jsme reagovali na požadavek sehrání dvou zápasů, který byl zveřejněn na webové stránce České basketbalové federace," vysvětlil předseda BK Jihlava Vlastimil Novák. "Přes email jsem si se zástupcem klubu Paulem Christensenem vyjasnil podmínky a termín zápasů, které anglický tým v Jihlavě sehraje." Gloster se dnes vrací z dorosteneckého turnaje ve Vídni. Při zpáteční cestě odehraje nejen zmíněná dvě nedělní utkání proti jihlavským týmům, ale ve stejný den se ve večerních hodinách pravděpodobně ještě utká s místním družstvem v Brandýse nad Labem. V roce 1980 trenéři Paul Christensen a Trevor Banks sjednotili juniorské hráče z Gloucesterského hrabství do celku "Tryskáčů". V průběhu několika let se Jets vypracovali mezi přední týmy juniorské kategorie v England National League - jihozápadní regionální konference. Někteří hráči dokonce oblékli i anglický reprezentační dres mezi juniory. Právě v juniorské a kadetských kategoriích má Gloster hlavní úspěchy. Díky štědrým mecenášům se už klub zúčastnil turnajů v Německu, na Slovensku, v Belgii a nizozemském Purmerendu. V roce 2001 Jets absolvovali již druhé turné po státech USA New Jersey, Pennsylvania, New Hampshire a Massachusetts. Tři zápasy Jets odehráli i v basketbalově exotické zemi - na Islandu.
Jihlava - Ke dvěma přátelským zápasům zavítá do Jihlavy basketbalové družstvo Gloster Jets z anglického Gloucesteru. Angličané dorazí s týmy dvou věkových kategorií do města dnes večer, obě utkání se uskuteční zítra dopoledne. Nedělní zápasový program začne v 9.30 konfrontací jihlavských starších dorostenců s mladými Angličany ročníků 1983-85, po krátké přestávce pak dojde k duelu mladších dorostenců BK Jihlava s chlapci z Jets ročníků 86-87. "Rychle jsme reagovali na požadavek sehrání dvou zápasů, který byl zveřejněn na webové stránce České basketbalové federace," vysvětlil předseda BK Jihlava Vlastimil Novák. "Přes email jsem si se zástupcem klubu Paulem Christensenem vyjasnil podmínky a termín zápasů, které anglický tým v Jihlavě sehraje." Gloster se dnes vrací z dorosteneckého turnaje ve Vídni. Při zpáteční cestě odehraje nejen zmíněná dvě nedělní utkání proti jihlavským týmům, ale ve stejný den se ve večerních hodinách pravděpodobně ještě utká s místním družstvem v Brandýse nad Labem. V roce 1980 trenéři Paul Christensen a Trevor Banks sjednotili juniorské hráče z Gloucesterského hrabství do celku "Tryskáčů". V průběhu několika let se Jets vypracovali mezi přední týmy juniorské kategorie v England National League - jihozápadní regionální konference. Někteří hráči dokonce oblékli i anglický reprezentační dres mezi juniory. Právě v juniorské a kadetských kategoriích má Gloster hlavní úspěchy. Díky štědrým mecenášům se už klub zúčastnil turnajů v Německu, na Slovensku, v Belgii a nizozemském Purmerendu. V roce 2001 Jets absolvovali již druhé turné po státech USA New Jersey, Pennsylvania, New Hampshire a Massachusetts. Tři zápasy Jets odehráli i v basketbalově exotické zemi - na Islandu.
</TEXT>
</DOC>
<DOC>
<DOCID>MF-20020330305</DOCID>
<DOCNO>MF-20020330305</DOCNO>
<DATE>03/30/02</DATE>
<TITLE>
Chotěboř jede do Klatov s nadějí
</TITLE>
<GEOGRAPHY>Chotěboř</GEOGRAPHY>
<TEXT>
Po úvodních třech zápasech barážové skupiny o druhou ligu měli na svém kontě hokejisté Chotěboře jediný bod a postupové myšlenky se jim rozplývaly. Dvě následné výhry ale vítěze východočeského přeboru znovu nasměrovaly k ataku vyšší soutěže. Zítra budou Chotěbořští bojovat v Klatovech, kde je čeká poslední zápas sezony. Po pěti kolech drží v tabulce se sedmi body druhé místo, které je propustkou do druhé ligy. "A tu příčku samozřejmě chceme udržet," prohlásil kouč Vladimír Halamka. Zítřejší soupeř Chotěboře je třetí. Ale jen o menší počet vstřelených branek. Jinak mají oba celky shodně o gól aktivní skóre. "Když se vyvarujeme zbytečných hrubek, tak věřím, že máme na to uhrát výsledek, který by nám zajistil postup," řekl Halamka. Kouč narážel na předchozí vzájemný duel obou soupeřů: v Havlíčkově Brodě Chotěboř s Klatovy remizovala 3:3. "V tom utkání jsme udělali spoustu chyb, které nás připravily o výhru," připomněl lodivod. Pokud Chotěboř v Klatovech zvítězí, bez ohledu na druhý duel Bílina - Chrudim postupuje. Může jí ale stačit i remíza: to v případě, že domácí Bílina nad dosavadním lídrem skupiny nevyhraje.
Chotěboř - Po úvodních třech zápasech barážové skupiny o druhou ligu měli na svém kontě hokejisté Chotěboře jediný bod a postupové myšlenky se jim rozplývaly. Dvě následné výhry ale vítěze východočeského přeboru znovu nasměrovaly k ataku vyšší soutěže. Zítra budou Chotěbořští bojovat v Klatovech, kde je čeká poslední zápas sezony. Po pěti kolech drží v tabulce se sedmi body druhé místo, které je propustkou do druhé ligy. "A tu příčku samozřejmě chceme udržet," prohlásil kouč Vladimír Halamka. Zítřejší soupeř Chotěboře je třetí. Ale jen o menší počet vstřelených branek. Jinak mají oba celky shodně o gól aktivní skóre. "Když se vyvarujeme zbytečných hrubek, tak věřím, že máme na to uhrát výsledek, který by nám zajistil postup," řekl Halamka. Kouč narážel na předchozí vzájemný duel obou soupeřů: v Havlíčkově Brodě Chotěboř s Klatovy remizovala 3:3. "V tom utkání jsme udělali spoustu chyb, které nás připravily o výhru," připomněl lodivod. Pokud Chotěboř v Klatovech zvítězí, bez ohledu na druhý duel Bílina - Chrudim postupuje. Může jí ale stačit i remíza: to v případě, že domácí Bílina nad dosavadním lídrem skupiny nevyhraje.
</TEXT>
</DOC>
<DOC>
<DOCID>MF-20020330306</DOCID>
<DOCNO>MF-20020330306</DOCNO>
<DATE>03/30/02</DATE>
<TITLE>
I kdyby horolezci Kančendžengu pokořili, na vrchol se nepostaví
</TITLE>
<TEXT>
Praha, Nové Město na Moravě - Radek Jaroš z Nového Města na Moravě opět nebude dlouhý čas spávat ve své posteli. Spolu se svými dvěma kolegy se bude v následujících týdnech pokoušet o výjimečný horolezecký výkon. Trojice odvážlivců se chystá pokořit třetí nejvyšší horu světa, 8598 metrů vysokou Kančendžengu. Neobyčejnost expedice tkví už ve skutečnosti, že Zdeněk Hrubý, Radek Jaroš a Martin Minařík se pokusí vylézt na jednu z nejobávanějších hor světa pouze ve třech. Pro všechny to bude novinka a při svém snažení navíc nebudou využívat vrcholových nosičů ani umělý kyslík. "Expedice v této podobě je v dnešním horolezeckém boomu něco velmi neobvyklého," tvrdil den před čtvrtečním odletem za dobrodružstvím vedoucí výpravy Zdeněk Hrubý, který je se čtyřmi skalpy po Josefu Rakoncajovi druhým Čechem v počtu zdolaných osmitisícovek. Také jeho kolegové mají s nejvyššími horami světa zkušenosti - Jaroš vylezl už i na Everest, Minařík zdolal Manaslu. "Jsme tým složený ze samých tahounů: každý z nás má tah na vrchol. To byla také podmínka pro splnění snu uskutečnit výpravu jako za starých časů, co nejférovějším způsobem bez expedičního bigbítu kolem," dodal Hrubý. Nezapomněl ale zdůraznil, že v tak minimálním počtu členů bude výkon vyžadovat maximální koncentraci. Za výhodu malé expedice zase označil Jaroš žertem vážnou skutečnost, že po vzniku ponorkové nemoci "je člověk naštvaný na míň lidí." Kančendženga je nejvýchodněji položenou osmitisícovkou světa a s její polohou blízko moře souvisí také její zrádnost, na kterou doplatila životem už řada slavných horolezců. "Ze všech himalájských osmitisícovek je první na řadě při změnách počasí," uvedl Jaroš, který rozmary povětrnostních podmínek zažil na Kančendženze již v roce 2000. "Na podzim jsme neuspěli, teď to chci napravit. Na jaře by mělo být počasí stabilnější," dodal. Horolezci mají v plánu vybudovat základní bivak ve výšce 5300 metrů na ledovci Yalung a počítají se čtyřmi výškovými tábory. Třetí tábor ve výšce 7300 metrů by měl být později nejvytíženější; pokud to dovolí počasí, stráví tam nejvíc času při čekání na vrcholový útok. "K tomu by mělo dojít mezi 20. a 25. květnem," upřesnil Hrubý. Ten zároveň řekl, že ani v případě úspěchu na samotný vrchol nikdo z trojice nevystoupí. "Hora je označována za svatou, prý na ní sídlí bohové. Je morální povinností každého z nás zůstat symbolické dva metry pod vrcholem, aby se bohové nerozzlobili a pustili nás zpět," vysvětlil Hrubý.
</TEXT>
</DOC>
<DOC>
<DOCID>MF-20020330307</DOCID>
<DOCNO>MF-20020330307</DOCNO>
<DATE>03/30/02</DATE>
<TITLE>
USPĚJÍ OSLABENI?
</TITLE>
<TEXT>
Jihlavský fotbalista Michal Veselý (ve žlutém, na ilustračním snímku atakuje kolínského Patáka) patří mezi ty hráče, kterým se zatím vyhnulo zranění či nemoc a s nimiž mohou trenéři Vysočiny počítat v zítřejším důležitém zápase druhé ligy s B týmem Sigmy Olomouc.
</TEXT>
</DOC>
<DOC>
<DOCID>MF-20020330308</DOCID>
<DOCNO>MF-20020330308</DOCNO>
<DATE>03/30/02</DATE>
<TITLE>
Kontroverzní země se stala zamilovaným místem
</TITLE>
<GEOGRAPHY>Brno</GEOGRAPHY>
<TEXT>
Novou lásku nalezla v uplynulých měsících pětadvacetiletá Silvie Lockerová ze Šlapanic u Brna. Není jí muž, ale místo na zemi. A to bývalá britská kolonie, jejíž poměry, vyostřené nedávnými prezidentskými volbami, plnily v uplynulých měsících stránky novinových zahraničních rubrik. "Zimbabwe má svoje kouzlo, lidé jsou tam šťastnější než u nás," říká mladá žena, která v tomto jihoafrickém státě působila půl roku jako humanitární pracovnice. Jak se stalo, že se o tuto práci vůbec ucházela? "Připadalo mi to jako zajímavý nápad," vysvětluje jednoduše. Podle ní by se Středoevropané mohli od Afričanů přiučit menšímu spěchu a upřímné radosti ze života. Lockerová po svých zkušenostech, odlišných od obecného povědomí o jižní Africe, chystá letos v létě se svými přáteli etnografickou expedici do těchto míst. "Průměrní obyvatelé Zimbabwe si žijí docela dobře. Bydlí ve městě, mají svou práci a třeba i auto a dům. Děti mohou chodit do školy. A to mluvím o černých obyvatelích, protože pochybuji, že by někdo z bílých žil ve výrazné chudobě," říká mimo jiné.
Viz Do země... Str. D3
</TEXT>
</DOC>
<DOC>
<DOCID>MF-20020330309</DOCID>
<DOCNO>MF-20020330309</DOCNO>
<DATE>03/30/02</DATE>
<TITLE>
Velký pátek: ticho na věžích
</TITLE>
<HEADING>
ZVONY "ODLETĚLY DO ŘÍMA", NAHRADILY JE ŘEHTAČKY
</HEADING>
<TEXT>
Chlapci z Dolních Bojanovic chodili včera po vesnici s řehtačkami. Podle křesťanské tradice se totiž po večerní mši na Zelený čtvrtek odmlčí kostelní zvony a místo nich ohlašují poledne a ranní a večerní klekání řehtačky, s nimiž děti chodí v průvodu po ulici. Za dva dny tak obejdou vesnici šestkrát. Kostelní zvony se znovu rozezní na Bílou sobotu večer na počest oslavy zmrtvýchvstání Ježíše Krista.
Chlapci z Dolních Bojanovic chodili včera po vesnici s řehtačkami. Podle křesťanské tradice se totiž po večerní mši na Zelený čtvrtek odmlčí kostelní zvony a místo nich ohlašují poledne a ranní a večerní klekání řehtačky, s nimiž děti chodí v průvodu po ulici. Za dva dny tak obejdou vesnici šestkrát. Kostelní zvony se znovu rozezní na Bílou sobotu večer na počest oslavy zmrtvýchvstání Ježíše Krista.
</TEXT>
</DOC>
<DOC>
<DOCID>MF-20020330310</DOCID>
<DOCNO>MF-20020330310</DOCNO>
<DATE>03/30/02</DATE>
<TITLE>
V krizi míří cizinci na Moravě do Husovic
</TITLE>
<GEOGRAPHY>Brno</GEOGRAPHY>
<TEXT>
Na zvonek u dveří omšelého domu uprostřed brněnské části Husovice sahají každý den desítky lidí. Všichni hledají pomoc a radu, protože se ocitli v neřešitelné situaci. Právě tady sídlí Sdružení občanů zabývajících se emigranty (SOZE), jediná organizace svého druhu na Moravě a ve Slezsku. Jenom letos v lednu požádalo v republice o azyl více než tisíc tři sta cizinců, za celý loňský rok jich bylo přes osmnáct tisíc. S částí z nich se osobně zná i dvanáct zaměstnanců SOZE. Sdružení vzniklo v roce 1990 a jedním z jeho zakladatelů je rumunský pravoslavný kněz Cristian Popescu, který žije v Česku už patnáct let. "Naším cílem je integrace cizinců do společnosti, staráme se hlavně o potenciální azylanty," vysvětluje. Do kanceláře však přicházejí hlavně lidé, kteří potřebují právnickou radu při komunikaci s úřady nebo podporu psychologa. Ten také pravidelně jezdí do uprchlických táborů po celé Moravě. SOZE nabízí cizincům mimo jiné i kurzy češtiny. Podle Popeska jsou nynější zákony o cizincích a uprchlících velmi přísné a jediným řešením jak naložit s tisíci žadatelů o azyl je brzké přijetí zákona o migraci. Ten se však teprve připravuje. "Azyl není nástroj, kterým by se prioritně měla řešit migrační problematika či stárnutí české populace," tvrdí Pavel Pořízek, právní poradce sdružení. "Je to specifický institut chránící osoby, které jsou ve svých zemích pronásledovány a hrozí jim závažná újma," říká a dodává, že kvůli zpřísnění zákona o pobytu cizinců je jedinou možností pro mnoho lidí, kteří chtějí v zemi zůstat, podat žádost o azyl. Právník zároveň připouští, že azylové řízení trvá někdy až čtyři roky, a institut azylu bývá proto masově zneužíván. Hlavním partnerem SOZE je proto Úřad Vysokého komisaře OSN pro uprchlíky, organizace spolupracuje také s ministerstvem vnitra, Evropskou komisí, nadací NROS či brněnským magistrátem. Od všech těchto organizací také dostává příspěvky na svoje projekty. Zaměstnanci SOZE jsou členy několika vládních komisí. Nejvíc žadatelů o azyl do země dnes přichází z Ukrajiny, Rumunska, Moldavska a Vietnamu. Lidem v nejzoufalejší situaci může SOZE poskytnout krátkodobé ubytování ve svém azylovém domě, na který dostalo peníze od holandské vlády. Jeho kapacita je však omezená, navíc se právě rekonstruuje. Podle psychologů bývá největším problémem uprchlíků bezvýchodnost situace. Často při odchodu z vlasti zpřetrhají kontakty a vztahy s nejbližšími, přicházejí do zcela neznámé země, často bez peněz, které nechali převaděčům. "Řada lidí by tady opravdu chtěla zůstat, ale jakmile zjistí, že šance na azyl je malá, jdou dál," uzavírá Pořízek.
Viz Po více... Str. D2
</TEXT>
</DOC>
<DOC>
<DOCID>MF-20020330311</DOCID>
<DOCNO>MF-20020330311</DOCNO>
<DATE>03/30/02</DATE>
<TITLE>
Blansko: Silničáři mají na opravy málo peněz
</TITLE>
<HEADING>
Z celého kraje DNES
</HEADING>
<TEXT>
Pouze patnáct milionů mohli letos zařadit do plánu silničáři na Blanensku na souvislé úpravy povrchů silnic. Vyčíslené škody po zimě na silnicích druhých a třetích tříd přitom dosahují téměř dvou set milionů korun pro potřebnou definitivní úpravu povrchů. V letošním roce tak opraví jen následující úseky silnic: Olešnice-Crhov, Žďárná-hranice Olomouckého kraje, Velké Opatovice po křižovatku III/3742, Kunštát-Lysice a Kateřina-Olešná. "Letos bude zahájeno napřímení a rozšíření silnice v úseku Žernovník-Černá Hora a v plánu je i celková přestavba mostu v Horním Poříčí," dodal ředitel blanenské správy a údržby silnic Milan Raška.
Pouze patnáct milionů mohli letos zařadit do plánu silničáři na Blanensku na souvislé úpravy povrchů silnic. Vyčíslené škody po zimě na silnicích druhých a třetích tříd přitom dosahují téměř dvou set milionů korun pro potřebnou definitivní úpravu povrchů. V letošním roce tak opraví jen následující úseky silnic: Olešnice-Crhov, Žďárná-hranice Olomouckého kraje, Velké Opatovice po křižovatku III/3742, Kunštát-Lysice a Kateřina-Olešná. "Letos bude zahájeno napřímení a rozšíření silnice v úseku Žernovník-Černá Hora a v plánu je i celková přestavba mostu v Horním Poříčí," dodal ředitel blanenské správy a údržby silnic Milan Raška.
</TEXT>
</DOC>
<DOC>
<DOCID>MF-20020330312</DOCID>
<DOCNO>MF-20020330312</DOCNO>
<DATE>03/30/02</DATE>
<TITLE>
Brno: V Tuřanech se plánuje nový domov důchodců
</TITLE>
<HEADING>
Z celého kraje DNES
</HEADING>
<TEXT>
Nový domov důchodců se sto pěti lůžky vznikne zřejmě v Holásecké ulici v Brně-Tuřanech. "Lokalita v klidné části města je již připravena. Budeme žádat ministerstvo práce a sociálních věcí o dotaci pětadevadesáti milionů korun," řekl náměstek brněnského primátora Rostislav Slavotínek.
Nový domov důchodců se sto pěti lůžky vznikne zřejmě v Holásecké ulici v Brně-Tuřanech. "Lokalita v klidné části města je již připravena. Budeme žádat ministerstvo práce a sociálních věcí o dotaci pětadevadesáti milionů korun," řekl náměstek brněnského primátora Rostislav Slavotínek.
</TEXT>
</DOC>
<DOC>
<DOCID>MF-20020330313</DOCID>
<DOCNO>MF-20020330313</DOCNO>
<DATE>03/30/02</DATE>
<TITLE>
Vyškov: Obce dostaly dvojnásobek dotací
</TITLE>
<HEADING>
Z celého kraje DNES
</HEADING>
<TEXT>
Bezmála dvojnásobek dotací obdrželo loni jedenaosmdesát obcí okresu Vyškov. Zatímco v roce 2000 získaly 237,3 milionu korun, o rok později to bylo 460,5 milionu. V částce je započteno sto osmdesát milionů školám, které už nešly přes školské úřady, ale přímo přes obce.
Bezmála dvojnásobek dotací obdrželo loni jedenaosmdesát obcí okresu Vyškov. Zatímco v roce 2000 získaly 237,3 milionu korun, o rok později to bylo 460,5 milionu. V částce je započteno sto osmdesát milionů školám, které už nešly přes školské úřady, ale přímo přes obce.
</TEXT>
</DOC>
<DOC>
<DOCID>MF-20020330314</DOCID>
<DOCNO>MF-20020330314</DOCNO>
<DATE>03/30/02</DATE>
<TITLE>
Hodonín: Vachovcová jede na mistrovství Evropy
</TITLE>
<HEADING>
Z celého kraje DNES
</HEADING>
<TEXT>
Hodonínská stolní tenistka Alena Vachovcová odjíždí na mistrovství Evropy do Záhřebu. Jejím cílem je postoupit mezi šestnáct nejlepších. strana D8
Hodonínská stolní tenistka Alena Vachovcová odjíždí na mistrovství Evropy do Záhřebu. Jejím cílem je postoupit mezi šestnáct nejlepších. strana D8
</TEXT>
</DOC>
<DOC>
<DOCID>MF-20020330315</DOCID>
<DOCNO>MF-20020330315</DOCNO>
<DATE>03/30/02</DATE>
<TITLE>
Co s přijímacími zkouškami?
</TITLE>
<HEADING>
Argumenty DNES
</HEADING>
<TEXT>
Debatu o přijímacích zkouškách vyvolal případ uchazeče o studium na právnické fakultě v Brně Jana Jeřábka. Ten má podle Ústavního soudu právo na proces, při kterém se bude jednat o špatně vyhodnoceném přijímacím testu. Změní střední a vysoké školy v kraji mechanismus přijímacích zkoušek, aby byly průhlednější a dokázaly lépe oddělit dobré uchazeče od slabších? Jak vůbec mohou žadatelé o studium zkontrolovat, zda byly jejich testy správně vyhodnoceny? Co mají v případě pochybností dělat? Máte i vy s přijímacími zkouškami zajímavé zkušenosti? Svěřte se s nimi na e-mailové adrese andrea.pavelkova@mfdnes.cz nebo volejte na telefonní číslo 05/42517234. Problémem se budeme zabývat v pořadu Argumenty DNES v úterý 2. dubna ve 13.30 hodin na frekvenci 106,5 MHz. Text přineseme na těchto stránkách následující den.
Debatu o přijímacích zkouškách vyvolal případ uchazeče o studium na právnické fakultě v Brně Jana Jeřábka. Ten má podle Ústavního soudu právo na proces, při kterém se bude jednat o špatně vyhodnoceném přijímacím testu. Změní střední a vysoké školy v kraji mechanismus přijímacích zkoušek, aby byly průhlednější a dokázaly lépe oddělit dobré uchazeče od slabších? Jak vůbec mohou žadatelé o studium zkontrolovat, zda byly jejich testy správně vyhodnoceny? Co mají v případě pochybností dělat? Máte i vy s přijímacími zkouškami zajímavé zkušenosti? Svěřte se s nimi na e-mailové adrese andrea.pavelkova@mfdnes.cz nebo volejte na telefonní číslo 05/42517234. Problémem se budeme zabývat v pořadu Argumenty DNES v úterý 2. dubna ve 13.30 hodin na frekvenci 106,5 MHz. Text přineseme na těchto stránkách následující den.
</TEXT>
</DOC>
<DOC>
<DOCID>MF-20020330316</DOCID>
<DOCNO>MF-20020330316</DOCNO>
<DATE>03/30/02</DATE>
<TITLE>
Hranici hrozí přísný režim
</TITLE>
<TEXT>
Uherské Hradiště - Až vstoupí Češi do Evropské unie, k cestám do členských zemí jim postačí občanský průkaz. Na hranicích se Slovenskem se však zřejmě neobejdou bez cestovního pasu. Vyplývá to ze zákona, který v úterý přijala sněmovna. Slováci podle něj budou muset po předpokládaném přijetí Česka do EU mít na českých hranicích pasy. Dá se tak předpokládat i opačné opatření. "Záleží především na slovenské vládě. Se zpřísněním režimu na hranici se ale počítá," potvrdil mluvčí Oblastního ředitelství cizinecké a pohraniční policie Roman Skřepek. Podobně mluvil už loni v říjnu ministr zahraničí Jan Kavan. "Jde o to prosadit taková opatření a takovou formu kontroly, abychom snížili ilegální pohyb třetích osob přes společnou hranici," řekl tehdy. Policisté by museli uzavřít i polní nebo lesní cesty či stezky, které vedou přes hranici. "Když standardní režim, tak se vším všudy," poznamenal velitel pohraniční policie ve Starém Hrozenkově Josef Kubáník.
</TEXT>
</DOC>
<DOC>
<DOCID>MF-20020330317</DOCID>
<DOCNO>MF-20020330317</DOCNO>
<DATE>03/30/02</DATE>
<TITLE>
O velkochov prasat se mezi lidmi v Ráječku vedou spory
</TITLE>
<GEOGRAPHY>Ráječko</GEOGRAPHY>
<TEXT>
Názorová rozpolcenost vládne v Ráječku na Blanensku, kde zemědělci chtějí opravit bývalý kravín. Cílem tohoto plánu je rekonstruovat objekt tak, aby nejenže odpovídal současným předpisům na chov prasat, ale aby také mohl pojmout více než dvojnásobek z dnešního počtu chovaných zvířat. Zatímco část Ráječkovských žijících v blízkosti kravína je jednoznačně proti, část lidí, na jejichž pozemcích zemědělské družstvo hospodaří, naopak stavbu podporuje. "Středisko bylo vybudováno v předešlých letech pro chov zvířat. Tímto soustředěním chovu zvířat z jednotlivých domů se uvnitř obce zlepšilo živo tní prostředí," uvádí se v petici podepsané asi padesáti majiteli pozemků, na nichž akciová společnost Zera Rájec hospodaří. Spoluvlastníci zemědělského majetku se navíc obávají snížení jeho hodnoty, pokud Zera nebude moci na chovu prasat vydělávat. Lidé, jejichž domy se zemědělskými budovami sousedí, protiargumentují svými špatnými zkušenostmi. Poukazují například na to, že zemědělci před několika lety bez kolaudace přestali v objektu chovat krávy a udělali zde výkrmnu prasat. "Vadí nám, že v těsné blízkosti našich domů se několikanásobně zvětšuje silně zapáchající chov vepřů, a to v budovách, které jsou zkolaudovány k jinému účelu. Vadí nám nečinnost státní správy, která má již více než rok dostatek podkladů k tomu, aby tuto činnost omezila nebo přímo zakázala," říká jeden z místních Josef Capoušek.
Po stížnosti obyvatel vloni v květnu byl do bývalého kravína svolán státní dohled. Potvrdil, že zemědělci využívají objekt pro chov prasat, i když jen jedna z budov byla zkolaudována, a to jako kravín. "Od ostatních se kolaudační rozhodnutí nenašlo. Stavební zákon však nezná zákaz užívání stavby, viníkovi je možné ve správním řízení uložit sankci, a to ve výši od půl milionu do jednoho milionu korun. Tak se také stalo," řekl vedoucí blanenského stavebního úřadu Jan Pořízek. Mezitím si zemědělci požádali o změnu v užívání stavby. "Řízení bylo kvůli doplnění podkladů přerušeno do konce března. Čekáme ještě na stanovisko krajského úřadu," dodal Pořízek. Obyvatelé z blízkosti kravína se bojí, že další navýšení počtu vepřů neúnosným způsobem naruší pohodu jejich bydlení. Rozšíření chovu si navíc vyžádá vyhlášení takzvaného pásma hygienické ochrany, které zasáhne i místa, která jsou podle územního plánu obce předurčena k nové obytné zástavbě. V tomto pásmu se ocitne také jeden z domů, v němž je dnes autoopravna i byt . "V pásmu hygienické ochrany je omezena výstavba bytových domů. Pokud zde jeden z domů stojí, bude záležet na postoji majitele, z da bude s novou skutečností souhlasit. Nevyplývají z toho pro něj žádné povinnosti, jen je možné, že právě on bude obtěžován zápachem z velkochovu," připustil Oldřich Pazdera, jenž k plánované rekonstrukci objektu živočišné výroby zpracovával posudek vlivu na životní prostředí. Za možné řešení Pazdera považuje zrušení chovu v jednom z objektů, čímž by se snížil počet chovaných prasat, a zmenšilo by se tak i pásmo hygienické ochrany. Omezení počtu prasat žádají i ráječkovští zastupitelé. "Souhlasíme s rekonstrukcí a se změnou technologie, máme však výhrady k počtu dobytka, aby se ochranné pásmo nedostalo do blízkosti rodinných domků," řekl starosta Ráječka Josef Tesař. Zpracovatelé studie vlivu stavby na životní prostředí stejně jako například pracovníci referátu životního prostředí Okresního úřadu v Blansku přesto nakonec přestavbu kravína pro velkochov prasat doporučili. "Pokud bude zachovaná technologická kázeň, vliv na obyvatelstvo i na životní prostředí by měl být minimální," míní Pavel Konečný z referátu životního prostředí Okresního úřadu v Blansku. Zemědělci navrhují chov prasat na takzvané hluboké podestýlce, což je podle nich moderní, bezpečná technologie. "Nechceme stavět nové objekty, jen se snažíme uvést stávající budovy do souladu s právním řádem," řekl předseda představenstva akciové společnosti Zera Rájec Pavel Sáňka. V několika dnech vydá své stanovisko k rekonstrukci ráječkovského střediska živočišné výroby ještě krajský úřad. To však bude jen podkladem pro další správní řízení, není tedy závazné. Definitivní slovo bude mít blanenský stavební úřad.
Bývalý kravín v Ráječku
- Od roku 1997 je v objektu umístěno dvě stě prasat ve výkrmu a přes devadesát jalovic.
- V plánu je rekonstrukce areálu a navýšení počtu chovaných zvířat na pět set prasat, dvě stě selat a sto třicet jalovic. Posudek vlivu na životní prostředí doporučuje, aby se jeden z objektů nevyužíval a počet chovaných prasat ve výkrmu by tak v konečné fázi činil čtyři sta.
</TEXT>
</DOC>
<DOC>
<DOCID>MF-20020330318</DOCID>
<DOCNO>MF-20020330318</DOCNO>
<DATE>03/30/02</DATE>
<TITLE>
Hasiči bez vody? Riziko se zmenší
</TITLE>
<HEADING>
Vodárny: Hydranty jsou většinou funkční
</HEADING>
<TEXT>
Novou digitální mapu s funkčními hydranty připravují brněnské vodárny pro hasiče. Navíc v každé městské části vyrostou i nadzemní hydranty, aby k nim měly zasahující jednotky snadnější přístup. Cílem je pokud možno vyloučit opakování situací, kdy hasiči museli vodu dovážet.
Brno - Riziko, že brněnští hasiči při zásahu znovu narazí na hydranty, ze kterých se jim nepodaří dostat vodu, se brzy pravděpodobně sníží. Od vodáren totiž budou mít k dispozici digitální mapu vodovodní sítě s funkčními hydranty. Navíc v každé městské části budou určena jedno nebo dvě místa, kde budou hasičům sloužit dostupnější nadzemní hydranty. Vedení brněnské radnice a Brněnských vodovodů a kanalizací se přitom domnívají, že hrozba potíží s hydranty je minimální i za současného stavu. Současný počet tří set šedesáti hydrantů určených hasičům je podle nich dostatečný s tím, že v určitých případech lze využít i další z necelých devíti tisíc těchto zařízení po celém v Brně. Hasiči však po posledních třech velkých požárech, při kterých zahynuli čtyři lidé včetně dvou hasi čů, uvedli, že stav hydrantů je špatný a že je jich nedostatek. Hydranty, které chtěli využít, nefungovaly a hasiči museli vodu dovážet v cisternách. "O stavu hydrantové sítě víme už moc dlouho. Jednali jsme s vodárnami, na něčem jsme se dohodli, ale zůstalo jen u prvního kroku," řekl už dřív šéf jihomoravsk ých hasičů Zdeněk Vlkojan.
Hasiči požadují, aby pro jejich potřeby bylo přizpůsobeno osmkrát víc hydrantů než v současnosti. "Obě strany, tedy i Brněnské vodárny a kanalizace, dobře vědí, že už několik let není vše v pořádku," řekl mluvčí jihomoravských hasičů Jaroslav Haid. Generální ředitel Brněnských vodáren a kanalizací Miroslav Nováček ve své zprávě pro vedení města uvedl, že ve špatném stavu je pouze do pěti procent hydrantů ve městě. "Za sedm let jsme vyměnili necelých devět set hydrantů, další asi tři a půl tisíce jsme opravili. Navíc hydranty, které slouží hasičům, dvakrát ročně kontrolujeme," uvedl Nováček. Nová digitální mapa vodovodní sítě s hydranty bude podle plánů vodáren hasičům k dispozici přibližně od poloviny dubna. V každé městské části navíc budou vytipována jedno až dvě místa, kde by bylo možné bez velkých stavebních úprav připravit pro hasiče hydranty nadzemní, u nichž například odpadá problém s parkujícími auty, která stávají na hydrantech podzemních. Na druhou stranu je budování nadzemních hydrantů dražší a jejich údržba náročnější. V rozporu s dřívějšími plány v Brně zatím nefunguje ani jeden. "Vybudování jednoho nadzemního hydrantu stojí od sedmdesáti tisíc do sto dvaceti tisíc korun. Navíc je problém najít vhodné místo," uvedl Nováček. "Například v Ostravě mají sto šedesát nadzemních hydrantů. Lidé je poškozují a šest z nich je dokonce už ukradených," dodal náměstek brněnského primátora Petr Zbytek.
Počty hydrantů v Brně a Ostravě
- Brno: celkem - 9248, určeno hasičům - 363, nadzemních - 0
- Ostrava: celkem - 6343, určeno hasičům - 220, nadzemních - 160
</TEXT>
</DOC>
<DOC>
<DOCID>MF-20020330319</DOCID>
<DOCNO>MF-20020330319</DOCNO>
<DATE>03/30/02</DATE>
<TITLE>
Po více než třech letech se není kam vrátit
</TITLE>
<GEOGRAPHY>Brno</GEOGRAPHY>
<TEXT>
Čtyřicetiletý Geram přijel do Česka z Arménie před třemi a půl lety. Nedávno se dozvěděl, že úřady zamítly jeho žádost o azyl, a dostal patnáct dní na vycestování ze země. Přitom už si zažádal o živnostenský list, jeho tři děti chodí do české školy, podařilo se mu sehnat v Brně byt. Celá rodina mluví výborně česky, Geram má vysokou školu a jeho manželka je zdravotní sestra. "Geramova rodina je v obtížné situaci," tvrdí Pavel Pořízek, právník brněnského Sdružení občanů zabývajících se emigranty (SOZE). Podle něj Geram od začátku věděl, že stát nemá důvod, aby jeho rodině azyl udělil. Jenomže úřady vyřizovaly rozhodnutí o osudu rodiny tak dlouho, že Kavkazané stačili zapustit na Moravě kořeny. Navíc stát už na jejich pobyt vynaložil několik set tisíc korun. "V př ípadech, kdy azylové řízení trvá více než tři roky, by měly úřady zvažovat i skutečnost, že někteří žadatelé se za tuto dobu integrovali do společnosti, nemají se už kam vrátit a ani se legálně nedostanou do jiné země," tvrdí Pořízek. Geram přesto doufá, že bude moci ve střední Evropě zůstat. Z Arménie odešel jako tisíce jiných lidí, protože z platu několika desítek dolarů nemohl uživit rodinu. Továrnu v Jerevanu, kde pracoval, zprivatizoval nový majitel, který propustil zaměstnance a začal podnik po částech rozprodávat. S rodinou se tedy sbalili a přes Moskvu přiletěli do Prahy. "Chtěl jsem do České republiky také proto, že se mi líbila, když jsem tady byl na dovolené," říká. Jeho děti si už našly přátele, nejstarší syn se chce vyučit obráběčem kovů, patnáctiletá dcera touží být zdravotní sestrou, a nejmladší devítileté Anně by se líbilo být zpěvačkou. Právníci ze SOZE se dnes snaží, aby se rodina nemusela vracet na Kavkaz. Za více než tři roky už totiž ztratila vazby na domov a musela by začínat znova.
Brno - Čtyřicetiletý Geram přijel do Česka z Arménie před třemi a půl lety. Nedávno se dozvěděl, že úřady zamítly jeho žádost o azyl, a dostal patnáct dní na vycestování ze země. Přitom už si zažádal o živnostenský list, jeho tři děti chodí do české školy, podařilo se mu sehnat v Brně byt. Celá rodina mluví výborně česky, Geram má vysokou školu a jeho manželka je zdravotní sestra. "Geramova rodina je v obtížné situaci," tvrdí Pavel Pořízek, právník brněnského Sdružení občanů zabývajících se emigranty (SOZE). Podle něj Geram od začátku věděl, že stát nemá důvod, aby jeho rodině azyl udělil. Jenomže úřady vyřizovaly rozhodnutí o osudu rodiny tak dlouho, že Kavkazané stačili zapustit na Moravě kořeny. Navíc stát už na jejich pobyt vynaložil několik set tisíc korun. "V př ípadech, kdy azylové řízení trvá více než tři roky, by měly úřady zvažovat i skutečnost, že někteří žadatelé se za tuto dobu integrovali do společnosti, nemají se už kam vrátit a ani se legálně nedostanou do jiné země," tvrdí Pořízek. Geram přesto doufá, že bude moci ve střední Evropě zůstat. Z Arménie odešel jako tisíce jiných lidí, protože z platu několika desítek dolarů nemohl uživit rodinu. Továrnu v Jerevanu, kde pracoval, zprivatizoval nový majitel, který propustil zaměstnance a začal podnik po částech rozprodávat. S rodinou se tedy sbalili a přes Moskvu přiletěli do Prahy. "Chtěl jsem do České republiky také proto, že se mi líbila, když jsem tady byl na dovolené," říká. Jeho děti si už našly přátele, nejstarší syn se chce vyučit obráběčem kovů, patnáctiletá dcera touží být zdravotní sestrou, a nejmladší devítileté Anně by se líbilo být zpěvačkou. Právníci ze SOZE se dnes snaží, aby se rodina nemusela vracet na Kavkaz. Za více než tři roky už totiž ztratila vazby na domov a musela by začínat znova.
</TEXT>
</DOC>
<DOC>
<DOCID>MF-20020330320</DOCID>
<DOCNO>MF-20020330320</DOCNO>
<DATE>03/30/02</DATE>
<TITLE>
Zelení doufají, že záchrana přijde z Brna
</TITLE>
<GEOGRAPHY>Brno</GEOGRAPHY>
<TEXT>
Oživit Stranu zelených, o které bylo v posledních letech jen velmi málo slyšet, se chystá její nový šéf, Brňan Miroslav Rokos. Dlouholetý pracovník ministerstva životního prostředí si klade před sebe ne zrovna jednoduchý cíl: dostat ji do Poslanecké sněmovny. "Jsem přesvědčen, že máme voličům co nabídnout, a doufáme, že je přesvědčíme, aby nám své hlasy dali," tvrdí. Podle posledních předvolebních průzkumů agentury STEM by ale nyní strana získala pouhé tři a půl procenta hlasů, což by jí pro získání poslaneckých mandátů nepomohlo. "Mezi voliči je ale mnoho lidí, kteří nechtějí volit žádnou opoziční dohodu a budou se obávat jakékoliv další typově podobné smlouvy stávajících velkých stran. My jim můžeme nabídnout, že se ničeho podobného nezúčastníme a že budeme prosazovat skutečně to, co máme v programu," tvrdí Rokos. Co tedy Strana zelených voličům nabízí? "Hlásíme se k myšlenkám vyjádřeným v dokumentu s názvem Národní strategie udržitelného rozvoje České republiky, který je výsledkem projektu koordinovaného Centrem pro otázky životního prostředí Univerzity Karlovy, na němž se podílely desítky renomovaných odborníků. Podle této studie vymezujeme základní hodnoty určující kvalitu lidského života, k nimž patří životní prostředí, voda, potraviny, lidské zdraví, lidská společnost a materiální zázemí," řekl Rokos. Rokos je podle svých slov připraven voličům předložit i kandidátku slušných lidí. "Oslovili jsme lidi z ekologických iniciativ, starosty obcí, kteří podporují ekologii, a další nezávislé osobnosti schopné angažovat se v politice. Nespoléháme pouze na své členy," říká Rokos. Má pod Rokosovým vedením strana šanci uspět? Podle novináře, sociologa a ekologa Jakuba Patočky ano, pokud nabídne voličům skutečně kvalitní nezávislé osobnosti a pokud dokáže, že jí nejde pouze o ekologii, ale ve stejné míře i o prohloubení demokracie. "Jestli dokáží na rozdíl od sociální demokracie a koalice dát jasný závazek, že po volbách v žádném případě nebudou spolupracovat s ODS, mohlo by jim to přinést tisíce hlasů lidí, kteří bez této záruky pro sociální demokracii a koalici hlasovat nebudou," prohlásil Patočka. Podle Patočky bude záležet také na tom, nakolik dá strana skutečně najevo, že to myslí se svými závazky vážně. "Pan Rokos je podle mě nejlepší předseda Strany zelených po roce 1990. Je to člověk, který trpělivě snášel opovržení ekologických organizací, kterým se poprávu zdálo, že pro Stranu zelených nejsou ekologické zájmy prvořadé. On sám se ale vždy snažil získat nejlepší osobnosti z prostředí ekologických iniciativ a tuto protipartajnickou kulturu chce zjevně vnést i do současné politiky strany celostátně," dodal Patočka. Faktem zůstává, že Rokos jedná s lidmi, jako je ekolog Mojmír Vlašín, který zastupoval Stranu zelených v komunální politice. Zatím však nejednal například s nikým z ekologického Hnutí Duha. "Mě zástupci Strany zelených nekontaktovali," uvedl Jan Beránek, šéf Hnutí Duha. Další kandidáty Rokos jmenovat zatím odmítá. "Jde o citlivá jednání, a proto zatím nebudeme jména zveřejňovat," řekl Rokos. Zatím není ani jasné, kdy budou sestaveny krajské kandidátky strany. Zelení se chystají objíždět voliče do míst jejich bydliště. "Nechceme rozhazovat letáky a plánovat billboardové akce, chceme s lidmi mluvit a přesvědčit je," podotkl Rokos.
Brno - Oživit Stranu zelených, o které bylo v posledních letech jen velmi málo slyšet, se chystá její nový šéf, Brňan Miroslav Rokos. Dlouholetý pracovník ministerstva životního prostředí si klade před sebe ne zrovna jednoduchý cíl: dostat ji do Poslanecké sněmovny. "Jsem přesvědčen, že máme voličům co nabídnout, a doufáme, že je přesvědčíme, aby nám své hlasy dali," tvrdí. Podle posledních předvolebních průzkumů agentury STEM by ale nyní strana získala pouhé tři a půl procenta hlasů, což by jí pro získání poslaneckých mandátů nepomohlo. "Mezi voliči je ale mnoho lidí, kteří nechtějí volit žádnou opoziční dohodu a budou se obávat jakékoliv další typově podobné smlouvy stávajících velkých stran. My jim můžeme nabídnout, že se ničeho podobného nezúčastníme a že budeme prosazovat skutečně to, co máme v programu," tvrdí Rokos. Co tedy Strana zelených voličům nabízí? "Hlásíme se k myšlenkám vyjádřeným v dokumentu s názvem Národní strategie udržitelného rozvoje České republiky, který je výsledkem projektu koordinovaného Centrem pro otázky životního prostředí Univerzity Karlovy, na němž se podílely desítky renomovaných odborníků. Podle této studie vymezujeme základní hodnoty určující kvalitu lidského života, k nimž patří životní prostředí, voda, potraviny, lidské zdraví, lidská společnost a materiální zázemí," řekl Rokos. Rokos je podle svých slov připraven voličům předložit i kandidátku slušných lidí. "Oslovili jsme lidi z ekologických iniciativ, starosty obcí, kteří podporují ekologii, a další nezávislé osobnosti schopné angažovat se v politice. Nespoléháme pouze na své členy," říká Rokos. Má pod Rokosovým vedením strana šanci uspět? Podle novináře, sociologa a ekologa Jakuba Patočky ano, pokud nabídne voličům skutečně kvalitní nezávislé osobnosti a pokud dokáže, že jí nejde pouze o ekologii, ale ve stejné míře i o prohloubení demokracie. "Jestli dokáží na rozdíl od sociální demokracie a koalice dát jasný závazek, že po volbách v žádném případě nebudou spolupracovat s ODS, mohlo by jim to přinést tisíce hlasů lidí, kteří bez této záruky pro sociální demokracii a koalici hlasovat nebudou," prohlásil Patočka. Podle Patočky bude záležet také na tom, nakolik dá strana skutečně najevo, že to myslí se svými závazky vážně. "Pan Rokos je podle mě nejlepší předseda Strany zelených po roce 1990. Je to člověk, který trpělivě snášel opovržení ekologických organizací, kterým se poprávu zdálo, že pro Stranu zelených nejsou ekologické zájmy prvořadé. On sám se ale vždy snažil získat nejlepší osobnosti z prostředí ekologických iniciativ a tuto protipartajnickou kulturu chce zjevně vnést i do současné politiky strany celostátně," dodal Patočka. Faktem zůstává, že Rokos jedná s lidmi, jako je ekolog Mojmír Vlašín, který zastupoval Stranu zelených v komunální politice. Zatím však nejednal například s nikým z ekologického Hnutí Duha. "Mě zástupci Strany zelených nekontaktovali," uvedl Jan Beránek, šéf Hnutí Duha. Další kandidáty Rokos jmenovat zatím odmítá. "Jde o citlivá jednání, a proto zatím nebudeme jména zveřejňovat," řekl Rokos. Zatím není ani jasné, kdy budou sestaveny krajské kandidátky strany. Zelení se chystají objíždět voliče do míst jejich bydliště. "Nechceme rozhazovat letáky a plánovat billboardové akce, chceme s lidmi mluvit a přesvědčit je," podotkl Rokos.
</TEXT>
</DOC>
<DOC>
<DOCID>MF-20020330321</DOCID>
<DOCNO>MF-20020330321</DOCNO>
<DATE>03/30/02</DATE>
<TITLE>
Do země šťastnějších lidí se zamilovala
</TITLE>
<TEXT>
Průměrný obyvatel Zimbabwe si žije dobře, prozrazuje svoje nedávné zkušenosti humanitární pracovnice
Pětadvacetiletá Silvie Lockerová se nepovažuje za výjimečného člověka. Na tom, že procestovala stopem Francii a několik měsíců žila v Irsku a Dánsku, by opravdu nebylo nic zvláštního. Avšak odjet na půl roku do několik tisíc kilometrů vzdáleného Zimbabwe a pomáhat tamějším sirotkům, to už chce porci odvahy.
- Představa průměrného Středoevropana o Zimbabwe je taková, že tam lidé žijí v chýších uplácaných z hlíny a chodí v sukních z trávy. Je to tak?
Ve vesnici, kde jsem žila, takové kruhové domy se slaměnou střechou opravdu byly. Víska měla asi tři sta obyvatel a byla v horách, kde je opravdu nádherně. V oblékání jsou ale lidé poměrně konzervativní, nosí dlouhé sukně, trička a zimní čepice a všechno takové, jaké by se u nás neprodávalo ani v second handech. Je pravda, že domorodci dosud žijí v kmenové společnosti, takže člověk se může setkat třeba i s několika králi nebo princeznami.
- Co nejvíc zajímalo vaše přátele, když jste se vrátila zpátky z Afriky?
Jaké to bylo a kdy tam zas jedeš.
</TEXT>
<HEADING>
- A jaké to tedy bylo?
</HEADING>
<TEXT>
Asi jsem se do Zimbabwe zamilovala. Má svoje kouzlo, člověk žije víc v přírodě. Země je už sice poznamenaná západní civilizací, ale lidé jsou tam šťastnější než my.
Víc si váží vzájemného setkávání, je pro ně přirozené. Třeba když se na cestě potkají dvě ženy, tak se dlouho zdraví a klábosí. Jsou prostší než my, ale dokážou se ze všeho radovat. Nejvíc je to vidět na dětech.
Nejela jsem spasit svět
- Jak se slečna z malého moravského města dostane do Zimbabwe?
Jela jsem tam s kamarádkou přes dánskou humanitární organizaci People to people, jejíž internetové stránky jsem objevila ještě v Irsku. Tehdy mi humanitární pomoc vlastně nic moc neříkala, jenom mi to přišlo jako zajímavý nápad. Z Irska jsme odjely do Dánska, tam jsme absolvovaly školu pro humanitární pracovníky, kde jsme se učily mimo jiné jazyky, kulturu dané země a třeba i starat se o děti. Pak jsme odcestovaly na půl roku do Afriky. Škola byla zároveň i takové síto, protože jsme žili, dalo by se říct, v drsnějších podmínkách, než jaké nás pak čekaly v Africe. Po půl roce v Zimbabwe jsem se vrátila do Dánska, kde jsem předávala zkušenosti dalším humanitárcům.
- Kdy vás poprvé napadlo, že byste mohla pomáhat lidem v Africe?
Nebyl to rozhodně můj celoživotní sen, ale už na základní škole jsme posílali balíčky s potravinami lidem v Zambii. Připadalo mi přirozené, že když jsou někde chudí lidé, tak by se jim mělo pomáhat.
- Sehrálo nějakou roli i to, že jste věřící?
Ne, já jsem tam nejela spasit svět, jela jsem tam kvůli sobě, chtěla jsem poznat něco nového a jako mesiáš jsem se rozhodně necítila. Setkala jsem se ale s mnoha lidmi, kteří měli o Africe hodně zkreslené představy a pak byli zklamaní. Mysleli, že přijedou, nakrmí děti, něco je naučí, a tím pádem změní celý jejich život. To samozřejmě není pravda. Ve skutečnosti je humanitární pomoc dlouhá a namáhavá mravenčí práce.
</TEXT>
<HEADING>
- V jakých podmínkách jste tam žili?
</HEADING>
<TEXT>
Měli jsme poměrně slušné ubytování: cihlový dům, který jsme si vymalovali, splachovací záchod, sprchu, elektrický sporák. Ale elektřinu často vypínali, takže jsme museli mít v zásobě svíčky. Nejvíc mi ale chyběla hudba, protože jsme neměli žádný přehrávač ani rádio. Jedli jsme stejné jídlo jako místní vesničané, to byly brambory, rýže nebo kaše a ovoce. Občas jsme jezdili do nedalekého města na hranicích s Mosambikem, kde byly i supermarkety. Mohli jsme v nich dostat všechno a ceny byly zhruba stejné nebo i levnější než u nás.
</TEXT>
<HEADING>
- Jak vypadal váš normální den?
</HEADING>
<TEXT>
Chodila jsem do školky, kde jsem byla k ruce učitelce. Připravovala jsem hry pro sirotky, kreslili jsme spolu, vyráběla jsem hračky. Taky jsem třeba obcházela sponzory a lidé opravdu dávali dary, což mě strašně překvapilo. Mimo jiné jsem se také starala asi o dvacet sirotků. V Africe se hodně umírá, smrt je na denním pořádku. Umírá se hlavně na AIDS, ale taky na choleru nebo na malárii. Každou chvíli tam byl pohřeb. V každé vesnici je hodně sirotků, ale zajímavé je, že každý z nich má střechu nad hlavou. Ostatní domorodci si osiřelé děti většinou vezmou k sobě. Nemůžou jim sice zaplatit školu, ale dítě má aspoň co jíst a kde spát.
Češi jsou dříči
- Jaký mají Češi podle vás přístup k humanitární práci? Je něčím odlišný od jiných národů?
Češi jsou ve srovnání s jinými větší dříči. Dokážou těžce pracovat a jsou víc "opráskaní". Moje generace asi i díky tomu, že jsme mohli daleko víc cestovat než naši rodiče, jsme zvyklí na nepohodlí a umíme žít levně. Kolik mladých holek z Ameriky půjde někam stopovat? Tam je to skoro nemyslitelné.
</TEXT>
<HEADING>
- Čemu bychom se mohli přiučit od Afričanů?
</HEADING>
<TEXT>
Určitě radosti, protože Afričané se dokáží radovat i z mála. Celá Evropa je strašně uspěchaná, země třetího světa jsou jiné. Tady člověk spěchá, aby vydělal peníze, potom spěchá, aby vybudoval kariéru, měl děti. Zestárne, a co z toho má? Celý život jenom spěchal a na co mu to je? Ale Afričané zase touží po tom, aby žili v Evropě, protože nejsou spokojení s tím, kde žijí. Na nás obdivují peníze, za které si lze všechno koupit - obdivují náš materialismus.
- Co může být pro Středoevropana v Africe nevýhodou?
Nemyslím, že by pro Čechy nebo Evropany bylo něco zvlášť velkou nevýhodou. Snad neznalost místních poměrů. Jde ale většinou hlavně o turisty, kteří nevědí vůbec nic o dané zemi, neznají kulturu, a proto jim může hrozit i nebezpečí.
- Jaký je v jižní Africe vzájemný vztah černých a bílých lidí?
Hodně záleží na vzdělání a na povaze, je to asi jako všude jinde. O bílém člověku však panuje primitivní představa, že má peníze a znalosti. Bílým se zase určitě nelíbí, co se tam momentálně děje.
Nikdy jsem se nebavila o politice
- V době, kdy jste pobývala v Zimbabwe, zrovna bezzemci zabírali farmy bílým farmářům. Jak se chovali k humanitárcům?
Já osobně jsem s nimi do styku nepřišla, jenom jsem o tom slyšela. Nebylo to po celé zemi, tam kde jsem byla já, se nic takového nedělo. Já sama jsem na žádné nebezpečí nenarazila. Humanitárních organizací obecně si místní lidé váží, já jsem vůbec nepocítila, že by tam byla nějaká diktatura.
- Na co jste si tam musela dávat největší pozor? Měli jste něco vyloženě zakázané?
Musela jsem se naučit nevěřit hned lidem všechno, samozřejmě ve městě si dávat pozor na peněženku a znát místní zvyky. V noci nechodit ven, protože kdybych chtěla jít někam dál od domu, tak můžu potkat leoparda nebo jedovaté hady. Po městě jsme také nesměli chodit sami. Nebavit se s místními lidmi o politice, protože jejich reakce mohly být nevyzpytatelné od úsměvu až po ránu mačetou.
</TEXT>
<HEADING>
- Jak žije průměrný obyvatel Zimbabwe?
</HEADING>
<TEXT>
Dobře. Bydlí ve městě, má svou práci a třeba i auto a dům. Jeho děti mohou chodit do školy. Školy se platí, neexistuje státní školství. Mluvím teď o černých obyvatelích, protože pochybuji, že by někdo z bílých žil ve výrazné chudobě.
</TEXT>
<HEADING>
- Co podle vás Zimbabwe nejvíc potřebuje?
</HEADING>
<TEXT>
Ještě před patnácti lety na tom byla země ekonomicky relativně dobře, ale kvůli nynějším nepokojům šla ekonomika hodně dolů. Politika a ekonomika spolu hodně souvisejí, takže je důležité, aby se situace uklidnila. Faktem je, že tam zřejmě nastává diktatura, a to není dobré pro žádnou zemi.
</TEXT>
<HEADING>
- Chtěla byste se do Afriky znovu vrátit?
</HEADING>
<TEXT>
Ano, s dalšími třemi přáteli už plánujeme na léto etnografickou expedici do Jihoafrické republiky a Zimbabwe. Budeme natáčet dokumentární film, trasa už je naplánovaná. Chtěli bychom se podívat víc na tamější kulturu.
</TEXT>
<HEADING>
Zimbabwe
</HEADING>
<TEXT>
- Bývalá britská kolonie Jižní Rhodesie leží v jižní Africe. Země, která byla po nedávných sporných výsledcích prezidentských voleb na rok vyloučena z Britského společenství národů, má dvanáct a půl milionu obyvatel, hlavním městem je milionové Harare. Zimbabwe se potýká se šedesátiprocentní nezaměstnaností, roční inflace dosáhla loni 112 procent.
- Jednoprocentní bílá menšina až donedávna vlastnila více než dvě třetiny půdy. Před dvěma lety začali černošští veteráni z války za nezávislost v 70. letech obsazovat farmy a násilím vyhánět jejich bílé majitele. Dosud zahynuly při nepokojích desítky lidí. Prezident Robert Mugabe, který je u moci od roku 1987, nedávno oficiálně posvětil vyvlastnění více než 1700 farem bez náhrady a odvolání.
</TEXT>
</DOC>
<DOC>
<DOCID>MF-20020330322</DOCID>
<DOCNO>MF-20020330322</DOCNO>
<DATE>03/30/02</DATE>
<TEXT>
Absolvovala Střední školu uměleckých řemesel v Brně, poté studovala rok angličtinu na jazykové škole. Pokud zrovna necestuje, žije s rodiči a se dvěma mladšími sourozenci ve Šlapanicích u Brna. Má pětadvacet let, je svobodná a bezdětná. Loni v březnu odjela jako humanitární pracovnice dánské nestátní organizace People to people do jihoafrického Zimbabwe. V horské vesnici Kukvaniza, vzdálené čtyři sta kilometrů od hlavního města, strávila půl roku.
</TEXT>
</DOC>
<DOC>
<DOCID>MF-20020330323</DOCID>
<DOCNO>MF-20020330323</DOCNO>
<DATE>03/30/02</DATE>
<TITLE>
Měsíc Internetu se zdařil
</TITLE>
<TEXT>
Starší občané si k novinkám nachází cestu, tvrdí zaměstnanci knihoven
Již pátý rok nese březen název Měsíc Internetu. Jak se celostátní akce, do níž se zapojilo na dvě stě knihoven, povedl na jihu Moravy?
Brno - Nové přípojky, zaměření na seniory, mladé maminky a děti, hledání v on-line katalozích. To je jen střípek z měsíční knihovnické akce Měsíc Internetu. Se svými originálními programy se připojilo více než dvě stě knihoven z celé České republiky. Výjimkou nebyla ani jižní Morava. Nápad uvést březen jako Měsíc Internetu vznikl před pěti lety v hlavě pražského novináře Jaroslava Wintera, který byl v roce 1998 oceněn výroční cenou Osobnost české informatiky. Hlavním důvodem vytvoření podobného projektu bylo podle Wintera především žalostné povědomí českých podnikatelů a politiků o Internetu. "Cílem bylo vytvořit v Čechách lepší vědomostní klima, přinést široké veřejnosti informace o nových informačních technologiích. A při těchto úvahách o rozvoji českého Internetu padla také myšlenka vyhlásit Měsíc Internetu," uvádí Jaroslav Winter. Projekt ihned zaujal a řada knihoven v něm vidí příležitost, jak o sobě dát vědět a přilákat nové čtenáře. Je pak na každé, jaký neotřelý nápad vymyslí. Letošní ročník hodnotí knihovnice kladně. "Měsíc Internetu přinesl až překvapující a masivní zájem seniorů," konstatovala mluvčí Knihovny Jiřího Mahena v Brně Marie Hubíková a naznačila tak jeden z hlavních směrů letošní akce. Starší občané měli v knihovnách dveře dokořán a knihovnice svorně uvádějí, že technických novinek se nebojí. "Kromě užívání on-line katalogu se dozvěděli více o Internetu samotném," poznamenala Hubíková. Samostatné pořady připravily i knihovny v Břeclavi, ve Vyškově či Strážnici. "Museli jsme připojit i čistě provozní počítače, abychom zájem uspokojili," uvedla Radana Denemarková z břeclavské knihovny, která se zaměřila i na mladé maminky. Velký zájem zaregistrovali i ve Vyškově. Výhodou Internetu je jednoznačně jeho otevřenost. Obzvláště děti, které si toto médium oblíbily, by se mohly propracovat k na jejich věk nevhodným stránkám. Existuje v knihovnách nějaké zabezpečení? "Už v našem řádu je dáno, že by čtenáři neměli vyhledávat nevhodné weby," uvedla Marie Crhonková z Knihovny Karla Dvořáčka ve Vyškově. V mnoha dalších čtenáři podepisují prohlášení. "Nepočítáme s tím, že by do knihovny někdo chodil za pornografií," poznamenala Marie Hubíková. Zobrazování stránek v dětských knihovnách většinou pracovníci hlídají. Internet se pomalu stává samozřejmostí. Podle nového knihovnického zákona pak od roku 2006 knihovny zpřístupní Internet zdarma. Zatím si však zájemci za surfování musí zaplatit: pro dospělého, který není v knihovně zaregistrován, nepřesáhne částka třicet korun za půl hodiny.
</TEXT>
</DOC>
<DOC>
<DOCID>MF-20020330324</DOCID>
<DOCNO>MF-20020330324</DOCNO>
<DATE>03/30/02</DATE>
<TITLE>
Brno má novou síň
</TITLE>
<GEOGRAPHY>Brno</GEOGRAPHY>
<TEXT>
Výstavou plastik a reliéfů pařížského výtvarníka českého původu Miloše Cvacha zahájí v úterý činnost nová brněnská Galerie Ars. Výstavní síň ve Veselé ulici 11 bude podle jejího majitele Josefa Chloupka zaměřena na české umění 20. a 21. století. Galerie Ars nabídne návštěvníkům vedle autorských expozic též stálou kolekci výtvarných děl. "Chceme spolupracovat i se zdejší fakultou výtvarných umění a sledovat tvorbu mladých začínajících umělců," uvedl Chloupek.
Brno - Výstavou plastik a reliéfů pařížského výtvarníka českého původu Miloše Cvacha zahájí v úterý činnost nová brněnská Galerie Ars. Výstavní síň ve Veselé ulici 11 bude podle jejího majitele Josefa Chloupka zaměřena na české umění 20. a 21. století. Galerie Ars nabídne návštěvníkům vedle autorských expozic též stálou kolekci výtvarných děl. "Chceme spolupracovat i se zdejší fakultou výtvarných umění a sledovat tvorbu mladých začínajících umělců," uvedl Chloupek.
</TEXT>
</DOC>
<DOC>
<DOCID>MF-20020330325</DOCID>
<DOCNO>MF-20020330325</DOCNO>
<DATE>03/30/02</DATE>
<TITLE>
Málinku a Bobra zhltnou s radostí také dospělí
</TITLE>
<TEXT>
Nastudování pohádky Málinka, bobr a král na střeše v brněnském Loutkovém divadle Radost není pochoutkou pouze pro malé děti. Svižná režie, opulentní kostýmy a bezmála surreální příběh, ve kterém ožívá Hruška, Tykev, Bobr či Slepice, strhne také odrostlé diváky, kteří se ještě umí ponořit do světa fantazie. Nový titul navíc autorsky přivádí na jeviště Radosti Tankreda Dorsta. Sázka na nejrenomovanějšího německého dramatika současnosti a jeho dvacet let starou pohádku vyšla. Příběh o hodné Málince, sirotkovi žijícím s macechou Hudrou a nevlastní sestrou Skuhrou, je kouzelnou historkou, v níž se nečeká pouze na povinný a výchovný happy end. Hravou imaginaci autora, který oživil v tuzemských pohádkách nezvyklé postavy, dotváří fortelnost celého nastudování režiséra Petra Nosálka a výprava Pavla Hubičky. Bohaté kostýmy Hrušky a Tykve připomenou okázalou nádheru barokních šatů a střihů. Jindy se Hubička s humorem blíží dnešku. Je to případ diskotékově přezdobené paní Hudry či Málinky v martenskách. Rozpadající se chalupa na točně zvládne s grácií proměnu několika prostředí. Krásnou a funkční výpravu špikuje režie v sedmdesátiminutové inscenaci fígly a kouzly: z vědra se vynoří šaty jakoby ušité z vody, zpívající Kos pluje vzduchem a na zlou Sovu stačí dva reflektory zlověstně mířící přímo mezi prťata. Z hereckých výkonů provoní jeviště mile ufňukaná Hruška Evy Lesákové, nemotorně rotující Tykev Evy Jůrové i přirozeně holčičí Málinka Heleny Peškové. Inscenace patří k tomu nejlepšímu, co nyní brněnská divadla pro děti mohou nabídnout.
</TEXT>
</DOC>
<DOC>
<DOCID>MF-20020330326</DOCID>
<DOCNO>MF-20020330326</DOCNO>
<DATE>03/30/02</DATE>
<TEXT>
S laskavou Málinkou (Helena Pešková) se kamarádí Bobr (Pavel Riedl), který není tak úplně zvířetem
</TEXT>
</DOC>
<DOC>
<DOCID>MF-20020330327</DOCID>
<DOCNO>MF-20020330327</DOCNO>
<DATE>03/30/02</DATE>
<TITLE>
Brno hraje o pohár
</TITLE>
<HEADING>
Drnovice dnes přivítají ligové překvapení z Liberce
</HEADING>
<TEXT>
Dráha fotbalové jízdy "Liberec 2002" dnes protne také Drnovice. V první lize hrají Drnovice doma, Brno začíná minisérii dvou zápasů venku.
Brno, Drnovice - Fotbalisté Stavo Artiklu Brno začali bojovat o start v Poháru UEFA. Odrazovým můstkem jim mají být dva příští zápasy na hřištích soupeřů. Zítra jedou do Hradce Králové a v dalším kole na Bohemians. "Máme sice na čtvrté Bohemians šestibodovou ztrátu, ale pokud se nám oba dva příští duely podaří zahrát podle našich představ, můžeme o čtvrté místo bojovat," věří brněnský trenér Karel Večeřa. To Drnovice by měly nejraději svůj letošní boj co nejrychleji za sebou. Stále hrají o záchranu v lize, přestože se jí minulou domácí výhrou významně přiblížily. Netradičně už dnes v 17 hodin hostí Liberec, letošní největší ligové překvapení, v jehož dresu přijede také bývalý drnovický fotbalista a nyní reprezentant Miroslav Holeňák. Současně je ale bude zajímat také zápas sestupem ohrožených Blšan na hřišti Slavie. Na Blšany mají nyní náskok pěti bodů. "Lhal bych, kdybych tvrdil, že nesleduji vylosování, vzájemné zápasy a vyhlídky našich soupeřů," řekl drnovický trenér Karel Jarůšek. "Spoléhat na předpoklady ale nemůžu. Myslel jsem si, že Blšany doma porazí Jablonec, a nestalo se, tak nemůžu teď počítat s tím, že prohrají na Slavii. Nakonec se stejně všechno musí uhrát na hřišti a zrovna nás teď čeká jeden z nejtěžších soupeřů. Liberec je minimálně tak dobrý jako Sparta, porazil hodně slavná mužstva. Budeme potřebovat i štěstí," netají se. Ze zápasu reprezentační dvacítky se Drnovicím vrátil Macek, záložník, který v klubu od minulého týdne hostuje z Příbrami. Jarůšek ho před včerejším tréninkem viděl dosud dvakrát a zvažoval jeho nasazení do zápasu. Hráči se postupně vracejí z marodky do tréninku, mimo hru zůstávají pouze obránci Čáp a Švestka a nachladil se turecký středopolař Kore. "Z pohledu stavu hráčského kádru jsem spokojený. Proti Liberci bych byl samozřejmě velice spokojený s výhrou, stačit však někdy může i remíza. K úspěchu vede cesta přes maximální nasazení," pravil. Brnu bude na cestě do Hradce chybět klíčový hráč posledních dní Libor Došek, jemuž vystavily stop čtyři žluté karty. Vybojovat nejméně bod zítra a pak to stejné zopakovat proti Bohemians, to si přeje trenér Večeřa. "Právě Bohemians zůstávají stále v boji o pohár, jsou tam také Baník Ostrava a Slavia, takže to podle mne určitě nebude jednoduché," je si trenér vědom kvalit soupeřících týmů.
On-line zpravodajství ze zápasů fotbalové ligy sledujte na internetové adrese fotbal.idnes.cz Kulturní akce s recenzemi, videoukázkami z filmů a možnost vyhledávání - www.idnes.cz/kis
</TEXT>
</DOC>
<DOC>
<DOCID>MF-20020330328</DOCID>
<DOCNO>MF-20020330328</DOCNO>
<DATE>03/30/02</DATE>
<TITLE>
Postup do finále ještě nestačí
</TITLE>
<GEOGRAPHY>Brno</GEOGRAPHY>
<TEXT>
Volejbalistky Králova Pole v extralize teprve překročily hranice semifinále, přesto doufají, že to nejtěžší mají v letošním play off už za sebou. V semifinále vyřadily Frenštát pod Radhoštěm po boji, který některé z nich považovaly za předčasné finále. "I zápasy o titul s Olympem Praha budou velice těžké, psychická zátěž už by však mohla být nižší," soudí trenér brněnského družstva Miroslav Čada. Po rozhodujícím utkání ve Frenštátu řekl, že takhle vyhecované svoje hráčky letos ještě neviděl. "Holky byly nervózní, na druhou stranu daly do zápasů hodně vůle. Morálně jsou silné, chtějí vyhrávat a finálovou účastí se ještě nemíníme nechat ukolébat," vzkázal Čada směrem k Olympu. Semifinálový souboj podle jeho mínění rozhodl výkon Králova Pole v útoku. Smečařku Horkou označil za hlavní hnací motor na cestě za domácími výhrami a po návratu z posledního utkání nešetřil slovy chvály i pro Tobiášovou a Těknědžjanovou. Finále vypukne za týden. Po velikonočním oddechnutí začne pečlivá taktická příprava. Poprvé v letošních vyřazovacích bojích nebudou do série vstupovat královopolské hráčky zápasem na domácím hřišti, tuto zdánlivou nevýhodu však hodlají přeměnit ve svůj prospěch. "Při jedné výhře venku se role okamžitě otáčejí," uvědomuje si Čada.
Brno - Volejbalistky Králova Pole v extralize teprve překročily hranice semifinále, přesto doufají, že to nejtěžší mají v letošním play off už za sebou. V semifinále vyřadily Frenštát pod Radhoštěm po boji, který některé z nich považovaly za předčasné finále. "I zápasy o titul s Olympem Praha budou velice těžké, psychická zátěž už by však mohla být nižší," soudí trenér brněnského družstva Miroslav Čada. Po rozhodujícím utkání ve Frenštátu řekl, že takhle vyhecované svoje hráčky letos ještě neviděl. "Holky byly nervózní, na druhou stranu daly do zápasů hodně vůle. Morálně jsou silné, chtějí vyhrávat a finálovou účastí se ještě nemíníme nechat ukolébat," vzkázal Čada směrem k Olympu. Semifinálový souboj podle jeho mínění rozhodl výkon Králova Pole v útoku. Smečařku Horkou označil za hlavní hnací motor na cestě za domácími výhrami a po návratu z posledního utkání nešetřil slovy chvály i pro Tobiášovou a Těknědžjanovou. Finále vypukne za týden. Po velikonočním oddechnutí začne pečlivá taktická příprava. Poprvé v letošních vyřazovacích bojích nebudou do série vstupovat královopolské hráčky zápasem na domácím hřišti, tuto zdánlivou nevýhodu však hodlají přeměnit ve svůj prospěch. "Při jedné výhře venku se role okamžitě otáčejí," uvědomuje si Čada.
</TEXT>
</DOC>
<DOC>
<DOCID>MF-20020330329</DOCID>
<DOCNO>MF-20020330329</DOCNO>
<DATE>03/30/02</DATE>
<TITLE>
Extraliga začne chůzí
</TITLE>
<GEOGRAPHY>Brno</GEOGRAPHY>
<TEXT>
Chodeckým závodem na 10 kilometrů startuje zítra v Olomouci extraliga atletek. Vítězství mezi družstvy a druhé místo z mistrovství republiky z loňska obhajuje brněnský ACP Junior. "Přestože náš soupeř USK Praha bude silnější o Kašpárkovou a Hlavoňovou, pozice chceme obhájit," podotkl brněnský manažer Josef Sečkář.
Brno - Chodeckým závodem na 10 kilometrů startuje zítra v Olomouci extraliga atletek. Vítězství mezi družstvy a druhé místo z mistrovství republiky z loňska obhajuje brněnský ACP Junior. "Přestože náš soupeř USK Praha bude silnější o Kašpárkovou a Hlavoňovou, pozice chceme obhájit," podotkl brněnský manažer Josef Sečkář.
</TEXT>
</DOC>
<DOC>
<DOCID>MF-20020330330</DOCID>
<DOCNO>MF-20020330330</DOCNO>
<DATE>03/30/02</DATE>
<TITLE>
Mezi šestnáct a potom do Hodonína, plánuje Vachovcová
</TITLE>
<GEOGRAPHY>Hodonín</GEOGRAPHY>
<TEXT>
Dostat se mezi šestnáct nejlepších, to by bylo umístění, s nímž by byla na nadcházejícím mistrovství Evropy v Záhřebu zcela spokojená hodonínská stolní tenistka Alena Vachovcová. "V juniorkách jsem byla úspěšnější. Ale mezi ženami to moc slavné není," přiznává osmadvacetiletá stolní tenistka, která na evropský šampionát jede popáté. Stále ještě je vedená jako hráčka německého Hombergeru, přesto už je i vedená jako posila extraligového Hodonína, kam přestoupí.
- Jaké máte v Záhřebu, kde se začíná zítra, vyhlídky?
V družstvech, která nás na začátku čekají, nebudeme hrát o medaili. To jsme si prohrály už v Evropské lize. Čeká nás boj o deváté nebo desáté místo. Mezi ženami bych byla ráda za třetí kolo a ve čtyřhře jsem nahlášená se Štrbíkovou, s níž jsme poprvé hrály nedávno na přeborech. Nechám se překvapit.
- Hodonín oznámil váš návrat do extraligy. Proč jste se tak rozhodla?
V Německu je omezený počet zahraničních hráček a tamní soutěže obsadily Číňanky. Jsou levnější a silnější než my. Do první ligy se nedostanou, ale ve druhé a ve třetí lize je jich dost. V Hodoníně bydlím, znám to tam, proto jdu tam.
- V Německu už se vám nedařilo?
Poslední rok jsem měla jenom dvě porážky. Ale to jsem byla až ve čtvrté lize...
- Přispěl k vašemu návratu také fakt, že extraliga se právě příchodem legionářek zkvalitnila?
Určitě. Extraligu jsem opouštěla kvůli tomu, že soutěž nebyla dobrá. Teď se to mění. Ještě kdyby chtěly přijít hrát domů starší hráčky, ne jen mladé. Kdyby tahle vlna návratů nebyla, asi bych se poohlédla jinde.
- České stolní tenistky se ale začaly vracet už vloni. Proč je následujete až letos?
Byla jsem domluvená s manažerem Blombergeru. Ozval se mi i mistrovský Frýdlant a Havířov, ale tam bych si musela všechno zařizovat od začátku. Hodonín je výhodnější.
</TEXT>
<HEADING>
- Je reálné s ním hrát o titul?
</HEADING>
<TEXT>
Budeme tady dva silné oddíly. Na jedné straně Hodonín se Štrbíkovou, Harabaszovou a Hadačovou, na druhé straně my se Smištíkovou, Weberovou, Vacenovskou a se mnou. Uvidíme, jak to dopadne.
- Mistrovství Evropy zasáhnou celkem tři úpravy pravidel z nedávné minulosti - odlišná velikost míčků, jiné počítání setů a také odlišný systém turnaje. Která ze změn podle vás stolní tenis nejvíc ovlivní?
Asi zkrácené sety, to se projeví určitě víc než jiná velikost míčků. Dává to šanci mladším a slabším hráčkám prosadit se. Měla jsem z téhle změny trochu strach, přesto jsem si zvykla.
</TEXT>
</DOC>
<DOC>
<DOCID>MF-20020330331</DOCID>
<DOCNO>MF-20020330331</DOCNO>
<DATE>03/30/02</DATE>
<TITLE>
Kulturní servis
</TITLE>
<TEXT>
KINO , Hybešova 6: Vanilkové nebe (so,ne 17.30, 20.00, po 20.00), Měsíční pohádka (ne 15.00)
PANORAMA , Kpt. Jaroše 15: Harry Potter a Kámen mudrců (so,ne 10.00, 16.00, 19.30)
</TEXT>
<HEADING>
HRAD: Velikonoční prohlídky hradu ( 10.00)
</HEADING>
<TEXT>
KORUNA, U Tržiště 1: Mach, Šebestová a kouzelné sluchátko (so,ne 17.30), Hrabě Monte Cristo (so,ne 20.00), Dračí doupě (ne 15.00)
MĚSTSKÉ MUZEUM A GALERIE, U Tržiště 10: Kraslice pěti generací (do 2.6.), Miroslav Matoušek - fotografie
ART, Cihlářská 19: Synův pokoj (so,ne 17.00), Tenká červená linie (so,ne 19.00), Rok koně (po 18.45, 21.00)
BESEDA, Tuřanka 3: Bratrstvo vlků - Hon na bestii (so,ne 19.30)
KAPITOL, Divadelní 3: Spy Game ( 20.30), E.T. - Mimozemšťan ( 15.45, 18.00, so,ne i 13.30)
KINO KOLIŠTĚ, Koliště 51: Pásmo pohádek (so 10.30)
KINOKAVÁRNA JASMÍN, Kotlanova 7: Pianistka (so 17.00), Jabloňová panna (ne 14.00)
KINOKAVÁRNA RIO, náměstí SNP 33: Pravá blondýnka (so,ne 17.45, 20.30)
KLUB FLÉDA, Štefánikova ul.: My life Opodál (po 17.00)
LUCERNA, Minská 19: Andělská tvář (so,ne 17.45, 20.00), Most přes řeku Kwai (po 20.00)
MORAVA, Palackého 29: Harry Potter a Kámen mudrců ( 14.30, 17.30), Amélie z Montmartru ( 20.30)
SCALA, Moravské náměstí 3: Výlet (so,ne 14.00, 18.15, po 18.15), Perníková věž ( 16.00, 20.30)
DIVADLO V 7 A PŮL, Koliště 51: V. Nabokov, M. T. Růžička: Lolita (ne 19.30), J. Ryšavý, J. Bezděk: Prase (po 19.30)
MAHENOVO DIVADLO, Rooseveltova: F. Hrubín: Kráska a zvíře (so 17.00), M. Leigh, D. Wasserman: Muž z kraje La Mancha (ne 17.00)
MALÁ SCÉNA MAHENOVA DIVADLA, Rooseveltova: V. Renč: Perníková chaloupka (so 14.14)
DIVADLO HUSA NA PROVÁZKU, Zelný trh 9: Roman Dragoun &amp; David Dragoun Band (so 19.30)
HALA VE VODOVĚ, ul.: Čechomor (po 20.00)
JAZZOVÁ KAVÁRNA PODOBRAZY, Moravské náměstí 1a: Tomáš Veselý trio (so 20.00)
KLUB FLÉDA, Štefánikova ul.: Gangbé Brass Band, Benin (so 20.00)
STARÁ PEKÁRNA, Štefánikova 8: Dura &amp; Blues Club (so 20.00)
BISKUPSKÝ DVŮR, Muzejní 1: Jiří Suchý výtvarník (do 20. 4.)
DIETRICHSTEINSKÝ PALÁC, Zelný trh 8: Geologie Brna - nejstarší příběh města, Jídlo jako krásné umění
DŮM UMĚNÍ MĚSTA BRNA, Malinovského nám. 2: Interpretace není zločin, Imaginace - romantismus
KONGRESOVÉ CENTRUM BVV, Výstaviště 1: Pohádkové krajinky ze sukulentních rostlin (do 1.4.)
MÍSTODRŽITELSKÝ PALÁC, Moravské náměstí 1a: Evropské umění šesti století, Rakouské malířství 19. století, Francouzská kresba 17. a 18. století, Václav Stratil - Autoportréty
PRAŽÁKŮV PALÁC, Husova 18: České umění 20. století, Objekt/Objekt - Metamorfózy v čase, Hédonistická abstrakce, Miroslav Šnajdr
UMĚLECKOPRŮMYSLOVÉ MUZEUM, Husova 14: Místo paměti, prostor orientace, Místo činu: užité umění. Design 20. století (do 19. 5.)
ŠPILBERK: Od renesance po modernu (do 31.3.), Brno na Špilberku
CVČ LUŽÁNKY, Lidická 50: Jarní swingový ples (so 19.35)
HVĚZDÁRNA A PLANETÁRIUM, Mikuláše Koperníka, Kraví hora 2: Pozorování Slunce (so 14.00), Pozorování večerní oblohy (so 19.00), Jak je to doopravdy? (so 18.00), Kde se koupe Měsíc - pro děti (so,ne 15.00)
ZEMANOVA KAVÁRNA, Jezuitská 6: Taneční podvečer (ne 18.00)
FAN FAVORIT CLUB, Křížkovského: Big Bang! - DJ 32nd May (so 20.00)
LIVINGSTONE, Dominikánské nám. 5: DJ René Kevridge (so 20.00)
MERSEY CLUB, Minská 15: Velikonoční pondělí - DJ Vejce (po 20.00)
</TEXT>
</DOC>
<DOC>
<DOCID>MF-20020330332</DOCID>
<DOCNO>MF-20020330332</DOCNO>
<DATE>03/30/02</DATE>
<TEXT>
V modrém dresu, na levé straně sítě, úřaduje při jednom ze semifinálových zápasů brněnská volejbalistka Petra Chalcarzová. Proti ní je Karla Pavlicová z Frenštátu pod Radhoštěm. Úspěšnější byl Chalcarzové tým, postoupil do finále.
</TEXT>
</DOC>
<DOC>
<DOCID>MF-20020330333</DOCID>
<DOCNO>MF-20020330333</DOCNO>
<DATE>03/30/02</DATE>
<TITLE>
D8: Ekologové chtějí bojovat dál
</TITLE>
<TEXT>
Děti Země se proti rozhodnutí odvolají. Tím se začátek stavby může o měsíce protáhnout
Stavba poslední části dálnice D8 Českým středohořím ještě nemá vyhráno. Ekologové se chtějí proti územnímu rozhodnutí znovu odvolat.
Ústí nad Labem - Vydání územního rozhodnutí pro stavbu dálnice D8 ještě není výhrou pro zastánce rychlostní komunikace Chráněnou krajinnou oblastí České středohoří. Většina politiků kraje čtvrteční rozhodnutí stavebního úřadu vítá, dálnice se podle nich postará o rozvoj průmyslu regionu a pomůže bojovat s nezaměstnaností. Jiného názoru jsou však ochránci životního prostředí. Proti územnímu rozhodnutí se chtějí odvolat. Potvrdil to Miroslav Patrik z ekologického hnutí Děti Země. "Včera jsme posílali další připomínky stavebnímu úřadu v Lovosicích. Na odvolání máme čas do konce dubna a odvoláme se," uvedl. Podle Patrika nebyl dostatečně posouzen vliv stavby na krajinný ráz. Zároveň tvrdí, že v oblasti jsou další dvě chráněné rostliny, které stavba ohrožuje. "Pokud bychom s odvoláním neuspěli jsme připraveni na stavební úřad v Lovosicích podat také žalobu." Množství připomínek ze strany ekologických aktivistů zdrželo vydání územního rozhodnutí o měsíc. Tentokrát se ekologové spoléhají i na blížící se volby. "Ministr Schling podle mě po červnu nebude mít s vládou nic společného. Já doufám, že nová vláda nám bude více naslouchat," prohlásil na adresu ministerstva dopravy Miroslav Patrik. Vedení kraje si od dálnice slibuje mnoho. "Rozhodnutí nenabylo právní moci, a tak se mi to ještě nechce moc komentovat," uvedl diplomaticky hejtman Jiří Šulc. "Doufám ale, že nebudeme příliš démonizovat jediný strom," dodává v narážce na činnost ochranářů.
Přínos dálnice pro kraj je podle něj zcela očividný. "Ale nejen kraji, i celé republice to přinese hodně. Ať už jde o vznik dalších průmyslových zón, zvýšení ekonomického potenciálu či výběr daní. Všichni chápeme, že dálnice rozhodně přinese všem více, nežli železniční koridor za 72 miliard, který nepomůže vytvořit ani jedno pracovní místo." Na dálnici, která má být dokončená podle dohody s Německem v roce 2005, se asi nejvíce těší na Litoměřicku. Tamní sociálnědemokratický poslanec Robert Kopecký od ní dokonce čeká posílení postavení okresu. "My jsme vždycky stáli stranou a to se teď může změnit. Vždyť co jiného nás se severními Čechami může spojovat," uvažuje. Pokud se stavba dálnice bude protahovat, doplatí na to podle něj právě litoměřický okres. "Lidé tady také mají právo dostat se do práce, do krajského města, do Německa. Celý kraj je od Chomutova po Děčín dobře propojený, a my ležíme stranou. Tak jako zůstáváme stranou při rozhodování o investičních pobídkách a dalších věcech," uvádí. Jako příklad města, kterému blízkost rychlostní komunikace pomohla v rozvoji, udává Roudnici nad Labem, které dopomohla k velkému zájmu investorů. Spojení české dálnice D8 s německou A17, vedoucí do Drážďan, v současné době brání jenom šestnáctikilometrový úsek Českým středohořím. Na dvě části rozdělený úsek z Trmic na státní hranici už se od loňského září staví. Z Prahy se zatím po dálnici lze dostat až do Lovosic, kde končí kousek za čtyřicátým osmým kilometrem. Dokončení dálnice bude stát více než 18 miliard korun. Jenom náklady na úsek Českým středohořím přesáhnou částku 5 miliard. Podle nedávného prohlášení Ředitelství silnic a dálnic lze stavbu dokončit během tří let. O dálnici směrem na sever se diskutuje již od šedesátých let. Při vytyčování budoucí možné trasy dokonce ochranáři přírody uvažovali o tom, že CHKO České středohoří bude rozděleno koridorem na dvě části tak, aby dálnice vedla mezi nimi.
</TEXT>
<HEADING>
Jak komentoval povolení stavby dálnice ministr Kužvart
</HEADING>
<TEXT>
- Dálnice D8 je stavba ve veřejném zájmu, ministerstvo životního prostředí pro to, aby mohla vést přes Chráněnou krajinnou oblast České středohoří, vydalo výjimku. Ministr Miloš Kužvart se sice několikrát vyjádřil, že řešení trasy není ideální, ale D8 je prostě potřeba.
- O TRASE - "V letech 1990 - 92, tedy v době přijímání velmi kvalitní legislativy na ochranu přírody a krajiny, se řeklo, že komunikace chráněnou oblastí povede s výjimkou, pokud veřejný zájem převáží. A o rok později už byla trasa v územním plánu Litoměřicka uvedena jako stavba ve veřejném zájmu," uvedl před nedávnem při návštěvě Ústí Kužvart.
- PROČ STAVBU POVOLIL - "V červenci roku 1998 jsem nastoupil na ministerstvo a v té době běželo správní řízení o udělení výjimky. Jeho lhůta je maximálně šedesát dní, přitom ono běželo zhruba desetinásobně déle. Moji předchůdci, ministři Benda, Skalický, Bursík, měli možnost - neříkám, že povinnost, to není vynutitelné - vyjádřit se ke stavbě. Černý Petr padl na mne. Byl tady ovšem kladný posudek k dálnici o dopadu na životní prostředí a krajinu. Stavba tedy dostala výjimku."
- STAVBA Z DONUCENÍ? - "Je také třeba si uvědomit, že Ředitelství silnic a dálnic od počátku devadesátých let s úspěchem využívalo onu salámovou taktiku, stavělo pořád po kouscích. Prostor pro rozhodování byl pak mnohem zúženější. Karty prostě už ležely na stole."
</TEXT>
</DOC>
<DOC>
<DOCID>MF-20020330334</DOCID>
<DOCNO>MF-20020330334</DOCNO>
<DATE>03/30/02</DATE>
<TITLE>
Byty v kraji vykrádají také ženy
</TITLE>
<TEXT>
Chomutov, Most - Zaběhlou představu o tom, že byty vykrádají hlavně muži, narušilo šetření chomutovské policie, která v těchto dnech zadržela osmadvacetiletou ženu, jež jen na Chomutovsku vykradla více než pět bytů a způsobila statisícovou škodu. Další vloupání jí byla prokázána po celém regionu. "Pachatelka vždy využila toho, že majitelé neměli své byty řádně uzamčeny. Někdy jich vyloupila i v íce za den. Brala si z nich hlavně kabelky a tašky s doklady a penězi, hodinky a bundy," sdělila chomutovská policejní mluvčí Marie Pivková. "Při posledním pokusu o loupež ji vyrušil majitel bytu, lupičce se ale podařilo utéct," doplnila. Bytaře odhalila na konci tohoto týdne také policie v Mostě. Osmnáctiletý mladík se svým starším společníkem vykrádali byty, rodinné domky, auta a přepadávali ženy, aby si opatřili peníze na drogy. "Vnikali do bytů a domků, když jejich majitelé spali, a kradli oděvy, peníze a klíčky od automobilů. S těmi pak odjeli, a když se jim je nepodařilo prodat, alespoň je vykradli. Brali nářadí, autorádia a cokoliv, co mohli později zpeněžit," uvedla mostecká policistka Ludmila Světláková. Oba komplicové jsou nyní ve vazbě, hrozí jim až osm let vězení. Policii se podařilo část jejich lupu zajistit.
</TEXT>
</DOC>
<DOC>
<DOCID>MF-20020330335</DOCID>
<DOCNO>MF-20020330335</DOCNO>
<DATE>03/30/02</DATE>
<TITLE>
Krádež byla předstíraná
</TITLE>
<GEOGRAPHY>Teplice</GEOGRAPHY>
<TEXT>
Krádež, při které měla přijít před několika dny v Teplicích mladá žena o třiatřicet tisíc euro - tedy asi milion korun, se nekonala. Žena si vše vymyslela, chtěla totiž tímto způsobem o peníze obrat svého manžela - občana Německa. "Po několika dnech šetření se nám ale podařilo výpověď ženy zpochybnit. Krádež si vymyslela, chtěla tak pouze získat peníze pro sebe. Větší část z třiatřiceti tisíc euro se nám u ní ještě podařilo najít," uvedla Jarmila Hrubešová, mluvčí severočeské policie. Případ policisté nakonec odložili. Ženu by sice mohli obvinit z krádeže, její manžel ale k trestnímu stíhání nedal souhlas.
Teplice - Krádež, při které měla přijít před několika dny v Teplicích mladá žena o třiatřicet tisíc euro - tedy asi milion korun, se nekonala. Žena si vše vymyslela, chtěla totiž tímto způsobem o peníze obrat svého manžela - občana Německa. "Po několika dnech šetření se nám ale podařilo výpověď ženy zpochybnit. Krádež si vymyslela, chtěla tak pouze získat peníze pro sebe. Větší část z třiatřiceti tisíc euro se nám u ní ještě podařilo najít," uvedla Jarmila Hrubešová, mluvčí severočeské policie. Případ policisté nakonec odložili. Ženu by sice mohli obvinit z krádeže, její manžel ale k trestnímu stíhání nedal souhlas.
</TEXT>
</DOC>
<DOC>
<DOCID>MF-20020330336</DOCID>
<DOCNO>MF-20020330336</DOCNO>
<DATE>03/30/02</DATE>
<TITLE>
Památky otevřou po zimní pauze své brány
</TITLE>
<TEXT>
Severní Čechy - Ode dneška začíná na hradech, zámcích a dalších památkách Ústeckého kraje nová návštěvnická sezóna. Kasteláni a pracovníci těchto objektů připravili na zahájení sezóny řadu akcí. Na zámku Jezeří na Mostecku pořádají dnes a o Velikonoční pondělí akci s názvem Život na zámku. "Už potřetí pořádáme prohlídku zámku spojenou s výjevy ze života zámecké společnosti," řekla Hana Krejčová, kastelánka na zámku Jezeří. "Prvního návštěvníka přivítáme dnes v deset hodin," uvedl Petr Horák, kastelán zámku v Duchcově na Teplicku, kde se letos obnovuje Valdštejnské muzeum. Kromě toho zde budou lákat návštěvníky na nejrůznější výstavy. První začíná právě dnes ve čtrnáct hodin. V Libochovicích na Litoměřicku, kde sezónu zahájili už minulý týden, probíhá do pondělí Velikonoční výstava. "V sobotu a v neděli odpoledne se mohou návštěvníci podívat, jak se zdobí vejce tradičními technikami," řekla Jaroslava Michalcová, pracovnice libochovického zámku. Dnes začíná na zámku ve Velkém Březně svatební sezóna a zámek bude slavnostně otevřen zítra v deset hodin.
</TEXT>
</DOC>
<DOC>
<DOCID>MF-20020330337</DOCID>
<DOCNO>MF-20020330337</DOCNO>
<DATE>03/30/02</DATE>
<TEXT>
Dělník pracuje na rychlostní silnici u Řehlovic na Ústecku na stavbě přípojky, která tuto komunikaci v budoucnu spojí s úsekem dálnice D8 přes České středohoří.
</TEXT>
</DOC>
<DOC>
<DOCID>MF-20020330338</DOCID>
<DOCNO>MF-20020330338</DOCNO>
<DATE>03/30/02</DATE>
<TITLE>
Policisté odhalili vraha šestnáctiletého mladíka
</TITLE>
<GEOGRAPHY>Krupka</GEOGRAPHY>
<TEXT>
Vraždu šestnáctiletého mladíka, jehož tělo skryl pachatel do odpadní jímky v Krupce na Teplicku, se podařilo objasnit policistům. Za jeho smrt je podle nich odpovědný o čtyři roky starší muž, který svou oběť několikrát bodl nožem. Příčinou útoku a následné vraždy byl spor obou mužů. Proč se dvojice pohádala, ale kriminalisté nezveřejnili. "Činu předcházela hádka a potyčka. Při ní starší muž zaútočil na druhého nožem," uvedla pouze mluvčí severočeské policie Jarmila Hrubešová. Obviněný je nyní v policejní cele. Vyšetřovatelé čekají, zda soudci na mladíka uvalí vazbu. Od začátku letošního roku evidují policisté na severu Čech už deset vražd. Smrt mladíka z Krupky byla dosud jedním z případů, které se zatím nepodařilo objasnit. Začátkem tohoto týdne zaznamenali policisté úspěch i při vyšetřování další nevyřešené vraždy - novorozence, který byl objeven na kraji Děčína. Ze smrti dítěte obvinili jeho sedmnáctiletou matku a stejně starého mladíka. Neobjasněná zatím zůstává vražda pětatřicetiletého muže z Velkého Března na Ústecku.
Krupka - Vraždu šestnáctiletého mladíka, jehož tělo skryl pachatel do odpadní jímky v Krupce na Teplicku, se podařilo objasnit policistům. Za jeho smrt je podle nich odpovědný o čtyři roky starší muž, který svou oběť několikrát bodl nožem. Příčinou útoku a následné vraždy byl spor obou mužů. Proč se dvojice pohádala, ale kriminalisté nezveřejnili. "Činu předcházela hádka a potyčka. Při ní starší muž zaútočil na druhého nožem," uvedla pouze mluvčí severočeské policie Jarmila Hrubešová. Obviněný je nyní v policejní cele. Vyšetřovatelé čekají, zda soudci na mladíka uvalí vazbu. Od začátku letošního roku evidují policisté na severu Čech už deset vražd. Smrt mladíka z Krupky byla dosud jedním z případů, které se zatím nepodařilo objasnit. Začátkem tohoto týdne zaznamenali policisté úspěch i při vyšetřování další nevyřešené vraždy - novorozence, který byl objeven na kraji Děčína. Ze smrti dítěte obvinili jeho sedmnáctiletou matku a stejně starého mladíka. Neobjasněná zatím zůstává vražda pětatřicetiletého muže z Velkého Března na Ústecku.
</TEXT>
</DOC>
<DOC>
<DOCID>MF-20020330339</DOCID>
<DOCNO>MF-20020330339</DOCNO>
<DATE>03/30/02</DATE>
<TITLE>
Starosta: Dělám sociologii, abych se pocvičil
</TITLE>
<HEADING>
Rozhovor na sobotu
</HEADING>
<GEOGRAPHY>Vražkov</GEOGRAPHY>
<TEXT>
Otto Sedláček se v polovině března vrátil z přednáškové cesty po dalekém Japonsku. Na asijských ostrovech vysvětloval zdejší situaci na trhu práce a hovořil o české ekonomické transformaci. Japonské firmy v posledních letech začaly na severu Čech investovat. O informace o zemi a kraji je mezi průmyslníky velký zájem. Otto Sedláček má navíc konkrétní informace z místa v souvislostech. Je totiž také starostou Vražkova na Litoměřicku.
Bude ještě nezaměstnanost na severu Čech stoupat, nebo už je dvacet procent na Mostecku stropem?
Myslím, že už nás čekají lepší časy a procento lidí bez práce bude klesat. Konečně se projeví konec recese v západní Evropě a na těchto číslech se kladně odrazí i nové průmyslové zóny na Mostecku, Chomutovsku a Lounsku. Kromě toho začíná období sezonních prací.
Na počátku devadesátých let, když jste pracoval na ministerstvu, byla ale nezaměstnanost velmi malá. S jakými problémy se tehdy potýkal resort práce?
Bylo nutné stanovit především pravidla hry. Připravovali jsme úřady práce a zakládali vlastně celý systém fungování trhu práce. Vždyť například zakládali své podniky první živnostníci a trh práce se dal poprvé do pohybu.
</TEXT>
<HEADING>
Pravidla hry tehdejší Československo přebíralo ze Západu?
</HEADING>
<TEXT>
Třeba síť úřadů práce jsme převzali, ale jinak jsme vytvářeli vlastní systém, který vycházel ze specifických podmínek této země. Když jsem skončil na ministerstvu, rozpadlo se Československo. Existoval výzkumný ústav práce, který se zlikvidoval dělením republiky. Tehdy jsem byl pověřen vytvořením nového českého výzkumného ústavu, jehož jsem se stal ředitelem a setrval jsem ve funkci pět let. Navazovali jsme na tradici Masarykova ústavu práce a objevili dokonce i jeho knihovnu, kterou zrušili Hitler a pak Gottwald.
</TEXT>
<HEADING>
O čem přednášíte na svých japonských cestách?
</HEADING>
<TEXT>
O české transformaci či o výsledcích svých výzkumů dlouhodobé nezaměstnanosti. V Japonsku jsem byl teď v březnu už popáté. Začalo to tak, že v roce 1967 sem přijel na studijní pobyt japonský profesor Akihiro Ishikawa. Byly to tehdy reciproční pobyty. O rok později jsem měl jet já do Japonska, jenže nás navštívila vojska socialistických států a nejel jsem nikam. Sociologický ústav komunisté zrušili, protože sociologie jim byla nepohodlná. Sociologie totiž analyzuje společnost a zjištuje rozdíl mezi proklamacemi politiků a realitou, takže byla samozřejmě za doby totality nepřijatelná.
Nezlobí sociologie tím, že vidí pod pokličku, každý režim, i ten současný?
Každá vláda je nerudná, když jí někdo vidí do karet, zvláště před volbami, ale máme demokracii a nikdo za výzkumy dnes sociologa nevyhodí ze zaměstnání.
</TEXT>
<HEADING>
Nakonec jste ale do Japonska vyjel?
</HEADING>
<TEXT>
S profesorem Ishikawou jsem udržoval kontakty i v dalších letech. Jezdil sem a vozil pro nás nedostupnou světovou odbornou literaturu. Vlastně kdykoli přijel nějaký Japonec, tak jsem ho hostil já. Oficiální instituce nekomunikovaly. Letos slavíme třicet pět let od zahájení této neobvyklé spolupráce. Společně s japonským Institut of Labour (Institut práce) jsme uskutečnili několik společných srovnávacích výzkumů a vydali společné publikace.
</TEXT>
<HEADING>
Na čem jste spolupracovali?
</HEADING>
<TEXT>
Naší poslední společnou prací s Chuo University byl dvouletý výzkum problémů zaměstnanosti a průmyslových vztahů v centrální Evropě po transformaci. Z japonské strany jej vedl pan Ishikawa, z naší strany doktorka Zdeňka Mansfeldová. Podíleli se na něm sociologové z Univerzity Karlovy Jiří Buriánek a Richard Růžička a Pavel Kuchař. Já sám jsem se zabýval dlouhodobou nezaměstnaností v malých obcích. V České republice existuje zhruba šedesát procent obcí, kde žije méně než pět set obyvatel. A ty se potýkají s dlouhodobou nezaměstnaností nejvíce.
Malé obce vykazují vysokou nezaměstnanost třeba proto, že se v nich najde méně pracovních příležitostí a dojíždění je drahé. Mám pravdu?
Nezaviňuje to jen špatná dopravní obslužnost. Mnoho vesničanů prostě pracovat nechce. Vybudovali si totiž vlastní zázemí. Chovají zvířata, pěstují zeleninu a na pivo, cukr a cigarety jim sociální dávky vystačí.
Dnes chce mít každý člověk mobilní telefon, auto nebo počítač a lákadla moderní společnosti si člověk koupí jen za peníze.
Sociální struktura vesnice se liší od města. Měl jsem zpočátku stejný názor jako vy, že se bez těch lákadel neobejdou. Budete se ale divit, řada lidí podobné věci vůbec nepotřebuje. Mám v obci dvacet čtyři nezaměstnaných. Když jsem je postupně oslovil, kdo se chce zapojit do veřejně prospěšných prací, přihlásili se dva.
</TEXT>
<HEADING>
Nevrací se pak vesnice téměř ke tradiční společnosti?
</HEADING>
<TEXT>
Přežil zde jeden fenomén z devatenáctého století, kdy bylo Česko průmyslovým centrem Rakouska-Uherska. Vznikl zvláštní typ pracovníků, takzvaní kovorolníci. Potraviny si pěstovali na zahradě a vydělané peníze jim sloužily jako doplněk. A dnes je to totéž, pouze výdělek nahradily dávky. Kdo by ale chodil dělat, když v České republice se životní minimum takřka rovná minimální mzdě? Kovorolníci proto přežívají dodnes. Abych nezapomněl, přivydělávají si v šedé ekonomice. Určitá skupina lidí také funguje zcela programově tak, že pracují jen v létě a přes zimu berou podporu.
Pak je paradoxní, že lidé, o kterých mluvíte, vlastně pracují - doma nebo u souseda. Jenom se vyhýbají bežné práci ohodnocené mzdou.
Pracují na svém a ještě dostávají od státu dávky. V šedé ekonomice dostanou peníze na ruku. Dojíždět se jim nechce.
V západních zemích přitom lidé dojíždějí třeba osmdesát kilometrů, proč se to nenaučí Češi?
Zdejší lidé jsou více fixováni na místo. A neexistuje tu trh s byty.
Našel jste jako vědec nakonec recept, jak tento problém vyřešit?
Záleží na samotných nezaměstnaných. Demokracie všem dává svobodnou volbu a my vlastně nemáme právo nutit je do práce.
Evropská unie ovšem před několika týdny zveřejnila plán plné zaměstnanosti, který chce uskutečnit do roku 2010. Uspěje tato idea?
Plná zaměstnanost patří do říše fantazie. Jen Japonsko vykazovalo dlouhá léta asi 2,5 procenta nezaměstnanosti, v důsledku rozvinuté vnitřní ekonomiky a i v důsledku dobré vazby na globální trh. Příliš nedováželo produkty, které mohlo samo vyrobit. Specialitou Japonska je mimochodem například to, že zde můžete cestovat jen s penězi a s rukama v kapsách. V hotelu na vás čeká nejen spací kimono, ale i kartáček na zuby, hřebínek, pasta a to všechno na jedno použití. K japonské ekonomické vyspělosti také velmi napomohla specifická organizace takzvané dvojí struktury průmyslu, která byla vytvořena po druhé světové válce. Vedle velkých podniků zde vznikla řada malých rodinných firem od jednoho do dvaceti zaměstnanců a tyto malé firmy měly s velkými podniky uzavřeny smlouvy o kooperaci. Takže když velký podnik potřeboval například vyrobit sto kusů nějakého produktu, obrátil se na malou firmu, která velmi rychle bez velkých finančních nároků může změnit výrobní program. Pro velký podnik by to znamenalo problém.
Ale pro spotřebitele je přece výhodný dovoz, protože domácí výrobci získají konkurenty?
Ano, ale jen zaměstnanost roztočí ekonomiku. V Lovosicích investuje už třetí japonská firma. Není to náhoda, protože Japonci nemohou už tolik investovat doma. Dávno už pokryli všechny mezery na trhu a musejí prostě expandovat.
Nevadí ale, že Japonsko leží příliš daleko od Evropy?
Když má člověk vydržet tak dlouhý čas v letadle, dá to zabrat, ale v ekonomice to nic neznamená.
Nemá Japonsko další výhodu v pověstné pracovitosti tamějších lidí, které musí zaměstnavatel nutit, aby si vzali dovolenou?
To je pravda, jenomže to souvisí i s obavou o ztrátu pracovního místa. Navíc je třeba vzít v úvahu, že japonský management je svérázným konglomerátem specifické japonské kultury a amerických metod řízení. To nakonec budou poznávat i zaměstnanci japonských firem v České republice.
</TEXT>
<HEADING>
Pomáhají vám znalosti sociologie při řízení radnice?
</HEADING>
<TEXT>
Ano. Sociologie mi například usnadňuje řešení různých sociálních konfliktů nebo mi usnadňuje komunikaci s lidmi. Myslím si, že ve Vražkově právě díky tomu chodí na zasedání zastupitelstva i šedesát občanů. Vydávám také noviny - Vražkovský kurýr, v němž lidé dostanou potřebné informace i obecní rozpočet a jeho čerpání až na stůl. Starosta musí umět lidi pro něco získat. Jako příklad bych mohl uvést oslavy 900 let uplynulých od prvé písemné zprávy o Vražkově, které patrioty tak nadchly, že sami přinášeli staré fotografie a jiné archiválie. Mám také určitou výhodu, že vzhledem k mé funkci v devadesátých letech se lépe než mnozí jiní orientuji na ministerstvech.
A jde to časově skloubit obojí - vědecké bádání a funkci starosty?
Pracuji jako uvolněný starosta. Vědecké práce už příliš mnoho teď neudělám, spíše to beru jako hobby, abych nevyšel ze cviku. Dříve za mnou zůstávaly popsané stránky, teď je to hotový obecní vodovod či kanalizace.
JEDEN Z OTCŮ ÚŘADŮ PRÁCE. PhDr. Oto Sedlácek CSc. Působil v Sociologickém ústavu Akademie věd. V letech 1990 až 1992 náměstek ministra práce a sociálních věcí. Svou specializací je sociolog práce. Podílel se na rozjezdu úřadů práce a na přípravě zákona o zaměstnanosti. Nyní je starostou obce Vražkov v okrese Litoměřice. Tam se stal známým zejména kvůli svému boji s černou skládkou na úpatí Řípu. V průběhu své vědecké dráhy podnikl několik studijních cest a přednáškových turné po Japonsku. Přednášel na Chuo University v Tokiu a několika dalších univerzitách.
</TEXT>
</DOC>
<DOC>
<DOCID>MF-20020330340</DOCID>
<DOCNO>MF-20020330340</DOCNO>
<DATE>03/30/02</DATE>
<TITLE>
Z celého kraje
</TITLE>
<GEOGRAPHY>Lovosice</GEOGRAPHY>
<TEXT>
Ve městě bude od pondělí opět záchranka
Rychlá lékařská pomoc začne od prvního dubna opět fungovat v prostorách bývalé pohotovosti v Lovosicích. Služba bude poskytována ve všední dny od 17 do 22 hodin, o víkendu a ve svátek od 8 do 22 hodin. Pokud pacient přijde osobně, bude samozřejmě ošetřen, ale musí počítat s tím, že posádka může být v terénu. V tom případě to bude na ordinaci napsáno a záleží na pacientovi, zda počká do příjezdu lékaře nebo se obrátí pohotovost v Litoměřicích. (mv)
</TEXT>
<HEADING>
Havraň - Po závalu se zpřísnila bezpečnostní opatření
</HEADING>
<TEXT>
Bezpečněji se nyní cítí dělníci, kteří pracují na budování průmyslové zóny Joseph u Havraně na Mostecku. Po hliněném závalu, při němž zahynul jejich ukrajinský kolega, se totiž zpřísnila bezpečnostní opatření. Výkopy jsou nyní okamžitě zajišťovány dřevěným bedněním, vyhrabaná zemina je od okrajů jam odsunuta i o několik metrů. Nehodu stále prošetřuje krajský inspektorát bezpečnosti práce. Podle jeho zjištění se případem bude zabývat policie. (čer)
Děčín - Na lamího samce čekají již dvě nevěsty
Po měsíc trvající karanténě se v těchto dnech v děčínské ZOO objevil sedmiletý samec lamy vikuni. "Už na něj čekají naše dvě samičky. Nejdříve si na sebe musejí zvyknout, zatím je tu máme odděleně," vysvětluje mluvčí zoo Dita Bendová. V nejbližší době by měla do Děčína přiletět z Velké Británie vzácná poloopice outloň malý. Obohatí expozici nočních zvířat. (mko)
Ústí nad Labem - Sportovci dostali peníze od magistrátu
Celkem jedenáct milionů korun uvolní letos ústecký magistrát na podporu sportu ve městě. Nyní město rozdělilo prvních pět milionů korun. Většina z těchto peněz - celkem 3,6 milionu - půjde na podporu dlouhodobé činnosti dětí a mládeže. Zbytek město rozdělí mezi šedesát jedna subjektů. Na podporu sportovních akcí, jako je například Mistrovství Evropy v moderním pětiboji či Grand Prix Ústí nad Labem v boxu, poskytlo město 1,3 milionu korun. (ir)
</TEXT>
</DOC>
<DOC>
<DOCID>MF-20020330341</DOCID>
<DOCNO>MF-20020330341</DOCNO>
<DATE>03/30/02</DATE>
<TITLE>
Památky v Ústeckém kraji
</TITLE>
<TEXT>
- Zámek Benešov nad Ploučnicí (okres Děčín). Otevřeno je v dubnu až říjnu. STNE 9 - 16, květnu až září ÚT - NE 9 - 18. Vstupné: Malý okruh/velký okruh: základní 40/60, zlevněné 20/20, děti do 6 let 1 Kč, rodinné 100 Kč
- Skanzen slovanského sídliště 4 - 9. století Březno (okres Louny). Otevřeno je v květnu až září: denně 9 - 17.30, jindy po předchozí dohodě. Vstupné: dospělí 10,Kč, děti 5,Kč
- Zámek Červený Hrádek (okres Chomutov). Otevřeno je v květnu až září. ÚT - NE 10 - 17. Vstupné: základní 30, zlevněné 15 Kč.
- Zámek Děčín, muzeum loutek, otevřeno celoročně mimo ST - NE 10-16 jinak 9-17.Vstupné: plné 20, zlěvněné 10 Kč.
- Klášter Doksany (okres Litoměřice), otevřeno: duben a říjen PÁ + SO 9 - 17, květen až září ÚT - SO 9 - 17, vstupné: základní 20, zlevněné 10 Kč.
- Zámek Duchcov (okres Teplice), otevřeno je duben a říjen ST - NE 9 - 16, květen až září ÚT - NE 9 - 18, vstupné: základní 50, zlevněné 25, děti do 6 let 1 Kč, rodinné 120 Kč Hrad Hasištejn (okres Chomutov), otevřeno je celoročně, denně 10 - 20 hodin, vstupné: základní 10, zlevněné 5Kč
- Hrad Házmburk (okres Litoměřice), otevřeno je v lednu až březnu ÚT - NE 10 - 16, v dubnu až září ÚT - NE 10 - 18, říjnu až prosinci ÚT - NE 10 - 16, vstupné: základní 20, zlevněné 10 Kč
- Hrad Helfenburk (okres Litoměřice), otevřeno celoročně, vstupné dobrovolné Jezuitský areál v Chomutově, otevřeno celoročně:ÚT - PÁ 9 - 17 h, SO 9-14 hodin, vstupné: základní 15, zlevněné 7 Kč.
- Zámek Jezeří (okres Most), otevřeno v dubnu a říjnu ST - NE 9 - 16, květen a září ÚT - NE 9 - 18, vstupné: základní 20, zlevněné 10, děti do 6 let 1 Kč
- Klášter Kadaň (okres Chomutov), otevřeno květen, červen a září SO, NE 10 - 16 h, červenec, srpen: denně 10 - 16 h, jindy po předchozí dohodě, vstupné: základní 20, zlevněné 10 Kč
- Zámek Krásný Dvůr (okres Louny), duben a říjen SO + NE + svátky 9 - 16, květen až říjen denně mimo PO + PÁ 9 - 16, červen až srpen mimo PO + PÁ 9 - 17, vstupné: základní 40, zlevněné 30, děti 20 Kč.
- Zámek Libochovice (okres Litoměřice), duben a říjen ÚT - NE 9 - 16, květen, červen, září, ÚT - NE 9 - 17; červenec až srpen ÚT - NE 9 - 18, vstupné: základní 40, zlevněné 20
- Zámek Líčkov nedaleko Žatce (okres Louny), otevřeno duben - říjen: SO + NE 10 - 17, jindy po předchozí dohodě s majitelkou, vstupné: plné 20, zlevněné 10 Kč.
- Z ámek Litvínov (okres Most), otevřeno celoročně: ÚT - PÁ 9 - 17, SO 9 - 13, Ne 13 - 17 hodin, vstupné: plné 10, zlevněné 5 Kč, při hromadných návštěvách sleva.
- Chrám svatého Mikuláše Louny, otevřeno: ÚT-PÁ 14-16, SO-NE 13-16, nebo pro skupiny větší než 5 návštěvníků po dohodě (0395/658374), vstupné na věž je 10 Kč.
- Děkanský kostel v Mostě (okres Most), otevřeno duben a říjen ST-NE 9 - 16, květen až září ÚT - NE 9 - 18. vstupné: základní 30, zlevněné 15, děti do 6 let 1 Kč, rodinné 80 Kč.
- Cisterciácký klášter Osek (okres Teplice), otevřeno duben až květen ÚT - NE 10 - 16, září a říjen, červen až srpen ÚT - NE 10 - 17, vstupné: základní 30, zlevněné 10.
- Zámek Peruc, otevřeno duben - říjen, denně mimo PO 10 - 17, vstupné: základní 20, zlevněné 10, školy 5 Kč.
- Roudnice, klášter augustiniánů, otevřeno po předchozí dohodě každý den 8 - 16, vstupné dobrovolné. Rotunda sv. Jiří na hoře Říp (okres Litoměřice), otevřeno duben a říjen ÚT - NE 9 - 16, květen až září ÚT - NE 9 - 18, vstupné základní 20, zlevněné 10.
- Gotický kostel Slavětín (okres Louny), otevřeno celoročně, denně 11 - 15 hodin, vstupné základní 10, děti 6 Kč, fotografování: 10 Kč, filmování 10 Kč.
- Hrad Střekov (okres Ústí nad Labem), otevřeno: duben, říjen, ÚT - NE 9 - 16, květen až srpen ÚT - NE 9 - 17, vstupné: základní 40, zlevněné 10, cizinci 45, zlevněné cizinci 30. Zámek Trmice, otevřeno celoročně: ST 13 - 16.30, NE 10 - 16.30 hodin, jindy po předchozí dohodě, vstupné: zlevněné 10, plné 20 Kč
- Zámek Teplice, otevřeno celoročně, vstupné: základní 20, zlevněné 10, rodinné - dospělí 15, děti zdarma, skupiny nad 20 osob 15 Kč.
- Památník Terezín, Malá pevnost, otevřeno říjen - březen denně 8-16, duben-září, 8-18 hodin. Muzeum ghetta a Magdeburská kasárna, otevřeno: říjen a březen denně 9-17 30, duben - září, denně 9-18, krematorium: březen-listopad, otevřeno denně kromě SO 10-17. Vstupné do jednoho objektu - Malá pevnost nebo Muzeum ghetta: základní 140, snížené 110 (vstupenka do Muzea ghetta platí i do bývalých Magdeburských kasáren a naopak) Malá pevnost + Muzeum ghetta + Magdeburská kasárna: plné 160, snížené 120 Kč.
- Zámek Valeč (okres Louny) přístupná je jen zahrada Zámek Velké Březno (okres Ústí nad Labem), otevřeno: duben a říjen ST - NE 9 - 16, květen až září ÚT - NE 9 - 18, vstupné - základní 40, zlevněné 20, rodinné 100 Kč.
- Muzeum lidové architektury Zubrnice (okres Ústí nad Labem), otevřeno je: duben a říjen ST - NE 9 - 16, květen až září ÚT - NE 9 - 18, vstupné Základní/zvýšené při akcích 20/30, zlevněné 15/20
Poznámka: Zlevněné vstupné platí pro žáky, studenty, důchodce, invalidy a vojsko (pokud není uvedeno jinak) Rodinné vstupné platí pro 2 dospělé osoby s dětmi do 15 let
NÁVŠTĚVNÍ SEZONA ZAČALA. Na mnoha památkách čeká na návštěvníky i bohatý doprovodný program. Na hradě Střekově v Ústí nad Labem budou o víkendech bojovat šermíři. Snímek je ze slavnostního zahájení návštěvní sezony. To se zde uskutečnilo už minulý týden.
VELKÉ BŘEZNO. Jeden ze zámků v Ústeckém kraji, který se o víkendu po zimě opět otevře veřejnosti, leží ve Velkém Březně. Každoročně přicházejí i kvůli tomu, že je zasazen uprostřed krásného parku, tisíce návštěvníků.
</TEXT>
</DOC>
<DOC>
<DOCID>MF-20020330342</DOCID>
<DOCNO>MF-20020330342</DOCNO>
<DATE>03/30/02</DATE>
<TITLE>
V soutěskách u Hřenska čeká na turisty past
</TITLE>
<TEXT>
Do pasti, z níž je vysvobodí až zaplacení několika desítek korun, se mohou dostat lidé, kteří v nadcházející turistické sezoně vyrazí ze Hřenska na výlet známými soutěskami po řece Kamenici.
Hřensko - Pomyslné čelisti zaklapnou, když turista projede na pramici první ze soutěsek - Edmundovu. Pokud by totiž výletník měl auto ve Hřensku, a musel se tedy vrátit zpět, zbývá mu jen málo možností - nezajímavá cesta pěšky přes Janov, jízda linkovým autobusem ze směru od Mezní Louky, který ovšem odpoledne jede jen dvakrát, nebo zpáteční plavba lodí. Za tu ovšem s největší pravděpodobností bude muset opět zaplatit. Cesta jedním směrem přitom přijde čtyřčlennou rodinu se dvěma dospělými dětmi na 130 korun, s nezbytnou zpáteční jízdou by ovšem stála dvojnásobek, tedy 260 korun. Problém vznikl kvůli tomu, že přístupová cesta do Hřenska od Mezní Louky, a tím od dalšího turisticky velmi atraktivního cíle - Pravčické brány, byla uzavřena kvůli nebezpečným skalním blokům. Po dobu jejich likvidace tak úzkým místem u hřenského hotelu Klepáč projedou jen zmíněné linkové autobusy a auta na zvláštní povolenky. Pěší tudy ale neprojdou. Turistu mířícího do soutěsek ovšem žádné upozornění, že míří do pasti, nečeká.
</TEXT>
<HEADING>
Proč já? Já jsem potíže se skalami nezavinila
</HEADING>
<TEXT>
"Začali jsme jezdit včera, zatím sami nevíme, jak to bude vypadat. Sami jsme z toho nešťastní, koupili jsme nové lodě, opravili spoustu věcí a teď jsou potíže se skalami," stěžuje si Hana Kozáková, jejíž firma provozuje plavbu pramicemi ve dvou soutěskách na Kamenici - Edmundově a Divoké. Kozáková ovšem turisty na problém se zpáteční plavbou upozorňovat nehodlá. "Proč bych já, která jsem problém se skalami nezavinila, měla něco takového dělat? Soutěsky si monitorujeme už léta, sami si to platíme a zabezpečujeme, každý turista je u nás pojištěný. Mým zájmem je dostat sem co nejvíc turistů," namítá. Otázka, zda by nepomohly třeba zpáteční jízdenky, majitelku lodí popudila. "Na to rychle zapomeňte. Asi nemáte zkušenosti s českými i německým turisty, kteří toho okamžitě zneužijí, a my je jako u blbých budeme vozit zadarmo. Ze vstupného přitom musíme našetřit i na zimu, naše převozníky totiž po sezoně nepropouštíme," vysvětluje Kozáková, která ale připouští, že některým turistům občas sleví. Podnikatelka současně uvedla, že velká většina turistů jde jen do Edmundovy soutěsky a stejně se tudy vrací zpět, do Divoké zase lidé chodí spíše z Mezní Louky, kam po průjezdu soutěskou opět obvykle zamíří. Navíc vstup do soutěsek je podle Kozákové ve Hřensku těsně vedle uzávěry u Klepáče, které si každý může všimnout a zeptat se vojáka nebo policisty, který tu hlídkuje.
Obec uvažuje o autobusu, bojí se ale o státní peníze
Obec Hřensko zatím uvažuje, že by nebezpečným místem u hotelu Klepáč mohla turisty vozit zvláštní kyvadlová linka. Radnice ovšem musí být podle místostarosty Zdeňka Pánka opatrná. "Byl tu vyhlášen stav nebezpečí, a abychom od státu dostali peníze na sanaci, musí být oblast skutečně hermeticky uzavřená. Kdyby tu jezdil kdokoli, tak jakápak by to byla nebezpečná oblast. Je teprve začátek sezony a na krizovém štábu musíme teprve rozhodnout, zda k soutěskám dáme nějaké upozornění," uvedl Pánek. Ušlý zisk ovšem obec Kozákové nahradit nemůže. "Na to v rozpočtu nemáme peníze," řekl místostarosta.
PAST. Výlet přes Edmundovu soutěsku ve Hřensku se nyní může prodražit.
</TEXT>
</DOC>
<DOC>
<DOCID>MF-20020330343</DOCID>
<DOCNO>MF-20020330343</DOCNO>
<DATE>03/30/02</DATE>
<TITLE>
Spojování pivovarů se protahuje
</TITLE>
<TEXT>
Ústí nad Labem - Ještě několik měsíců budou právníci ústecké společnosti Drinks Union připravovat podklady pro sloučení s Pivovarem Louny. "Podcenili jsme čas, který je zapotřebí ke všem právním úkonům, které jsou složitější, než se zdály na první pohled. Žádné problémy ze zdržení ale nečekáme," uvedl předseda představenstva DU Josef Vejlupek. Drinks Union patří ústecký pivovar, který vloni vyrobil 492 tisíc hektolitrů piva. Pokračující sbližování ústeckého a lounského pivovaru lze nazvat i návratem do historie. Oba pivovary dříve spolupracovaly pod hlavičkou Severočeských pivovarů a teď se k tomuto modelu v jiném podání vracejí. Stále častější spojování středně velkých pivovarů je cestou, jak odolávat konkurenci největších tuzemských výrobců piva. Způsob spojení by měla projednat příští valná hromada společnosti. "Na dnešní valné hromadě bylo oznámeno, že firma Drinks Union je ze šedesáti procent vlastníkem pivovaru. Byla rovněž deklarovaná vůle zpracovat ovládací smlouvu, která se projedná na příští valné hromadě," uvedl krátce po jednání generální ředitel Pivovaru Louny Stanislav Kožíšek. Zároveň se podle něj připraví společný systém řízení. Pivovar Louny vyrábí v průměru 250 tisíc hektolitrů piva ročně.
</TEXT>
</DOC>
<DOC>
<DOCID>MF-20020330344</DOCID>
<DOCNO>MF-20020330344</DOCNO>
<DATE>03/30/02</DATE>
<TEXT>
Zcela zdemolovaný skončil včera mercedes, který kolem šestnácté hodiny na křižovatce u bývalého sedleckého pivovaru na silnici z Mostu do Loun narazil do žigulíku. Jeho řidič totiž nedal přednost a téměř stokilometrovou rychlostí jedoucí mercedes jej odhodil do příkopu. Při nehodě byli zraněni čtyři lidé.
</TEXT>
</DOC>
<DOC>
<DOCID>MF-20020330345</DOCID>
<DOCNO>MF-20020330345</DOCNO>
<DATE>03/30/02</DATE>
<TEXT>
Dva kilometry dlouhá olejová skvrna pokryla včera odpoledne silnici u Vtelna na Mostecku. Vozovka se musela čistit dvakrát, poprvé ji uklidili hasiči a poté ještě silničáři. Kde se olej na silnici vzal, ale zatím nikdo neví.
</TEXT>
</DOC>
<DOC>
<DOCID>MF-20020330346</DOCID>
<DOCNO>MF-20020330346</DOCNO>
<DATE>03/30/02</DATE>
<TITLE>
Kulturní servis na víkend a pondělí
</TITLE>
<TEXT>
Kina
Chomutov
EVROPA: Přísaha ( 17.30, 20.00) OKO: Můj bratr Tom ( 17.30, 20.00) PRAHA: Z pekla ( 17.30, 20.00)
Děčín
SNĚŽNÍK: Výlet ( 17.30, 20.00), Krakonoš a strašidlo ( 15.30)
Dolní Podluží
KINO LUŽ: Královský slib ( 18.00)
Kadaň
HVĚZDA: Banditi ( 20.00)
Klášterec nad Ohří
SVĚT: Ďáblův ostrov ( 19.00)
Litoměřice
MÁJ: Traffic - Nadvláda gangů ( 17.00), Slepička Pepička ( 15.00), Banditi ( 20.00)
Litvínov
CITADELA: Miluji tě k sežrání ( 19.00), Pane, pojďte si hrát ( 14.00)
Louny
SVĚT: Harry Potter a Kámen mudrců ( 17.00, 20.00)
</TEXT>
<HEADING>
Most
</HEADING>
<GEOGRAPHY>KOSMOS</GEOGRAPHY>
<TEXT>
MAXI, Obránců míru 5: Banditi ( 17.30, 20.00) KOSMOS - MIDI, Obránců míru 5: Deník Bridget Jonesové ( 17.00, 19.30) KOSMOS - MINI: Bratrstvo vlků - Hon na bestii ( 17.15, 19.45)
</TEXT>
<HEADING>
Teplice
</HEADING>
<TEXT>
KVĚTEN: Zatracení ( 17.30, 20.00), Kytice ( 15.00) LÍPA, Trnovany: Kino hraje denně od 17.30 a 20.00 hod. Filmový klub vždy ve středu od 19.00 hod.: Jeepers Creepers ( 17.30, 20.00)
Úštěk
</TEXT>
<HEADING>
Ústí nad Labem
</HEADING>
<TEXT>
BIOGRAF U FRANTIŠKA: Dlouhý, široký a bystrozraký ( 16.00) CORSO: Moulin Rouge ( 17.30, 20.00) HRANIČÁŘ: Návrat do Země Nezemě ( 13.30), Perníková věž ( 15.30, 20.00), Bulšit ( 17.30) KINO DOMU KULTURY, Velká Hradební 19: Pokladna je otevřena od 16.00 hod.: Výlet ( 17.30, 20.00)
Most
DIVADLO ROZMANITOSTÍ: Loutkové divadlo: Hraní o Palečkovi (Rivadlo Rozmanitostí) ( 15.00)
</TEXT>
<HEADING>
Ústí nad Labem
</HEADING>
<TEXT>
ČINOHERNÍ STUDIO: Čekání na Godota (D. I. Lebedung Louny) ( 19.00) KULTURNÍ DŮM CORSO: Mokrá říše (Činoherní soubor Mladá scéna) ( 15.00)
Koncerty
Jirkov: KINO: Jen v tebe mám důvěru - J. Peřtová a P. Maček ( 17.30, 19.30)
Klášterec nad Ohří: ZÁMEK: Hlahol - Loutna Česká ( 17.00)
Kina
Chomutov
EVROPA: Přísaha ( 17.30, 20.00) OKO: Můj bratr Tom ( 17.30, 20.00) PRAHA: Z pekla ( 17.30, 20.00)
Děčín
SNĚŽNÍK: Výlet ( 17.30, 20.00)
Duchcov
LÍPA: Babí léto ( 17.30, 20.00)
Jirkov
Kadaň
HVĚZDA, Kpt. Jaroše 1477:: Banditi ( 20.00)
Klášterec nad Ohří
SVĚT: Neříkej ani slovo ( 17.30, 20.00)
Litoměřice
MÁJ: Slepička Pepička ( 15.00), Traffic - Nadvláda gangů ( 20.00), Banditi ( 17.00)
Litvínov
CITADELA: Miluji tě k sežrání ( 19.00), O hloupém peciválovi ( 16.00)
Louny
SVĚT, Beneše z Loun 141:: Pohádka o Popelce ( 15.00), Harry Potter a Kámen mudrců ( 17.00, 20.00)
</TEXT>
<HEADING>
Most
</HEADING>
<TEXT>
KVĚTEN: Kino je vybaveno systémem Dolby Stereo. Hraje denně od 19.00 hod.: Zatracení ( 17.30, 20.00), Kytice ( 15.00) LÍPA: Jeepers Creepers ( 17.30, 20.00)
</TEXT>
<HEADING>
Ústí nad Labem
</HEADING>
<TEXT>
HRANIČÁŘ: Kino je vybaveno systémem Dolby Stereo.: Návrat do Země Nezemě ( 13.30), Perníková věž ( 15.30, 20.00), Bulšit ( 17.30) KINO DOMU KULTURY: Výlet ( 17.30, 20.00)
Kina
Bílina
HVĚZDA, Kyselská 4/475:: Deník Bridget Jonesové ( 18.00)
Bohušovice nad Ohří
Chomutov
EVROPA: Hrabě Monte Cristo ( 19.00) OKO: Sejměte Cartera ( 19.00) PRAHA, Táboritská 4: Jedinečný ( 19.00)
Děčín
SNĚŽNÍK: Výlet ( 20.00)
Kadaň
HVĚZDA: Traffic - Nadvláda gangů ( 20.00)
Litoměřice
MÁJ: Banditi ( 17.00), Černý jestřáb sestřelen ( 20.00)
Litvínov
CITADELA: Miluji tě k sežrání ( 19.00)
Louny
SVĚT: Prci, prci, prcičky 2 ( 17.30, 20.00)
</TEXT>
<HEADING>
Most
</HEADING>
<TEXT>
KVĚTEN: Návrat do Země Nezemě ( 17.30), Hrabě Monte Cristo ( 20.00) LÍPA, Trnovany, Přítkovská ulice: Kino hraje denně od 17.30 a 20.00 hod. Filmový klub vždy ve středu od 19.00 hod.: Ti druzí ( 17.30, 20.00)
Ústí nad Labem
CORSO, Krásné Březno, Krčínova 6: Harry Potter a Kámen mudrců ( 15.00, 17.30)
</TEXT>
<HEADING>
Ústí nad Labem
</HEADING>
<TEXT>
KULTURNÍ A SPOLEČENSKÉ STŘEDISKO: Stanislav Vincour - Antarktida, výstava fotografií (do 2. 4.) MĚSTSKÁ GALERIE ŠPEJCHAR, Ruská 85: J. Rapin - obrazy, V. Komárek - grafika, M. Doležel - sochy
</TEXT>
<HEADING>
Děčín
</HEADING>
<TEXT>
GALERIE HEFAISTOS, Teplická 49: Otevřeno po-pá 9.30- 17.00 hod., so 9.30- 12.00 hod.: Fotografie studentů oboru fotograf ze SOŠ a SOU v Děčíně (do17.4.) SYNAGOGA: Evropské kulturní dědictví v ohrožení - Křesťanské pravoslaví Kosova a Metochie - fotografie
</TEXT>
<HEADING>
Klášterec nad Ohří
</HEADING>
<TEXT>
GALERIE KRYT, náměstí Dr. E. Beneše 85: Otevřeno v pracovní dny 8.30- 17.00 hod.: Miroslava Ježková, - Krajiny, průřez celoživotní tvorbou
</TEXT>
<HEADING>
Ústí nad Labem
</HEADING>
<TEXT>
GALERIE EMILA FILLY, Dlouhá 13: Pavlína Fichta Čierna, Zdena Kolečková - Bifúzia (do 11. 4.) OBCHODNÍ AKADEMIE A OBCHODNÍ ŠKOLA, Národního odboje 17: Otevřeno denně mimo sobot, nedělí a velikonočních svátků od 8-15 hod.: Anna Franková, Odkaz pro budoucnost (do 15. 4.)
GALERIE EMILA FILLY, Dlouhá 13: Pavlína Fichta Čierna, Zdena Kolečková - Bifúzia (do 11. 4.) OBCHODNÍ AKADEMIE A OBCHODNÍ ŠKOLA, Národního odboje 17: Otevřeno denně mimo sobot, nedělí a velikonočních svátků od 8-15 hod.: Anna Franková, Odkaz pro budoucnost (do 15. 4.)
</TEXT>
</DOC>
<DOC>
<DOCID>MF-20020330347</DOCID>
<DOCNO>MF-20020330347</DOCNO>
<DATE>03/30/02</DATE>
<TEXT>
Výstava fotografií s názvem Evropské kulturní dědictví v ohrožení - Křesťanské pravoslaví Kosova a Metochie, je k vidění v děčínské synagoze. Na bareVných fotografiích návštěvníci spatří hlavně zničené pravoslavné kostely ze zemí bývalé Jugoslávie.
</TEXT>
</DOC>
<DOC>
<DOCID>MF-20020330348</DOCID>
<DOCNO>MF-20020330348</DOCNO>
<DATE>03/30/02</DATE>
<TITLE>
Světové prototypy v Mostě
</TITLE>
<TEXT>
Okruh na severu Čech se chystá převzít automobilový závod z Brna
Most - Světový šampionát sportovních prototypů FIA, který byl v posledních letech vrcholem automobilové sezony v Brně, a jenž je rok od roku kvalitnější show, se napřesrok pojede zřejmě v Mostě. Promotér série John Mangoletsi chtěl na severu Čech uspořádat závod již letos, ale kvůli plnému kalendáři se to nepovedlo. Šéf okruhu Jiří Kroužek říká, že pro příští sezonu jsou s Britem předběžně dohodnuti, zbývá si jen sednout ke stolu a probrat podrobnosti smlouvy. "Porozuměli jsme si ihned, jen termín čtrnáctého července, o který pan Mangoletsi stál, nemáme volný," řekl Kroužek. Ono datum již patří sérii EuroBOSS, která do Mostu prvně přiveze vozy formule 1 a 3000 devadesátých let. "Chvíli jsem uvažoval i tom zorganizovat oba šampionáty v jeden víkend, ale pak jsem se toho hodně rychle vzdal. Nebylo by to rozumné z mnoha důvodů," líčí šéf okruhu. Měl na mysli hlavně způsob propagace a také prostory závodiště, které jsou pro dva velké podniky malé. "Ovšem pro pořádání světového mistrovství v roce 2003 uděláme vše. Letošek bereme jako poněkud klidnější rok s vrcholem v podobě již klasického závodu tahačů a nově také šampionátu EuroBOSS, který je opravdu velmi atraktivní," konstatoval Kroužek. Pokud se mosteckým povede Mangoletsiho ansámbl skutečně přivést na svou dráhu, bude to vrchol historie okruhu. Šampionát je spolu s cirkusem Dona Panoze American Le Mans nejhodnotnějším seriálem na světě. Letošní sezona bude zřejmě nejkvalitnější v historii, neboť ačkoli ještě nezačala, startovní listina se plní samými kvalitními stájemi a piloty. V Mostě, na rozdíl od Brna, nikdy nebyla nouze o diváckou kulisu, takže lze předpokládat, že premiéra světového podniku by přilákala početné obecenstvo. A to nejen české, ale tradičně i z východního Německa či Bavorska. A proč vůbec John Mangoletsi volal Severočechům? "Je to asi paradoxní, ale tip mu dal Don Panoz, šéf konkurenčního šampionátu American Le Mans. Panoz nás dobře poznal loni, kdy se k nám přijel podívat na jeho podnik European Le Mans." Most má velkou tradici závodů sportovních prototypů v podobě Intersérie, která si v posledních letech už nic neznamená, ale především v 80. letech to byly parádní závody a do Mostu přijížděli hvězdy jako tehdy čerství vítězové 24 hodin Le Mans a jiná esa - Klaus Ludwig, Henri Pescarolo, Bob Wollek, Danny Ongais či Gianni Lavaggi. Za všechna přirovnání snad stačí uvést pasáž z prestižního týdeníku Motorsport Aktuell, který Most nazval Tvrzí sportovních vozů.
SRAZILI JE NA KOLENA. Bílinský hokejista Pleva je přitlačen k ledu ve včerejším utkání baráže o druhou ligu hostujícím chrudimským Langrem. Domácí prohráli a přišli o možnost postupu.
</TEXT>
</DOC>
<DOC>
<DOCID>MF-20020330349</DOCID>
<DOCNO>MF-20020330349</DOCNO>
<DATE>03/30/02</DATE>
<TITLE>
Stínadla uvidí znovu Bohemians
</TITLE>
<TEXT>
Severní Čechy - Fotbal na ligové i nižší úrovni nabízí víkendové menu.
</TEXT>
<HEADING>
Teplice chtějí zpět Kleina
</HEADING>
<TEXT>
Nedávno porazily Teplice v poháru Bohemians 1:0 a oba soupeři se v neděli na Stínadlech potkají znovu. Začíná se v 16.30. "Byť Bohemians nemají ideální formu, porazit je dvakrát během tří neděl bude obtížné," uvědomuje si teplický trenér František Cipro. Lituje ztráty Verbíře, pykajícího za žluté karty. "Doma by se nám hodil." V týdnu měli drobné potíže Poštulka, Kolomazník a Kukol, ovšem nejspíš nastoupí. Teplice lákají zpátky obránce Kleina ze Sparty, který s nimi absolvoval zimní přípravu a po startu ligy se vrátil na Letnou. Vršovičtí chtějí prolomit krizi, jenže zatím v Teplicích pokaždé prohráli a nedali ani branku. Blšany míří dnes na Slavii, je to souboj dvou bývalých trenérských spolupracovníků Bittengela a Beránka. "Já to takhle neberu," odmítá prestižní náboj blšanský Günter Bittengel. Chybí mu Hogen a také bek Drobný, má těžký výron, proto si kouč stáhl z Xaverova Bureše. Do 6. dubna, kdy končí přestupy, možná přijdou ještě dvě posily. "Slavia je na vzestupu herně i bodově. Chceme jí zápas hodně znepříjemnit. Nemluvím o třech bodech, ale o remíze - i ta pro nás bude vítězstvím," míní Bittengel.
</TEXT>
<HEADING>
Harvatovič do Chomutova
</HEADING>
<TEXT>
Na druhou ligu se půjde v Chomutově i sousedním Mostě. Po čtyřech jarních porážkách chce chomutovský celek zvednout hlavu, avšak těžšího soupeře než lídra z Českých Budějovic potkat nemohl. "Už jsem zaregistroval Pěničku a Budku z Mladé Boleslavi. Dohodli jsme se na návratu Harvatoviče z Teplic, ale ten přijde do týmu až příští týden," řekl k posilám, které mají pozvednout výkonnost týmu, chomutovský manažer Jiří Záruba. Pro karty chybí Sedlák. Čtrnáctý Most hostí HFK Olomouc, který je podle výsledků nejslabším týmem venku. "Zranili se oba útočníci Jakus i Chmelíček, přesto beru jen vítězství," uvedl mostecký ředitel Emil Boukal. Posilu zatím do týmu neláká.
Na druhou ligu se půjde v Chomutově i sousedním Mostě. Po čtyřech jarních porážkách chce chomutovský celek zvednout hlavu, avšak těžšího soupeře než lídra z Českých Budějovic potkat nemohl. "Už jsem zaregistroval Pěničku a Budku z Mladé Boleslavi. Dohodli jsme se na návratu Harvatoviče z Teplic, ale ten přijde do týmu až příští týden," řekl k posilám, které mají pozvednout výkonnost týmu, chomutovský manažer Jiří Záruba. Pro karty chybí Sedlák. Čtrnáctý Most hostí HFK Olomouc, který je podle výsledků nejslabším týmem venku. "Zranili se oba útočníci Jakus i Chmelíček, přesto beru jen vítězství," uvedl mostecký ředitel Emil Boukal. Posilu zatím do týmu neláká.
</TEXT>
</DOC>
<DOC>
<DOCID>MF-20020330350</DOCID>
<DOCNO>MF-20020330350</DOCNO>
<DATE>03/30/02</DATE>
<TITLE>
Junioři jsou bronzoví
</TITLE>
<GEOGRAPHY>Litvínov</GEOGRAPHY>
<TEXT>
Hokejoví junioři Litvínova dosáhli v extralize na bronz, což je nejlepší výsledek za posledních sedm let. V odvetném zápase porazili i podruhé pražskou Spartu, tentokrát 4:2 (1:0, 1:1, 2:1). Branky vítězů: Polodna, Michal Pinc, Macholda, O. Novák. První zápas: 3:1. Konečný stav série 2:0.
Litvínov - Hokejoví junioři Litvínova dosáhli v extralize na bronz, což je nejlepší výsledek za posledních sedm let. V odvetném zápase porazili i podruhé pražskou Spartu, tentokrát 4:2 (1:0, 1:1, 2:1). Branky vítězů: Polodna, Michal Pinc, Macholda, O. Novák. První zápas: 3:1. Konečný stav série 2:0.
</TEXT>
</DOC>
<DOC>
<DOCID>MF-20020330351</DOCID>
<DOCNO>MF-20020330351</DOCNO>
<DATE>03/30/02</DATE>
<TITLE>
Semifinále je za týden
</TITLE>
<GEOGRAPHY>Chomutov</GEOGRAPHY>
<TEXT>
Semifinále druhé basketbalové ligy se hraje na tři vítězná střetnutí, začíná až příští víkend dvěma duely v Kroměříži. Míří tam Chomutov.
Chomutov - Semifinále druhé basketbalové ligy se hraje na tři vítězná střetnutí, začíná až příští víkend dvěma duely v Kroměříži. Míří tam Chomutov.
</TEXT>
</DOC>
<DOC>
<DOCID>MF-20020330352</DOCID>
<DOCNO>MF-20020330352</DOCNO>
<DATE>03/30/02</DATE>
<TITLE>
Adámek uspěl v ringu
</TITLE>
<TEXT>
Ústí nad Labem - Boxer Tomáš Adámek (BC Magdeburg), který v Interlize boxuje za Ústí nad Labem, oplatil v zápase německé bundesligy porážku Jörgu Rosomkiewiczovi (Schwedt) a zvítězil na body 12:8. Zveřejnil to internetový server boxing.cz. Druhý český zástupce v prestižní soutěži Adam Hubinger ze Schwedtu zvítězil nad Herpichem z BC Magdeburg ve třetím kole r. s. c., když rozhodčí ukončil zápas po třetím počítání německého boxera. Interliga pokračuje zítra. Ústí nad Labem jede do Brna, kde se v parku Jadranka utká s týmem Gaži.
</TEXT>
</DOC>
<DOC>
<DOCID>MF-20020330353</DOCID>
<DOCNO>MF-20020330353</DOCNO>
<DATE>03/30/02</DATE>
<TITLE>
Rozloučí se zápasem s Orlovou
</TITLE>
<GEOGRAPHY>Most</GEOGRAPHY>
<TEXT>
Zúčastnili se oslav postupu Mladé Boleslavi po devíti letech do první ligy, ale nadšení z toho nebyli. Hokejisté Mostu ve čtvrtek prohráli u lídra baráže 1:6 a dnes je čeká poslední domácí vystoupení proti Orlové. "Myslím, že bylo naplánované, že oslavy budou," hořce konstatoval mostecký trenér Vladimír Jeřábek a neskrýval rozladění z výkonu rozhodčího. Po dvou třetinách byl poměr vyloučených 1:6. "Když jsme se ve druhé třetině dostávali do tlaku, dali tyčku, měli šance, vzal sudí zápas do svých rukou. Šli jsme do čtyř, do tří, do čtyř a zase do tří." Za necelých pět minut dostal Most čtyři góly a bylo rozhodnuto. "Myslel jsem si, že Boleslav bude lepší. Postup jí přeji, zaslouží si ho. Ale měla na něj normálním způsobem," naváží se Jeřábek do protivníka. Blízko udržení soutěže je Písek, který vyhrál na ledě brněnské Komety. Ta už je ze hry venku a sestupuje. Teoretickou šanci ještě živí Orlová, avšak ztrácí sedm bodů. Mostecký Baník se dnes loučí se sezonou proti Orlové. Už proti Mladé Boleslavi měl kvůli zraněním jen torzo mužstva, šest obránců a jedenáct útočníků. "Sezona pro nás dopadla sice vizuálně špatně kvůli baráži, ale jinak si myslím, že byla velmi dobrá. Prošli jsme náročným play off ve druhé lize, které bylo o kolo delší než loni. Jen škoda úvodních dvou barážových zápasů, které jsme nezvládli," ohlédl se trenér.
Most - Zúčastnili se oslav postupu Mladé Boleslavi po devíti letech do první ligy, ale nadšení z toho nebyli. Hokejisté Mostu ve čtvrtek prohráli u lídra baráže 1:6 a dnes je čeká poslední domácí vystoupení proti Orlové. "Myslím, že bylo naplánované, že oslavy budou," hořce konstatoval mostecký trenér Vladimír Jeřábek a neskrýval rozladění z výkonu rozhodčího. Po dvou třetinách byl poměr vyloučených 1:6. "Když jsme se ve druhé třetině dostávali do tlaku, dali tyčku, měli šance, vzal sudí zápas do svých rukou. Šli jsme do čtyř, do tří, do čtyř a zase do tří." Za necelých pět minut dostal Most čtyři góly a bylo rozhodnuto. "Myslel jsem si, že Boleslav bude lepší. Postup jí přeji, zaslouží si ho. Ale měla na něj normálním způsobem," naváží se Jeřábek do protivníka. Blízko udržení soutěže je Písek, který vyhrál na ledě brněnské Komety. Ta už je ze hry venku a sestupuje. Teoretickou šanci ještě živí Orlová, avšak ztrácí sedm bodů. Mostecký Baník se dnes loučí se sezonou proti Orlové. Už proti Mladé Boleslavi měl kvůli zraněním jen torzo mužstva, šest obránců a jedenáct útočníků. "Sezona pro nás dopadla sice vizuálně špatně kvůli baráži, ale jinak si myslím, že byla velmi dobrá. Prošli jsme náročným play off ve druhé lize, které bylo o kolo delší než loni. Jen škoda úvodních dvou barážových zápasů, které jsme nezvládli," ohlédl se trenér.
</TEXT>
</DOC>
<DOC>
<DOCID>MF-20020330354</DOCID>
<DOCNO>MF-20020330354</DOCNO>
<DATE>03/30/02</DATE>
<TITLE>
Bílina doma nezvítězila
</TITLE>
<GEOGRAPHY>Bílina</GEOGRAPHY>
<TEXT>
Chrudim dokázala na bílinském ledě zvítězit a definitivně uhasila naděje domácích v baráži o postup do druhé ligy. Bílina předvedla v první třetině festival neproměněných šancí, když ztroskotávala na vynikajícím brankáři Malém. Hostům se naopak podařilo skórovat a přišla nervozita. Z té se domácí postupně vymanili, ve druhém dějství vyrovnali, ale v závěrečné power play inkasovali podruhé. Dnes se hraje poslední zápas baráže Klatovy - Chotěboř.
Bílina - Chrudim dokázala na bílinském ledě zvítězit a definitivně uhasila naděje domácích v baráži o postup do druhé ligy. Bílina předvedla v první třetině festival neproměněných šancí, když ztroskotávala na vynikajícím brankáři Malém. Hostům se naopak podařilo skórovat a přišla nervozita. Z té se domácí postupně vymanili, ve druhém dějství vyrovnali, ale v závěrečné power play inkasovali podruhé. Dnes se hraje poslední zápas baráže Klatovy - Chotěboř.
</TEXT>
</DOC>
<DOC>
<DOCID>MF-20020330355</DOCID>
<DOCNO>MF-20020330355</DOCNO>
<DATE>03/30/02</DATE>
<TITLE>
Proti boxerské legendě nepomohli ani psychologové
</TITLE>
<TEXT>
Kuba včera prožívala národní svátek, oslavovala padesátiny legendárního boxera Teofila Stevensona. V paměti si jeho kousky uchovávají i ústečtí fanoušci, kteří ho vídávali při Velké ceně.
Ústí nad Labem - Stevensonova sláva dosáhla do nebes. Soupeři se před ním klepali strachy. To dokládá i historka z ústecké Velké ceny. "Ve finále na něj Němci připravovali Ulli Kadena, svůj velký talent. Vzali si s sebou dva psychology, aby setřásl strach," vzpomíná na více než dvacet let starou příhodu reprezentační šéftrenér Svatopluk Žáček, tehdy ještě aktivní boxer. "Ale nakonec se stejně před Stevensonem podělal." Třikrát vyhrál olympijské hry, několikrát Panamerické hry a třikrát se stal mistrem světa. V dobách své největší slávy mohl získat jako profesionál miliony dolarů, ale vyměnil je za obdiv svých krajanů, jimž svými úspěchy rozdával radost. Kubánci jej za to milovali. Stevenson se narodil 29. března 1952 v městečku Las Tunas jako jedno ze šesti dětí kubánského dělníka. Boxerské rukavice malý Teofilo, přezdívaný "Pirolo", poprvé navlékl v roce 1965, svůj první zápas vyhrál o rok později a léta páně 1971 vstoupil na světovou scénu. Ve finále Panamerických her v kolumbijské Cali prohrál na body s Američanem Bobbickem. Ještě než posbíral vavříny slávy, musel spolknout dalších pár porážek. Třeba i na Velké ceně. "Prohrál s Petrem Somrem, těžkou váhou z Olomouce," vzpomíná Žáček. "Údajně mu to za dva roky na spartakiádě Stevenson vrátil i s úroky, to už byl slavný." Brzy také americkému námořníkovi porážku oplatil, dokonce na mnohem prestižnějším fóru - na olympijských hrách v Mnichově. Ve čtvrtfinále ho poslal na zem a v cestě za zlatem už ho nikdo nezastavil. Krátce po vítězství dostal nabídku, aby za milion dolarů přestoupil do profesionálního ringu. "Lásku a přízeň osmi milionů Kubánců bych nevyměnil za všechny dolary světa," mávl rukou dvacetiletý mladíček. Zrodil se další národní hrdina. Vábení profesionálního ringu Stevenson nepodlehl nikdy, ani když mu nabízeli až pět milionů dolarů za souboj s Muhammadem Alim. Jeho ambicí bylo zkompletovat svou olympijskou sbírku na tři zlaté kovy. Což se mu také podařilo - nejtěžší hmotnostní kategorii vyhrál ještě v Montrealu 1976 a v Moskvě 1980. Stal se legendou. Vyhrát třikrát olympijské hry ve stejné kategorii se totiž dosud žádnému boxerovi nepodařilo. Rovnat se mu mohl jen Maďar László Papp, olympijský vítěz z Londýna 1948 (do 73 kg) a z let 1952 a 1956 (do 71 kg). Nebýt politiky, měl Stevenson velkou šanci získat dokonce i čtvrté zlato. Jenže olympijské hry 1984 v Los Angeles Kuba - jako jeden z hlavních spojenců Sovětského svazu - bojkotovala. Stevenson tak sbíral úspěchy jinde a v americkém Renu se roku 1986 coby čtyřiatřicetiletý stal potřetí mistrem světa. Jeho slavnou kariéru poté paradoxně neukončil žádný d irekt věhlasných soupeřů, ale nehoda v domácnosti. V jeho domě explodoval sporák a on utrpěl těžké popáleniny po celém těle. Brzy se sice zotavil, přesto to uspíšilo jeho rozhodnutí s boxem skončit. Oficiální tečku za aktivní kariérou udělal v červenci 1988 u příležitosti mezinárodního boxerského turnaje v rodném Las Tunas. Vrhl se na trénování a připravoval budoucí kubánské šampiony. V polovině devadesátých let pak plnil různé funkce v Kubánské boxerské federaci. Ve stejné době se poprvé v životě potkal s Muhammadem Alim, jejichž "zápas století" se nikdy neuskutečnil. V roce 1996 mu dělal průvodce po Kubě, kde nemocný Ali společně s manželkou strávili pět dní. Ačkoliv Stevensonovy úspěchy v amatérském boxu už překonal další Kubánec Felix Savon, řada odborníků dodnes řadí Stevensona na vrchol žebříčku amatérského boxu. Žáček se s tím ztotožňuje: "Měl čich a uměl kontrovat, to byla jeho doména. Celý zápas nic, v posledním kole se přesně trefil a bylo hotovo. Stevenson byl po technicko-taktické stránce vyspělejší než fyzicky narubaný Savon, považuji ho za lepšího boxera." A někteří jej neváhají označit jako nejlepšího rohovníka historie. Jako například americký boxer George Foreman, který prohlásil: "Nejlepší těžkou váhou historie byl Teofilo Stevenson. Žádný ze současných boxerů by proti němu neměl nejmenší šanci." Vzpomene si ještě hrdina amatérského ringu na bitvy na vyprodaném ústeckém zimním stadionu? "Ale ano. Setkal jsem se s ním na Kubě před čtyřmi roky při soustředění. Zavzpomínal na Velkou cenu a české blondýnky," usmál se Žáček.
STEVENSON SLAVÍ. Celá Kuba včera slavila s legendárním boxerem Stevensonem jeho padesátiny
</TEXT>
</DOC>
<DOC>
<DOCID>MF-20020330356</DOCID>
<DOCNO>MF-20020330356</DOCNO>
<DATE>03/30/02</DATE>
<TITLE>
Hokejová Sparta je ve finále
</TITLE>
<TEXT>
V semifinálovém pražském derby extraligy se drama nekonalo, Slavia padla ve třech zápasech
Slávistická srdce v semifinále hokejové extraligy dotloukla rychle. V 18. minutě třetího zápasu prohrávalo mužstvo na Spartě 0:4, brankář Málek už chvíli seděl s nasupeným výrazem na střídačce, kam prchnul před přívalem gólů. Myšlenky na dramatický zápas, či dokonce obrat v sérii se obrátily v prach. Přesvědčivá a sebejistá Sparta za neobvykle hromového aplausu ladně proskočila potřetí za sebou do finále, které začíná za týden. Jméno soupeře se dozví nejdřív v pondělí, kdy může být rozhodnuto v sérii Zlín - Vítkovice. "Zvládli jsme koncovky prvních dvou utkání, dodržovali jsme taktiku, klid nám dodával gólman Bříza, všichni chtěli hrát pro tým," hodnotil sparťanský asistent Pavel Hynek. Plány na změnu stylu Slavia nestačila rozvinout. Kouč Růžička zamýšlel pozdržet aktivitu, hrát trpělivěji a nepouštět soupeře do brejků, z nichž rozhodl předchozí dvě utkání. "Jenže brzo jsme měli šance a zbláznili se," prohlásil Vladimír Růžička. Kanonýr Ujčík si už ve druhé minutě najel za obranu, při sólovém nájezdu na Břízu dlouho vyčkával, pak vypálil těsně vedle. "Kdyby dal, mohlo se to vyvíjet jinak," řekl sparťanský útočník Jiří Zelenka. Do role "kaziče" pak zapadl slávistický bek Kadlec. Nejprve se snadno nechal obejít Hlinkou, jenž z levého křídla prostřelil Málka. Následně v oslabení nechtěně sklepl Kratěnovu ránu k tyčce. Uplynulo něco přes šest minut a právě při Kadlecově zbytečném vyloučení zvýšil znovu Kratěna na 3:0. V tu chvíli Málek doslova prchnul na střídačku. "Bylo mi hrozně, měl jsem mlhu před očima," líčil. Zatím si náhradník Hronek strhl kšiltovku z odbarvené hlavy a vydal se do nečekané práce. Že by okamžik zlomu? Ale kdeže! Brzy se pohotovou tečí zaskvěl Zelenka a potupa městského rivala vrcholila. V Paegas Areně se včera sešla rekordní návštěva ročníku. Fanoušci, kterých přišlo přes 11 tisíc, povstali a tleskali. Až za stavu 4:0 se jindy ledové tribuny nechaly strhnout. Jestliže slávisté doufali v obrat po přestávce, věřit přestali v čase 21:09. Hlinkovu přihrávku na Žemličku si do vlastní branky kopl zadák Novák. Příznivce poražených opouštěla chuť bušit do bubnů, nicméně demoralizující vývoj Slavii nepřinutil úplně se Spartě poddat. Naplnila aspoň semifinálovou normu gól na zápas. Znovu skórovala v přesilovce, tentokrát díky dvojité cloně před Břízou. Účinný recept využila poprvé. A naposledy. "Tři góly je dneska na tři zápasy málo i ve fotbale, v koncovce jsme propadli," uznal Vladimír Růžička. "Bříza chytal skvěle, má za sebou sedmnáct sezon v play off, kdežto Málek dvě."
</TEXT>
<HEADING>
Sparta - Slavia 5:1
</HEADING>
<TEXT>
Jeho formace závodí v produktivitě play off s řadou kolegy Broše. Drobný centr mezi Zelenkou a Žemličkou hrává léta, dokonale si rozumějí. Ve včerejším utkání Hlinka ochladil slávistické odhodlání první trefou už v 5. minutě. K prudké ráně z křídla později přidal asistenci a další šťastnou branku.
UŽ JE Z NĚJ KANONÝR. Za čtvrtý gól, jímž Sparta uzavřela jednoznačnou první třetinu, přijímá pochvalu od spoluhráčů Jiří Zelenka. Byl to jeho 250. ligový a reprezentační gól, kterým se posunul do Klubu hokejových střelců.
</TEXT>
</DOC>
<DOC>
<DOCID>MF-20020330357</DOCID>
<DOCNO>MF-20020330357</DOCNO>
<DATE>03/30/02</DATE>
<TITLE>
Zelenka je elitním střelcem
</TITLE>
<GEOGRAPHY>Praha</GEOGRAPHY>
<TEXT>
Obličej útočníka Jiřího Zelenky zářil z obrazovek na kostce visící nad ledem, halou duněl jásot fanoušků a sparťanská střídačka byla na nohou. Devětadvacetiletý hokejista se právě zapsal do elitního klubu střelců. Čtvrtým gólem posledního semifinálového utkání se Slavií dovršil počet 250 branek. Jedenáct z nich dal v reprezentačních zápasech, 239 přidal v extralize. "Byl jsem rád, konečně ze mě spadlo napětí. Vážím si toho, že jsem se dostal mezi hokejové hvězdy," radoval se Zelenka. Nad historickým zápisem přemýšlel už dlouho. "Až se trefím, tak to tady spadne. Doufám, že to stihnu ještě v téhle sezoně," říkal nedávno. Dvě minuty před koncem první třetiny Zelenka tečoval střelu obránce Hamra od modré čáry. Hned první rána, která šla na střídajícího slávistického gólmana Lukáše Hronka, zapadla za jeho záda. Hlasatel vzápětí vyvolával jméno pětačtyřicátého člena klubu střelců a Zelenka sprintoval pro puk. Když s ním dorazil na střídačku, nebyl tam nikdo, kdo by mu nepopřál. Spoluhráči mu uštědřili několik štulců po helmě a po ramenou. "Byl to šťastný gól, puk se odrazil od hokejky," popsal jubilejní trefu Zelenka. Po utkání pobíhal útočník po šatně a radostně burcoval spoluhráče k oslavám. Puk, který si vzal na památku, přibude do sbírky jeho syna. Kromě kotouče, s nímž dal dvousetpadesátý gól, si útočník Sparty schoval ještě dva: po první ligové trefě proti Kladnu a jeden z Finska. Nejlepším střelcem historie je Milan Nový s 594 góly před Vladimírem Růžičkou (543), současným trenérem Slavie, a Václavem Nedomanským (532). Z aktivních hráčů je nejvýš, celkově dvacátý, slávista Viktor Ujčík s 316 góly. Obsah tohoto sešitu
Praha - Obličej útočníka Jiřího Zelenky zářil z obrazovek na kostce visící nad ledem, halou duněl jásot fanoušků a sparťanská střídačka byla na nohou. Devětadvacetiletý hokejista se právě zapsal do elitního klubu střelců. Čtvrtým gólem posledního semifinálového utkání se Slavií dovršil počet 250 branek. Jedenáct z nich dal v reprezentačních zápasech, 239 přidal v extralize. "Byl jsem rád, konečně ze mě spadlo napětí. Vážím si toho, že jsem se dostal mezi hokejové hvězdy," radoval se Zelenka. Nad historickým zápisem přemýšlel už dlouho. "Až se trefím, tak to tady spadne. Doufám, že to stihnu ještě v téhle sezoně," říkal nedávno. Dvě minuty před koncem první třetiny Zelenka tečoval střelu obránce Hamra od modré čáry. Hned první rána, která šla na střídajícího slávistického gólmana Lukáše Hronka, zapadla za jeho záda. Hlasatel vzápětí vyvolával jméno pětačtyřicátého člena klubu střelců a Zelenka sprintoval pro puk. Když s ním dorazil na střídačku, nebyl tam nikdo, kdo by mu nepopřál. Spoluhráči mu uštědřili několik štulců po helmě a po ramenou. "Byl to šťastný gól, puk se odrazil od hokejky," popsal jubilejní trefu Zelenka. Po utkání pobíhal útočník po šatně a radostně burcoval spoluhráče k oslavám. Puk, který si vzal na památku, přibude do sbírky jeho syna. Kromě kotouče, s nímž dal dvousetpadesátý gól, si útočník Sparty schoval ještě dva: po první ligové trefě proti Kladnu a jeden z Finska. Nejlepším střelcem historie je Milan Nový s 594 góly před Vladimírem Růžičkou (543), současným trenérem Slavie, a Václavem Nedomanským (532). Z aktivních hráčů je nejvýš, celkově dvacátý, slávista Viktor Ujčík s 316 góly. Obsah tohoto sešitu
</TEXT>
</DOC>
<DOC>
<DOCID>MF-20020330358</DOCID>
<DOCNO>MF-20020330358</DOCNO>
<DATE>03/30/02</DATE>
<TITLE>
Jágra láká světové zlato
</TITLE>
<TEXT>
Jak se stalo, že útočník Washingtonu zranil spoluhráče Kučeru?
Odolný hokejový veterán František Kučera se nemohl sebrat z ledu. "Takovou ránu jsem v životě nedostal!" dušoval se. Zničil ho zlý protivník? Kdepak, narazil do něj spoluhráč Jaromír Jágr.
Washington, Praha - Slunečným jarním polednem se Jaromír Jágr vezl domů z tréninku týmu Washington Capitals. Řídil jeho kamarád Luboš Rys. Po široké dálnici se blížili k Annapolis a vile na pláži, kde měla maminka Jágrová na večer naložené steaky. Tady na Jágra čekala také přítelkyně Andrea Verešová, s níž se dlouho neviděl. V hlavě mu však nejvíc duněla myšlenka na play off. Pohlcují ho závody o postup do vyřazovací části NHL, v níž radost a bezedné zklamání těsně sousedí.
Washington finišuje za Stanley Cupem, ovšem vy jste v posledním zápase v Buffalu zranil svého spoluhráče a krajana Františka Kučeru. Předtím hrál výborně, a pak kvůli vám nedokončil zápas. Není to sabotáž?
No, zlikvidoval jsem ho. Padl jak hruška. Kritizoval mě, tak jsem ho zničil. (smích)
</TEXT>
<HEADING>
Jak se to stalo? Neviděl jste ho?
</HEADING>
<TEXT>
Já jsem ho viděl, ale před brankou je moje teritorium. Nevím, co tam Franta dělal. Myslím, že tohle byl jeho poslední výlet. (smích)
Prý se pokoušel zvednout, ale z kolenou se znovu složil na led...
Tomu jsem se s prominutím musel smát. Ale on bude v pořádku. Ve čtvrtek už trénoval. Jen ho bolí rameno a necítí ruku.
Ono to celé docela k smíchu je. Vy máte za celou sezonu tak deset bodyčeků a teď zraníte spoluhráče...
Tak pozor! Mám jich devatenáct. Ale musím přidat, protože se na mě dotahuje Švéd Dahlén z našeho mančaftu. A Franta tvrdil, že takovou bombu při hokeji v životě nedostal. Toho si vážím.
S Washingtonem se v poslední době dotahujete za místem v play off. Jak se vašim nervům zamlouvá tohle vypjaté období?
Je to vzrušující. Fakt.
Je pravda, že v minulém klubu v Pittsburghu jste o postup strach mít nemusel...
My tady máme play off už teď. Nemůžeme si dovolit prohrát. Je tu výjimečná atmosféra. Po zápase v Buffalu jsme si v kabině v televizi našli přímý přenos zápasu Floridy s Montrealem, naším největším soupeřem. Shazovali jsme výstroj a sledovali, jak Florida obrací výsledek. To bylo řevu!
Když vám před deseti dny vyměnili vašeho centra Oatese do Philadelphie, zůstal jste sám. Nenaštval jste se?
Jsem na tyhle věci za jedenáct let v NHL zvyklý. Vedení klubu nám už nevěřilo, protože jsme hráli špatně. Nemohli jsme si moc vyskakovat. Oatsie by po sezoně stejně odešel. Philadelphia zrovna měla zraněné centry Roenicka i Primeaua a nabídla skvělou výměnu.
Teď máte vedle sebe málo známé Litevce Zubruse a Metropolita. To není právě prominentní společnost..
Ale nám to zatím jde velice dobře! Záleží na tom, jak si lidi v lajně vypomůžou. Když jsem začínal hrát s Honzou Hrdinou, taky ho nikdo nepovažoval za hvězdu.
Vedení klubu před uzávěrkou přestupů mužstvo vůbec neposílilo. Je možné, že vás to vyburcovalo?
Kdekdo už nás odepsal. Ale pak jsme se docela rozjeli. Vyhráli jsme čtyři z pěti zápasů venku. Kdyby se nám nakonec povedlo postoupit, měl bych obrovskou radost. Jsem ve svém živlu. Nahoru, dolů. Hrozný smutek nebo obrovská radost.
Koupili vás jako obrovskou posilu. Berete si boj celého týmu o postup osobně? Jako úkol pro Jágra?
Určitě.
Takže ani nekontrolujete, jak si vedete v bodování?
Vůbec. Ani nevím, na kterém jsem místě.
Jste třetí, pořád byste mohl popáté za sebou získat Art Ross Trophy.
</TEXT>
<HEADING>
Já to ani nechci vědět.
</HEADING>
<TEXT>
Vážně? Ale dřív jste na té trofeji lpěl. A pětkrát za sebou ji v historii NHL vyhrál pouze slavný Gretzky.
A koho to zajímá? Není takový rozdíl, jestli mám cenu čtyřikrát nebo desetkrát. Nedávno jsem se podíval na tabulku a ztrácel jsem dvacet bodů na prvního. Každý rozumný člověk pochopí, že za patnáct zápasů se to dohnat nedá.
Jenže minulý týden byl před vámi první Iginla pouze o devět bodů. Opravdu je pro vás cena ztracená?
Je. A já jsem rád. Aspoň se můžu soustředit na mužstvo. Kdyby zůstala naděje, občas bych si někde počkal kvůli gólu. Nebo bych víc riskoval. Ale závod o play off mě bere víc než kdysi Art Ross Trophy.
Přiletěla za vámi přítelkyně. Je pro vás v takovou napínavou chvíli důležité mít ji u sebe? Nebo vás spíš rozptyluje?
To teprve zjistíme. (smích) Dorazila začátkem týdne.
Od té doby jste jednou vyhráli. Přinesla vám štěstí, ne?
Zatím má povolení zůstat. (smích)
Takže po případné sérii porážek ji vypravíte do Evropy?
</TEXT>
<HEADING>
Ne, ne. To ne.
</HEADING>
<TEXT>
Máte hlavu plnou Stanley Cupu. Ale napadlo vás, co bude, když se do play off nevejdete? Přiletěl byste reprezentovat na mistrovství světa?
Nevím. Záleží na zdraví, jak se mi bude dařit, jestli mě pustí klub.
</TEXT>
<HEADING>
Může vám vedení Capitals zakázat účast na šampionátu?
</HEADING>
<TEXT>
Kdybych hrál se zraněním, určitě by majitel neměl radost. Zvlášť s tím kolenem, co jsem měl naposledy zraněné. Klub si na moje koleno nesjednal pojistku.
</TEXT>
<HEADING>
Washington Capitals mají pojištěné části vašeho těla?
</HEADING>
<TEXT>
Dá se to tak říct. Já jsem s kolenem odmalička nic neměl. Když ho chtěli na podzim dát do smlouvy s pojišťovnou, už jsem ho měl podvrtnuté. Klub se pojištěním kryje proti tomu riziku, že mě bude platit, i kdybych nemohl hrát. Osmdesát milionů je dost peněz a na mistrovství se tady nedívají s takovým respektem jako na olympiádu.
A vy sám, chcete vůbec na mistrovství přiletět?
Já ani nevím, kde se hraje.
Ve Švédsku.
Když mi to půjde a budu zdravý, tak jasně! Ale nechci tam být do počtu. To lidi musí pochopit.
Co vás tedy láká k přeletu na druhou polokouli, do takřka neznámého kolektivu, na široké hřiště?
Vítězství. Mistrovství světa jsem ještě nikdy nevyhrál.
Napadlo vás, že byste mohl mít kompletní sbírku triumfů: Stanley Cup, olympijské zlato a titul šampiona?
Jistě. Přesně to mě láká. I když Česko už mistrovství vyhrálo třikrát za sebou. Nevím, jestli můžeme mít znovu takové štěstí.
VŮDCE MUŽSTVA. Poté, co Washington pustil veterána Oatese, závisí osud mužstva - zda postoupí do play off, nebo zůstane mimo - na Jaromíru Jágrovi. "Kdyby se nám to povedlo, měl bych velkou radost."
</TEXT>
</DOC>
<DOC>
<DOCID>MF-20020330359</DOCID>
<DOCNO>MF-20020330359</DOCNO>
<DATE>03/30/02</DATE>
<TITLE>
Vícebojař Dvořák vozí na autě rekordní číslo
</TITLE>
<GEOGRAPHY>Praha</GEOGRAPHY>
<TEXT>
Nekončící souboj o desetibojařský světový rekord je zase o něco ostřejší. Mistr světa Tomáš Dvořák dostal sponzorské volvo s poznávací značkou 1A2 9027. Poslední čtyři číslice označují výkon, který je třeba k překonání světového rekordu, jejž loni v Götzisu vytvořil Roman Šebrle. "To číslo našli po dlouhém hledání prý až někde na Praze 8," vysvětluje Dvořák. "Jsem rád, že ho budu mít stále před očima. Bude to pro mě hnací motor, abych nebyl líný." Dvořák v neděli odjíždí na třítýdenní vysokohorské soustředění do Sierra Nevady. Čeká ho tvrdý objemový trénink. Bude střídat posilovnu a běhání. "Lyže si určitě přibalím, ale bude to hoňka, jako každý rok," říká Dvořák. "Dopoledne na stadionu, odpoledne posilovna, tunel, medicinbaly. Vlastně ještě nevím úplně přesně, jak to všechno půjde za sebou, protože trenér mi dal plán přípravy až dnes. Snad abychom z hrůzy, co všechno nás čeká, neodmítli." Po návratu ze Sierra Nevady čeká Dvořáka dvoutýdenní soustředění v Itálii a pak už závody. Dvořák má kromě srpnového mistrovství Evropy startovat ještě na červnových mítincích v Götzisu a Ratingenu. "Ještě to není stoprocentní. Záleží, jak na tom bude můj kotník a jaká bude fazona." V obou případech by se měl Dvořák utkat se Šebrlem. Vrcholem sezony bude jejich vzájemný souboj na evropském šampionátu v Mnichově. Dvořák z této soutěže ještě nemá medaili.
Praha - Nekončící souboj o desetibojařský světový rekord je zase o něco ostřejší. Mistr světa Tomáš Dvořák dostal sponzorské volvo s poznávací značkou 1A2 9027. Poslední čtyři číslice označují výkon, který je třeba k překonání světového rekordu, jejž loni v Götzisu vytvořil Roman Šebrle. "To číslo našli po dlouhém hledání prý až někde na Praze 8," vysvětluje Dvořák. "Jsem rád, že ho budu mít stále před očima. Bude to pro mě hnací motor, abych nebyl líný." Dvořák v neděli odjíždí na třítýdenní vysokohorské soustředění do Sierra Nevady. Čeká ho tvrdý objemový trénink. Bude střídat posilovnu a běhání. "Lyže si určitě přibalím, ale bude to hoňka, jako každý rok," říká Dvořák. "Dopoledne na stadionu, odpoledne posilovna, tunel, medicinbaly. Vlastně ještě nevím úplně přesně, jak to všechno půjde za sebou, protože trenér mi dal plán přípravy až dnes. Snad abychom z hrůzy, co všechno nás čeká, neodmítli." Po návratu ze Sierra Nevady čeká Dvořáka dvoutýdenní soustředění v Itálii a pak už závody. Dvořák má kromě srpnového mistrovství Evropy startovat ještě na červnových mítincích v Götzisu a Ratingenu. "Ještě to není stoprocentní. Záleží, jak na tom bude můj kotník a jaká bude fazona." V obou případech by se měl Dvořák utkat se Šebrlem. Vrcholem sezony bude jejich vzájemný souboj na evropském šampionátu v Mnichově. Dvořák z této soutěže ještě nemá medaili.
</TEXT>
</DOC>
<DOC>
<DOCID>MF-20020330360</DOCID>
<DOCNO>MF-20020330360</DOCNO>
<DATE>03/30/02</DATE>
<TITLE>
Hokejisté Liberce budou mít šampaňské schované
</TITLE>
<TEXT>
Liberec, Kladno - Počtvrté v sezoně změnili kladenští hokejisté kapitána, ale zatím marně. Liberci schází k postupu do extraligy jediné vítězství v prolínací soutěži. Poprvé může rozhodnout už v neděli na kladenském stadionu. "Rádi bychom, aby série skončila rychle. Ale zkušenosti jsou jiné," připomíná historii liberecký manažer Ctibor Jech. Jen jednou od sezony 1997-98, ve které se začala prolínací soutěž hrát dnešním způsobem, se rozhodlo ve čtyřech zápasech. Dvakrát vítěze určilo až sedmé utkání. Před nedělním zápasem, ve kterém se může severočeský klub poprvé v historii vyhoupnout do extraligy, vládne v týmu pohoda. Mužstvo nečeká žádná zvláštní příprava, ale ani volno. K úspěchu chybí vítězům první ligy málo. Dvakrát jasně vyhráli na ledě soupeře, po jednom zaváhání doma nedovolili Kladnu v dalším utkání vstřelit ani gól. Přesto bude šampaňské z pověrčivosti při cestě dobře ukryto. "Až ho bude třeba, objeví se. Doufejme, že budeme mít co oslavovat," dodává manažer Jech. I město žije hokejem. Dvakrát byla plná hala, kdyby se do ní vešlo deset tisíc lidí, také bude vyprodáno. I do Kladna doprovodí liberecké hráče tři autobusy fanoušků. Kladno ve čtvrtek znovu selhalo. Teď už týmu nezbývá nic jiného než vyhrát třikrát za sebou, aby zachránilo extraligovou účast. "Ve čtvrtek byli Liberečtí jasně lepší. Ani jsme se k nim nedostali. Hrajeme hodně špatně," říká útočník Miloslav Hořava. "Ale ještě není konec. Porazit je můžeme," dodává. Zaříkadla na liberecký tým v Kladně nevymýšlejí. Zato snad každý z mužstva se pokouší nějak povzbudit spoluhráče. I proto se kapitánské funkce chopil obránce Jan Kruliš. "Ještě věřím, že se zachráníme. Zlín také v play off prohrával 1:3 na zápasy a otočil to," uvedl Hořava.
On-line přenos z pátého utkání prolínací soutěže o extraligu na hokej.idnes.cz
</TEXT>
</DOC>
<DOC>
<DOCID>MF-20020330361</DOCID>
<DOCNO>MF-20020330361</DOCNO>
<DATE>03/30/02</DATE>
<TITLE>
Jordan asi vynechá sezonu
</TITLE>
<GEOGRAPHY>Washington</GEOGRAPHY>
<TEXT>
Basketbalisté Washingtonu se v příští sezoně možná budou muset obejít bez hvězdy Michaela Jordana. Devětatřicetiletý hráč, který se loni vrátil na palubovku po třech letech, má problémy se zraněným kolenem. Jordan chce zranění doléčit, ale také tvrdí, že by rád dodržel smlouvu. Tu s vedením klubu, v němž po ukončení kariéry v roce 1998 šéfoval hráčským operacím, uzavřel loni na podzim na dva roky.
Washington - Basketbalisté Washingtonu se v příští sezoně možná budou muset obejít bez hvězdy Michaela Jordana. Devětatřicetiletý hráč, který se loni vrátil na palubovku po třech letech, má problémy se zraněným kolenem. Jordan chce zranění doléčit, ale také tvrdí, že by rád dodržel smlouvu. Tu s vedením klubu, v němž po ukončení kariéry v roce 1998 šéfoval hráčským operacím, uzavřel loni na podzim na dva roky.
</TEXT>
</DOC>
<DOC>
<DOCID>MF-20020330362</DOCID>
<DOCNO>MF-20020330362</DOCNO>
<DATE>03/30/02</DATE>
<TITLE>
Banány nesmějí do hlediště
</TITLE>
<GEOGRAPHY>Hamburk</GEOGRAPHY>
<TEXT>
Že se do hledišť fotbalových stadionů nesmějí nosit zbraně, vlajky na žerdích nebo lahve s alkoholem - to je běžné všude na světě. Dnes v Hamburku budou pořadatelé u vchodů na stadion divákům odebírat i banány, na první pohled neškodné. K ligovému utkání přijede Bayern Mnichov a vedení domácího klubu chce zabránit opakování loňských scén, při nichž diváci banány zasypali gólmana hostí Olivera Kahna.
Hamburk - Že se do hledišť fotbalových stadionů nesmějí nosit zbraně, vlajky na žerdích nebo lahve s alkoholem - to je běžné všude na světě. Dnes v Hamburku budou pořadatelé u vchodů na stadion divákům odebírat i banány, na první pohled neškodné. K ligovému utkání přijede Bayern Mnichov a vedení domácího klubu chce zabránit opakování loňských scén, při nichž diváci banány zasypali gólmana hostí Olivera Kahna.
</TEXT>
</DOC>
<DOC>
<DOCID>MF-20020330363</DOCID>
<DOCNO>MF-20020330363</DOCNO>
<DATE>03/30/02</DATE>
<TITLE>
Ne každý umí nést úspěch
</TITLE>
<HEADING>
SPORTOVNÍ SLÁVA: geniální chvíle a život se mění
</HEADING>
<TEXT>
Pokud vsadíte sportku a zítra vyhrajete hlavní výhru 123 milionů korun, jistě se vám převrátí život. Bude to ale náhoda. Také výjimečné sportovní chvíle přinášejí změny, ale až po velké dřině.
Praha - Aleš Valenta se odrazil, vyletěl do vzduchu, ustál výjimečný skok a svět byl najednou jiný. Lidé ho zastavují na ulici, chtějí podpisy a společné fotografie. Jediný okamžik, ve kterém získal olympijské zlato, změnil lyžařskému akrobatovi život. Změní se i on? Po vítězství prohlásil: "Jestli ano, dejte mi facku." Dnes říká, že ještě žádnou nedostal... Ke slávě stačí jedna geniální věc: Panenkův dloubáček, Krajův direkt, Šebrleho úchvatný desetiboj, Poborského oblouček a naposledy Valentových pět vrutů. Život se pak roztočí a nastává shon. Akrobat byl nedávno u prezidenta a daroval mu helmu, zažil potlesk v parlamentu, předával filmové ceny. Nova s ním natáčí populární Zlatíčka a Česká televize profil do pořadu GEN o výrazných osobnostech. Jeho soukromí je teď věcí veřejnou. Z průměrně známého sportovce se po jediném dni stal velebený člověk, modla, je to prostě něco "mít podepsaného Valentu". Čím se liší od atletů Železného, Dvořáka, kajakářky Hilgertové? I oni přece mají velké tituly a jsou slavní. Jenže dokráčeli k tomu postupně, ne po jediném závodu.
</TEXT>
<HEADING>
Po americku Life Events
</HEADING>
<TEXT>
Američané mají pro zlomové momenty pojmenování Life Events, tedy mimořádné životní události. "Ne každý se s nimi umí vyrovnat," říká profesor Václav Hošek, který na Univerzitě Karlově v Praze přednáší psychologii sportu. Vypadá to jednoduše: přijde velký výsledek, velká medaile a sportovec je nahoře. Většinou ho to opravdu motivuje. Je vnitřně silnější, má velké sebevědomí a daří se mu dál. A nejspíš i líp. Kromě slávy se sypou i peníze. Přicházejí dary olympijského výboru, rodného města, předhánějí se sponzoři. "Role se při jednání s nimi otočily. Už nechodíme prosit, nemusíme ustupovat, ale z nabídek si vybíráme," říká Valentův manažer Martin Müller. Jenže někdy se kariéra zhroutí.
</TEXT>
<HEADING>
Nikdo není vůči slávě imunní
</HEADING>
<TEXT>
"Kdo na úspěch není připraven nebo je jednodušší povaha, zpravidla náhlou situaci nezvládá," tvrdí profesor Hošek. Když fotbalista Karel Poborský rozhodl čtvrtfinále mistrovství Evropy 1996, druhý den byl nejzajímavější postavou celého turnaje. Místo aby ochotně rozdával rozhovory a toužil využít situace pro sebe, ráno při snídani se rozkřikl na fotografy: "No photo!" Vyprávět může i boxer Rudolf Kraj. Na olympijských hrách 2000 v Sydney byl senzačně stříbrný, ale sláva jako by ho pohltila. Sice si užíval přízně okolí, ale během dvou let po olympiádě nic nedokázal. Všechno ještě komplikovala zranění. "Když se člověku něco podaří, nadme se a říká: To jsem ale dobrý. Všichni mu pochlebují, on létá v oblacích a může se z něj stát primadona. Proti tomu nejsme nikdo úplně imunní," prohlašuje Hošek. Není těžké najít další příběhy. Časté jsou například mezi skokany na lyžích, z nichž už mnozí zažili pomíjivost popularity. Mluví se o "skokanském syndromu", který bývá proložen drogami a alkoholem. Finský zázrak Toni Nieminen získal v šestnácti dvě olympijská zlata v Albertville 1992, jenže pak už o něm nikdo neslyšel. Něco podobného potkalo dalšího Fina Nykänena či Rakušana Goldbergera. Jak tomu ale zabránit? "Je to otázka běžné výchovy, pevnosti postojů a žebříčku lidských hodnot. Sportovec musí být připraven unést neúspěchy, ale i úspěchy. To je skoro stejně těžké," radí profesor Hošek.
"Kdo na úspěch není připraven nebo je jednodušší povaha, zpravidla náhlou situaci nezvládá," tvrdí profesor Hošek. Když fotbalista Karel Poborský rozhodl čtvrtfinále mistrovství Evropy 1996, druhý den byl nejzajímavější postavou celého turnaje. Místo aby ochotně rozdával rozhovory a toužil využít situace pro sebe, ráno při snídani se rozkřikl na fotografy: "No photo!" Vyprávět může i boxer Rudolf Kraj. Na olympijských hrách 2000 v Sydney byl senzačně stříbrný, ale sláva jako by ho pohltila. Sice si užíval přízně okolí, ale během dvou let po olympiádě nic nedokázal. Všechno ještě komplikovala zranění. "Když se člověku něco podaří, nadme se a říká: To jsem ale dobrý. Všichni mu pochlebují, on létá v oblacích a může se z něj stát primadona. Proti tomu nejsme nikdo úplně imunní," prohlašuje Hošek. Není těžké najít další příběhy. Časté jsou například mezi skokany na lyžích, z nichž už mnozí zažili pomíjivost popularity. Mluví se o "skokanském syndromu", který bývá proložen drogami a alkoholem. Finský zázrak Toni Nieminen získal v šestnácti dvě olympijská zlata v Albertville 1992, jenže pak už o něm nikdo neslyšel. Něco podobného potkalo dalšího Fina Nykänena či Rakušana Goldbergera. Jak tomu ale zabránit? "Je to otázka běžné výchovy, pevnosti postojů a žebříčku lidských hodnot. Sportovec musí být připraven unést neúspěchy, ale i úspěchy. To je skoro stejně těžké," radí profesor Hošek.
</TEXT>
</DOC>
<DOC>
<DOCID>MF-20020330364</DOCID>
<DOCNO>MF-20020330364</DOCNO>
<DATE>03/30/02</DATE>
<TITLE>
Komu z Čechů poslední dobou jeden sportovní okamžik změnil život?
</TITLE>
<TEXT>
Proslavit se ve sportu ze dne na den? To až na výjimky není náhoda. Na olympijské hry do Sappora 1972 přijel průměrný polský skokan na lyžích Wojciech Fortuna až na přímluvu novinářů, v prvním kole mu foukl vítr a doletěl na nevídaných 111 metrů. Ve druhém sice skočil o 23,5 metru míň, ale i to stačilo na zlato. Latinské slovo fortuna znamená štěstí...
- Aleš Valenta, lyžařský akrobat: Před pár dny byl na svatbě u kamaráda, utajený v Havířově u přehrady, přesto se rozkřiklo, že přijel. Spousta dětí se pak překřikovala na chodbě hotelu, běhala od pokoje k pokoji a hledala svůj idol. "Být to v letní sezoně, tak si Aleš nemůže u vody ani roztáhnout deku," říkal trenér Pavel Landa. Za všechno může zlatá olympijská medaile ze Salt Lake City.
- Rudolf Kraj, boxer: Když přijel před dvěma lety z olympijského Sydney, rodný Mělník jej na zaplněném náměstí vítal jako svého krále Rudolfa. Se stříbrem na krku zbohatl, zpychl, rozešel se s trenérem a kvůli zranění odboxoval jen devět zápasů.
- Karel Poborský, fotbalista: Nádherný oblouček do branky Portugalska obletěl svět, Česko postoupilo do semifinále Eura 1996 a Poborského ze Slavie vykoupil slavný Manchester. Okamžitě se zařadil mezi české sportovní boháče. Nic se nezměnilo ani na štacích v Benfice Lisabon a Laziu Řím.
- Petr Svoboda, hokejista: Emigrant, na kterého by se v Česku zapomnělo, nebýt olympijského turnaje v Naganu 1998. Svoboda tam ve finále vstřelil jediný gól. Je z něho vážený muž, ovšem víc než rok ho sužuje zranění hlavy.
- Jan Řehula, triatlonista: Není to sportovní symbol, ale bronz ze Sydney 2000 byl finančně ohodnocen: může víc trénovat v Austrálii, postavil dům. I on se však těžce zranil.
</TEXT>
</DOC>
<DOC>
<DOCID>MF-20020330365</DOCID>
<DOCNO>MF-20020330365</DOCNO>
<DATE>03/30/02</DATE>
<TITLE>
Jak se podepisuje zlatý akrobat? Už jenom Aš Vat Šumperk - Už přes pět týdnů uteklo od chvíle, kdy si akrobat Aleš Valenta doskočil pro zlatou olympijskou medaili.
</TITLE>
<HEADING>
Aleši, líbí se vám nový život?
</HEADING>
<TEXT>
Nestěžuju si, žiju, jak chci já. Nikdo mě do ničeho nenutí, zatím chci žít v tom shonu. Až mě to přestane bavit, zmizím, nechci, aby mě to zničilo.
Nepřipadáte si někdy jako veřejný majetek? Každý si na vás chce sáhnout, poprosit o podpis.
Nevím, co si mám představit pod tím pojmem. Mě nikdo nevlastní. Já jsem já.
</TEXT>
<HEADING>
Takže popularita vám nedělá problémy?
</HEADING>
<TEXT>
Popularita? To je u nás jen slovíčko. Upřímně ale lituju světové superstar Madonnu, Stinga, ať se na světě pohnou kamkoli, vždycky je někdo pozná.
</TEXT>
<HEADING>
Ale vám se to teď stává taky, že?
</HEADING>
<TEXT>
Hned jak vylezu z auta... Jednou jsem si šel jen koupit šampon a každý hned pozoroval, jakou si vyberu značku. Není špatné zažít si slávu, ale beru to s rozumem, nenechám se pohltit.
</TEXT>
<HEADING>
A co když ano?
</HEADING>
<TEXT>
Třeba mi to přeroste přes hlavu, co já vím, ale nemyslím si to. Pojedu na dovolenou, v květnu začnu posilovat, jezdit na kole a přijde nová sezona. Vím, co chci, navíc doba sportovního šílenství je relativně krátká. Nebojte, nezlenivím.
Dřív jste říkal, že toužíte být slavný. Až bude před domem čekat dav fanynek, teprve pak to bude ono. To jsou vaše slova.
Jo, to jsem byl mladší, hodnoty se posunuly. Ale pravda, když jsem šel tady v Šumperku do zemědělské školy, bylo příjemné slyšet to dívčí pištění. Jééé, Valenta je tady.
</TEXT>
<HEADING>
Vy chodíte po školách?
</HEADING>
<TEXT>
Ne, besedy s dětmi nechávám až na další dny. Hrál jsem s kamarádem tenis ve školní hale. Museli jsme se zamknout...
</TEXT>
<HEADING>
Takže sportujete?
</HEADING>
<TEXT>
Právě že ne, nestíhám. Objíždím republiku, to mi bere čas, do postele se dostávám moc pozdě. Mám našlapaný kalendář. Rozhovory, focení, pracovní obědy. Snažím se toho zlata využít, ne se někde zavřít na samotě a počkat, až ta euforie přejde.
</TEXT>
<HEADING>
A nebylo by to jednodušší?
</HEADING>
<TEXT>
Snad, ale já se nesnažím zastupovat jen sám sebe, chci děti dotáhnout ke sportu. Proto se snažím raději dát rozhovor do novin, který osloví spoustu lidí, než jít jen na besídku do školy. Děcka se pak nebudou ptát, jestli skáču s helmou nebo ne, budou to vědět a ptát se na něco hlubšího.
</TEXT>
<HEADING>
Jste po zlatém úspěchu sebevědomější?
</HEADING>
<TEXT>
Sebevědomí se přece nevyrábí teď, na recepcích, v parlamentu, u prezidenta. Ale podle toho, jak člověk skáče. Moje sebevědomí je pořád stejné.
</TEXT>
<HEADING>
Ale podpis se vám nějak změnil.
</HEADING>
<TEXT>
To ano, zkrátil se. Dřív jste mohli číst takové umělecké Aleš Valent, bez posledního písmenka, teď už jen Aš Vat. Začal jsem zrychlovat, aby se dostalo na co nejvíc lidí, aby to utíkalo. Asi bych měl dneska problém vyrobit podpisový vzor pro banku, nevím, jestli bych se trefil. Je to trochu čmáranice.
UŽ MUSÍM JEN OBHAJOVAT. Na medailistu z olympiády budou vždycky větší nároky. Ví to i boxer Rudolf Kraj: "Každý soupeř se na mě bude chtít vytáhnout o to víc. To je obrovské břemeno."
Jak se Valenta krotí v názorech
Po olympiádě
Jaké tajné přání bych si chtěl splnit? Udělat trojité salto na windsurfingu.
Neřekl bych, že bych se musel nějak zvlášť krotit, ale uvědomuju si, že teď mohou moje názory fungovat jako model pro ostatní.
</TEXT>
<HEADING>
Před olympiádou
</HEADING>
<TEXT>
Jaké tajné přání bych si chtěl splnit? Shodit auto ze skály. Koupit starý křáp za patnáct tisíc a pak se dívat, jak padá a dole vybouchne.
Sex, drogy a rock 'n' roll? A proč bych měl mít problém s tím, že se mi ten slogan líbí? Vyjadřuje svobodu slova, každý přece může říkat, co chce.
</TEXT>
</DOC>
<DOC>
<DOCID>MF-20020330366</DOCID>
<DOCNO>MF-20020330366</DOCNO>
<DATE>03/30/02</DATE>
<TITLE>
Krajovy proměny: víc peněz a obdivu, ale míň boxu
</TITLE>
<GEOGRAPHY>Praha</GEOGRAPHY>
<TEXT>
Oženil se a před několika dny se mu narodil syn. Ale to by se v životě Rudolfa Kraje nejspíš stejně přihodilo. "Lásko, už jen třikrát," popíchl manželku po porodu. Chtěl by mít totiž čtyři děti, tři kluky a holku. S olympijskou medailí přišly jiné proměny. Po deseti letech se rozešel s trenérem, koupil v Mělníku parcelu a staví, což by bez půlmilionové odměny za stříbro těžko mohl. Jako zaměstnanec ministerstva vnitra se dostal do nejvyšší platové třídy, k tomu stále jezdí v reklamní octavii. Do půlky těla svlečený a v boxerských rukavicích pózoval na titulních stranách mnoha časopisů, bude o něm sepsána kniha, rozdal tisíce podpisů, ale boxoval minimálně. Před Sydney byl jedním z reprezentačních boxerů, o které nikdy není velký zájem, dnes jej oslovují politické strany, aby jim pomohl s předvolební kampaní. Vzkázal přes manažera, že ze sebe nebude dělat opičáka. Po magickém úspěchu na olympiádě ho lidé poznávají v celé republice. A to uběhlo už osmnáct měsíců. Změnil se Kraj? "Hodilo mě to někam jinam, do jiných kolejí, ale snad jsem zůstal stejný. Jsem tvrdý, možná i vyzrálejší." Na první pohled: stále má vyholenou hlavu, nosí několikadenní strniště a do kávy si dává dva cukry. "Už se uklidnil, ale ještě dlouho po Sydney létal v povětří. Všechny rozsekám, naparoval se," vzpomíná trenér Václav Pojkar, který Krajovi ani nešel na svatbu. "Mírni se, říkal jsem mu, nepatří ti svět. Došlo mu to časem. Chtěl jsem sice, aby byl sebevědomý, ale přeháněl to. Chroupal slávu a lovil peníze. Teď už se mi zase líbí. Ale myslím, že ho uklidnilo hlavně to, že se stal tátou." Pojkar pracuje, nemůže se dopoledne vytrhnout ze zaměstnání a jít s Krajem na trénink. Také proto Kraj odešel k trenérům Soukupovi s Hejretem do Prahy. Psychický nápor po Sydney byl obrovský, tady autogramiáda, tady recepce se sponzory, gratulace neměly konce. Senzační medailista si neodpočinul a do toho už znovu musel boxovat. Dnes přiznává, že měl na dva měsíce zmizet do lázní, šetřit se, vysadit. Při turnaji v Ústí prohrál ve finále, navíc si zranil pravé rameno. Kvůli úrazu dlouho marodil, za rok a půl zvládl jen devět zápasů. "Boxoval jsem po olympiádě dál, až jsem se ztrhnul. Podcenil jsem to." Proto Krajovo jméno upadá, na výrazný úspěch boxer čeká. Jeho manažer Jiří Olšák říká: "Rudolfe, švestky už jsme očesali, je potřeba slézt ze stromu a makat." Zatímco před olympiádou dostával měsíčně deset tisíc a prakticky ho živila přítelkyně Eva, tehdy barmanka na pražské Štvanici, dnes si na peníze nestěžuje. "Není to pecka, ale vydělávám o dost víc," řekne neurčitě. Město Mělník, které proslavil, ovšem nepřidalo ani korunu. "Chtěli jsme koupit jeden barák a udělat v něm nejen boxerskou tělocvičnu, abych se cítil jako doma a nemusel jezdit do Prahy. Jenže papaláši na radnici se ke mně chovají macešsky," rozohní se. Rameno vyléčil a plánuje, jak v příštích dnech zase začne boxovat. Mluví sebevědomě, ale takový byl vždycky. "Ze stříbra se dalo vytřískat víc, byl jsem nezkušený. Ale počkejte, až to rozcuchám za dva roky v Aténách."
Praha - Oženil se a před několika dny se mu narodil syn. Ale to by se v životě Rudolfa Kraje nejspíš stejně přihodilo. "Lásko, už jen třikrát," popíchl manželku po porodu. Chtěl by mít totiž čtyři děti, tři kluky a holku. S olympijskou medailí přišly jiné proměny. Po deseti letech se rozešel s trenérem, koupil v Mělníku parcelu a staví, což by bez půlmilionové odměny za stříbro těžko mohl. Jako zaměstnanec ministerstva vnitra se dostal do nejvyšší platové třídy, k tomu stále jezdí v reklamní octavii. Do půlky těla svlečený a v boxerských rukavicích pózoval na titulních stranách mnoha časopisů, bude o něm sepsána kniha, rozdal tisíce podpisů, ale boxoval minimálně. Před Sydney byl jedním z reprezentačních boxerů, o které nikdy není velký zájem, dnes jej oslovují politické strany, aby jim pomohl s předvolební kampaní. Vzkázal přes manažera, že ze sebe nebude dělat opičáka. Po magickém úspěchu na olympiádě ho lidé poznávají v celé republice. A to uběhlo už osmnáct měsíců. Změnil se Kraj? "Hodilo mě to někam jinam, do jiných kolejí, ale snad jsem zůstal stejný. Jsem tvrdý, možná i vyzrálejší." Na první pohled: stále má vyholenou hlavu, nosí několikadenní strniště a do kávy si dává dva cukry. "Už se uklidnil, ale ještě dlouho po Sydney létal v povětří. Všechny rozsekám, naparoval se," vzpomíná trenér Václav Pojkar, který Krajovi ani nešel na svatbu. "Mírni se, říkal jsem mu, nepatří ti svět. Došlo mu to časem. Chtěl jsem sice, aby byl sebevědomý, ale přeháněl to. Chroupal slávu a lovil peníze. Teď už se mi zase líbí. Ale myslím, že ho uklidnilo hlavně to, že se stal tátou." Pojkar pracuje, nemůže se dopoledne vytrhnout ze zaměstnání a jít s Krajem na trénink. Také proto Kraj odešel k trenérům Soukupovi s Hejretem do Prahy. Psychický nápor po Sydney byl obrovský, tady autogramiáda, tady recepce se sponzory, gratulace neměly konce. Senzační medailista si neodpočinul a do toho už znovu musel boxovat. Dnes přiznává, že měl na dva měsíce zmizet do lázní, šetřit se, vysadit. Při turnaji v Ústí prohrál ve finále, navíc si zranil pravé rameno. Kvůli úrazu dlouho marodil, za rok a půl zvládl jen devět zápasů. "Boxoval jsem po olympiádě dál, až jsem se ztrhnul. Podcenil jsem to." Proto Krajovo jméno upadá, na výrazný úspěch boxer čeká. Jeho manažer Jiří Olšák říká: "Rudolfe, švestky už jsme očesali, je potřeba slézt ze stromu a makat." Zatímco před olympiádou dostával měsíčně deset tisíc a prakticky ho živila přítelkyně Eva, tehdy barmanka na pražské Štvanici, dnes si na peníze nestěžuje. "Není to pecka, ale vydělávám o dost víc," řekne neurčitě. Město Mělník, které proslavil, ovšem nepřidalo ani korunu. "Chtěli jsme koupit jeden barák a udělat v něm nejen boxerskou tělocvičnu, abych se cítil jako doma a nemusel jezdit do Prahy. Jenže papaláši na radnici se ke mně chovají macešsky," rozohní se. Rameno vyléčil a plánuje, jak v příštích dnech zase začne boxovat. Mluví sebevědomě, ale takový byl vždycky. "Ze stříbra se dalo vytřískat víc, byl jsem nezkušený. Ale počkejte, až to rozcuchám za dva roky v Aténách."
</TEXT>
</DOC>
<DOC>
<DOCID>MF-20020330367</DOCID>
<DOCNO>MF-20020330367</DOCNO>
<DATE>03/30/02</DATE>
<TITLE>
Jediná česká cyklistická profistáj mění své plány
</TITLE>
<GEOGRAPHY>Praha</GEOGRAPHY>
<TEXT>
Nejen Závod míru, ale tentokrát i cyklistické mistrovství světa patří k prioritám jediné české profesionální stáje druhé divize Wüstenrot - ZVVZ. "Pokud si Česká republika zachová aspoň patnácté místo v žebříčku UCI, může vyslat na mistrovství osm jezdců, a to je výzva i pro nás," řekl ředitel stáje Jiří Ženíšek. Dosud neviděl ve startu na šampionátu existenční či finanční motivaci. "Od svazu jsme dostali i na olympijskou přípravu 3500 korun, a to je směšné. Ani halířem nám svaz nepomůže." Přesto tentokrát nedá přednost závodu v Austrálii. "Tam nás pořadatelé živili a ziskem 160 bodů jsme na žebříčku profitýmů UCI postoupili o deset míst." Ženíšek už dostal několik nabídek od západních týmů první divize, aby jeho stáj působila jako jejich farma. "Dosud naši nejlepší jezdci Hruška, Konečný, Andrle přestupovali zadarmo. Já dostanu zadarmo leda nějakého kluka z vesnice a oni se tváří, že musíme být vděční, že nám někoho vezmou." Vytvořit jednou v Česku stáj nejvyšší, první divize zůstává snem. "Potřebovali bychom aspoň sto milionů ročně, a to je pro nás astronomická částka, nestačili bychom ani s trojnásobným rozpočtem." Tým se opírá o Trkala, Benčíka, Friedeho a Kejvala, má rovněž dva Němce, Lademanna a Razu. "Zahraniční stáje zaměstnávají jezdce i osmi národností, my jsme tak aspoň symbolicky otevření světu," řekl Ženíšek.
Praha - Nejen Závod míru, ale tentokrát i cyklistické mistrovství světa patří k prioritám jediné české profesionální stáje druhé divize Wüstenrot - ZVVZ. "Pokud si Česká republika zachová aspoň patnácté místo v žebříčku UCI, může vyslat na mistrovství osm jezdců, a to je výzva i pro nás," řekl ředitel stáje Jiří Ženíšek. Dosud neviděl ve startu na šampionátu existenční či finanční motivaci. "Od svazu jsme dostali i na olympijskou přípravu 3500 korun, a to je směšné. Ani halířem nám svaz nepomůže." Přesto tentokrát nedá přednost závodu v Austrálii. "Tam nás pořadatelé živili a ziskem 160 bodů jsme na žebříčku profitýmů UCI postoupili o deset míst." Ženíšek už dostal několik nabídek od západních týmů první divize, aby jeho stáj působila jako jejich farma. "Dosud naši nejlepší jezdci Hruška, Konečný, Andrle přestupovali zadarmo. Já dostanu zadarmo leda nějakého kluka z vesnice a oni se tváří, že musíme být vděční, že nám někoho vezmou." Vytvořit jednou v Česku stáj nejvyšší, první divize zůstává snem. "Potřebovali bychom aspoň sto milionů ročně, a to je pro nás astronomická částka, nestačili bychom ani s trojnásobným rozpočtem." Tým se opírá o Trkala, Benčíka, Friedeho a Kejvala, má rovněž dva Němce, Lademanna a Razu. "Zahraniční stáje zaměstnávají jezdce i osmi národností, my jsme tak aspoň symbolicky otevření světu," řekl Ženíšek.
</TEXT>
</DOC>
<DOC>
<DOCID>MF-20020330368</DOCID>
<DOCNO>MF-20020330368</DOCNO>
<DATE>03/30/02</DATE>
<TITLE>
McLaren byl nejrychlejší v tréninku na Velkou cenu
</TITLE>
<TEXT>
Sao Paulo, Praha - Že by nastalo probuzení McLarenu po dvou nepodařených závodech úvodu mistrovství světa formule 1? Brit David Coulthard, který při obou předchozích startech kvůli poruchám nedojel, měl nejrychlejší čas v tréninku na nedělní Velkou cenu Brazílie, kde obhajuje loňské prvenství. Pořadí na startovním roštu sice určí až sobotní kvalifikace, ale McLaren ukázal dosud nepoznané tempo. "Silnější než McLaren je Williams a myslím si, že to tak vydrží do konce sezony," prohlásil vedoucí muž šampionátu Michael Schumacher. Velká cena Brazílie startuje v neděli v 19.00 středoevropského letního času, vysílá Prima.
</TEXT>
</DOC>
<DOC>
<DOCID>MF-20020330369</DOCID>
<DOCNO>MF-20020330369</DOCNO>
<DATE>03/30/02</DATE>
<TITLE>
O nedůvěře
</TITLE>
<TEXT>
Šéf ligy Lubas znehodnocuje fotbalový produkt. To tvrdí žižkovský manažer Horník poté, co byl jeho klubu na poslední chvíli přesunut ligový zápas z tradičního nedělního rána na pondělní podvečer. Práva na postoupení televizního přenosu z Novy na Primu byla podepsána v úterý večer. Ve středu odpoledne se to dozvěděly kluby, které obstarají pondělní premiéru na Primě. Opavě, téměř jistě sestupující, změna nevadí. Žižkov, bojující o poháry, protestuje. Má pravdu, že by se pro televizi našel lepší duel, těžko však souhlasit s námitkou klubu, že posunutí termínu o den naruší fotbalistům sportovní biorytmus. Jenže v závěru soutěže rozhoduje o psychické rovnováze, gólech, bodech či penězích každý detail. V českých poměrech, kdy se stále rozdmýchává atmosféra podezírání, zaplál čerstvý plamínek pochybností. Blíží se závěr ligy a bude jich víc. Bohužel.
</TEXT>
</DOC>
<DOC>
<DOCID>MF-20020330370</DOCID>
<DOCNO>MF-20020330370</DOCNO>
<DATE>03/30/02</DATE>
<TEXT>
Obřímu slalomu vévodí Záhrobský s Kurfürstovou Špindlerův Mlýn - Eva Kurfürstová střídá po dvou letech Lucii Hrstkovou na trůnu mistryně republiky v obřím slalomu. Titul přidala k vítězstvím na národních šampionátech v Polsku a na Slovensku. Mužům na českém šampionátu ve Špindlerově Mlýně vládl Petr Záhrobský.
</TEXT>
</DOC>
<DOC>
<DOCID>MF-20020330371</DOCID>
<DOCNO>MF-20020330371</DOCNO>
<DATE>03/30/02</DATE>
<TITLE>
Enge vyjede do nové sezony formule 3000 z první řady
</TITLE>
<TEXT>
Sao Paulo - Tomáš Enge odstartuje dnes do seriálu formule 3000 z první řady. V tréninku na Velkou cenu Brazílie dosáhl včera druhého času. Rychlejší než český jezdec byl pouze Francouz Sébastien Bourdais z týmu Super Nova. "Tomáš potvrdil roli favorita, první řada na startu úvodního závodu sezony, to je skvělá výchozí pozice," liboval si Christian Horner, šéf týmu Arden, za který Enge startuje. Jeho spokojenost podpořil Engeho švédský týmový kolega Björn Wirtheim, jenž včera dojel pátý. Dnešní závod měří 150,815 km, celkem se pojede 35 kol na okruhu o délce 4,309 kilometru.
</TEXT>
</DOC>
<DOC>
<DOCID>MF-20020330372</DOCID>
<DOCNO>MF-20020330372</DOCNO>
<DATE>03/30/02</DATE>
<TEXT>
Američanka Jennifer Capriatiová, první nasazená, porazila v semifinále tenisového turnaje v Key Biscayne krajanku Moniku Selešovou 4:6, 6:3, 7:6.
</TEXT>
</DOC>
<DOC>
<DOCID>MF-20020330373</DOCID>
<DOCNO>MF-20020330373</DOCNO>
<DATE>03/30/02</DATE>
<TITLE>
Ve výsledcích
</TITLE>
<TEXT>
EXTRALIGA žen, nadstavba o 1. - 6. místo: Zlín - Olomouc 23:17 (nejvíc branek: Kysučanová 6/1 - Šašková 9/4). Zlín si zajistil první místo pro play off.
ŠVÝCARSKÁ LIGA, q, konečný stav série 3:4 (finále s Davosem).
Tenis
</TEXT>
</DOC>
<DOC>
<DOCID>MF-20020330374</DOCID>
<DOCNO>MF-20020330374</DOCNO>
<DATE>03/30/02</DATE>
<TITLE>
Gabriello Pozzo pojede domácí Argentinskou rallye jako tovární jezdec Škody, nahradí původně avizovaného třetího pilota Stiga Blomqvista ze Švédska.
</TITLE>
<TEXT>
Během Jarmily Kratochvílové odstartuje v neděli v Golčově Jeníkově seriál VII. ročníku českého Běžeckého poháru. V 10.00 bude na trati kompletní domácí špička.
Jana Komrsková vyhrála anketu o nejlepší gymnastku roku 2001, v níž na internetu hlasovali vedle trenérů i fanoušci - celkem asi 2000 lidí -, z mužů byl první Martin Konečný. Moderní gymnastkou roku je Kopáčová.
Jugoslávie či Anglie by mohly být soupeřem fotbalové reprezentace 7. září v přátelském utkání. (min)
2. fotbalová liga, 20.kolo: dnes 15.00 Prostějov - Mladá Boleslav, Kolín - Zlín, Neratovice - Vítkovice, Chomutov České Budějovice; neděle 15.00 Jihlava - Olomouc B, Plzeň - Ratíškovice, Most - HFK Olomouc, Pardubice - Xaverov.
Fotbalista Robert Vágner vstřelil už svůj osmý gól v sezoně v dresu maďarské Újpesti, přesto jeho tým prohrál v Györu 2:3.
</TEXT>
</DOC>
<DOC>
<DOCID>MF-20020330375</DOCID>
<DOCNO>MF-20020330375</DOCNO>
<DATE>03/30/02</DATE>
<TITLE>
Na Hlaváčkovou čeká její království, krátký bazén
</TITLE>
<GEOGRAPHY>Praha</GEOGRAPHY>
<TEXT>
S lehkým optimismem, na duchu posílen pěti medailemi z loňského evropského šampionátu, odlétá v pondělí do Moskvy reprezentační tým - osm žen a osm mužů - na plavecké mistrovství světa v krátkém bazénu. "V Moskvě je draho, výprava přijde zhruba na půldruhého milionu korun," oznamuje šéftrenér Jaroslav Strnad. Plavecký sport zažívá v Česku vzmach, chlubí se dvojnásobnou mistryní Evropy Ilonou Hlaváčkovou, má i další dva evropské medailisty, kraulaře Květoslava Svobodu a prsaře Daniela Málka. "Na těchto třech stojí naše plavání," říká šéftrenér. "V téhle zemi je někde na konci zájmu, ale trenéři jsou chytří a závodníci pracovití." Vlajkovou lodí reprezentace se stala znakařka Hlaváčková, děvče už s vyvinutou sebedůvěrou. "Pomohly mi mé evropské rekordy, abych si uvědomila, co umím." Tým ožil bojovným kamarádským duchem, impulz k duševní obrodě vzešel i od šéftrenéra, byť do tréninku domácích hvězd zasahovat nehodlá. "U trenéra Moravce je to spíše pocitová věc, takové souznění duší s Hlaváčkovou. Já jsem strojař, stavím všechno více exaktněji. A Málkův trenér Petr Přikryl je daleko zkušenější než já." Nelehce se ovšem vyrovnával se žádostí trenéra Hlaváčkové - neposílejme ji na letní mistrovství Evropy v dlouhém bazénu! "Ilona si potřebuje psychicky odpočinout, prožít léto bez stresů a pro dlouhý bazén, aby i v něm uspěla, nasadit tvrdý atletický trénink," tvrdí Moravec. "Logiku to má," smiřuje se šéftrenér. V Moskvě teď čeká Hlaváčkovou krátký bazén. Její království, které ovládá výbušným startem a skvělými obrátkami.
</TEXT>
<HEADING>
Budou světové medaile v plavání reálné?
</HEADING>
<TEXT>
Tři reprezentanti získali na mistrovství Evropy 2001 v krátkém bazénu pět medailí. Jak dopadnou na mistrovství světa v Moskvě, odhaduje šéftrenér Jaroslav Strnad.
Hlaváčková 50 m znak: zlato (v čase 27,06) stříbro (v čase 27,50)
Hlaváčková 100 m znak: zlato (v čase 57,75) zlato (v čase 57,75)
Svoboda 200 m kraul: stříbro (v čase 1: 44,78) bronz (v čase 1: 44,00)
Málek 200 m prsa: bronz (v čase 2: 09,07) 4.5. místo (v čase 2: 08,50)
Málek 100 m prsa: bronz (v čase 59,51) 4. - 5. místo (v čase 59,00)
</TEXT>
</DOC>
<DOC>
<DOCID>MF-20020330376</DOCID>
<DOCNO>MF-20020330376</DOCNO>
<DATE>03/30/02</DATE>
<TITLE>
Mistryni Evropy dali vůz na dva dny
</TITLE>
<GEOGRAPHY>Praha</GEOGRAPHY>
<TEXT>
Oddechla si, po viróze neukázala krevní sedimentace nic znepokojivého. Dvojnásobná mistryně Evropy v krátkém bazénu, ve znakařském způsobu nepřekonatelná Ilona Hlaváčková, může v pondělí odletět do Moskvy na mistrovství světa. Šéftrenér Jaroslav Strnad ji tipuje i na světovém fóru na stříbrnou, dokonce na zlatou medaili. "To mně lichotí, ale soupeřky trénovaly bohužel také."
Cítíte se unavená?
Jak jsem se teď válela v posteli a potila, snad jsem nasbírala nějaké síly.
Já myslím unavená vůbec, celou tou nekonečnou sérii šampionátů v krátkých i dlouhých bazénech.
Těch startů bylo hodně, ubírá to i na duši, psychické síly se přece jen tenčí.
Prý jste teď dostala auto, abyste nemusela brázdit po Praze hodiny k bazénu. To je pohoda, co?
Už ho zase nemám, půjčili mi ho z centra vysokoškolského sportu jen na dva dny, aby na mě lidi v tramvaji teď před mistrovstvím světa neprskali.
Vy bydlíte na koleji?
Už čtyři roky, mám tam pokoj s mikrovlnkou a společnou kuchyňku.
Odjela jste od rodiny do Prahy a tady jste uvázla čtyři roky v jednom pokoji. Je to oběť?
Kdybych měla byt, tak bych bydlela v jednom bytě. Zařídila jsem si pokoj podle svého, na stěnách mám fotografie svých nejbližších, kamarádky, sestru, jejího manžela, svého přítele.
Máte něco ze života kromě plavání?
To se ptáte mladé holky? Mám přítele, najdu si čas na kulturu, aspoň desetkrát do roka kino nebo divadlo.
Jak si uděláte radost?
Třeba kouskem čokolády a každou maličkostí, která mě překvapí, každým člověkem, který mě pobaví.
V Moskvě poplavete v krátkém, pětadvacetimetrovém bazénu. Ten je váš, tam jste královna...
Mám pětadvacítku ráda, je pro mne snazší než dlouhý bazén.
Jste známá tím, že umíte výborně obrátky, jste na nich hbitá, výbušná, pohotová. Jak to děláte?
Plavu na zádech, tak dobře vidím šňůru praporků nad hlavou. To je signál a mám to vypočítané, ještě tři záběry a otáčím se k obrátce.
</TEXT>
<HEADING>
A co při kotoulu na stěně?
</HEADING>
<TEXT>
Odraz co nejsilnější a pak musím mít sílu na vyvlnění pod hladinou. Může to být podle pravidel až patnáct metrů, co mi umožní dech.
Celých patnáct metrů dokážete vlnit tělem pod vodou?
Jen po startu, na obrátkách šetřím dechem, vlním tak sedm deset metrů.
Spočtěme to, v závodě na 100 metrů máte start a tři obrátky, takže zhruba třicet metrů pod vodou, tedy třetina trati.
Někteří plavci, jako třeba Pankratov, dokázali po startu zůstat pod vodou až pětadvacet metrů, kvůli nim pak vzniklo pravidlo o limitu 15 metrů.
Plavecký svět je překvapen, vy jako dvojnásobná mistryně Evropy a evropská rekordmanka v krátkém bazénu nechcete startovat na letním mistrovství Evropy, které se plave v dlouhém bazénu.
Je to tak. Nechci, dohodli jsme se s trenérem.
Na padesátimetrovém bazénu, pro vás vlastně bez obrátek, se prý posledních patnáct metrů před cílem silně trápíte.
Je to pravda. Ruce neposlouchají, silový závěr je pryč, musí se to dohnat frekvencí, větším počtem záběrů.
Ale dlouhý bazén, tam je přece ten pravý šampionát, v něm se plave i olympiáda.
No právě. Musím se fyzicky zlepšit, upravit trénink, naučit se tam být stejně dobrá. Na to potřebuji čas. Tohle léto, příští předolympijský rok jde už o nominaci. V Aténách chci být.
Pro medaili?
To jste řekl vy. No, já bych to měla dokázat.
Ilona Hlaváčková na velkých závodech
závod, délka bazénu, měsíc/rok 50 m znak 100 m znak
</TEXT>
</DOC>
<DOC>
<DOCID>MF-20020330377</DOCID>
<DOCNO>MF-20020330377</DOCNO>
<DATE>03/30/02</DATE>
<TITLE>
ČNTS prodává své sídlo
</TITLE>
<TEXT>
Americký investor pochopil, že se k televizi Nova už nedostane
Náš záměr vysílat v Česku se nemění, říká prezident CME Fred Klinkhammer. Měšťanskou Besedu, bývalé sídlo TV Nova, však Američané prodávají.
Praha - Souboj o televizi Nova vyhrál Vladimír Železný. Jeho bývalí partneři z americké společnosti CME přiznali, že nevidí možnost, jak proniknout do nejvlivnějšího média v zemi, jehož vznik začátkem devadesátých let financovali. Nejvýmluvnějším gestem je pondělní oznámení o prodeji Měšťanské besedy, bývalého sídla TV Nova, které dosud patří České nezávislé televizní společnosti. Soudní pře o exkluzivitu smluv mezi CET 21 a ČNTS, českou dcerou CME, však nekončí. CME tvrdí, že za rozhodnutím opustit Měšťanskou besedu stojí vlekoucí se soudní spory s CET 21 a Železným, které ji přinutily k postupnému prodeji techniky, archivu pořadů a propuštění většiny zaměstnanců ČNTS. Těch je nyní zhruba šest a není vyloučeno, že do budoucna zbude jediný - generální ředitel Jan Vávra. Zisk z prodeje budovy a zařízení má posloužit jako splátka úvěru u České spořitelny, který CME získala pro rozjezd Novy v polovině devadesátých let. Měšťanská beseda sloužila jako zástava za úvěr.
</TEXT>
<HEADING>
Prodej může trvat i několik měsíců
</HEADING>
<TEXT>
Pohledávku vůči ČNTS chce uplatnit také CET 21, která prostřednictvím deníku Právo oznámila, že jí bývalá servisní organizace dluží téměř 10 milionů korun z podílu na zisku Novy v letech 1998 a 1999. "Jestliže společnost ČNTS rozprodává majetek, měla by pamatovat na to, jak tuto pohledávku vypořádat," upozornil mluvčí CET 21 Martin Chalupský. Návrat do Měšťanské besedy přitom Nova vyloučila, neboť se zajímá o koupi filmových ateliérů na Barrandově, kde se usídlila po rozchodu s ČNTS v srpnu 1999. Podle mediálního zástupce CME Michala Donatha dojde k prodeji Měšťanské besedy i přes to, že bývalý investor Novy očekává v druhé polovině letošního roku odškodné od České republiky za zmařenou investici do TV Nova. Jeho výši určí mezinárodní arbitráž ve Stockholmu, jejíž závěrečné kolo začne 24. června. CME požaduje zhruba 20 miliard korun, do nichž započítala i ušlý zisk z prodeje reklamního času na Nově. Česká strana považuje sumu za nadhodnocenou a chce výrok arbitráže napadnout u švédského soudu. Šéf CME Fred Klinkhammer tvrdí, že držení Měšťanské besedy jako "mrtvé investice" se společnosti nehodí. Na konečný výrok soudů by totiž mohla čekat ještě několik let. A právě v tom je problém. Česká spořitelna sice souhlasila se splátkovým kalendářem do roku 2005, součá stí dohody však je vysoký úrok. Pokud by CME zbývající částku (zhruba 250 milionů korun) splatila okamžitě, úroku by se vyhnula. Navíc veškeré plány na vlastní televizní vysílání nebo spolupráci s jinou televizní stanicí než Novou zkrachovaly.
</TEXT>
<HEADING>
CME může vysílat přes satelit
</HEADING>
<TEXT>
CME již v koncem srpna 1999, pouhé dva týdny po zahájení vysílání "nové" Novy z Barrandova, získala od Rady pro rozhlasové a televizní vysílání registraci pro vysílání satel itního kanálu TVN. Mělo jít o rodinnou televizi s původními i převzatými pořady, orientovanou na zábavu, zpravodajství a publicistiku. Stanice však kvůli vysokým nákladům a očekávané nízké efektivitě nikdy nezahájila vysílání. Hlavním důvodem bylo malé rozšíření satelitních přijímačů v českých domácnostech.
</TEXT>
<HEADING>
Vysoké nákl
</HEADING>
<TEXT>
ady stály také za koncem vysílání Televizních novin ČNTS na internetu. Bývalá servisní organizace Novy proto začala na podzim 1999 jednat s TV Galaxie, která v té době chystala zahájení metropolitního vysílání v Praze. Ve hře byly přenosy hokejového šampionátu, jejichž práva vlastnila ČNTS. K dohodě nakonec nedošlo kvůli obavě ČNTS, že by tím popřela vlastní tvrzení o exkluzivitě servisních smluv s CET 21. Americký investor poté zaměřil svůj zájem na druhou celoplošnou komerční televizi Prima. Ještě loni v listopadu Klinkhammer tvrdil, že pokud by český stát zajistil převod licence televize Prima na CME, vedlo by to k ukončení mezinárodního sporu o ochraně investic. Vláda však jeho slova nevyslyšela. Vliv na Primu navíc upevnila s kupina GES, která začala budovat vlastní mediální impérium (vedle Primy jde o Mladý svět, podíl v ostravském Rádiu Fajront a časopis Receptář prima nápadů). Pokud nepočítáme s privatizací jednoho kanálu České televize, jsou možnosti CME na celoplošné pozemní vysílání vyčerpány.
</TEXT>
<HEADING>
Markíza chce expandovat do České republiky
</HEADING>
<TEXT>
Pozornost CME se proto stále více zaměřuje na sousední Slovensko, kde vlastní podíl v dominantní televizi Markíza. Donedávna šlo pouze o servisní organizaci, ale problémy s Novou donutily CME "udělat pořádek" a získat majoritu přímo v licencované společnosti. Markíza je dostupná v českých kabelových rozvodech a v červnu zahájí vysílání na satelitu. Netají se plánem rozšířit pokrytí České republiky prostřednictvím kabelových rozvodů. Již nyní ji šíří tři největší kabelové společnosti UPC, Intercable CZ a TES Media. Markíza se snažila získat české diváky už v době, kdy se Nova odstřihla od ČNTS. V celostátních denících se tehdy objevily inzeráty, k teré lákaly ke sledování oblíbených seriálů, k nimž se Nova z Barrandova nemohla dostat. Nyní se CME snaží o jakýsi protiútok proti expanzi Novy na Slovensko. Oproti televizi Joj, která nabízí několik let staré archivní pořady Novy a Primy, může zaujmout novou vlastní tvorbou. Problémem však jsou autorská práva k zahraničním pořadům, která televize nakupuje jenom pro Slovensko. " Všechny otázky týkající se vypořádání autorských práv k zahraničním relacím, distribucí přístupových karet a splnění dalších legislativních podmínek jsou v současnosti předmětem jednání s příslušnými úřady," říká technický ředitel Markízy Peter Gajdoš. Pokud by Markíza práva pro vysílání v ČR nevyjednala, mohla by tento problém vyřešit odpojováním nebo kódováním svého vysílání v časech, kdy zařazuje pořady zahraniční výroby. Paradoxně by se to týkalo i českých filmů a seriálů.
</TEXT>
<HEADING>
Digitalizace se oddaluje
</HEADING>
<TEXT>
Kromě Markízy má CME podíly ve slovinských televizích POP TV a Kanal A, ukrajinském Studiu 1 + 1, rumunské PRO TV a společnostech Media Vision a Video Vision. Aktivity v Polsku, Maďarsku a Německu musela pro vysoké ztráty ukončit. V roce 1999 mělo dojít ke sloučení CME s konkurenčním mediálním koncernem Scandinavian Broadcasting Systems. Z fúze sešlo kvůli sporům o televizi Nova, neboť CME tvrdila, že má kontrolu nad její licencí. Ve skutečnosti však vlastnila pouze servisní organizaci ČNTS. V Česku zůstává CME registrace pro satelitní kanál TVN. Nezdá se však, že by CME počítala s jejím využitím. Klinkhammer vidí šanci až v digitálním vysílání. "Při poskytnutí určitých záruk jsme připraveni obnovit v ČR televizní vysílání. V takovém případě by však chtěla CME ostatním televizním stanicím včetně TV Nova konkurovat z nové, plně digitalizované moderní budovy umožňující interaktivní vysílání," říká. Přechodu na digitální vysílání však zatím brání naprostá absence legislativy, vysoké náklady na technologii a provoz multiplexů, a malý zájem domácností o drahé digitální přijímače. Česká televize počítá se spuštěním nových digitálních kanálů ČT 3 a ČT 4 na podzim příštího roku, ale vzhledem k nevyřešené otázce financování tohoto projektu se tento termín s největší pravděpodobností posune.
Autor je šéfredaktor serveru www.radiotv.cz
NA PRODEJ. Z Měšťanské besedy, pomalované "nováckými" motivy, TV Nova už několik let nevysílá.
</TEXT>
</DOC>
<DOC>
<DOCID>MF-20020330378</DOCID>
<DOCNO>MF-20020330378</DOCNO>
<DATE>03/30/02</DATE>
<TITLE>
Mediář
</TITLE>
<TEXT>
- Když koncem minulého roku soud nařídil Ivanu Brezinovi, aby zaplatil za Miloše Zemana soudní výlohy ve výši přes 37 tisíc korun, považovala to většina komentátorů za naprosto skandální. Poškozeným v tomto sporu je totiž právě Brezina, o kterém Zeman v médiích rozhlásil, že je na "výplatní pásce" ČEZ. To se později prokázalo jako jasná nepravda, nižší soud odsoudil premiéra k náhradě škody a omluvě, ale odvolací s oud nakonec za celou kauzu potrestal Brezinu. Ondřej Neff tehdy dostal nápad, že by se novináři měli na soudní výlohy za Brezinu složit. Věci se ujal místopředseda Syndikátu novinářů Radko Kubičko, který založil konto s názvem "Premiér" a minulý týden ohlásil, že sbírka je ukončena s kýženým výsledkem těsně pod hranicí sedmatřiceti tisíc korun. Není bez zajímavosti, že k největším neanonymním soukromým dárcům patří dva internetoví novináři: Ondřej Neff z NEVIDITELNÉHO PSA a Tomáš Pecina z BRITSKÝCH LISTŮ. Co bude s penězi, když se soudy umoudří, rozhodnou podle logiky věci a peníze Brezinovi vrátí? Podle Kubička se po poradě s dárci využijí k "jiné akci na obranu dobrého jména novinářské profese". Těžko říci, co by to mohlo být.
- Máloco mají čeští novináři tak zažité jako termín "holubí letka". Skupina novinářských penzist ů navštěvujících tiskové konference výhradně kvůli občerstvení patří k legendám devadesátých let, na kterou jednou budou dnešní aktivní novináři vzpomínat se slzou v oku (je otázka, zda to bude na lavičce v parku, či na nějakých příhodných tiskových konferencích). Většina novinářů i organizátorů tiskových konferencí bere nálety holubí letky s úsměvem, a to tím spíš, že se tento kuriózní novinářský ansámbl již de facto rozpadl. Proto je divné, proč Štěpán Škorpil vytáhl vtipy o holubí letce zrovna minulý týden na tiskové konferenci k pražskému půlmaratonu. Holubí letka je jistě zdrojem dobré novinářské zábavy, ale příště by stejně dobře mohly posloužit například nějaké historky z normalizační televize. Keňští vytrvalci by jim navzdory úsilí tlumočnic rozuměli stejně málo jako nevkusným vtípkům na novinářské důchodce.
- Spisovatel Michael Crichton, který je autorem předloh k filmům jako Jurský park či Skandální odhalení a bývá citován mezi nejvlivnějšími muži Hollywoodu, si svými neuváženými prognózami připravil pěknou blamáž. V roce 1993 napsal do kultovního měsíčníku Wired ve své době velmi citovanou esej Mediosaurus, ve které tvrdí, že velká média do deseti let zmizí ze světa. Jako příklad uvedl deník The NEW YORK TIMES. Crichton předpověděl, že deníky či televizní zprávy nahradí počítačové programy, které budou automaticky prohledávat informační databázi a servírovat lidem zprávy ušité na míru. Proč by měl čekat, až mu moderátor večerních zpráv přečte souhrn událostí, když je najde kdykoliv v počítači? "Budu mít k dispozici dvanáct hlavních zpráv vybraných podle mého zájmu, jejich krátké shrnutí a samozřejmě možnost dvakrát kliknout a dozvědět se detaily," napsal Crichton. Do naplnění předpovědi chybí přesně jeden rok a zdá se, že všechna velká média prosperují výborně. Zvlášť deník The NEW YORK TIMES si jistě na Crichtonově nenaplněné prognóze s chutí pochutná. Na dotaz tohoto listu Crichton odpověděl: "Řekl bych, že nikdo neumí předpovídat budoucnost bez chyby. Ale v tomto konkrétním případě bych neřekl, že se mýlím. Je jen příliš brzy."
- Novinář Milan Šmíd odchází z HOSPODÁŘSKÝCH NOVIN a bude se opět věnovat výuce žurnalistiky na fakultě sociálních věd UK. V deníku vydržel pouhých pět měsíců a jak vysvětluje ve svém internetovém magazínu LOUČ, "kdybych měl ambice a rodinu, zatnul bych zuby a možná bych ještě vydržel". Ale protože prý ani jedno nemá, necítí chuť se nechat dál v novinách stresovat. "Vracím se do chudoby, ale také do svobody," oznamuje poněkud melodramaticky. Je to škoda nejen proto, že Šmíd je jedním z nejerudovanějších novinářů specializujících se na média a především na televizi. Neprospívá to ani pověsti školy, o níž se již dlouho říká, že na ní učí hlavně ti, kteří by jako praktičtí novináři neuspěli. Jak se asi studenti na jeho pětiměsíční epizodu "v terénu" budou dívat?
medius@mfdnes.cz
</TEXT>
</DOC>
<DOC>
<DOCID>MF-20020330379</DOCID>
<DOCNO>MF-20020330379</DOCNO>
<DATE>03/30/02</DATE>
<TITLE>
Vědci objevili místo, kde soudili Ježíše
</TITLE>
<TEXT>
Slavný palác židovského krále potvrzuje, že Herodes nebyl jen ukrutník, ale i osvícenec
Jedna z mytických záhad Jeruzaléma - Herodův palác - byla objasněna. Opřesné poloze sídla, které vystavěl král Herodes a v němž byl posléze souzen Ježíš Kristus, se dosud mohli historici jen dohadovat. "Za sedm let, po které 'kopu' v Jeruzalémě, jsem neviděl nic tak obrovského a nádherného," prohlásil archeolog Amit Re'em z institutu Antiquities Authority, jenž základy Herodova paláce objevil.
Zpísemných pramenů archeologové věděli, že tato neobyčejná budova stála do roku 135, kdy Římané srovnali ruiny města se zemí, nedaleko jeruzalémské Citadely, mezi Jaffskou bránou a horou Sion, na západě tzv. Arménské čtvrti. Dosud se však nenašly stopy, jež by to jednoznačně potvrdily. Až teprve loňská rekonstrukce muzea v Davidově věži a stavba vzdělávacího centra umožnily archeologům sestoupit do podzemí i v této zóně.
</TEXT>
<HEADING>
Elegantní palác
</HEADING>
<TEXT>
Svůj nový palác si dal Herodes vybudovat na nejvyšším místě města. Dvě obrovské budovy - Caesarea a Agrippia - byly vystavěny okolo roku 23 př. n. l. s okázalou velkorysostí a tak přepychově, že "nebylo paláců, jež by se mohly s Herodovým sídlem srovnávat", píše historik Josephus Flavius ve své knize Válka židovská. Podle Flavia bylo Herodovo sídlo dokonale vymyšleno: elegantní, pohodlné sídlo panovníka sloužilo zároveň jako bytelná pevnost. Se třemi věžemi, jež Herodes pojmenoval po svém bratru Fazaellovi, manželce Mariammé a příteli Hippikovi, představoval palác strategický bod významný pro obranu města. V Herodově sídle mohlo podle Flavia nocovat až 100 hostů. Jídlo se servírovalo zásadně ve zlatém či stříbrném nádobí, drahé kameny a mramor zdobily stěny místností, zvláště krásná pak byla zahrada se špalíry bronzových soch, fontánami, jezírky a nádržemi, jež měly zadržovat dešťovou vodu. Právě tato okolnost archeology utvrdila v přesvědčení, že jsou konečně na správné stopě. V podzemí našli totiž rozsáhlou síť bazénů a kanálů vedoucích ven z města, směrem k místu zvanému Sultánský rybník. Také profesor Ehud Netzer z archeologického institutu Hebrejské univerzity nepochybuje o tom, že konečně byly objeveny pozůstatky slavného Herodova paláce.
</TEXT>
<HEADING>
Přisluhovač, anebo génius?
</HEADING>
<TEXT>
Základy paláce leží v podzemí tzv. Kishlé, někdejších tureckých kasáren, jež v době britského mandátu a jordánské nadvlády nad Jeruzalémem sloužily jako vězení. "Nejprve jsme odstranili podlahu starého vězení, pak vrstvu z otomanské doby a posléze základy hradu křížových rytířů. Jsou tady také zbytky devíti bazénů, které sloužily ve dvanáctém století k vydělávání kůží a barvení látek," popsal Amit Re'em postup archeologů, jenž krok po kroku dokumentuje pohnutou historii Jeruzaléma. Až pod byzantskou vrstvou archeologové objevili dosud neznámé struktury - dvě paralelní zdi udivujících parametrů: 7 až 8 metrů na výšku a 1,7 až 1,8 metru na šířku, v celkové délce 50 metrů. Tato čísla a také orientace zdí umožňují udělat si celkem jasnou představu o velikosti královského paláce. Musel měřit 300 až 400 metrů na délku a 100 až 150 metrů na šířku - tedy rozprostíral se na 3 až 6 hektarech. Nejnovější archeologické vykopávky dokládají, že Jeruzalém v dobách krále Heroda utěšeně vzkvétal. Vládce, kterého historie častuje nelichotivými přívlastky coby přisluhovače Římanů a vraha malých dětí, svým ambiciózním stavebním programem přeměnil Svaté město v jednu z nejdůležitějších metropolí Blízkého východu. Věděl, proč tak činí. Transformaci Jeruzaléma v moderní velkoměsto zahájil tak, že na úpatí posvátného židovského Chrámu vybudoval pevnost Antonia. Pak si "pořídil" luxusní palác, vystavěl divadlo, amfiteátr a nakonec se pustil v roce 20 př. n. l. do přestavby samého Chrámu. Nová, opět velkolepá výzdoba svatyně trvala necelé dva roky, ale dalších několik desítek let budovalo na 80 000 dělníků chrámové náměstí o rozloze 14 hektarů. Z Chrámu se tak stala monumentální atrakce, na niž se přicházely při židovských svátcích podívat statisícové zástupy poutníků z celého Středomoří.
</TEXT>
<HEADING>
Jsem Žid, a to je výhoda!
</HEADING>
<TEXT>
Archeologové nijak nepřehánějí, když Herodův Jeruzalém přirovnávají k dnešnímu Vatikánu. Město bylo náboženským, kulturním i ekonomickým centrem nejen Judeje, ale celého národa. A ten byl za Herodova panování na jednoznačném vzestupu. Byť byl Herodes za oddanost Římu často zatracován, dnes se právě tato okolnost jeví jako přínos. Byl ukrutným vládcem, jenž drtil lid vysokými daněmi, ale otevřel svou zemi vlivu římské kultury. Byla to skutečná renesance, doba, v níž Herodes stavěl paláce, chrámy, zakládal nová města a třeba také subvencoval olympijské hry. Za 33 let jeho vlády celé území prosperovalo, vzrůstal obchod i počet Židů jak rodem, tak konverzí. Být Židem byla tehdy výhoda. "Člověk, který si postavil tak obrovský palác, musel být megaloman. Náš objev však také vypovídá o obrovské síle, finanční a lidské, kterou musel tento vládce disponovat," říkají archeologové. Výjimečnost Heroda, nazývaného také Veliký, se ukázala až po jeho smrti. Ani jeden z jeho synů nedokázal zabránit sílícím nepokojům, a tak od roku 6. n. l. převzali moc v Judsku Římané. Jejich prefekti přenesli své hlavní město do nově vystavěné Kaisareie. Do Jeruzaléma přijížděli jen občas, na inspekce, a většinou pak pobývali v Horním městě - ve velkolepém Herodově paláci. Na jeho dveře také jednou časně zrána zabušili Kaifášovi lidé. Místodržící Pilát Pontský vyšel ven a zeptal se, jakou obžalobu vznášejí... "Nesmíme zapomenout, že tady je to místo, kde byl souzen Kristus," připomínají o dva tisíce let později archeologové. Nádherný Herodův palác se ještě před svým potupným zánikem stihl stát dějištěm událostí, jež změnily letopočet.
</TEXT>
<HEADING>
Herodes, Ježíš a neviňátka
</HEADING>
<TEXT>
I když se historikové shodují v tom, že příběh o vraždění neviňátek je přehnaný, Herodes Veliký se ho už nikdy nezbaví. Historickým podkladem se pro něho staly jeho skutečné činy. Herodes byl vládce Judeje a mnoha dalších území od roku 37 př. Kristem až do své smrti čtyři roky před počátkem křesťanské epochy. V roce 40 se zapletl jako místodržící Galileje do mocenských třenic mezi významnými židovskými rodinami, ale zatímco jeho bratr zaplatil životem, Herodes se utekl o pomoc do Říma. Do Jeruzaléma se vrátil o tři roky později v čele římských vojsk a na nich také postavil svou budoucí politiku. Ta spočívala především v obratné diplomacii (byl přítelem Marka Antonia i jeho pokořitele Oktavia Augusta) a systematickém vyvražďování konkurenční velmožské rodiny Hašmoneovců. Nejprve se do této rodiny přiženil, když se jednou z jeho deseti žen stala Mariammé, pravnučka Alexandra Jannaje, posléze se však zcela obrátil proti příbuzným. Bratra své ženy nechal utopit, ji samotnou obvinil ze zrady a dal popravit, stejně tak dopadla její matka. Nakonec dal zabít i své dva vlastní syny. Herodova brutalita jen umocnila pověst o vraždění neviňátek, zvláště když bylo zřejmé, že zprávy o příchodu Mesiáše mohou vládce trpícího až paranoickou podezřívavostí znervóznit. Herodes zřejmě Ježíše nikdy "neviděl". Potkal jej však jeho syn Herodes Antipa. Když k němu Pilát poslal Ježíše, aby posoudil provinění "židovského krále" proti zákonům, tetrarcha Galileje odmítl převzít odpovědnost. Shledal Ježíše nevinným, dal ho obléknout do bílého roucha a poslal ho zpět římskému místodržícímu.
</TEXT>
<HEADING>
Herodes, Ježíš a Chrám
</HEADING>
<TEXT>
"Zdaž nepraví Písmo: Můj dům se bude nazývat domem modlitby? Změnili jste ho v peleš lotrovskou," volal Ježíš a hnal směnárníky a prodavače obětních holubů z Nádvoří národů. Tam, v srdci posvátného židovského Chrámu, se také nepřímo střetl s Herodem. Zatímco pro Ježíše byl tzv. Druhý chrám symbolem mravního úpadku, Herodes v něm viděl vrchol svého životního snažení. On sám projektoval ambiciózní přestavbu, dohlížel na výzdobu svatyně. "Kdo nikdy neviděl Herodův Chrám, neví, co je to krása," tvrdili rabíni. Ale pravdu měl Ježíš, když předpověděl, že tady nezbude kámen na kameni. Chrám při první válečné vlně v roce 70 vyhořel a v roce 135 byly jeho ruiny srovnány se zemí. Dochovala se jen část (ještě přestavěná) západní zdi, jíž se dnes říká Zeď nářků.
"Zdaž nepraví Písmo: Můj dům se bude nazývat domem modlitby? Změnili jste ho v peleš lotrovskou," volal Ježíš a hnal směnárníky a prodavače obětních holubů z Nádvoří národů. Tam, v srdci posvátného židovského Chrámu, se také nepřímo střetl s Herodem. Zatímco pro Ježíše byl tzv. Druhý chrám symbolem mravního úpadku, Herodes v něm viděl vrchol svého životního snažení. On sám projektoval ambiciózní přestavbu, dohlížel na výzdobu svatyně. "Kdo nikdy neviděl Herodův Chrám, neví, co je to krása," tvrdili rabíni. Ale pravdu měl Ježíš, když předpověděl, že tady nezbude kámen na kameni. Chrám při první válečné vlně v roce 70 vyhořel a v roce 135 byly jeho ruiny srovnány se zemí. Dochovala se jen část (ještě přestavěná) západní zdi, jíž se dnes říká Zeď nářků.
</TEXT>
</DOC>
<DOC>
<DOCID>MF-20020330380</DOCID>
<DOCNO>MF-20020330380</DOCNO>
<DATE>03/30/02</DATE>
<TITLE>
Mohl život vzniknout bez Boha?
</TITLE>
<TEXT>
Zrod živého z neživého byl zřejmě velmi nepravděpodobný, říká přední český biochemik Václav Pačes
Znovu a znovu se lidé ptají po vzniku života. Stvořil ho Bůh? Složitost a genialita vesmíru i na molekulární úrovni, buněčné mašinerie, přenos genů - takhle komplexní systém přece nemohl vzniknout sám od sebe. Někteří lidé tuto víru nesdílejí. Ptají se dál. Má vůbec život pozemský původ, nebo přišel z vesmíru? Ale i kdyby, jak vznikl? "Jisté je jen jedno," říká biochemik Václav Pačes z Ústavu molekulární genetiky Akademie věd, "jestliže vznikl na Zemi, pak mechanismem, který ještě neznáme. Ale možná jsme zase o kus blíž k jeho pochopení."
Co je vlastně život? Kde leží hranice mezi živým a neživým?
Tato hranice je někdy nejasná. Existují spory, které nejeví prakticky žádné známky života po mnoho let a pak náhle "obživnou". Viry nemohou samostatně žít, přitom se ale v buňkách množí - a můžeme je krystalizovat. Někteří lidé byli už ve stavu tzv. klinické smrti a podařilo se je oživit. Definice života je otázka do značné míry filozofická, ale biologové jej charakterizují několika hlavními atributy: schopností reprodukce - uchování a předávání genetické informace, metabolismem - získáváním a přeměnou energie za pomoci enzymů, a schopností vývoje - tedy změnami v genetickém materiálu, mutacemi.
K jakému názoru na původ života se přikláníte vy?
Podle mne život mohl vzniknout na Zemi v souladu s přírodními zákony a mohl se vyvíjet až do dnešních forem. Mechanismus vzniku života a jeho vývoje do dnešních forem sice ještě neznáme, ale mnohé experimenty nám alespoň naznačují jak k tomu mohlo dojít.
Pokud by tedy život vznikl na Zemi a bez vnějšího zásahu, muselo by to být z neživé přírody. Lze si představit jak?
Zatím nikdo nebyl schopen vypořádat se s jistým paradoxem, který této představě brání. Všichni známe dilema - byla dřív slepice, nebo vejce? Tato otázka existuje i na molekulární úrovni. Vznikla dřív DNA, která nese dědičnou informaci, mimo jiné i pro vznik proteinů (bílkovin), které v dnešních organismech syntetizují DNA? Nebo vznikly nejprve proteiny, které jsou nutné právě k syntéze DNA a bez nichž, alespoň v dnešních organismech, DNA nemůže vzniknout, zdvojovat se, a přenášet tak informaci z rodičovských buněk na potomstvo?
Pokud se ale ptáme na vznik života, je to možná jedno. Protože otázka zní, zda DNA či bílkovinu někdo stvořil, nebo zda mohla vzniknout sama...
První pokusy, které se snažily dokázat samovolný vznik života, se prováděly už v padesátých letech. Dodnes se ví, že když vychládala zeměkoule, měla jinou atmosféru. Kyslík je až produktem rostlin a řas, do té doby byla atmosféra složena z plynů, jako je metan, amoniak, oxidy síry, oxid uhličitý a jiné redukované sloučeniny. Atmosféra tedy odpovídala spíše našim představám o pekle, byla plná síry a ohně, který chrlily sopky. Zdálo by se, že nic živého nemohlo v takových podmínkách vzniknout. Ale dodnes existují mikroorganismy, pro které je kyslík jedem. Experimentátoři napodobili tuto základní praatmosféru, dali příslušné látky do baňky a tuto směs vařili a pouštěli do ní elektrické výboje. Tím napodobovali činnost sopek a také silné nefiltrované sluneční záření. Výsledek překvapil - v baňce našli molekuly aminokyselin, což jsou základní složky proteinů, a také některé základní složky nukleových kyselin. A tak je možné si představit, že podobně vznikaly tyto sloučeniny v praatmosféře, například ve vysychajících pouštních jezerech.
Od molekul k životu je asi ještě dlouhá cesta...
Jistě, zjistilo se, že v primitivních podmínkách mohou vzniknout organické sloučeniny, ale ty mají ještě daleko i k té nejprimitivnější formě života. Tím základním krokem muselo být řetězení těchto nízkomolekulárních složek, protože informace je zakódována v pořadí a kombinaci základních jednotek. Je to podobné jako v psaném textu. Jedno písmeno vám nic neřekne, ale pořadí několika písmen už tvoří slovo a to má nějaký význam. Při řetězení základních sloučenin mezi nimi vznikají chemické vazby za odštěpení molekul vody. Říká se tomu kondenzační reakce. Ale k té nedojde ve vodném prostředí. Tady je třeba vzpomenout myšlenek ruského vědce Oparina, který si představoval, že ve vodném prostředí se tyto sloučeniny shlukují do tzv. koacervátů, jakýchsi kapének, kde je jejich koncentrace vysoká a množství vody malé, takže tam ke kondenzačním reakcím může dojít.
Dobře, ale jak je tedy vyřešen paradox co bylo dřív - DNA, nebo proteiny, slepice, nebo vejce?
Tady je důležitý výzkum Američana s českými kořeny Thomase Cecha. Ukázal totiž, že existují molekuly nukleových kyselin, které "umějí" katalyzovat chemické reakce podobně jako proteiny. Čili, že existuje jakési "slepicovejce". A je snad možné si představit, že taková struktura vznikla náhodně a samovolně kdysi dávno v praoceánu, v nějakém tom koacervátu, a že sama sebe začala zdvojovat čili reprodukovat se. Je to ale stále ještě hodně hypotetické.
</TEXT>
<HEADING>
Jak a kde tyto molekuly objevil?
</HEADING>
<TEXT>
Geny jsou úseky DNA, podle kterých se syntetizují proteiny, tedy molekuly, které pak provádějí v organismu chemické reakce. Geny mají ale mozaikovou strukturu. Smysluplné úseky jsou proloženy jakýmisi hluchými místy. Aby gen měl smysl, je nejprve v buňce přepsán do molekuly tzv. ribonukleové kyseliny (RNA) a z ní jsou ta "hluchá místa" vystřižena. Cech studoval tento proces u jednoho prvoka a přišel na to, že některé vystřižené úseky RNA mají samy o sobě schopnost katalyzovat svou vlastní přeměnu. A to je právě to "slepicovejce" - molekula nukleové kyseliny, která nese dědičnou informaci a současně umí dělat to, co proteiny, tedy katalyzovat chemické reakce. Říkám to ale hodně zjednodušeně.
Takže jaký je závěr? Může z neživota vzniknout život? Víme alespoň teoreticky, jak mohl vzniknout?
To sice nevíme, ale máme aspoň možnost racionálně o těchto otázkách uvažovat na základě výsledků experimentální práce. Život snad mohl vzniknout na úrovni RNA, nukleové kyseliny, která se strukturou jen málo liší od DNA. Víceméně náhodně mohla vzniknout molekula RNA, která měla tyto vlastnosti. Její vznik ovšem i tak musel být velmi nepravděpodobný. Stejně tak i vznik života snad byl nepravděpodobný. Tak nepravděpodobný, že jsme třeba ve vesmíru sami.
</TEXT>
<HEADING>
Jaký význam přisuzujete těmto objevům?
</HEADING>
<TEXT>
Je to první náznak toho, jak snad mohl vypadat první krok při vzniku života. Jiné výsledky nám dávají alespoň částečnou odpověď na to, jak se život vyvíjel až do dnešních složitých forem. Ale bude třeba ještě hodně bádání, peněz a času, než se dostaneme dál.
</TEXT>
<HEADING>
Život z vesmíru
</HEADING>
<TEXT>
Mohly k nám být zaneseny živé mikroorganismy z jiných koutů vesmíru? Pochází náš život z jakési panspermie? Už byly nalezeny stopy po bakteriích v meteoritech, které k nám přiletěly z Marsu. Jak píše ve svém posledním čísle časopis Vesmír, při nedávném výzkumu umístila Gerda Hornecková z Německého centra pro letecký a kosmický výzkum v Kolíně nad Rýnem na ruskou družici Foton padesát milionů spor mikroorganismů. Nejdřív na dva týdny vypustila mimo kontejner nechráněné spory. Nepřežily to. Když ale v dalším experimentu smísila spory s hlínou či sma teriálem z marsovských meteoritů a vytvořila z nich centimetrové hrudky, přežilo z padesáti milionů deset tisíc spor. Nový pokus byl sp ískovcem - v něm kupodivu přežily téměř všechny spory. I malé kousky meteoritů tedy mohou být spolehlivým dopravním prostředkem života ve vesmíru...
Mohly k nám být zaneseny živé mikroorganismy z jiných koutů vesmíru? Pochází náš život z jakési panspermie? Už byly nalezeny stopy po bakteriích v meteoritech, které k nám přiletěly z Marsu. Jak píše ve svém posledním čísle časopis Vesmír, při nedávném výzkumu umístila Gerda Hornecková z Německého centra pro letecký a kosmický výzkum v Kolíně nad Rýnem na ruskou družici Foton padesát milionů spor mikroorganismů. Nejdřív na dva týdny vypustila mimo kontejner nechráněné spory. Nepřežily to. Když ale v dalším experimentu smísila spory s hlínou či sma teriálem z marsovských meteoritů a vytvořila z nich centimetrové hrudky, přežilo z padesáti milionů deset tisíc spor. Nový pokus byl sp ískovcem - v něm kupodivu přežily téměř všechny spory. I malé kousky meteoritů tedy mohou být spolehlivým dopravním prostředkem života ve vesmíru...
</TEXT>
</DOC>
<DOC>
<DOCID>MF-20020330381</DOCID>
<DOCNO>MF-20020330381</DOCNO>
<DATE>03/30/02</DATE>
<TITLE>
Evropa proráží monopol družic USA
</TITLE>
<TEXT>
Obchodní souboj mezi EU a Američany se rozehrává kolem satelitního navigačního systému Galileo
Třicet nových evropských družic přelétávajících nad zeměkoulí by mělo za šest let rozbít současný americký monopol na satelitní navigaci. Američané nejsou nadšeni, obávají se, že evropský družicový systém mohou zneužít třeba teroristé pro navádění řízených střel. Avšak Evropská unie, která start nových satelitů financuje, jej chápe jako prestižní záležitost, od níž se nedala odradit.
Evropský systém družicové navigace dostal jméno Galileo a jeho financování v úterý schválili ministři dopravy zemí Evropské unie. Tvořit jej má třicítka družic ve výšce 24 000 kilometrů nad Zemí. Ty budou vysílat signály, jež zachytí přístroje na Zemi a určí podle nich svou pozici, a to s přesností na jeden metr. K určení zeměpisné polohy stačí údaje ze tří družic, k určení výšky jsou zapotřebí signály ze čtyř družic. První z těchto satelitů má být vypuštěn v roce 2005, o dva roky později mají být ve vesmíru všechny. Systém pak má začít pracovat od roku 2008. Projekt má celkově přijít na 3,6 miliardy eur. Evropská unie má zatím k dispozici 1,3 miliardy eur, které stačí k rozjezdu. Další potřebné peníze mají být podle plánů získány jako investice od průmyslu.
</TEXT>
<HEADING>
Zcela civilní projekt
</HEADING>
<TEXT>
Galileo je tedy přímou konkurencí současného amerického globálního pozičního systému (GPS), který funguje na obdobném principu. V čem se Galileo liší? GPS tvoří méně družic (24) umístěných v nižší výšce - 20 000 kilometrů nad Zemí. Přesnost jeho údajů se pohybuje v rozpětí deseti až dvaceti metrů. Galileo s metrovým zaostřením tedy bude přesnější, a to díky tomu, že jeho družice budou vysílat signály nejméně na dvou frekvencích. Tím pozemní přijímače dostanou více signálů a mohou snáze poopravit vliv rušivých atmosférických poruch. Dalším rozdílem je, že zatímco GPS budovala od sedmdesátých let americká armáda, která jej stále spravuje, Galileo má být projektem zcela civilním. Signály GPS jsou od devadesátých let k dispozici veřejnosti, avšak americká armáda si nad nimi stále udržuje kontrolu. Tím si zajišťuje převahu v době vojenských krizí - je totiž schopna signály ze svých družic zašifrovat tak, aby je správně dekódovaly pouze její vlastní vojenské přístroje. Ostatní, i mírumilovní uživatelé GPS mají smůlu. Další, už existující družicový navigační systém je ruský Glonass. Jeho družice však zastarávají, systém už dávno nekryje celou zeměkouli a není považován za příliš spolehlivý. A co víc, jeho správcem je zase ruská armáda.
</TEXT>
<HEADING>
Zadarmo i za peníze
</HEADING>
<TEXT>
K čemu je družicová navigace dobrá? Letcům, mořeplavcům, ale i řidičům automobilů či horolezcům sděluje, kde přesně jsou. A nejen to. Při napojení na digitální mapu může řidiče přesně navádět, jak má projíždět městským provozem. Přesnost Galilea by měla také umožnit pilotům bezpečné přistání i za husté mlhy. Přístroj, který přijímá a analyzuje signály z družic, je už dnes tak malý, že se vejde do mobilního telefonu. Může tedy být skrytý v automobilu a v případě krádeže vysílat informace pro policii o tom, kde kradený vůz právě je. Představa provozovatelů Galilea je taková, že běžné, méně přesné údaje budou k dispozici zadarmo, zcela přesná informace o poloze pak bude v zakódované podobě jen pro toho, kdo si ji předplatí. "Dnes má družicová navigace v Evropě pět milionů uživatelů, za patnáct let jich bude kolem 250 milionů," odhaduje Rene Oosterlinck z Evropské kosmické agentury. Časopis New Scientist předpokládá, že trh pro služby spojené s globální družicovou navigací bude mít do roku 2005 hodnotu až 40 miliard eur.
</TEXT>
<HEADING>
Symbol evropské techniky
</HEADING>
<TEXT>
Dnes zůstává všechen tento obchodní potenciál v režii amerického GPS. A to má Galileo odstranit. "Není možné záviset pouze na jediném systému, který patří jediné zemi," zdůrazňuje Oosterlinck. Navigace prostřednictvím družic Galileo má však být s americkým GPS slučitelná, takže podle představitelů Evropské unie si systémy nemusí jen konkurovat, ale mohou vzájemným propojením nabízet ještě lepší a spolehlivější služby. Na obavy americké vlády, aby Galileo nebyl zneužit teroristy k navádění raket s náloží, Evropská unie zdůrazňuje, že si systém pohlídá. "Vytvoříme speciální bezpečnostní oddělení, které bude kontrolovat, kdo a jak bude moci údaje z Galilea využívat," uvedla na tiskové konferenci v Bruselu evropská komisařka pro dopravu Loyola de Palaciová. Evropský Galileo tedy slibuje, že v roce 2008 nabídne kvalitnější služby, než dnes poskytuje americký GPS. Avšak i Američané chystají vylepšení, takže otevřenou otázkou zůstává, v čí prospěch nakonec obchodní souboj dopadne. Pro Evropskou unii je Galileo významným symbolem, za nějž je ochotna platit. "Evropa musí být v těchto převratných technologiích přítomna na mezinárodní scéně," prohlásila komisařka de Palaciová.
Galileo ve srovnání s GPS
- Americká navigace GPS už úspěšně funguje, evropský Galileo má zahájit provoz v roce 2008
- GPS je spravován americkou armádou, Galileo bude civilní
- Galileo určí zeměpisnou polohu přesněji než GPS
- GPS tvoří 24 družic, Galileo bude využívat 30 družic
- Oba systémy si budou konkurovat, jsou však technicky propojitelné a mohou i spolupracovat
</TEXT>
</DOC>
<DOC>
<DOCID>MF-20020330382</DOCID>
<DOCNO>MF-20020330382</DOCNO>
<DATE>03/30/02</DATE>
<TITLE>
Přehled filmů v televizích na celé Velikonoce
</TITLE>
<TEXT>
Pohádka o Faustovi - ČT 2: 10.30 Český film (1994). J. Abrhám a B. Polívka jako Faust a Mefisto ve zpracování staré legendy o touze po štěstí, vědění. Režie F. Filip
Florenc 13.30 - Nova: 12.30 Český film (1957). Hlavní role J. Bek a V. Thielová. Režie J. Mach.
Hotel Modrá hvězda - Prima: 14.40 Česká komedie (1941). Zuzana Nedbalová (N. Gollová) zdědí malý hotel a Vladimír (O. Nový) je jejím prvním hostem. Režie M. Frič.
Modrá laguna - Nova: 17.15 Americký film (1980). Starý kuchař a dvě děti jako jediní přežili ztroskotání lodi. Režie R. Kleiser
Ztracený svět: Jurský park - Nova: 20.00 Americký dobrodružný film (1997). Tyranosaurus při převozu unikl a pustoší ulice velkoměsta. I jeho dívka Sára (J. Mooreová) je v ohrožení. Režie S. Spielberg
Causa králík - Prima: 21.00 Česká komedie (1979). Právník (M. Kopecký) odchází z Prahy na venkov, aby se tu věnoval poklidné praxi, ale zjišťuje, že vychytralost a hamižnost jsou všude. Režie J. Jireš
Legenda o vášni - ČT 1: 21.05 Americký film (1994). B. Pitt, J. Ormondová, A. Hopkins v hlavních rolích. Režie E. Zwick
Odplata - Nova: 22.30 Americký film (1999). Smrtelné nebezpečí hrozí Porterovi (M. Gibson) ze strany okradeného gangu. Režie B. Helgeland
Tichá flétna - ČT 1: 00.10 Americký film (1978). Najít vlastní vyrovnanost vyžaduje odvahu a trpělivost
Intimní noci - Nova: 01.10 Americký erotický thriller (1998). I policajt podlehne exotické tanečnici. Režie J. Madison
Barbora řádí - Prima: 09.35 Česká veselohra (1935). Paní Čápová (A. Nedošinská) je vzornou manželkou. Její manžel má ale sklony k nevěře. Režie M. Cikán
Kaňka do pohádky - Nova: 10.35 Český film (1981). Velká kaňka v knize J. Lady zaujala osmiletou Vendulku nejvíce. Režie O. Koval
Muž, který vycházel z hrobu - ČT 2: 12.35 Český film. Scénář z TV soutěže Dýmka Sherlocka Holmese. Dva detektivové v podání J. Kanyzy a V. Cibulkové. Režie D. Klein
Františka aneb O zelených svících a Černé Matce BožíČT 1: 13.15 Český film (1998) o zaslepenosti a čistém srdci. Režie M. Issa
Flashdance - Nova: 13.45 Americký film (1983). Osmnáctiletá Alex (J. Bealsová) pracuje přes den jako svářečka a v noci jako barová tanečnice. Režie A. Lyne
Jak se seznámit - Prima: 13.45 Americko-francouzský film (1990). Sluha (M. Sheen) zkouší zkrotit rozmazlenou svěřenkyni (J. Bissetová). Režie I. Toynton
Ten kluk je postrach 2 - Prima: 15.25 Americká komedie (1991). Z malého raubíře už je junior, ale je to stejný rošťák jako před rokem! Režie B. Levant
Návrat do Modré laguny - Nova: 16.05 Americký film (1991). Na palubě lodi vypukne cholera. Sarah (L. Pelikanová) s dcerou a chlapcem se rozhodne utéci na záchranném člunu. Režie W. A. Graham
Rebelové - ČT 1: 20.00 Český filmový muzikál F. Renče, zasazený do léta roku 1968, plný lásky a tance. Hrají: Z. Norisová, J. Révai, T. Hanák, F. Němec.
Chladné polibky - Prima: 22.05 Německý krimifilm (1997). Mladá komisařka používá nestandardní metody. Režie C. Schenkel
Jade - Nova, 22.15 Americký krimifilm (1995). Detektiv (D. Caruso) se při vyšetřování vraždy miliardáře dostává do vysoké politiky. Režie W. Friedkin
Poslední naděje - ČT 1: 23.20 Americký film (1993). Vrah (Kiefer Sutherland) čeká v cele na vykonání rozsudku. Režie K. Sutherland
Svůdná krása - ČT 2: 23.45 Britsko - italský film (1996). Není krásnějšího úniku na světě, než do lásky. Režie B. Bertolucci.
Havana - Prima: 23.50 Film USA (1990). Profesionální hráč pokeru (R. Redford) nevěří nikomu. Režie S. Pollack
Sedm jednou ranou - Nova: 07.35 Slovensko-německá pohádka (1989). Hrají: M. Noga, G. Mack, M. Molina. Režie D. Trančík
Ukradený diamant - Prima: 08.00 Americká krimikomedie (1972). Lupič (R. Redford) je nenapravitelný: hned po propuštění z vězení plánuje novou akci. Režie P. Yates
Sindibád a Tygří oko - Nova: 09.15 Americký dobrodružný film (1977). Sindibád překoná smrtelné nebezpečí, aby zachránil zakletého prince. Režie S. Wanamaker
Vůně cyklonu - Prima: 09.45 Americký film. Chicagský policista (K. Kristofferson) pátrá po své dospívající dceři. Režie D. Irving
Tajemství štěstí - ČT 1: 10.00 Filmová česká pohádka (1995). Hrají: K. Greif, J. Holeňová, J. Bartoška. Režie J. Holec
Herkules - Nova: 11.10 Italský dobrodružný film (1983). Hrají: L. Ferrigno, B. Harris, S. Danningová a další. Režie L. Cozzi
Apači - Prima: 11.20 Německý dobrodružný film (1973). Hrají: G. Mitič, M. Beli, C. Rautu a další. Režie G. Kolditz
Prsten kohouta Alektrya - ČT 1: 13.00 Český film na motivy "Pohádky o Kokrháčovi a Kdákalce (2002). Režie S. Simonová
U pokladny stál - Nova: 13.05 Český film (1939). Vlasta Burian v doktorské komedie plné omylů. Režie K. Lamač.
Císařův pekař - Prima: 13.05 Nejoblíbenější česká komedie 50. let. V hlavní dvojroli J. Werich. Dále hrají: M. Vášová, N. Gollová, B. Záhorský. Režie M. Frič
Pekařův císař - Prima: 14.35 Český film. J. Werich v hlavní dvojroli oblíbené historické komedie (1951). Režie M. Frič
Křtiny - Nova: 14.45 Česká filmová komedie ČR (1981) o dvou náměstcích, jednom ředitelském křesle a vymyšlených křtinách. Hrají: M. Kopecký, B. Bohdanová, J. Jirásková a další. Režie Z. Podskalský
Modrý závoj - ČT 1: 16.00 Český romantický film o síle lásky a vzájemném porozumění (1941). Hrají: V. Matulová, K. Höger, V. Leraus a další. Režie J. A. Holman.
Dva lidi v ZOO - Nova: 16.10 Česká rodinná komedie (1990). Hrají: J. a M. Morávkovi, M. Macháček, J. Jirásková a další. Režie M. Poledňáková
Honza málem králem - Nova: 17.50 Česká filmová pohádka (1977). Honza se pustil do světa na zkušenou. Ale netoužil po království, princezně ani bohatství. Hrají: J. Korn, N. Konvalinková, M. Glázrová a další. Režie B. Zeman
Poldovi v patách - Nova: 21.40 Americká komedie (1991). Newyorský policajt (J. Woods) zasvěcuje filmovou hvězdu krimifilmů (M. J. Fox) do tajů svého povolání, aby vypadal ve svých rolích přirozeně. Režie J. Badham
Bílý duch - Prima: 22.20 Americký akční film (1988). Ještě 15 let po skončení války se ve vietnamských pralesích skrývá americký důstojník. Režie B. J. Davis
Fantom opery - ČT 2: 22.50 Americký film (1943) s C. Rainsem v titulní roli. Dále hrají: S. Fosterová, N. Eddy, E. Barrier a další. Režie A. Lubin.
Marvinův pokoj - ČT 1: 22.55 Americký film v hlavních rolích s M. Streepovou a L. DiCapriem (1996). Příběh o letech rozdělení a chvíli sblížení jedné rodiny. Dále hrají: D. Keatonová, R. De Niro, H. Cronyn a další. Režie J. Zaks
Věčná posedlost - Nova: 01.00 Americký erotický film (1996). Našel novou lásku a popsal ji ve svém dalším románu. Hrají: T. Eckert, S. Muddová, V. Talorová a další. Režie D. Trevillion.
REBELOVÉ. Český film vysílá ČT1 ve 20.00 v neděli 31.3.
Největší televizní program na každý den najdete v MF DNES
</TEXT>
</DOC>
<DOC>
<DOCID>MF-20020330383</DOCID>
<DOCNO>MF-20020330383</DOCNO>
<DATE>03/30/02</DATE>
<TITLE>
Nenechte je samotné
</TITLE>
<HEADING>
Děti v nemocnici: co si myslí čtenáři
</HEADING>
<TEXT>
Vážení čtenáři, na této straně zveřejňujeme Vaše ohlasy na téma S dítětem v nemocnici? Někde to stále nejde (MF DNES z 25. března 2002). Prostřednictvím telefonní linky a posléze mailové adresy reagovalo několik desítek lidí, kteří mají nejrůznější zkušenosti s tím, jak mohou rodiče zůstat v nemocnici se svým malým dítětem. Z ohlasů vyplynulo, že některé nemocnice jsou k rodičům velmi vstřícné, jiné stále ne. Zdá se však, že obecně se v posledních letech situace v nemocnicích velmi zlepšila. Ukázalo se také, že v některých zdravotnických zařízeních se i za pobyt s dítětem mladším šesti let platí, zatímco v jiných se peníze nevybírají. Podle zákona je to tak, že zdravotní pojišťovny hradí pobyt rodičů s nemocným dítětem do šesti let věku, pokud lékař uzná, že je to pro zdravotní stav dítěte nezbytné. O tom, zda taková situace nastala, tedy rozhoduje lékař a podle toho se také liší praxe v jednotlivých nemocnicích. Téma pobytu rodičů s dětmi vyvolal na stránkách MF DNES příběh Petra Soukenky z Prahy, který si stěžoval na přístup oddělení dětské chirurgie Fakultní nemocnice v Praze na Bulovce. Nejprve měl velké potíže, než si vydobyl možnost zůstat v nemocnici s osmiletým synem, jenž utrpěl vážné poranění hlavy. Posléze byl rozhořčen letáčkem pro rodiče, v němž se uvádělo, že návštěvní hodiny jsou vymezeny od 15 do 17 hodin denně a že ústní informace o stavu dítěte se podávají dvakrát týdně. Vedení nemocnice se od letáku distancovalo a sdělilo, že zmíněná omezení nejsou rigidní. Ve většině nemocnic nejsou dnes návštěvy rodičů omezeny, jejich stálá přítomnost však mnohde nadále naráží na problémy. Nemocnice obvykle tvrdí, že v možnosti ubytovat rodiče jim brání kapacitní podmínky, protože se s takovou možností při jejich výstavbě nepočítalo. Obdobně nebylo před lety schůdné prosadit v některých porodnicích přítomnost novorozenců na pokojích matek, takzvaný rooming-in. I zde se však cesta našla a dnes už je to běžné. Psychologové tvrdí, že pobyt rodičů je zejména u malých dětí žádoucí, protože pomáhá zahnat úzkost, "právo nebýt opuštěno" zaručuje dítěti mimo jiné Charta práv dítěte v nemocnici, ale též Listina základních práv a svobod.
"Děti v nemocnici mají mít právo na neustálý kontakt se svými rodiči a sourozenci. Tam, kde je to možné, mělo by se rodičům dostat pomoci a povzbuzení k tomu, aby s dítětem v nemocnici zůstali. Aby se na péči o své dítě mohli podílet, měli by rodiče být plně informováni o chodu oddělení a povzbuzováni k aktivní účasti na něm."
Charta práv dětí v nemocnici
</TEXT>
</DOC>
<DOC>
<DOCID>MF-20020330384</DOCID>
<DOCNO>MF-20020330384</DOCNO>
<DATE>03/30/02</DATE>
<TITLE>
Není to v postelích, ale v lidech
</TITLE>
<TEXT>
Jsem matka dnes už skoro osmiletého syna. Hospitalizován v nemocnicích byl pětkrát, takže mohu srovnávat. Poprvé to bylo v jeho třech měsících ve Fakultní dětské nemocnici v Brně. Jelikož jsem byla kojící matka, přijali mě bez problémů. Pobýval tam ale také jeden asi dvouletý chlapeček. Ze začátku jenom plakal a volal maminku. Posléze, když jsme už odcházeli domů, byl chlapec zcela apatický a na nic nereagoval. Nevím, jaké si nesl následky z tohoto pobytu. Později měl můj syn podstoupit "banální" operaci - trhání nosní mandle, a to v nemocnici ve Zlíně. Na můj dotaz, zda mohu být se synem v nemocnici, paní doktorka odpověděla: "Podle toho, jestli budeme mít místo, však on to tu přečká..." Operaci jsme posléze zrušili a objednali se do Fakultní nemocnice v Olomouci. Zde přijímají rodiče s úplnou samozřejmostí. Pokud je to plánovaná operace, prostě rezervují dvě lůžka. Nevím, proč to někde jde, a někde ne. Poslední hospitalizace proběhla vcelku nedávno, kdy jsem ani nepředpokládala, že bych s pomalu osmiletým synem mohla zůstat v nemocnici. A přece. Byla to kroměřížská nemocnice - oddělení ORL. Opět "banální" operace - vsazení ventilačních trubiček spolu s odstraněním nosní mandle. Paní doktorka mi sama navrhla, že pokud chci, mohu zůstat se synem i v noci. Spali jsme sice na jedné posteli, ale byla jsem ráda, že mám tu možnost. Navíc to byla jen jedna noc. A neslyšela jsem od paní doktorky, že "on to tu přečká i beze mě". Přístup personálu byl dobrý, se synem jsem mohla až k operačním sálům, kde jsem na něho čekala, až bude mít po všem. Takže byl klidný až do poslední chvíle před operací. Moje jediná rada tedy zní - vybrat si prostě tu lepší nemocnici, nejen co se týče vybavení. Pokud je to samozřejmě nějaký plánovaný zákrok. Vše je v lidech, a ne v počtu nemocničních lůžek!
</TEXT>
</DOC>
<DOC>
<DOCID>MF-20020330385</DOCID>
<DOCNO>MF-20020330385</DOCNO>
<DATE>03/30/02</DATE>
<TITLE>
Na Bulovce personál čekal, až "zazvoní"
</TITLE>
<TEXT>
Náměstek ředitele Fakultní nemocnice Na Bulovce k vymezené době návštěv na tamějším oddělení dětské chirurgie říká, že návštěvní hodiny (od 15 do 17) nejsou rigidní. V neděli 10. března jsem byl navštívit svou ženu a syna v jejich pokoji. Vzhledem k tomu, že jsem si platil nadstandard, který je izolován od jiných pokojů, přišel jsem na návštěvu už ve 14 hodin, aniž by mi kdokoli bránil. Jinak na tom však byli ostatní: v cca 14.50 zazvonil na vstupních dveřích na lůžkové oddělení zvonek, ovšem službu konající sestra odmítla rodiče vpustit. V 15 hodin, tedy v době, kdy jsou návštěvy oficiálně povoleny, se pak do prostoru dětské chirurgie nahrnula skupina rodičů, kteří čekali poslušně za dveřmi jako malí školáčci poškoláčci.
</TEXT>
</DOC>
<DOC>
<DOCID>MF-20020330386</DOCID>
<DOCNO>MF-20020330386</DOCNO>
<DATE>03/30/02</DATE>
<TITLE>
Ať rodiče vidí, co dítě v nemocnici jí
</TITLE>
<TEXT>
Myslím, že je důležité, aby rodiče byli s dětmi v nemocnici také proto, aby věděli, co dostávají k jídlu. Můj dvouletý syn například dostal k večeři chléb a sardinky.
</TEXT>
</DOC>
<DOC>
<DOCID>MF-20020330387</DOCID>
<DOCNO>MF-20020330387</DOCNO>
<DATE>03/30/02</DATE>
<TITLE>
Právo nezaručuje jen charta, ale i nejvyšší zákon
</TITLE>
<TEXT>
Právo na doprovod rodiče sice zaručuje Charta práv dětí v nemocnici, ale jde především o etické doporučení. Právně závaznou normou je Listina základních práv a svobod (čl. 32, odst. 4) - ta stvrzuje, že péče o dítě je právem rodičů, a stanovuje, že nezletilé děti mohou být od svých rodičů proti jejich vůli odloučeny pouze rozhodnutím soudu na základě zákona. Jinými slovy: projeví-li rodiče vůli se svým dítětem v nemocnici zůstat, neměl by jim v tom nikdo bránit. V praxi se ovšem rodiče mohou setkat s řadou překážek; dětská oddělení většinou s přítomností rodičů nepočítala, někteří zdravotníci dodnes považují rodiče za návštěvu... Naštěstí se situace mění a rodiče i zdravotníci si v čím dál větší míře uvědomují, že přítomnost maminky nebo táty u nemocného dítěte nemůže nikdo nahradit. O tom, zda je přítomnost rodiče u dítěte v nemocnici důležitá, musí rozhodnout v první řadě rodina sama. Právě dokončovaná aktualizace našeho průzkumu všech dětských nemocnic a oddělení v ČR ukazuje, jak rozdílný přístup k rodičům svých pacientů jednotlivá pracoviště mají. Tam, kde ctí princip family centred care (péče zaměřená na rodinu) jakožto základ moderní pediatrické péče, postupně zdolávají všechny překážky, které dříve přítomnosti rodičů nepřály - to se týká i tak specializovaných pracovišť se zvláštním režimem, jako jsou jednotky intenzivní péče či anesteziologicko-resuscitační oddělení.
</TEXT>
</DOC>
<DOC>
<DOCID>MF-20020330388</DOCID>
<DOCNO>MF-20020330388</DOCNO>
<DATE>03/30/02</DATE>
<TITLE>
Synovi má přítomnost v Motole pomohla
</TITLE>
<TEXT>
Byla jsem loni se svým synem ve Fakultní nemocnici v Motole a díky Nadačnímu fondu Klíček získala ubytování. Vše musím pochválit. Synovi je deset let, ale měl velký strach, protože absolvoval biopsii, odběr kostní dřeně. A díky tomu, že jsem byla s ním, všechno zvládl skvěle. Strávila jsem několik dní na onkologii, pak na 1. dětské klinice a gastroenterologii. Nikdy mi tam nikdo neřekl: "Už musíte jít."
</TEXT>
</DOC>
<DOC>
<DOCID>MF-20020330389</DOCID>
<DOCNO>MF-20020330389</DOCNO>
<DATE>03/30/02</DATE>
<TITLE>
I na malém oddělení mohou vyjít vstříc
</TITLE>
<TEXT>
Ráda bych poděkovala dětskému oddělení nemocnice v Náchodě. Rodiče sem mohou kdykoli bez omezení. A oddělení je přitom docela maličké, takže v kapacitě ten problém asi nutně není.
</TEXT>
</DOC>
<DOC>
<DOCID>MF-20020330390</DOCID>
<DOCNO>MF-20020330390</DOCNO>
<DATE>03/30/02</DATE>
<TITLE>
Za pobyt chtěli osm set korun denně
</TITLE>
<TEXT>
Byla jsem se svým dítětem v nemocnici v Litoměřicích přesně měsíc poté, co dovršilo šest let věku. Zdravotní pojišťovna už v takovém případě pobyt rodičů nehradí, ale já absolutně nechápu, zač si nemocnice naúčtovala 800 korun denně a jak dospěla k této sumě. Pokoj byl jinak perfektní a nový, ale takové jsou tam teď všechny, takže jsem ani neměla možnost vybrat si mezi standardem a nadstandardem - standard je prostě takovýto. Naštěstí jsme byli s dítětem v nemocnici jen čtyři dny, ale nevím, co bych dělala, kdyby se to protáhlo. Přijde mi to amorální. V nemocnici v Roudnici, kde jsme byli na mandličkách, jsem platila asi 300 korun.
</TEXT>
</DOC>
<DOC>
<DOCID>MF-20020330391</DOCID>
<DOCNO>MF-20020330391</DOCNO>
<DATE>03/30/02</DATE>
<TITLE>
ORL Motol: rodiče dostanou alespoň křeslo
</TITLE>
<TEXT>
V článku v MF DNES byla zmiňována i nemožnost ubytování rodičů na dětském oddělení ORL Fakultní nemocnice Motol. Pozval jsem si paní primářku a dohodl se s ní, že rodiče budou mít u lůžka dítěte k dispozici alespoň křeslo.
</TEXT>
</DOC>
<DOC>
<DOCID>MF-20020330392</DOCID>
<DOCNO>MF-20020330392</DOCNO>
<DATE>03/30/02</DATE>
<TITLE>
Rodiče u lůžka - to není vůbec žádný nadstandard
</TITLE>
<TEXT>
Když jsem si přečetl článek S dítětem v nemocnici? Někde to nejde, vybavila se mi vzpomínka stará snad 20 let. Tehdy jsem se zúčastnil odborové schůze našeho OÚNZ věnované závazkům. Kolektiv jednoho dětského zařízení určeného převážně pro mladší děti se zavazoval k tomu, že dětem umožní alespoň jednou za dobu ozdravného pobytu (který býval plánován tuším na 6 týdnů) návštěvu rodičů, i když to provozně bylo spojeno se zvýšenými nároky. Reagoval jsem na to tehdy prohlášením, že paralelou k tomuto závazku by byl takový, který by dětem zaručil alespoň jednou za den stravu, i když je to spojeno pro zaměstnance se zvýšenými pracovními nároky. Ta paralela platí dodnes: každé dítě, ostatně jako každý z nás, má vedle fyzických potřeb i životně důležité potřeby psychické a sociální povahy, jejichž naplňování je podmínkou zdravého vývoje a úspěšného zdolávání ohrožení i těžkostí. K těmto životně důležitým potřebám dítěte patří v prvé řadě potřeba bezpečí a opory. Jejím zdrojem je trvalý a hluboký vztah ke klíčovým osobám - matce, otci a dalším členům rodiny. Tento vztah se za normálních okolností vytváří každodenním soužitím od předporodního období a po určité době, kolem sedmého a osmého měsíce věku dítěte, nabývá podoby pevného přilnutí. Blízkost takové osoby je pro dítě zdrojem základní důvěry ve svět. Dnes není v psychologii nejmenšího sporu o tom, že v doprovodu blízké osoby dítě lépe zdolává těžkosti života a zátěže. Je prokázáno, že děti se v přítomnosti zdravě milujících rodičů rychleji zotavují z následků nemocí či léčebných zákroků, lépe překonávají bolest - například v blízkosti rodičů bývá někdy nižší i spotřeba tišících léků. Platí to plně o dětech útlého, tedy předškolního věku. Z této těsné vazby se dítě postupně osamostatňuje, obecně však i tak platí, že v situaci ohrožení, zátěže a bolesti, jaké představuje nemoc, úraz či hospitalizace, se potřeba připoutání velmi rychle aktivuje a dítě se chová jako dítě mladší. V takových situacích má i dítě školního věku velikou potřebu blízkosti klíčových osob. Je rovněž notoricky známo, že delší a nečekané odloučení od klíčové osoby je pro malé dítě i za jinak běžných okolností zátěží, někdy i traumatem. Spojuje-li se s nemocí, úrazem či vážnějším lékařským zákrokem, bývá traumatizace výrazná a leckdy zanechává následky. Požadavek blízkosti rodičů u dítěte v nemocnici je tedy z hlediska psychologie něčím zcela samozřejmým. Dříve se prosadil v dětském lékařství než ve speciálních medicínských oborech, a to zásluhou našich dětských lékařů a psychologů již od sedmdesátých let (prof. Dunovský, prof. Matějček aj.). Ve speciálních oborech medicíny (o nichž je řeč v článku MF DNES) někdy bohužel stále přetrvává tradiční přístup k člověku, který je redukován na svou nemoc či poruchu, zatímco oblast prožívání a citových vztahů bývá opomíjena. Bohužel, naše nemocnice, budované většinou před desítkami let, nesplňují svým uspořádáním a organizací tato novější kritéria, nevytvářejí podmínky pro společný pobyt dítěte s rodičem. Vždyť jak obtížně se před čtvrt stoletím prosazoval z týchž důvodů v našich porodnicích dnes již samozřejmý systém "rooming-in", tj. společný pobyt dítěte s matkou. Další překážkou je to, že ve finančně napjaté situaci našeho zdravotnictví je pobyt i malého dítěte s matkou na oddělení mnohdy ještě stále považován za něco nadstandardního, nadbytečného, za "kapric" rodičů, ačkoli ve skutečnosti jde o jednu ze základních potřeb dítěte. Vzpomeňme na nemocnice v některých rozvojových zemích, kde je i jídlo považováno za nadstandard a příbuzní je musí svým pacientům nosit. Chápu, že rodiče zaskočení nemocí dítěte reagují nezřídka emocionálně a komunikace s nimi nemusí být snadná. Zde je třeba postupovat dvěma cestami: na jedné straně vést lékaře a sestry k pochopení člověka v celosti jeho prožívání a vztahů, učit je porozumění a komunikaci s rodiči, na druhé straně je pak nutné (a nejde opět o žádný nadstandard) doplnit zdravotnické týmy o psychology, kteří pomohou tyto otázky řešit. V rovině poznání není už o čem diskutovat. Poznatky jsou jasné a jde jen o to hledat urychleně všechny prostředky k jejich aplikaci do praxe.
Autor je předsedou Českomoravské psychologické společnosti, vede Dětské ce ntrum hlavního města Prahy Paprsek, vyučuje na katedře psychologie FF UK
</TEXT>
</DOC>
<DOC>
<DOCID>MF-20020330393</DOCID>
<DOCNO>MF-20020330393</DOCNO>
<DATE>03/30/02</DATE>
<TITLE>
Vadné výhybky ohrožují řidiče
</TITLE>
<HEADING>
Neovladatelné tramvaje zavinily několik nehod
</HEADING>
<GEOGRAPHY>Praha</GEOGRAPHY>
<TEXT>
Většina kolejových výhybek na tramvajových tratích v hlavním městě není bezpečná. Řidiči tramvají na to však poukazují marně. "Vždy je tu riziko, že se výhybka přehodí sama a tramvaj vjede do jiného směru," řekl jeden z řidičů, který odmítl zveřejnit své jméno ze strachu, že by mohl přijít o místo. Nepřímo to potvrzuje i vedení Dopravního podniku, které připouští, že při selhání řidiče nebo při technické závadě může mít tramvaj na výhybce problémy. Svědčí o tom například prosincová srážka tramvaje linky 26 s autobusem, při níž byli zraněni čtyři lidé a vznikly milionové škody. Tramvaj totiž v ulici Milady Horákové nečekaně právě kvůli závadě výhybky změnila trasu a odbočila do Badeniho ulice, což pochopitelně nemohl řidič autobusu tušit, a vjel jí do cesty. Nejmenovaný řidič tramvaje v této souvislosti naznačil, že hodnocení vedení Dopravního podniku vždy vyzní jinak. "Naše předpisy jsou napsány tak, aby byla chyba vždy na straně řidiče. Je pravda, že ta řidička na Letné nevypnula před výhybkou proud a vjela do ní rychleji, než měla. Lidská selhání však nejsou věcí úplně neobvyklou. Jde však o to, že existují konstrukce výměn, které samočinné přestavění zcela vylučují," uvedl. Verdikt policejních vyšetřovatelů letenské tragédie mu dává za pravdu, z nehody na Letné obvinili řidičku tramvaje a technickou závadu výměny vyloučili. Sám technický ředitel Dopravního podniku Tomáš Jílek však připustil, že pokud řidič tramvaje udělá chybu, může mít na výhybce problémy. Riziko, že tramvaj odbočí do jiného směru, je v každém případě varující zejména pro pražské motoristy.
Mnozí z nich totiž spoléhají na to, že vědí, kam tramvajová linka jede. Takže mohou být třeba na Výtoni zděšeni z toho, že trojka nepokračuje kolem Vltavy, ale nečekaně ji výhybka nasměruje přímo proti jejich vozu. Technický ředitel Dopravního podniku Tomáš Jílek tvrdí: "Výhybky v Praze jsou naprosto bezpečné. Pokud nemají technickou závadu a řidič dodrží všechny předpisy, nemohou se samovolně přestavět. Vy si myslíte, že by Drážní úřad schválil zařízení ohrožující bezpečnost cestujících?" Řidič tramvaje, který poskytl anonymně informace, však poukazuje na další dva případy ze začátku února, které měly stejnou příčinu. U holešovického nádraží se srazily dvě čtrnáctky, podobná srážka dvou tramvají se stala na Újezdě. Spolehlivější typ výhybek používají například v Berlíně. Jsou řízeny centrálně počítačem a řidiči je mají před křižovatkou automaticky přestavené do správného směru. "Musíte si uvědomit, že do Berlína se po sjednocení Německa dalo několik set miliard marek, a my prostě takové možnosti nemáme," řekl k tomu ředitel Jílek. Mluvčí Dopravního podniku Zuzana Knoblochová tvrdí, že výhybky v síti elektrických drah jsou na evropské úrovni. "Od devadesátého roku jsou pořizovány nové výhybky s elektronickým zabezpečením," řekla. Podle ní se také letos ani v minulém roce nestala žádná nehoda tramvaje kvůli samovolnému přestavění výhybky před vozem.
</TEXT>
</DOC>
<DOC>
<DOCID>MF-20020330394</DOCID>
<DOCNO>MF-20020330394</DOCNO>
<DATE>03/30/02</DATE>
<TITLE>
Neznámý výtržník zamořil pasáž slzným plynem
</TITLE>
<TEXT>
Nové Město - Slzotvorný předmět vhodil včera před polednem neznámý pachatel do pekárny v pasáži ve Václavské ulici v Praze 2. Ačkoli dráždivá látka pasáž zamořila, nikomu nezpůsobila závažnější zranění. Jan Holub z pražské policejní správy uvedl, že nešlo o žádnou nervově paralytickou či bojovou chemickou látku. Pachatel však způsobil pekárně škodu na pečivu za asi 80 000 korun. Okamžitě po oznámení události v 11:48 na linku 158 vyjeli na místo na Karlově náměstí policisté, hasiči, záchranná služba a pyrotechnici z pražské policejní správy i policejního prezidia. Lékaři omyli obličej jednomu dítěti, nikdo nebyl hospitalizován. Hasiči mezitím odstranili skvrny a popel po kouři a prostor odvětrali. Válcový kovový předmět, který vyvolal paniku u Pražanů i řady turistů, je nyní v rukách expertů. Mimo jiné zkoušejí vyzkoumat, zda byl vyroben průmyslově, nebo si ho někdo udělal jen tak podomácku. Kvůli pátrání po neznámém pachateli žádá policie všechny případné svědky celé události, aby se co nejdříve přihlásili na místním policejním oddělení ve Vyšehradské ulici v Praze 2.
POPEL A KOUŘ. Výbuch neznámé látky ve Václavské pasáži v první chvíli zcela zamořil vzduch prachem a popelem, nejvíc byla postižena pekárna. Hasiči objekt okamžitě vyčistili.
</TEXT>
</DOC>
<DOC>
<DOCID>MF-20020330395</DOCID>
<DOCNO>MF-20020330395</DOCNO>
<DATE>03/30/02</DATE>
<TITLE>
Chcete být v nemocnici s dítětem? Zaplaťte
</TITLE>
<GEOGRAPHY>Praha</GEOGRAPHY>
<TEXT>
Zástupci velkých nemocnic v metropoli tvrdí, že se snaží maximálně vyjít vstříc rodičům, kteří chtějí být se svými dětmi i tehdy, pokud jsou hospitalizovány. Paradoxní však je, že někde za to chtějí peníze, zatímco jinde ne. Pojišťovny hradí pobyt rodičů v nemocnicích pouze v některých případech - u dětí do šesti let a tam, kde lékař prokáže maximální význam přítomnosti rodičů pro zdraví dítěte. "To se týká například klinik psychiatrie a neurologie," uvedla hlavní sestra Thomayerovy nemocnice Dana Jurásková s tím, že u těch ostatních rodiče platí přibližně čtyři sta korun za den. Prohlásila také, že v krčské nemocnici považují přítomnost rodičů u dětí za běžnou praxi na všech odděleních. "Jistě, všude to pro ně není ideálně uzpůsobené. Ale oni toho přesto maximálně využívají a je jim jedno, za jakých podmínek. Důležité pro ně je být s dítětem, " dodala Jurásková. Ve Fakultní nemocnici Na Bulovce je praxe obdobná, platí se zde 250 korun za den. "Když máme plno, je někdy s ubytováním rodičů problém. Snažíme se ale vyjít všem maximálně vstříc, obzvlášť pokud je dítěti méně než šest let," řekla hlavní sestra Irena Nerudová. V Motole, Všeobecné fakultní nemocnici a na Vinohradech však tvrdí, že rodiče zde mohou být s dětmi zadarmo. Pokud je místo. "Nevím přesně, jak se to účtuje, ale je to mezi lékaři a pojišťovnami. Rodiče jsou vykazováni jako body za vyšetření," uvedla mluvčí motolské nemocnice Eva Jurinová. Připustila však, že na některých odděleních může být přebývání rodičů problematické. "Nemocnice nebyla takto vyprojektována, s rodiči se nepočítalo. V novém projektu na přestavbu dětské části však bude pobyt rodičů samozřejmostí," dodala. Ve vinohradské nemocnici mají na dětských odděleních třetinu pokojů uzpůsobenu přímo pro pobyt rodičů. "Pokud je místo, jsou tu bezplatně. Můžou si ale také objednat nadstandard za pět set korun na den. A pokud by bylo opravdu plno a rodiče třeba mimopražští, nabídneme jim místo na naší ubytovně za 300 korun," prohlásil mluvčí nemocnice Leoš Kabát. Zdarma prý pobývají matky u svých dětí také ve Všeobecné fakultní nemocnici na Karlově náměstí. veronika.syrová@mfdnes.cz
Praha - Zástupci velkých nemocnic v metropoli tvrdí, že se snaží maximálně vyjít vstříc rodičům, kteří chtějí být se svými dětmi i tehdy, pokud jsou hospitalizovány. Paradoxní však je, že někde za to chtějí peníze, zatímco jinde ne. Pojišťovny hradí pobyt rodičů v nemocnicích pouze v některých případech - u dětí do šesti let a tam, kde lékař prokáže maximální význam přítomnosti rodičů pro zdraví dítěte. "To se týká například klinik psychiatrie a neurologie," uvedla hlavní sestra Thomayerovy nemocnice Dana Jurásková s tím, že u těch ostatních rodiče platí přibližně čtyři sta korun za den. Prohlásila také, že v krčské nemocnici považují přítomnost rodičů u dětí za běžnou praxi na všech odděleních. "Jistě, všude to pro ně není ideálně uzpůsobené. Ale oni toho přesto maximálně využívají a je jim jedno, za jakých podmínek. Důležité pro ně je být s dítětem, " dodala Jurásková. Ve Fakultní nemocnici Na Bulovce je praxe obdobná, platí se zde 250 korun za den. "Když máme plno, je někdy s ubytováním rodičů problém. Snažíme se ale vyjít všem maximálně vstříc, obzvlášť pokud je dítěti méně než šest let," řekla hlavní sestra Irena Nerudová. V Motole, Všeobecné fakultní nemocnici a na Vinohradech však tvrdí, že rodiče zde mohou být s dětmi zadarmo. Pokud je místo. "Nevím přesně, jak se to účtuje, ale je to mezi lékaři a pojišťovnami. Rodiče jsou vykazováni jako body za vyšetření," uvedla mluvčí motolské nemocnice Eva Jurinová. Připustila však, že na některých odděleních může být přebývání rodičů problematické. "Nemocnice nebyla takto vyprojektována, s rodiči se nepočítalo. V novém projektu na přestavbu dětské části však bude pobyt rodičů samozřejmostí," dodala. Ve vinohradské nemocnici mají na dětských odděleních třetinu pokojů uzpůsobenu přímo pro pobyt rodičů. "Pokud je místo, jsou tu bezplatně. Můžou si ale také objednat nadstandard za pět set korun na den. A pokud by bylo opravdu plno a rodiče třeba mimopražští, nabídneme jim místo na naší ubytovně za 300 korun," prohlásil mluvčí nemocnice Leoš Kabát. Zdarma prý pobývají matky u svých dětí také ve Všeobecné fakultní nemocnici na Karlově náměstí. veronika.syrová@mfdnes.cz
</TEXT>
</DOC>
<DOC>
<DOCID>MF-20020330396</DOCID>
<DOCNO>MF-20020330396</DOCNO>
<DATE>03/30/02</DATE>
<TITLE>
Jan Bürgermeister se stal lídrem ODS v Praze 1
</TITLE>
<TEXT>
Nové Město - Starosta první městské části Jan Bürgermeister udělal ve čtvrtek první krok k získání primátorského křesla při podzimních komunálních volbách v Praze. Oblastní sdružení ODS v Praze 1 ho nominovalo jako svého lídra pro červnové vnitrostranické volby, které určí nejen favorita ODS na primátora, ale i podobu celé kandidátky. "O své kandidatuře na primátora rozhodnu až v červnu. Nyní se budu se svými nominovanými kolegy z Prahy jedna snažit zachovat tradici, kdy jsme měli alespoň jednoho člověka v radě města," uvedl Jan Bürgermeister. Kromě něj se budou ucházet o místo na společné kandidátce ODS pro komunální volby ještě Filip Dvořák (radní města), Michael Gregor (zastupitel Prahy 1), René Pavlů (podnikatel) a Karel Loucký (místostarosta Prahy 1). ODS ještě nemá svého lídra pro podzimní volby, zatímco některé strany už ano. Například lídrem pražských sociálních demokratů je ekonomický náměstek primátora Jiří Paroubek a pražští unionisté nominovali radního Michaela Hvížďalu.
</TEXT>
</DOC>
<DOC>
<DOCID>MF-20020330397</DOCID>
<DOCNO>MF-20020330397</DOCNO>
<DATE>03/30/02</DATE>
<TITLE>
Manželé dráždí sousedy - krmí potkany a holuby Žižkov - Stovky divokých holubů, toulavé kočky a z kanálů vylézající potkani, to jsou největší přátelé manželů Vojtěcha a Magdy Ráczových ze Žižkova. Už přes osmnáct let je pravidelně a ve velkém krmí a jsou přesvědčeni, že je tak chrání před ostatními lidmi. Ti to však nějak nedokážou pochopit. Zvláště sousedi z Jeseniovy ulice, kde Ráczovi žijí, jich mají plné zuby. Jenže Ráczovi se své péče nehodlají vzdát.
</TITLE>
<TEXT>
"Jde nám hlavně o holuby, proti kterým vznikla nespravedlivá davová psychóza. Není pravda, že ohrožují zdraví lidí," říká rozhodně pětašedesátiletá bývalá telegrafistka Magda Ráczová. S o pět let starším manželem, vyučeným instalatérem, krmí zvěř v okolí domu většinou dvakrát denně. Ta se za nimi do Jeseniovy ulice stahuje. "Při krmení holubů se nám slétá tak dvousethlavé hejno," podotýká Ráczová. Němým tvářím sypou manželé krmení i přímo z okna přízemního bytu v panelovém domě, kde bydlí. Nepravidelně za nimi vyrážejí s pytli zrní nebo starého pečiva i do odlehlejších částí Žižkova. "Žijeme skromně. Na péči o bezprizorní zvířátka dáváme většinu peněz," upozorňuje Vojtěch Rácz s tím, že za potravou se k nim slétají i jiní ptáci. Pro ně vybudovali dvě krmítka. O protestech sousedů, kterým vadí, když jim potkani běhají pod nohama a hejna holubů znečišťují trusem okna bytů, čerstvě vyprané prádlo nebo parkující automobily, jsou přesvědčeni, že jsou zveličené a nespravedlivé. "Někdo se o ta nebohá zvířata musí starat," hájí Ráczová počínání své i manželovo. Její péče o holuby jde tak daleko, že ty zraněné sbírá na ulici a pečuje o ně přímo v bytě. Vrkání je i ze společné chodby v domě velmi dobře slyšitelné. "Předávám jim svou energii. Teď jsem ale nemohla, protože jsem byla nemocná," říká. Především divoké holuby chtějí Ráczovi hájit do důsledků. Proti postupu zdejší radnice a městské policie, které se je snaží potrestat za znečišťování veřejného prostranství, se neustále odvolávají, stížnosti posílají ochráncům přírody, na vládu i do prezidentské kanceláře. "Teď budu psát ombudsmanovi. Požádám ho, aby se zasadil o zastavení honu na holuby," upozornila rezolutně Magda Ráczová.
KAŽDODENNÍ KRMENÍ. Stovky holubů se denně slétají k Vojtěchu Ráczovi a jeho ženě. Stejně jako toulavé kočky a potkani u nich nacházejí dostatek potravy. Sousedy tím však obtěžují.
</TEXT>
</DOC>
<DOC>
<DOCID>MF-20020330398</DOCID>
<DOCNO>MF-20020330398</DOCNO>
<DATE>03/30/02</DATE>
<TITLE>
Velikonoční víkend zpestří rozmanité akce
</TITLE>
<GEOGRAPHY>Praha</GEOGRAPHY>
<TEXT>
Z velkého množství rozmanitých akcí si mohou vybrat Pražané o velikonočním prodlouženém víkendu. Velikonoce jsou největším křesťanským svátkem. Dnes večer povede obřady Bílé soboty v katedrále svatého Víta pražský arcibiskup kardinál Miloslav Vlk. Ten zde bude také zítra dopoledne sloužit slavnostní mši svatou. Ne každý však spojuje Velikonoce jen s náboženskými obřady. Organizátoři připravili i "světskou" zábavu. Ve čtrnáctém století se mohou ode dneška ocitnout návštěvníci Tuležimi, unikátní repliky středověkého městečka, které se nachází poblíž Stodůlek a Řeporyjí. Krátce po deváté hodině vyjede dnes z branického nádraží vlak s parní lokomotivou na Křivoklát, kde na hradě bude po celý den program nazvaný "Velikonoce na Křivoklátě". Především pro děti bude připraven program na všechny tři volné dny na Staroměstském náměstí. V rámci pokračujících velikonočních trhů zde každý sváteční den pokaždé od 15 hodin budou připraveny zábavné soutěže pro malé i větší děti.
Viz Přehled bohoslužeb str. D6
</TEXT>
</DOC>
<DOC>
<DOCID>MF-20020330399</DOCID>
<DOCNO>MF-20020330399</DOCNO>
<DATE>03/30/02</DATE>
<TITLE>
Z celého města
</TITLE>
<GEOGRAPHY>Praha</GEOGRAPHY>
<TEXT>
Ulice zaplnily kolony aut, dopravní kolaps nenastal
Kvůli prodlouženému víkendu včera ulice hlavního města zaplnily kolony aut. Kolaps však nenastal. "Nejenže Pražané odjíždějí z města, ale řada lidí, například cizinců, zase jede do Prahy," řekl Jan Holub z pražské policejní správy. Složitá dopravní situace byla odpoledne například na křižovatce ulic Kolbenova a Kbelská, v oblasti Výtoně a Palackého náměstí a na hlavních komunikacích v Praze 7. Hustý provoz byl v oblasti Barrandovského mostu a na Jižní spojce. (ČTK)
Praha - Policie se u řidičů zaměřila na alkohol v krvi
Na opilé řidiče za volantem se zaměřili tento týden dopravní policisté. Při třech akcích na území hlavního města zezelenala kontrolní trubička téměř v šedesáti případech. "Šokující bylo, že čtvrtina z těchto motoristů, kteří si dali před jízdou alkohol, byly ženy," řekla pražská policejní mluvčí Eva Miklíková. Mužskému rekordmanovi naměřili 2,07 promile alkoholu v krvi, na první místo v ženské kategorii stačilo 1,52 promile. Policisté zkontrolovali přes devět set vozidel. (jaz)
</TEXT>
<HEADING>
Troja - Medvědi v zoo se již probouzejí
</HEADING>
<TEXT>
Teplé počasí už v zoologické zahradě probudilo medvědy baribaly ze zimního spánku. Voda byla první, co je zajímalo. Když se napili, začali se shánět po potravě. "Dostali míchanici z rýže, mrkve a masa a už jsou čilí," řekla mluvčí zoo Romana Anděrová. (dav)
Teplé počasí už v zoologické zahradě probudilo medvědy baribaly ze zimního spánku. Voda byla první, co je zajímalo. Když se napili, začali se shánět po potravě. "Dostali míchanici z rýže, mrkve a masa a už jsou čilí," řekla mluvčí zoo Romana Anděrová. (dav)
</TEXT>
</DOC>
<DOC>
<DOCID>MF-20020330400</DOCID>
<DOCNO>MF-20020330400</DOCNO>
<DATE>03/30/02</DATE>
<TITLE>
Restituce zbrzdila stavbu hřiště
</TITLE>
<GEOGRAPHY>Dejvice</GEOGRAPHY>
<TEXT>
Ošklivá plechová ohrada plná harampádí a odpadků stále hyzdí Hadovku na místě, kde by měl být park s dětským hřištěm. Tři roky se už totiž táhne spor šesté městské části s restituentkou, které patří rozpadlá konstrukce bývalého skleníku na tomto pozemku. Lidé v okolí jsou naštvaní. Nejenže musí denně obcházet metry vlnitého plechu, ale navíc se v ohradě usídlili bezdomovci. "Z oken se musíme koukat, jak tu rozdělávají oheň a vykonávají potřebu. Dokonce už kvůli nim i hořelo," tvrdí architekt Jiří Žentel, který má ze svých oken u ateliéru výhled na celou plochu zarostlé ohrady. Místostarostka Jaroslava Trnková vysvětluje, že spor je složitý. "Hadovka II, která těsně sousedí s Hadovkou I, kde již před časem vzniklo dětské hřiště a uvažuje se i o okrasné instalaci soch, je velice komplikovaný pozemek. Z větší části jej vlastní městská část Praha 6, z té menší je v majetku Pozemkového fondu," uvedla s tím, že již tři roky radnice žádá Pozemkový fond o převedení této části pozemku na Prahu 6. Dosud bez úspěchu. "Přednost mají lukrativní pozemky, které fond může výhodně prodat. Naše žádost, ačkoliv už byla doložena všemi majetkovými vazbami a vztahy, tam stále leží," řekla Trnková. Daleko větší problémy však jsou podle místostarostky s restituentkou, která se zbytků svého majetku nehodlá vzdát. "My se s touto paní už tři roky dohadujeme o tom, aby svůj majetek odstranila, protože je to na našem pozemku. Neplatí nám ani žádný nájem. Předpokládali jsme totiž, že se likvidace skleníku rychle vyřeší, tak jsme ani žádné peníze nepožadovali. Místo toho celá věc přerostla v podání žaloby z naší strany na vyklizení pozemku," prohlásila Trnková. Restituentka však k soudu nechodila, ani když se na její žádost přesunul do Příbrami, kde bydlí. "Když jsme jí navrhli, že stavbu odstraníme sami, měla nehorázné finanční požadavky. Ale podle územního plánu zde má být park, takže tam jinou činnost nepovolíme," řekla Trnková. Až teď, po třech letech, se podařilo restituentku vyslechnout. "Dokud soud nerozhodne, nezbývá nám než čekat," dodala Trnková.
SMETIŠTĚ ZA OHRADOU. Již několik let se obyvatelé Hadovky musejí dívat místo na úhledné dětské hřiště na ohyzdnou ohradu, odpadky a bezdomovce, kteří se tu usadili.
</TEXT>
</DOC>
<DOC>
<DOCID>MF-20020330401</DOCID>
<DOCNO>MF-20020330401</DOCNO>
<DATE>03/30/02</DATE>
<TITLE>
Objížďka kvůli opravě kanalizace a vodovodu
</TITLE>
<GEOGRAPHY>Spořilov</GEOGRAPHY>
<TEXT>
Až do 30. srpna bude od úterý uzavřena Lešanská ulice v Praze 4 mezi ulicemi Hlavní a Božkovskou. Důvodem je oprava vodovodu a kanalizace. Řidiči uzavírku objedou ulicemi Hlavní, Senohrabská, Klapálkova a Türkova. Senohrabská ulice bude v této době obousměrná.
Spořilov - Až do 30. srpna bude od úterý uzavřena Lešanská ulice v Praze 4 mezi ulicemi Hlavní a Božkovskou. Důvodem je oprava vodovodu a kanalizace. Řidiči uzavírku objedou ulicemi Hlavní, Senohrabská, Klapálkova a Türkova. Senohrabská ulice bude v této době obousměrná.
</TEXT>
</DOC>
<DOC>
<DOCID>MF-20020330402</DOCID>
<DOCNO>MF-20020330402</DOCNO>
<DATE>03/30/02</DATE>
<TITLE>
Radnice pořádá anketu
</TITLE>
<GEOGRAPHY>Libeň</GEOGRAPHY>
<TEXT>
"Třídíte odpad? Jste spokojeni s čistotou okolí svého bydliště?" Na tyto a další otázky se ptá radnice Prahy 8 svých obyvatel. Na základě odpovědí chce městská část vymyslet, jak zkvalitnit zdejší životní prostředí.
Libeň - "Třídíte odpad? Jste spokojeni s čistotou okolí svého bydliště?" Na tyto a další otázky se ptá radnice Prahy 8 svých obyvatel. Na základě odpovědí chce městská část vymyslet, jak zkvalitnit zdejší životní prostředí.
</TEXT>
</DOC>
<DOC>
<DOCID>MF-20020330403</DOCID>
<DOCNO>MF-20020330403</DOCNO>
<DATE>03/30/02</DATE>
<TITLE>
Výstava Velikonoční zastavení
</TITLE>
<TEXT>
Černý Most - V Galerii 14 na Černém Mostě vystavuje místní malířka Anna Poustová z Kyjí. "Její expozice nese název Velikonoční zastavení," uvedla Eugenie Čechová, vedoucí odboru kultury a občanských záležitostí úřadu čtrnácté městské části. Od roku 1979 tato umělkyně vyučovala dvanáct let v kurzech dětské výtvarné výchovy Kulturního domu v Kyjích. Výstava je otevřena vždy v úterý, ve středu a čtvrtek od 14 do 18 hodin a potrvá do úterý 16. dubna.
</TEXT>
</DOC>
<DOC>
<DOCID>MF-20020330404</DOCID>
<DOCNO>MF-20020330404</DOCNO>
<DATE>03/30/02</DATE>
<TITLE>
Politici nevědí, kolik bude volebních obvodů
</TITLE>
<GEOGRAPHY>Praha</GEOGRAPHY>
<TEXT>
Stále není jasné, kolik volebních obvodů bude v hlavním městě ustaveno pro podzimní volby do pražského zastupitelstva. Politické strany diskusi na toto téma neuzavřely a probírají několik variant. Nejčastěji uvažují o jednom nebo až pěti obvodech. Konečné rozhodnutí musí městské zastupitelstvo vydat do poloviny srpna. Praha měla v posledních komunálních volbách v roce 1998 deset volebních obvodů, které kopírovaly obvody senátní. To už nový volební zákon a zákon o hlavním městě nedovoluje. Stanoví mimo jiné, že hranice volebních obvodů se musí shodovat s hranicemi městských částí.
Praha - Stále není jasné, kolik volebních obvodů bude v hlavním městě ustaveno pro podzimní volby do pražského zastupitelstva. Politické strany diskusi na toto téma neuzavřely a probírají několik variant. Nejčastěji uvažují o jednom nebo až pěti obvodech. Konečné rozhodnutí musí městské zastupitelstvo vydat do poloviny srpna. Praha měla v posledních komunálních volbách v roce 1998 deset volebních obvodů, které kopírovaly obvody senátní. To už nový volební zákon a zákon o hlavním městě nedovoluje. Stanoví mimo jiné, že hranice volebních obvodů se musí shodovat s hranicemi městských částí.
</TEXT>
</DOC>
<DOC>
<DOCID>MF-20020330405</DOCID>
<DOCNO>MF-20020330405</DOCNO>
<DATE>03/30/02</DATE>
<TITLE>
Romský ples se koná dnes v Edenu
</TITLE>
<GEOGRAPHY>Vršovice</GEOGRAPHY>
<TEXT>
První celostátní reprezentační romský ples se koná dnes v Kulturním domě Eden v Praze 10 od 20 hodin. Akci pořádá Sportovní federace Romů ČR ve spolupráci s Městskou částí Praha 15 a romskou koordinátorkou hlavního města Prahy. "Předpokládáme účast okolo sedmi set lidí z celé republiky," řekl starosta Prahy 15 Jan Nádvorník, který nad plesem převzal záštitu. Pořadatelé chtěli akci původně uspořádat v Kulturním centru Varta v Horních Měcholupech. Kvůli omezené kapacitě zařízení si ale nakonec pronajali Eden.
Vršovice - První celostátní reprezentační romský ples se koná dnes v Kulturním domě Eden v Praze 10 od 20 hodin. Akci pořádá Sportovní federace Romů ČR ve spolupráci s Městskou částí Praha 15 a romskou koordinátorkou hlavního města Prahy. "Předpokládáme účast okolo sedmi set lidí z celé republiky," řekl starosta Prahy 15 Jan Nádvorník, který nad plesem převzal záštitu. Pořadatelé chtěli akci původně uspořádat v Kulturním centru Varta v Horních Měcholupech. Kvůli omezené kapacitě zařízení si ale nakonec pronajali Eden.
</TEXT>
</DOC>
<DOC>
<DOCID>MF-20020330406</DOCID>
<DOCNO>MF-20020330406</DOCNO>
<DATE>03/30/02</DATE>
<TITLE>
Turistická atrakce
</TITLE>
<TEXT>
Jílové u Prahy - Nová turistická atrakce, zvláště pro milovníky podzemí, se stala součástí Regionálního muzea v Jílovém u Prahy. Ve zlatonosném revíru se podařilo zpřístupnit veřejnosti štolu svatého Josefa v Dolním Studeném, která je stará několik století. "Důlní chodby tehdejší horníci nedělali nijak velké, takže hned u vchodu návštěvníci vyfasují ochranné pomůcky - přilby a pláště. Chodba je často úzká na šířku jednoho člověka, proto skupiny musí jít husím pochodem," řekl pracovník muzea Ivo Nevečeřal. Z tohoto důvodu také nemohou absolvovat trasu například osoby trpící klaustrofobií. Celková délka dosud známých chodeb je 280 metrů, z toho je v současné době přístupno 200 metrů. Do důlního podzemí se mohou zájemci podívat do konce října o sobotách, nedělích a svátcích od 9 do 16 hodin. Prohlídka začíná každou půlhodinu.
</TEXT>
</DOC>
<DOC>
<DOCID>MF-20020330407</DOCID>
<DOCNO>MF-20020330407</DOCNO>
<DATE>03/30/02</DATE>
<TEXT>
Spory přerostly v útoky a rvačky Žižkov - Nejdříve petice, potom nadávky a nyní už i fyzické útoky, tak se vyvíjí letitý spor nájemníků jednoho z panelových domů na Žižkově s jejich sousedy, manželi Ráczovými. Úřady je totiž nedokážou přimět, aby přestali krmit ve velkém holuby, kočky a potkany. Ti se do ulice stahují ve stovkách kusů a nechávají tu za sebou množství trusu a páchnoucí moči. "Je to fakt hrozný a jsme už zcela bezmocní. Po chodnících nám běhají potkani, holubi kálejí po všem, nad čím přelétnou," posteskl si Vladimír Jelínek, jeden ze sousedů Ráczových. "Zrní a starý chleba jim sypou na parkoviště a kolem domu, pro potkany a kočky tu postavili krmítko. Je to unikátní pohled, když si Rácz vykračuje po ulici s batohem, z něhož se mu pomalu sype krmení, a slétá a sbíhá se k němu různá havěť," říká Jelínek. Na radnici Prahy 3 leží už hodně tlustý spis, který se případu Ráczových týká. "Dali jsme jim i pokutu za znečišťování veřejného prostranství, oni se ale odvolali na magistrát a ten naše rozhodnutí zrušil," tvrdí mluvčí radnice Petr Blažek. Vyhláška města totiž upravuje pouze situaci, kdy po krmení zvěře zůstanou například na chodnících zbytky chleba. "Holubi ale všechno zkrmí a nezůstane po nich nic, tedy kromě trusu. Na ten se ale už vyhláška nevztahuje," podotýká Petr Blažek. Jeho slova potvrzuje pražský radní Rudolf Blažek. Zároveň však uznává, že přemnožení holubi způsobují městu problémy. "I případ ze Žižkova mne nabádá k tomu, abych zjistil, zda by nebylo možné zakázat ve městě jejich krmení," reagoval včera. Je už načase, neboť obyvatelé Jeseniovy ulice začínají brát spravedlnost stále častěji do svých rukou. "Několikrát nám rozbili okna a fyzicky nás napadli," tvrdí Magda Ráczová. "Jo, jejího manžela jsem už viděl párkrát s modřinami v obličeji," řekl Vladimír Jelínek.
</TEXT>
</DOC>
<DOC>
<DOCID>MF-20020330408</DOCID>
<DOCNO>MF-20020330408</DOCNO>
<DATE>03/30/02</DATE>
<TITLE>
Strážníci začali přísněji kontrolovat pejskaře
</TITLE>
<GEOGRAPHY>Praha</GEOGRAPHY>
<TEXT>
Majitelé psů v hlavním městě musí počítat s tím, že budou na procházkách se svými čtyřnohými miláčky pod přísnějším dohledem. Pražští strážníci budou systematicky sledovat, zda pejskaři dodržují základní pravidla daná vyhláškou. Především se hodlají zaměřit na volné pobíhání psů na místech, kde to není povoleno. První akci provedli městští policisté ve středu v sedmi vybraných městských částech. "Podobné akce se budou opakovat na celém území Prahy až do konce roku, a to dvakrát týdně a vždy v jiných pražských obvodech," řekla tisková mluvčí strážníků Radka Waitová. Strážníci ve středu zkontrolovali dvě stě pětašedesát lidí, kteří venčili své psy, a zjistili několik desítek prohřešků. Například třiatřicet psů nebylo označeno řádnou evidenční známkou. Vyhlášku o ochraně veřejné zeleně porušilo sedmadvacet pejskařů, kteří svého svěřence nechali volně pobíhat v parcích, kde to není povoleno. Znečištění veřejného prostranství, které může být pokutováno jedním tisícem korun, řešili strážníci v pěti případech, informovala Waitová.
Praha - Majitelé psů v hlavním městě musí počítat s tím, že budou na procházkách se svými čtyřnohými miláčky pod přísnějším dohledem. Pražští strážníci budou systematicky sledovat, zda pejskaři dodržují základní pravidla daná vyhláškou. Především se hodlají zaměřit na volné pobíhání psů na místech, kde to není povoleno. První akci provedli městští policisté ve středu v sedmi vybraných městských částech. "Podobné akce se budou opakovat na celém území Prahy až do konce roku, a to dvakrát týdně a vždy v jiných pražských obvodech," řekla tisková mluvčí strážníků Radka Waitová. Strážníci ve středu zkontrolovali dvě stě pětašedesát lidí, kteří venčili své psy, a zjistili několik desítek prohřešků. Například třiatřicet psů nebylo označeno řádnou evidenční známkou. Vyhlášku o ochraně veřejné zeleně porušilo sedmadvacet pejskařů, kteří svého svěřence nechali volně pobíhat v parcích, kde to není povoleno. Znečištění veřejného prostranství, které může být pokutováno jedním tisícem korun, řešili strážníci v pěti případech, informovala Waitová.
</TEXT>
</DOC>
<DOC>
<DOCID>MF-20020330409</DOCID>
<DOCNO>MF-20020330409</DOCNO>
<DATE>03/30/02</DATE>
<TITLE>
POZOR, TRAMVAJ
</TITLE>
<TEXT>
Na některých křižovatkách znamená tramvaj možné riziko. Pokud totiž její řidič ručně neohlídá odbočení, výhybka může soupravu navést jiným směrem, kde s ní ostatní motoristé nepočítají.
</TEXT>
</DOC>
<DOC>
<DOCID>MF-20020330410</DOCID>
<DOCNO>MF-20020330410</DOCNO>
<DATE>03/30/02</DATE>
<TEXT>
Do kempu Džbán se na 50. mezinárodní setkání mladých příznivců kempinku a karavaninku sjelo na 500 účastníků z deseti zemí. Před včerejším slavnostním zahájením se cizinci v hezkém počasí věnovali hlavně volejbalu a fotbalu.
</TEXT>
</DOC>
<DOC>
<DOCID>MF-20020330411</DOCID>
<DOCNO>MF-20020330411</DOCNO>
<DATE>03/30/02</DATE>
<TITLE>
Do obchodů lidé jezdí i o svátcích
</TITLE>
<TEXT>
Nákupy se mohou stát společenskou událostí
</TEXT>
<HEADING>
Tipy pro ty, kteří chtějí nakupovat o Velikonocích
</HEADING>
<TEXT>
Sváteční dny už často nejsou ve znamení vycházek do přírody a domácího odpočinku. Velká část Pražanů se naučila trávit volno v nákupních centrech.
Praha - Otevřené obchody i o svátcích? Navíc až do večera? O něčem podobném si mohli Pražané ještě před třinácti lety nechat zdát. Socialističtí obchodníci byli ochotni vytáhnout rolety ještě tak v sobotu ráno, ale nejpozději s poledním pípáním v rádiu nesmlouvavě zavřeli. Kdo si vzpomněl pozdě, měl smůlu. S odstupem let je vzpomínka na tuto dobu skoro neuvěřitelná. Dnes už si žádný Pražan nedovede představit, že by v celé metropoli nebylo jediné místo, kde se dá kdykoli nakoupit. I o svátcích. Lidé se stále otevřené náruči obchodů nebrání, právě naopak. Kdo by čekal třeba na Velikonoční pondělí nudící se prodavače, je na omylu. Podle psychologa Jiřího Tyla bylo ve společnosti, která dřela, svátkem nepracovat. Pro konzumní společnost se zase ve volných chvílích prokazuje zvýšeným konzumem. Co je tedy na otevřených obchodech pro zákazníky tak lákavé? "Jednak je to právě ta možnost nakupování, která tu před lety nebyla. Spousta lidí střední a starší generace se toho stále nemůže nabažit," říká psycholog Jiří Tyl. Nejen vychutnávání možnosti nakupovat v kdysi nezvyklou dobu je tím důvodem. Podle Jiřího Tyla může být pro někoho cesta do nákupních center ideálním rodinným výletem. Dětem se v přitažlivě vypadajících obchodech líbí, mohou si tam hrát v koutcích speciálně pro ně určených. Navíc snad v každém hypermarketu bývá nějaká restaurace. Když tedy rodina vyrazí na nakupovací výlet, nemusí se bát, že by nějak strádala. Nákupy o svátcích jsou ideální příležitostí dostat se mezi lidi zejména pro zaměstnané rodiče, kteří přes týden pracují od rána do večera v kolektivu stále stejných kolegů. Vyjet ještě večer na nákup i s dětmi je zejména pro zaměstnanou matku vyčerpávající záležitost. I to je důvod, proč odložit nakupování na volný den a vzít s sebou celou rodinu. "Vždycky, když je svátek a s ním prodloužené volno, zvedne se nám tržba," potvrzuje Jana Havlíčková ze společnosti Carrefour. Podle jejích zkušeností se zejména v poslední sváteční odpoledne do obchodu nahrnou davy lidí, kteří se vracejí z chalup a pořizují si zásoby na následující týden. A tak nakupující nemusí mít obavy. Otevřené obchody budou mít vše připravené jako ve všední den, včetně čerstvého pečiva.
</TEXT>
</DOC>
<DOC>
<DOCID>MF-20020330412</DOCID>
<DOCNO>MF-20020330412</DOCNO>
<DATE>03/30/02</DATE>
<TEXT>
V centru Prahy se objevila nová prodejna značkového sportovního zboží Nike. Podle jejích provozovatelů je to největší obchod v České republice. Majitelé slibují, že poskytnou na veškeré zboží dvouletou záruku. Otevření prodejny doprovázela autogramiáda olympijského vítěze Aleše Valenty. Na jeho podpis čekal před prodejnou tisícihlavý dav.
</TEXT>
</DOC>
<DOC>
<DOCID>MF-20020330413</DOCID>
<DOCNO>MF-20020330413</DOCNO>
<DATE>03/30/02</DATE>
<TITLE>
V Intersparu lidé čekali celé hodiny ve frontě na kasu
</TITLE>
<GEOGRAPHY>Praha</GEOGRAPHY>
<TEXT>
Ačkoli se obchody - zejména ty velké - snaží pro zákazníky zabezpečit pohodlné nakupování, ne vždy se všechno povede. Nespokojení lidé se nijak nerozpakují dát svojí nelibost najevo. Je potom na obchodníkovi, jak si se stížností poradí. "V pátek 8. 3. večer jsem nakupovala v hostivařském Intersparu. Stála jsem u pokladny 50 minut! Z třiadvaceti pokladen jich bylo otevřeno jen osm," rozčiluje se v dopisu Kateřina Kutnohorská z Prahy 10. "U každé otevřené pokladny stála obrovská fronta. Zeptala jsem se u informačního okénka, jestli je taková situace normální. Pracovnice mi řekla, že mám štěstí, když jsem stála jenom necelou hodinku. Odpoledne prý nakupující čekali na zaplacení dvě hodiny," popisuje těžko uvěřitelnou situaci zákaznice. Jednatel společnosti Jan Lansberg vysvětluje situaci onemocněním velkého počtu pokladních. "Přijali jsme víc brigádníků a situace se už výrazně zlepšila," omlouvá se zákaznici Lansberg. Na co si lidé v obchodech obvykle stěžují? "Někdy se stane, že nám dojde výrobek, který je na akčním letáku. Roztrpčeným zákazníkům v takovém případě nabízíme podobné zboží za cenu toho chybějícího výrobku," říká Petr Vyhnálek ze společnosti Globus. Hypernova v Průhonicích se přiznává jen ke stížnostem na špatnou dostupnost veřejnou dopravou a na neochotu rozměňovat drobné na vozík. "Prodavačka ale může otevřít pokladnu, jen když zrovna vrací zákazníkovi peníze při placení zboží. Většinou lidé chtějí často rozměnit stokorunu na drobné a pokladní v té rychlosti těžko rozpozná, jestli třeba není falešná," říká Radek Halama. Smíchovský Carrefour nachází ve své "stížnostní" schránce připomínky žen, které vyžadují prodávání šatů větších velikostí, pánové by rádi viděli větší zastoupení sportovního oblečení."Kupodivu je mnoho připomínek na hudbu, která v obchodě hraje. Někdo chce poslouchat dechovku, jiný zase Beatles. Pro někoho je hudba příliš tichá, jiný si zase přeje, abychom ji zesílili," popisuje výhrady zákazníků Jana Havlíčková.
Praha - Ačkoli se obchody - zejména ty velké - snaží pro zákazníky zabezpečit pohodlné nakupování, ne vždy se všechno povede. Nespokojení lidé se nijak nerozpakují dát svojí nelibost najevo. Je potom na obchodníkovi, jak si se stížností poradí. "V pátek 8. 3. večer jsem nakupovala v hostivařském Intersparu. Stála jsem u pokladny 50 minut! Z třiadvaceti pokladen jich bylo otevřeno jen osm," rozčiluje se v dopisu Kateřina Kutnohorská z Prahy 10. "U každé otevřené pokladny stála obrovská fronta. Zeptala jsem se u informačního okénka, jestli je taková situace normální. Pracovnice mi řekla, že mám štěstí, když jsem stála jenom necelou hodinku. Odpoledne prý nakupující čekali na zaplacení dvě hodiny," popisuje těžko uvěřitelnou situaci zákaznice. Jednatel společnosti Jan Lansberg vysvětluje situaci onemocněním velkého počtu pokladních. "Přijali jsme víc brigádníků a situace se už výrazně zlepšila," omlouvá se zákaznici Lansberg. Na co si lidé v obchodech obvykle stěžují? "Někdy se stane, že nám dojde výrobek, který je na akčním letáku. Roztrpčeným zákazníkům v takovém případě nabízíme podobné zboží za cenu toho chybějícího výrobku," říká Petr Vyhnálek ze společnosti Globus. Hypernova v Průhonicích se přiznává jen ke stížnostem na špatnou dostupnost veřejnou dopravou a na neochotu rozměňovat drobné na vozík. "Prodavačka ale může otevřít pokladnu, jen když zrovna vrací zákazníkovi peníze při placení zboží. Většinou lidé chtějí často rozměnit stokorunu na drobné a pokladní v té rychlosti těžko rozpozná, jestli třeba není falešná," říká Radek Halama. Smíchovský Carrefour nachází ve své "stížnostní" schránce připomínky žen, které vyžadují prodávání šatů větších velikostí, pánové by rádi viděli větší zastoupení sportovního oblečení."Kupodivu je mnoho připomínek na hudbu, která v obchodě hraje. Někdo chce poslouchat dechovku, jiný zase Beatles. Pro někoho je hudba příliš tichá, jiný si zase přeje, abychom ji zesílili," popisuje výhrady zákazníků Jana Havlíčková.
</TEXT>
</DOC>
<DOC>
<DOCID>MF-20020330414</DOCID>
<DOCNO>MF-20020330414</DOCNO>
<DATE>03/30/02</DATE>
<TITLE>
Pokladny podle potřeby?
</TITLE>
<GEOGRAPHY>Praha</GEOGRAPHY>
<TEXT>
Snad nikdo nemá rád dlouhé čekání ve frontách u pokladen. Nakoupit, zaplatit a pryč - to je pro některé Pražany zřejmě ideální model. Doba placení však závisí na počtu pokladních, které mají zrovna službu. Na čem tedy závisí, kolik pokladen bude v provozu? "Rozdělení služeb u pokladen má na starosti hlavní pokladní. Každá pracovnice má nárok na třicetiminutovou přestávku po čtyřech hodinách. Pokud potřebuje na toaletu, hlavní pokladní ji vystřídá jinou kolegyní," popisuje systém Jana Havlíčková z Carrefouru. Podle ní bývá obvykle druhá polovina týdne silnější než první, nejsilnější provoz bývá v pátek mezi 16. a 22. hodinou. V Hypernově musí každé opuštění pokladny schválit hlavní pokladní podle počtu zákazníků. Špička bývá v Průhonicích mezi 17. a 21. hodinou. V Tesku jsou podle Martiny Čermákové pracovníci školeni tak, aby zvládali několik kvalifikací najednou. V průběhu dne se přemisťují na různé úseky. "Pokladny obsazujeme podle našich zkušeností s nákupními vlnami tak, aby zákazníci nemuseli dlouho čekat," říká Martina Čermáková.
Praha - Snad nikdo nemá rád dlouhé čekání ve frontách u pokladen. Nakoupit, zaplatit a pryč - to je pro některé Pražany zřejmě ideální model. Doba placení však závisí na počtu pokladních, které mají zrovna službu. Na čem tedy závisí, kolik pokladen bude v provozu? "Rozdělení služeb u pokladen má na starosti hlavní pokladní. Každá pracovnice má nárok na třicetiminutovou přestávku po čtyřech hodinách. Pokud potřebuje na toaletu, hlavní pokladní ji vystřídá jinou kolegyní," popisuje systém Jana Havlíčková z Carrefouru. Podle ní bývá obvykle druhá polovina týdne silnější než první, nejsilnější provoz bývá v pátek mezi 16. a 22. hodinou. V Hypernově musí každé opuštění pokladny schválit hlavní pokladní podle počtu zákazníků. Špička bývá v Průhonicích mezi 17. a 21. hodinou. V Tesku jsou podle Martiny Čermákové pracovníci školeni tak, aby zvládali několik kvalifikací najednou. V průběhu dne se přemisťují na různé úseky. "Pokladny obsazujeme podle našich zkušeností s nákupními vlnami tak, aby zákazníci nemuseli dlouho čekat," říká Martina Čermáková.
</TEXT>
</DOC>
<DOC>
<DOCID>MF-20020330415</DOCID>
<DOCNO>MF-20020330415</DOCNO>
<DATE>03/30/02</DATE>
<TITLE>
Fronty závisí na počtu pokladen
</TITLE>
<GEOGRAPHY>Praha</GEOGRAPHY>
<TEXT>
Jako každý týden opět přinášíme pravidelné pozorování front u pokladen. Protože chceme být co nejobjektivnější, měříme fronty nejen v metrech, ale zjišťujeme i počet lidí a měříme dobu, kterou ve frontě na zaplacení pročekají. Čas měříme od okamžiku, kdy se zákazník do fronty zařadí, stopky se zastaví až ve chvíli, kdy při placení dostane peníze nazpět. Od tohoto týdne naši tabulku rozšiřujeme o počet otevřených pokladen v prodejně, což dobu čekání výrazně ovlivňuje. Reagujeme tak na stížnosti čtenářů, kteří jsou přístupem některých prodejen rozčarováni. Není prý výjimkou, když v době oběda stráví ve frontě většinu své polední pauzy.
Praha - Jako každý týden opět přinášíme pravidelné pozorování front u pokladen. Protože chceme být co nejobjektivnější, měříme fronty nejen v metrech, ale zjišťujeme i počet lidí a měříme dobu, kterou ve frontě na zaplacení pročekají. Čas měříme od okamžiku, kdy se zákazník do fronty zařadí, stopky se zastaví až ve chvíli, kdy při placení dostane peníze nazpět. Od tohoto týdne naši tabulku rozšiřujeme o počet otevřených pokladen v prodejně, což dobu čekání výrazně ovlivňuje. Reagujeme tak na stížnosti čtenářů, kteří jsou přístupem některých prodejen rozčarováni. Není prý výjimkou, když v době oběda stráví ve frontě většinu své polední pauzy.
</TEXT>
</DOC>
<DOC>
<DOCID>MF-20020330416</DOCID>
<DOCNO>MF-20020330416</DOCNO>
<DATE>03/30/02</DATE>
<TITLE>
Wilsonova 4, tel. 2422726
</TITLE>
<TEXT>
Nabucco. Opera Giuseppe Verdiho o pyšném vzestupu a příkrém pádu babylonského krále. (dnes v 19.00)
Cosi fan tutte. Komická opera Wolfganga Amadea Mozarta. (zítra v 19.00)
Polský žid. Weisova opera je strhujícím dramatem odehrávajícím se za kruté zimy roku 1833. (v pondělí v 19.00)
Ovocný trh 1, tel. 24901448
Pojďte s námi do pohádky. Balet na motivy českých pohádek s hudbou Oskara Nedbala. (zítra v 15.00)
</TEXT>
<HEADING>
Křesomyslova 625, tel. 41404040
</HEADING>
<TEXT>
Loupežník. Drama Karla Čapka, ve kterém titulní hrdina ztělesňuje revoltující mládí. Hrají: Ondřej Brousek, Marta Issová, Daniel Rous, Pavla Vojáčková, Ladislav Trojan a další. (v pondělí v 19.30)
Ve Smečkách 26, tel. 96222123
Vincent. Hra Gordona Smitha o osudech talentovaného malíře. Hraje Ondřej Vetchý. (v pondělí v 19.30)
</TEXT>
<HEADING>
Jungmannova 31, tel. 24946436
</HEADING>
<TEXT>
Každý rok ve stejnou dobu. Komedie o osudovém setkání - on ženatý, ona vdaná. Hrají Veronika Freimanová a Zdeněk Žák. (zítra v 19.00)
</TEXT>
<HEADING>
Vodičkova 28, tel. 24239632
</HEADING>
<TEXT>
Pygmalion. Nejslavnější hra G. B. Shawa. Hrají: Kateřina Lojdová, Otakar Brousek ml., Jaroslava Adamová, Otakar Brousek st., Stanislav Fišer, Hana Doulová a další. (dnes v 19.00)
Jezinky bezinky. Kesselringova kriminální komedie Hrají: Jaroslava Adamová, Květa Fialová, Lubomír Lipský, Oldřich Vízner a další. (v pondělí v 19.00)
Besední 3, tel. 57314776
Bestiář. Hudského příběh o svobodě lidské volby. Hrají: A. Borman, L. Svoboda a další. (dnes v 19.30)
náměstí Míru 7, tel. 24257601
Brouk v hlavě. Feydeauova fraška v režii Jiřího Menzela. V hlavní dvojroli se představí Viktor Preiss. (dnes ve 14.00)
</TEXT>
<HEADING>
Křižíkova 10, tel. 21868151
</HEADING>
<TEXT>
Mé srdce je Zimmer frei. Hudební komedie, která se dotýká problematiky česko-německých vztahů. Hrají: Jitka Molavcová, Jiří Suchý, Jiří Just, Václav Kopta. (dnes v 15.30)
</TEXT>
<HEADING>
Na Příkopě 31
</HEADING>
<TEXT>
Kleopatra. Mystický příběh vášnivé lásky, intrik a touhy po moci. Hrají: Monika Absolonová, Bára Basiková, Ilona Csáková, Radka Fišarová a další. (dnes v 15.00 a v 19.00, zítra v 15.00, v pondělí v 19.00)
</TEXT>
<HEADING>
Výstaviště - Holešovice, tel. 20103621
</HEADING>
<TEXT>
Pomáda. Legendární muzikál Warrena Caseyho a Jima Jacobse, který se stal i úspěšným filmovým muzikálem. Hrají: Zuzana Norisová, Roman Vojtek a další. (dnes v 15.00 a v 19.30, zítra v 15.00)
Výstavy
</TEXT>
<HEADING>
Újezd, tel. 3024818484
</HEADING>
<TEXT>
Milan David - I prach se směje (do 31. 3.) - Výběr z cyklu fotografií náhrobních soch ze hřbitovů v Buenos Aires, La Platě, Madridu, Barceloně a Pise.
</TEXT>
<HEADING>
Staroměstské náměstí 13, tel. 24827526
</HEADING>
<TEXT>
IV. bienále mladého umění Zvon (do 5. 5.) - Čtvrtý ročník přehlídky mladého umění je zaměřen na mladší, již vyhraněné umělce, kteří se pohybují na okraji žánrů, témat a nezřídka i zájmu odborných kruhů.
GALERIE J. FRAGNERA
</TEXT>
<HEADING>
Betlémské náměstí 5a, tel. 22222157
</HEADING>
<TEXT>
Litomyšl a soudobá architektura (do 12. 5.) - Výstava připravená spolkem Obecní dům Brno představuje cílevědomou snahu města podporovat i soudobou moderní architekturu.
GALERIE J. A B. KOLÁŘOVÝCH
</TEXT>
<HEADING>
Betlémské náměstí 8, tel. 22220689
</HEADING>
<TEXT>
Světová grafika (do 28. 4.) - Dalího, Chagallova, Ernstova, Lamova, Kupkova, Miróova, Nemesova, Picassova a Warholova díla na společné výstavě grafiky.
Ulice tohoto místa
Boris Jirků (do 21. 4.) - Výstava autorových ilustrací.
G. MIRO - KOSTEL SV.ROCHA
Strahovské nádvoří 1/132, tel. 20518268
Adolf Benca - Paradox (do 31. 3.) - Olejomalby newyorského umělce slovenského původu Adolfa Benca.
KOSTEL SV. MIKULÁŠE
Malostranské náměstí
Pražský barokní orchestr, sólisté. Program: A. Vivaldi, G. B. Pergolesi. (dnes v 16.00)
Alleluia resurrectiones, Pražský žesťový soubor, Michal Novenko - varhany. Program: Michna, Vejvanovský, Mozart a další. (zítra v 16.00)
Václavské náměstí 68, tel. 24497111
Sexteto českých filharmoniků. Program: Boccherini, Schönberg, Korngold. (dnes v 18.00)
The Best of Classics. T. Vejvoda - housle, P. Mišejka - cello, R. Jelínková - klavír. Program: Mozart, Dvořák, Paganini, Beethoven. (zítra v 18.00)
Kubelíkova 27, tel. 96330913
Nota Bene - Pomozte dětem. Kapela Bran. (v pondělí v 19.30)
U Průhonu 3, tel. 83870522
Tick Tack. Vystoupí DJs: Loutka a Airto. (dnes ve 22.00)
Dlouhá 33, tel. 24826296
Free Mondays in hyperfunk. Vystoupí Aftermath. (v pondělí ve 20.00)
Zborovská 7, tel. 57328571
Time to seed. Vystoupí kapely Hermakuti, Tchikuna a Babylonstation. (v pondělí ve 21.00)
Michalská 9, tel. 24228090
Radek Krampl - Vibe Fantasy. Jazzový večer. (dnes ve 21.00)
Zenklova 88, tel. 0604/793279
Tortharry + Inflammatory + Sarcom. Rockový koncert. (dnes ve 21.00)
Krakovská 5, tel. 22211275
Kind of Mind. Koncert moderního jazzu. (dnes ve 21.00)
UNGELT JAZZ'N'BLUES CLUB
Týn 2/640, tel. 24895748
Luboš Andršt Blues Band featuring Ramblin Rex. (v pondělí ve 21.00)
Hard rock café. (pondělí ve 21.00)
Další tipy
Novodvorská 151, tel. 44471904
Sněhurka a sedm trpaslíků. Představení loutkového divadla Zvoneček. (dnes ve 14.00 a v 15.30)
O hloupým Honzoj a hubatej Marjáně, která skrze peklo k napravení přijde. Loutkové představení Divadla Julie a spol. (zítra ve 14.00)
Ledvinova 9
Ferda Mravenec. Hraná pohádka Divadla Genus Brno. (zítra v 15.00)
</TEXT>
<HEADING>
Královská obora 233
</HEADING>
<TEXT>
Anička a nebešťánek - jarní příběh. Dobrodružství holčičky Aničky a jejího kamaráda z vesmíru - příběh pro nejmenší. (dnes a zítra v 10.00)
Mysterium času. Oslava přírody a lidského intelektu s doprovodem hvězd, laseru a hudby. (dnes v 19.30)
</TEXT>
<HEADING>
Zakouřilova 955/9, tel. 90030013
</HEADING>
<TEXT>
Putování vesmírem - část III. Hudebně poetická kompozice s projekcí obrazů Z. Hajného a snímky z hlubin vesmíru. (zítra v 17.00)
Putování vesmírem - část III. Hudebně poetická kompozice s projekcí obrazů Z. Hajného a snímky z hlubin vesmíru. (zítra v 17.00)
</TEXT>
</DOC>
<DOC>
<DOCID>MF-20020330417</DOCID>
<DOCNO>MF-20020330417</DOCNO>
<DATE>03/30/02</DATE>
<TITLE>
Někdo to rád... ve Stavovském divadle
</TITLE>
<TEXT>
Staré Město - Letošní velikonoční svátky mohou návštěvníci Stavovského divadla strávit ve znamení baletu. V sobotu 30. března v 17.00 a 20.00 je na programu výpravná taneční komedie Někdo to rád..., která vznikla na motivy slavného amerického filmu. Premiéra této původní inscenace v režii Vlastimila Harapese a choreografii Libora Vaculíka se uskutečnila již na jaře roku 1994, v obnovené premiéře se pak představení vrátilo na scénu Stavovského divadla před rokem. Ačkoliv inscenace zachovává všechny zápletky a situace známé z filmu, děj byl přenesen do typicky tanečního prostředí. Tančí: Tereza Podařilová, Alexander Katsapov, Igor Žukov a další.
</TEXT>
</DOC>
<DOC>
<DOCID>MF-20020330418</DOCID>
<DOCNO>MF-20020330418</DOCNO>
<DATE>03/30/02</DATE>
<TITLE>
Špičkový drum'n'bass
</TITLE>
<TEXT>
Nové Město - Pravidelná taneční párty Shadowbox se zaměřuje na elitu rychlého a přitom rytmicky komplikovaného elektronického stylu drum'n' bass. Po podzimním galavečeru Ed Rushe přijedou v sobotu do galerie Mánes další příslušníci elity: oxfordský tandem Total Science. Dále se představí domácí Koogi, IM Cyber a DJ Nitrous. Akce začíná ve 21 hodin.
</TEXT>
</DOC>
<DOC>
<DOCID>MF-20020330419</DOCID>
<DOCNO>MF-20020330419</DOCNO>
<DATE>03/30/02</DATE>
<TITLE>
Programy kin na svátky
</TITLE>
<TEXT>
BLANÍK Václavské nám. 56, 24032172 Andělská tvář ( 14.00 a 16.30, So a Ne pouze v 16.30), Moulin Rouge ( 19.00 a 21.30), Mach, Šebestová a kouzelné sluchátko (So a Ne 11.00 a 14.00)
BUDĚJOVICKÁ BROADWAY Budějovická 1667, tel.61382297 Pařba ( 17.30, So a Ne též ve 15.00 a 20.30, So též ve 22.00, Po též ve 20.00)
DLABAČOV Bělohorská 24, tel. 33355109 Dr. T a jeho ženy (So 17.30 a 20.00), Divoké včely (Ne 17.30 a 20.00), Z pekla (Po 18.00 a 20.15)
EDEN U Slavie 1, tel. 72737551 Malý svědek ( 17.30), Spy Game ( 20.00), Shrek (So a Ne 15.00) EDISON Hlavní ul, tel. 72767667 Harry Potter a Kámen mudrců ( 14.30 a 17.30), Formule! (So a Ne 20.00), Křižovatka smrti 2 (Po 20.15)
EVALD Národní třída 28, tel. 21105225 Výlet ( 17.00, 19.15 a 21.30)
EVROPA Vítězné nám. 4, tel. 20219069 Perníková věž ( 17.30 a 20.00), Art Studio-Div. v suterénu: Přestávka: Škola mimo provoz (So a Ne 15.00), Memento (So a Ne 19.00)
KOTVA nám. Republiky 8, tel. 24811482 Amélie z Montmartru ( 14.00, 16.30 a 19.00, So a Ne též ve 22.00, Po též ve 21.30)
MAT Karlovo nám. 19, tel. 24915765 Traffic - Nadvláda gangů ( 17.30), Hrabě Monte Cristo (So a Ne 20.30), The Shining (Po 20.30), Kutilové Pat a Mat (So a Ne 15.00)
MODŘANSKÝ BIOGRAF U kina 24, tel. 4024687 Tmavomodrý svět (So a Ne 17.30), Absolvent (So 20.00), Arizona Dream (Ne 20.00), Otesánek (Po 17.30), Amores Perros (Po 20.00), Krtek filmová hvězda (So 15.00), Povídání o pejskovi a kočičce (Ne 15.00)
</TEXT>
</DOC>
<DOC>
<DOCID>MF-20020330420</DOCID>
<DOCNO>MF-20020330420</DOCNO>
<DATE>03/30/02</DATE>
<TITLE>
Svátek všech svátků se v Praze přiblížil
</TITLE>
<TEXT>
Velikonočním třídenním končí doba postního období - Zelený čtvrtek, Velký pátek a Bílá sobota
V minulých dvou dílech jsme se zabývali zvyky šesti postních nedělí, během nichž se Pražané připravovali na příchod hlavních křesťanských svátků - Velikonoc
Praha (jkt) - Velikonoční třídenní, nebo jak se také po latinsku říká triduum, rozhodně nepatří k termínům všeobecně známým a v mluvě lidu obecného hojně užívaným. Pro křesťanský svět jsou to tři poslední dny před Božím hodem velikonočním, které zakončují čtyřicetidenní předvelikonoční půst. Věřící si v nich zvlášť intenzivně připomínají poslední chvíle Ježíšova pozemského života, jeho utrpení, odsouzení a bolestivou smrt na kříži.
</TEXT>
<HEADING>
Zelený čtvrtek vděčí za své jméno zelenině
</HEADING>
<TEXT>
Velikonoční třídenní začíná Zeleným čtvrtkem. Adjektivem zelený se tento den odedávna označuje proto, že lidé hojně konzumovali hlavně zeleninu nebo zelené bylinky. Pokud jde o zeleninu, nabízely se salát, špenát a různé druhy nakládaného zelí, pokud jde o bylinky, využívaly se hojně kopřivy, pampelišky a kontryhel. Taková strava nebyla samoúčelná. Lidé byli přesvědčeni, že je na celý rok uchrání před nemocemi a udrží v dobré fyzické kondici. A jak asi Zelený čtvrtek ve staropražských domácnostech vypadal? První na nohou byla hospodyně. Vstala časně ráno, ještě před východem slunce. Pečlivě zametla dům a smetí vyhodila za humna nebo někam na cestu. Dělala tak proto, aby se v bytě nedržely blechy. Po ní vstávali ostatní členové rodiny. Společně se pomodlili a šli se umýt do rosy. To byla totiž spolehlivá ochrana proti lišeji a dalším kožním neduhům. Před hadím uštknutím nebo před nepříjemnými žihadly vos, včel a sršňů prý zaručeně chránil medem pomazaný chléb nebo pečivo. Sníst se musel ještě před ranním rozbřeskem. Medem pomazaný chléb se v některých krajích také házel do studny, aby v ní zajistil dostatek vody pro celý rok. Blechy mělo zaručeně vyhnat šlehání po podlaze a po peřinách posvěcenými zelenými ratolestmi. Jestliže se lidé chtěli zbavit dotěrného hmyzu, a hlavně myší, museli klepat paličkou na hmoždíř. Spolehlivou záruku proti rejdům čarodějnic prý zajistilo vykropení domu, dvora a zahrady svěcenou vodou. Muselo to být ale až po západu slunce a dotyčný kropitel také musel svěcenou vodu dát do nového, dosud nepoužitého hrnce. Také kropit bylo nutno věchýtkem slámy, nikoli rukou. Chtěl-li mít člověk dostatek peněz po celý rok, pak musel mincemi cinkat ve chvíli, kdy při mši po chvalozpěvu Gloria umlkly zvony.
Velký pátek - den půstu i víry v magickou moc země
Jméno velký si pro ten den lidé odvodili od velkého Ježíšova utrpení na kříži a také od velkého tajemství vykoupení a spasení lidstva. Pro věřící křesťany to byl den hlubokého smutku, provázený přísným půstem od masa a újmy v jídle. Odedávna s ním také lidé spojovali víru v magickou moc země a v zázraky.Věřili, že se o půlnoci na Velký pátek otevírá země, aby odhalila skryté poklady. Jejich hledači se hrnuli do lesů ke skalám, k různým tajemným zříceninám anebo na zcela opuštěná místa. Skrytý poklad jim mělo prozradit nějaké světélko nebo zářící kapradí. Takové štěstí se lidové pověrčivosti i chamtivosti nabízelo ještě jedno - o půlnoci na 24. červen, na svátek Narození sv. Jana Křtitele.
</TEXT>
<HEADING>
Velikonoční tradice
</HEADING>
<TEXT>
Magickou silou chránil Velký pátek také před nejrůznějšími nemocemi, před uštknutím, uhranutím, před nečistými silami, neúrodou, požáry a přírodními pohromami. Lidé byli přesvědčeni, že mytí u potoka nebo v řece, ale ještě před východem slunka, je zbaví všelijakých chorob. Jestliže se někdo chtěl pojistit před bolestmi zubů, měl to mnohem horší. Musel se ponořit do potoka nebo do rybníka a ze dna v zubech vynést oblázek. To však ještě nestačilo. Oblázek pak musel levou rukou hodit za hlavu. Mimořádné účinky naši předkové přisuzovali pašijovým nitím. Několik stehů těmito nitěmi na šatech stačilo k bezpečné ochraně proti uhranutí čarodějnic nebo napadení zlými duchy. Košile ušitá pašijovými nitěmi zase ochraňovala před bleskem. Z domácností se ten den nesmělo nikomu nic půjčovat, neboť hrozilo nebezpečí, že by těchto věcí mohly využít proradné čarodějnice. Na Velký pátek se také nesmělo sáhnout do země, a proto se na polích a v zahradách nepracovalo. Rovněž ženy v ten den nesměly prát prádlo, protože by je místo do vody mohly namáčet do Ježíšovy krve. Je zajímavé, že na Velký pátek se někde také koledovalo. Trojice hochů s klapačkami a řehtačkami převlečená za kněze a dva ministranty obcházela domácnosti, říkankami odsuzovala Jidášovu zradu a prosila paní či pána domu o malovaná vajíčka. Jinde zase chodil podnikavec převlečený za čerta a žádal od hospodáře nějaký peníz, za který by mohl ničemného Jidáše odvést rovnou do pekel.
</TEXT>
<HEADING>
Bílá sobota rozjímala o Ježíšově oběti
</HEADING>
<TEXT>
Přídavné jméno bílá dostal tento den od bílého roucha katechumenů, tedy čekatelů na křest, který se na Bílou sobotu uděloval. Po celý den věřící přicházeli a dosud přicházejí do kostela k improvizovanému Božímu hodu u některého z postranních oltářů, aby rozjímali o Ježíšově mučednické smrti, o jeho spasitelském díle a s velkou nadějí očekávali brzké Zmrtvýchvstání Páně. Večer po západu slunce velikonoční triduum končí a s ním také předvelikonoční postní doba. Krátce potom následuje velikonoční vigilie, tedy předvečer, kterému se zde říká velká noc. Její liturgie už radostně vyjadřuje ústřední skutečnost křesťanské víry, že ponížený, pokořený a umučený Ježíš vstal z mrtvých a žije dále novým nepomíjejícím životem. Všechny obřady, které začaly až po západu slunce, mají skončit ještě před nedělním svítáním.
KOLEDA. Nejrozšířenějším velikonočním zvykem zůstává pondělní koleda, ale dříve se chodilo koledovat i na Velký pátek.
</TEXT>
</DOC>
<DOC>
<DOCID>MF-20020330421</DOCID>
<DOCNO>MF-20020330421</DOCNO>
<DATE>03/30/02</DATE>
<TITLE>
Tatran chce svůj šestý titul
</TITLE>
<TEXT>
Nikdo se nebude ptát, kdo byl druhý, říká florbalista Radim Cepek
Střešovičtí zvítězili v základní části nejvyšší soutěže, v play off neprohráli jediný zápas a o Velikonocích se utkají s Havířovem o titul.
Střešovice - V jakémkoli jiném florbalovém klubu by brali finále jako výjimečný úspěch. Tatran je však výjimečný klub, a proto má vždy ty nejvyšší cíle. "Maximálně spokojeni ještě nejsme," přiznává střešovický Radim Cepek. "Před sezonou jsme si dali za cíl finále, ale všichni mysleli spíš to první místo," svěřil se Cepek. Přestože je Tatran obhájcem prvenství a držitelem pěti domácích triumfů, motivace hráčům nechybí. "Chceme dokázat, že Tatran vládne českému florbalu," říká Cepek. "Stříbro by nás asi zklamalo. Za čas se nikdo nebude ptát, kdo byl druhý," dodává hráč, který byl zvolen florbalistou roku. Střešovičtí mají pro smělá prohlášení důvod, letošní sezona jim zatím vychází bezvadně. "V zápasech se nám daří, forma docela graduje. Takže ve finále by to mělo být úplně nejlepší," slibuje Cepek. Tatran má údajně soupeře dobře přečteného. "Připravujeme se na ně už dlouho, těžko nás něčím překvapí. Po třetím semifinále v Ostravě polovina mužstva neodjela domů a sledovala boj o finále mezi Vítkovicemi a Havířovem," vypráví útočník. "Tréninky teď zaměřujeme na jejich velkou zbraň, kterou jsou brejkové situace. Hrají to hodně hokejově, dost kombinují. I ty rychlé protiútoky se snaží dohrávat do prázdné brány," popisuje Radim Cepek. Velikonoční termín finále je z diváckého hlediska nevýhodný. Na druhou stranu by Tatran mohl ke vstupenkám přidávat třeba pomlázku s barvami Tatranu... "Nic tak speciálního jsme nevymysleli, ale doufáme, že diváci přijdou. Atmosféra ve Střešovicích je úplně skvělá. Diváci sedí hned za mantinely, takže ten kontakt s nimi je hodně bezprostřední. Kdyby přišlo 400 lidí, bylo by to super," doufá Radim Cepek. Nedělní utkání se hraje od 20 hodin, pondělní od 15 hodin.
</TEXT>
</DOC>
<DOC>
<DOCID>MF-20020330422</DOCID>
<DOCNO>MF-20020330422</DOCNO>
<DATE>03/30/02</DATE>
<TITLE>
Ragbisty Sparty čeká další derby s Pragou
</TITLE>
<GEOGRAPHY>Praha</GEOGRAPHY>
<TEXT>
Jediný zápas nabízí příznivcům ragby v metropoli o víkendu nejvyšší domácí soutěž - extraliga. V sobotu od 11 hodin je na Podvinném mlýně na programu prestižní derby mezi Spartou a Pragou. Zápasu neubírá na dramatičnosti ani fakt, že už mají oba celky jistý postup do play off. Oba soupeři proti sobě nastupují po 108. v historii. "Když týmy nejsou svázány povinností bojovat o play off, tak by to měla být exhibice," soudí před derby trenér Pragy Pavel Šťastný. "My hrajeme pořád srdcem," komentoval tradiční bojovnou náladu Sparty její kouč Václav Horáček. Předseda Sparty Miloš Sluše si zase vysnil souboj obou týmů až o mistrovský titul. "Bylo by příjemné zopakovat si souboje z před tří let, kdy Sparta vyhrála titul." Být na ragbyovém trůně chce ale podle svého předsedy Luďka Kudláčka také Praga. "Dvakrát jsme hráli finále, naposledy loni, ale titul nám pořád chybí. Proto chceme i teď proti Spartě ukázat, že naše současné umístění není náhoda." Smíchov hraje v Brně a mistrovské Říčany se představí ve Vyškově. Říčany musí vyhrát a spoléhat na pomoc Tatry v boji o udržení teoretické naděje na play off.
Praha - Jediný zápas nabízí příznivcům ragby v metropoli o víkendu nejvyšší domácí soutěž - extraliga. V sobotu od 11 hodin je na Podvinném mlýně na programu prestižní derby mezi Spartou a Pragou. Zápasu neubírá na dramatičnosti ani fakt, že už mají oba celky jistý postup do play off. Oba soupeři proti sobě nastupují po 108. v historii. "Když týmy nejsou svázány povinností bojovat o play off, tak by to měla být exhibice," soudí před derby trenér Pragy Pavel Šťastný. "My hrajeme pořád srdcem," komentoval tradiční bojovnou náladu Sparty její kouč Václav Horáček. Předseda Sparty Miloš Sluše si zase vysnil souboj obou týmů až o mistrovský titul. "Bylo by příjemné zopakovat si souboje z před tří let, kdy Sparta vyhrála titul." Být na ragbyovém trůně chce ale podle svého předsedy Luďka Kudláčka také Praga. "Dvakrát jsme hráli finále, naposledy loni, ale titul nám pořád chybí. Proto chceme i teď proti Spartě ukázat, že naše současné umístění není náhoda." Smíchov hraje v Brně a mistrovské Říčany se představí ve Vyškově. Říčany musí vyhrát a spoléhat na pomoc Tatry v boji o udržení teoretické naděje na play off.
</TEXT>
</DOC>
<DOC>
<DOCID>MF-20020330423</DOCID>
<DOCNO>MF-20020330423</DOCNO>
<DATE>03/30/02</DATE>
<TITLE>
TATRAN DÁVÁ GÓL!
</TITLE>
<TEXT>
Florbalisté Tatranu Střešovice právě střílejí jednu z dvaceti branek, které během semifinálové série dali týmu FBC Pepino Ostrava. V neděli je čeká první boj o titul.
</TEXT>
</DOC>
<DOC>
<DOCID>MF-20020330424</DOCID>
<DOCNO>MF-20020330424</DOCNO>
<DATE>03/30/02</DATE>
<TITLE>
Bojovníci KTSO sbírali vítězství
</TITLE>
<GEOGRAPHY>Praha</GEOGRAPHY>
<TEXT>
Tři vítězství získali reprezentanti pražského klubu KTSO J.V. na Večeru bojovníků v Pardubicích, který uspořádal OCT spolu s Českou Muay-thai federací. Fanouškům se poprvé po zisku titulu mistra Evropy organizace WKN představil Jan Sláma a souboj s Rakušanem Thomasem Hernsbergerem ukončil už ve 2. kole. Soupeř musel zápas vzdát. Vítězství se dočkal i další zástupce KTSO J.V. - Jiří Apeltauer. Ten porazil na body běloruského reprezentanta Vladimíra Varanoviče. O tom, že Praha získá i třetí vavříny vítězů, nebylo pochyb. Úvodní zápas večera totiž byl záležitostí pražských bojovníků. Marek Pinkas zde na body porazil Adama Pengsawanga. V Pardubicích bylo k vidění osm zápasů, z toho třikrát nastoupili čeští reprezentanti proti konkurentům z Běloruska. Kromě Jiřího Apeltauera pokořil běloruského bojovníka i mistr světa WKN Petr Horák, který nad Šlakounovem vyhrál knockoutem ve čtvrtém kole. Jediný úspěch Bělorusů zaznamenal po výhře nad Hronem z Brna Zabit Samedov.
Praha - Tři vítězství získali reprezentanti pražského klubu KTSO J.V. na Večeru bojovníků v Pardubicích, který uspořádal OCT spolu s Českou Muay-thai federací. Fanouškům se poprvé po zisku titulu mistra Evropy organizace WKN představil Jan Sláma a souboj s Rakušanem Thomasem Hernsbergerem ukončil už ve 2. kole. Soupeř musel zápas vzdát. Vítězství se dočkal i další zástupce KTSO J.V. - Jiří Apeltauer. Ten porazil na body běloruského reprezentanta Vladimíra Varanoviče. O tom, že Praha získá i třetí vavříny vítězů, nebylo pochyb. Úvodní zápas večera totiž byl záležitostí pražských bojovníků. Marek Pinkas zde na body porazil Adama Pengsawanga. V Pardubicích bylo k vidění osm zápasů, z toho třikrát nastoupili čeští reprezentanti proti konkurentům z Běloruska. Kromě Jiřího Apeltauera pokořil běloruského bojovníka i mistr světa WKN Petr Horák, který nad Šlakounovem vyhrál knockoutem ve čtvrtém kole. Jediný úspěch Bělorusů zaznamenal po výhře nad Hronem z Brna Zabit Samedov.
</TEXT>
</DOC>
<DOC>
<DOCID>MF-20020330425</DOCID>
<DOCNO>MF-20020330425</DOCNO>
<DATE>03/30/02</DATE>
<TITLE>
Kompresory hrají v badmintonu o bronz
</TITLE>
<GEOGRAPHY>Praha</GEOGRAPHY>
<TEXT>
Badmintonisté ČKD Kompresory budou dnes a v neděli usilovat o konečné třetí místo v nejvyšší domácí soutěži badmintonu. Pražané hrají dnes od 13 hodin proti Sokolu Dobruška a v neděli od 11 hodin přivítají Tatru Kopřivnice. Zápasy se hrají v hale TJ ČKD Kompresory, Lovosická 559 na Proseku.
Praha - Badmintonisté ČKD Kompresory budou dnes a v neděli usilovat o konečné třetí místo v nejvyšší domácí soutěži badmintonu. Pražané hrají dnes od 13 hodin proti Sokolu Dobruška a v neděli od 11 hodin přivítají Tatru Kopřivnice. Zápasy se hrají v hale TJ ČKD Kompresory, Lovosická 559 na Proseku.
</TEXT>
</DOC>
<DOC>
<DOCID>MF-20020330426</DOCID>
<DOCNO>MF-20020330426</DOCNO>
<DATE>03/30/02</DATE>
<TITLE>
Pozemní hokejisty čeká velký turnaj
</TITLE>
<GEOGRAPHY>Praha</GEOGRAPHY>
<TEXT>
Konkurence z Německa, Nizozemska a Singapuru přijede prověřit tuzemskou mužskou elitu pozemního hokeje na Velikonoční turnaj o velkou cenu Prahy. Ten se uskuteční od soboty 30. 3 do pondělí 1. 4. v areálu SOU stavebního Na Zeleném pruhu v Praze 4. Turnaje, který pořádá Praga, se zúčastní kromě domácího týmu i Bohemians, President a jeden kombinovaný tým.
Praha - Konkurence z Německa, Nizozemska a Singapuru přijede prověřit tuzemskou mužskou elitu pozemního hokeje na Velikonoční turnaj o velkou cenu Prahy. Ten se uskuteční od soboty 30. 3 do pondělí 1. 4. v areálu SOU stavebního Na Zeleném pruhu v Praze 4. Turnaje, který pořádá Praga, se zúčastní kromě domácího týmu i Bohemians, President a jeden kombinovaný tým.
</TEXT>
</DOC>
<DOC>
<DOCID>MF-20020330427</DOCID>
<DOCNO>MF-20020330427</DOCNO>
<DATE>03/30/02</DATE>
<TITLE>
FC Bohemians uspořádá nábor fotbalových žáků
</TITLE>
<GEOGRAPHY>Vršovice</GEOGRAPHY>
<TEXT>
Prvoligový fotbalový klub FC Bohemians pořádá v pondělí 22. dubna od 17 do 18 hodin na svém stadionu ve Vršovické ulici v Praze 10 nábor fotbalových žáků (ročníky 1992 až 1997). Informace lze získat na telefonu 0603/939187 u vedoucího trenéra přípravky Miroslava Jíry.
Vršovice - Prvoligový fotbalový klub FC Bohemians pořádá v pondělí 22. dubna od 17 do 18 hodin na svém stadionu ve Vršovické ulici v Praze 10 nábor fotbalových žáků (ročníky 1992 až 1997). Informace lze získat na telefonu 0603/939187 u vedoucího trenéra přípravky Miroslava Jíry.
</TEXT>
</DOC>
<DOC>
<DOCID>MF-20020330428</DOCID>
<DOCNO>MF-20020330428</DOCNO>
<DATE>03/30/02</DATE>
<TITLE>
Sparta velebí Břízu
</TITLE>
<HEADING>
Do finále nás dostal brankář, říká Ondřej Kratěna
</HEADING>
<TEXT>
Hokejisté Sparty dokázali i ve třetím semifinále porazit svého městského rivala Slavii. Po výhře 5:1 jsou prvními finalisty české extraligy.
Holešovice - Kdo je lepší brankář? Mrštný Roman Málek, nebo zkušený Petr Bříza? Semifinálová série mezi Spartou a Slavií dala odpověď. Trochu krutou pro Romana Málka ze Slavie. "Takový konec sezony jsem ještě nezažil," marně hledal Málek ve své extraligové kariéře přirovnání. Měl být opět oporou bojovné Slavie, ale zápas se stal jeho nejhorším v play off. "Už ten první gól byla taková nepovedená střela, která mi prošla nejspíš někde mezi lapačkou a betonem. Ani nevím přesně kudy. Nechápu to," kroutil hlavou Málek. I další branky si bude dlouho promítat v hlavě. "Gól na tři nula byl také podivný. Kratěnovi se puk nějak otočil kolem hole a zase mi propadl do nějaké škvíry," popisoval nešťastný gólman. "A při druhé brance mi střelu pro změnu ztečoval vlastní obránce," povzdechl si Málek. Tím obráncem byl Petr Kadlec, druhý nejsmutnější slávista večera. "V tu chvíli jsem stál před brankou úplně blbě," ulevil si Kadlec. Při prvním gólu domácích se nechal přebruslit Hlinkou a dovolil mu zaskočit Málka, třetí gól Sparta vstřelila, když seděl na trestné lavici. "Všechno to byly smolné góly," řekl Kadlec. Slavia po první třetině prohrávala 0:4. "V kabině jsme si řekli, že to ještě zkusíme, že se může stát cokoli," vyprávěl Kadlec. Jenže po minutě hry nahodil sparťan Hlinka puk před soupeřovu bránu a obránce Novák si ho srazil na druhý vlastní gól. "Pak už to bylo těžké, spíš šlo o to, aby se to nějak dohrálo. Sparta má zkušený tým a už si to pohlídala." Sparťané měli také výrazné postavy zápasu. Jaroslav Hlinka a Ondřej Kratěna dali po dvou brankách. "Ale oba ty moje góly byly dost šťastné," připustil Kratěna. Třemi asistencemi vynikl obránce Sparty Radek Hamr. "Občas se to tak seběhne, že se puk nějak odrazí a jsou z toho tři přihrávky," říkal Hamr, který byl stejně jako další sparťané zaskočen jednoznačným průběhem zápasu. "Chtěli jsme začít opatrně zezadu a najednou nám tam spadlo několik gólů. Bylo to takové příjemné překvapení," usmíval se Hamr. Hráči Sparty po utkání opět skromně hovořili o štěstí. Nebo se chlubili svým brankářem. "Do finále nás dostal Petr Bříza," prohlásil Kratěna. "Jeho výkon byl nejdůležitější," vyjádřil dík celého mužstva. I Slavia měla pro Břízu slova uznání. "Jestli bude takhle chytat dál, o titulu je rozhodnuto," prohlásil Petr Kadlec.
OPORA TÝMU. Brankář hokejové Sparty Petr Bříza byl nejdůležitějším článkem sestavy při postupu holešovického celku do finále extraligy a hráči mu právem děkují.
</TEXT>
</DOC>
<DOC>
<DOCID>MF-20020330429</DOCID>
<DOCNO>MF-20020330429</DOCNO>
<DATE>03/30/02</DATE>
<TITLE>
Fotbalisté Žižkova si můžou doma spravit chuť
</TITLE>
<TEXT>
Horní Počernice - Fotbalisté Xaverova na jaře ve druhé lize zatím pouze vítězí. Ve 20. kole soutěže se Pražané předvedou na půdě Pardubic. Xaverov je zatím v tabulce jedenáctý, ale na sestupová místa má náskok pouhých dvou bodů. "Právě proto, že se daří i ostatním týmům ohroženým sestupem, tak musíme v Pardubicích bodovat," vyhlásil útočník Xaverova Pavel Putík. Tým z Horních Počernic byl v průběhu podzimu soupeřem, na kterého se týmy těšily. Nyní se pro ně stává noční můrou. Svěřenci koučů Juraje Šimurky a Bohuše Vígera válejí a drtí soupeře. Jak dlouho může vítězná série trvat? "Uděláme všechno pro to, abychom vyhrávali co nejdéle," slíbil zase zkušený záložník Martin Frýdek. Xaverov se musí pořádně sžít s novou rolí. Soupeři se teď proti rozjetým Pražanům budou soustředit hlavně na obranu. Trenér Šimurka ale mužstvu i tak věří. "Třeba proti Chomutovu jsme ukázali svou sílu. Úplně se nám nedařilo, a přesto jsme dokázali zápas vyhrát. To mě moc těší. Věřím, že tým bude bojovat i dál," poznamenal Juraj Šimurka. Na východě Čech už se trenér Xaverova bude muset obejít bez záložníka Jakuba Bureše, kterého si v týdnu stáhly z hostování prvoligové Blšany. Naopak větší motivaci než obvykle bude mít na zápas xaverovský kanonýr Lubomír Myšák. Ten za čtyři zápasy jara dal už osm gólů. "Určitě bych rád zrovna v tomhle zápase nějaký gól přidal. Pocházím z východních Čech, a proto budu mít v hledišti větší podporu."
</TEXT>
</DOC>
<DOC>
<DOCID>MF-20020330430</DOCID>
<DOCNO>MF-20020330430</DOCNO>
<DATE>03/30/02</DATE>
<TITLE>
Fotbalisté Xaverova zkusí získat pátou jarní výhru
</TITLE>
<TEXT>
Dva zápasy nabízí první fotbalová liga o prodlouženém velikonočním víkendu fanouškům v metropoli. Doma hraje Slavia a Žižkov.
Praha - Fotbalisté mistrovské Sparty budou ve 24. kole první ligy hájit vedení v tabulce nejvyšší soutěže dnes odpoledne na hřišti Jablonce. Zápas má výkop ve 14.15 a letenský tým je obrovským favoritem. Navázat na výhru ze Starého Města může dnes od 17 hodin na Strahově Slavia. Té se na jaře daří a tonoucí se Blšany by pro tým Miroslava Beránka neměly být vážnějším soupeřem. Bohemians na jaře klopýtají, ale stále se drží na čtvrtém místě tabulky. Ven z krize se zkusí dostat svěřenci Vlastimila Petržely v Teplicích. Ty ale hrají o záchranu, a tak čeká Pražany těžký úkol. Tepličtí fotbalisté si navíc můžou věřit i díky nedávné výhře nad Bohemians v osmifinále domácího poháru. "Věřím, že na Stínadlech dvakrát po sobě v krátké době neprohrajeme. Jedeme bodovat," navnadil příznivce Bohemians před duelem v Teplicích gólman vršovického týmu a čerstvý slovenský reprezentant Kamil Čontofalský. Prodloužený fotbalový velikonoční víkend uzavře Viktoria Žižkov. Tým Zdeňka Ščasného naposledy prohrál smolně v Liberci, ale nyní jej čeká od 16 hodin poslední Opava a na ní by si Žižkovští mohli spravit náladu. Otázkou zůstává, co s žižkovským mužstvem provede posun termínu zápasu z neděle na pondělí. "Pro trenéra je vždycky špatné, když ještě ve středu večer pořádně neví, kdy bude zápas jeho mužstvo hrát. Nakonec jsme se to dozvěděli ve čtvrtek ráno. Musel se úplně měnit režim a přineslo nám to velké problémy. Ale hráči jsou profesionálové a musí se té změně přizpůsobit. Nám hlavně vadí ta forma, jak to ředitel ligy s klubem dojednává. Myslím, že by měla být úplně jiná," poznamenal kouč Žižkova Zdeněk Ščasný. "My jdeme do zápasu bez dvou hráčů ze základu. Navíc Opava bude u nás hrát bez zábran. Smířila se už s pozicí sestupujícího mužstva a právě kvůli tomu se jim u nás bude hrát dobře. My ale samozřejmě chceme doma uspět."
On-line zpravodajství z utkání pražských týmů v první lize najdete na adrese fotbal.idnes.cz
ČÍSLA PŘED ZÁPASEM SLAVIE VE 24. KOLE PRVNÍ LIGY
mužstvo pořadí body skóre kanonýr absence
Slavia 7. 35 38:27 Skácel - 9 Kuka, Suchopárek, Müller
</TEXT>
</DOC>
<DOC>
<DOCID>MF-20020330431</DOCID>
<DOCNO>MF-20020330431</DOCNO>
<DATE>03/30/02</DATE>
<TITLE>
Cvalovou sezonu zahájí sprinteři
</TITLE>
<TEXT>
Velká Chuchle - Nedělní dopoledne mají ve svých diářích červeným písmem zatrženo všichni příznivci cvalových dostihů. Pět měsíců odpočinku, ale i příprav je pryč, dostihový kolotoč se roztáčí. V neděli ve 14 hodin se poprvé otevřou startovací boxy a čtrnáct koní se vydá na mílovou trať. Při premiéře se bude pozornost upínat především na tradiční Gomba handicap Technobank na 1212 metrů. Již 78. edice Gomba handicapu přilákala jedenáct koní, mezi nimi i dva poslední vítěze: osmiletého veterána Tarictica (Koplík) a pětiletého hnědáka Tiznita (ž. Chaloupka). První hlavní dostih sezony je vždy loterií, nejen díky faktu, že se forma koní během zimy mohla výrazně změnit, ale také z důvodu různého hmotnostního zatížení koní, vycházejícího z dosavadní výkonnosti, kdy nejlepší nese největší zátěž. Nejnižší hmotnost ponesou zatím nevýrazná Uwerture (Žalud), v závěru loňské sezony zlepšující se Akebona (žk. Šafář), Radovan (Klepetková) a zkušený Century Day v sedle s loňským žokejem šampionem Jaroslavem Kovaříkem. Dvojice Rabín (Pišl) a Harmony nese příznivou hmotnost a druhý jmenovaný bude moci využít služeb navrátivšího se žokeje Ferdinanda Minaříka, sbírajícího v posledních dvou sezonách zkušenosti v Německu. Zbylá pětice se bude muset vyrovnat s vyšší hmotností, což zejména na těžké půdě může být hodně náročné. Nejvíce bude naložen "bílý projektil" Yokom (ž. Török), který se loni vrátil po dvou letech na dráhu a dokázal míchat pořadím na nejvyšších místech. "Kůň dobře přezimoval a tento dostih bereme jako probíhací, chceme vyhrát, ale hlavně aby zůstal kůň pošetřen," sdělil k vyhlídkám populárního koně jeho majitel Ondřej Hedbávný. Konec loňské sezony vyšel na výbornou Forest Manovi (Vávra), naopak hledáním skončila sezona pro Purple Raina. K nejvíce zatíženým patří i dvojice posledních vítězů Tarictic s Tiznitem. Jako každé jaro je velká pozornost soustředěna především na tříleté, které během několika málo týdnů čekají nejen vrcholy sezony, ale celé kariéry. V Ceně Yamato travel na 1412 metrů by měli o vítězství bojovat především Lotyka (ž. Petrlík), Calisto (ž. Šindar), Anglanit (ž. Kasal) a Wincorad (Ševčík). Dalším lákadlem k návštěvě dostihů v Chuchli je vstup zdarma.
Gomba handicap na 1212 m dotace 160 000 korun
DOSTIHY V CHUCHLI. Příznivci turfu mají šanci zavítat na závodiště ve Velké Chuchli dnes i v neděli. Dnes se mohou těšit na klusáky, v neděli se pak premiérově v této sezoně předvedou cvaláci.
</TEXT>
</DOC>
<DOC>
<DOCID>MF-20020330432</DOCID>
<DOCNO>MF-20020330432</DOCNO>
<DATE>03/30/02</DATE>
<TITLE>
Odborníci věří, že závodiště bude dobře fungovat
</TITLE>
<TEXT>
Velká Chuchle - Netrpělivě očekávaný start cvalové sezony se blíží. Každý jezdec, trenér nebo majitel vstupuje do sezony s určitými představami. Proto vybrané dostihové osobnosti odpovídaly na dvě otázky.
1. Co očekáváte od sezony 2002?
2. Kdo se stane šampionem trenérů na rovině a kdo se stane žokejem šampionem?
</TEXT>
<HEADING>
Radek Vraj, trenér šampion sezony 2001
</HEADING>
<TEXT>
1. Přeji si, aby vydrželo ve Velké Chuchli takové nadšení, jako tu panovalo při Galavečeru českého turfu, a věřím, že se podaří vyřešit situaci ve Slušovicích a bude se tam běhat. Ve vlastní stáji jsem změnil způsob přípravy, převzal jsem některé metody od Josefa Vání, doufám, že se osvědčí.
2. Šampionem trenérů se stane někdo, kdo má nejvíce koní. Zajímavé importy má ve stáji rodinný klan Vítků, ale těžko se před sezonou tipuje. Mezi jezdci podle mého obhájí prvenství Kovařík, má nejnižší hmotnost, a tak dostane nejvíce příležitostí, a to rozhodne.
</TEXT>
<HEADING>
Karol Šarina, trojnásobný žokej šampion
</HEADING>
<TEXT>
1. Letos jsem se chtěl soustředit na šampionát, protože nebudu tolik jezdit do zahraničí, ale přibrzdilo mne zranění, a tak do kolotoče dostihů naskočím až za měsíc. Ve stáji moc koní nemáme, ale věřím, že jich máme několik, kteří by mohli dobře utíkat a něco vyhrát.
2. Šampiony nedokážu odhadnout. Mezi trenéry vyhraje někdo s velkým počtem koní, Vraj nebo Vítek, u nich nevím, jak to mají rozdělené. Mezi jezdci mají výhodu kluci, co odjezdí nízké váhy, a rozhodne se už v prvních týdnech; kdo se chytne, bude mít obrovskou výhodu.
</TEXT>
<HEADING>
Ferdinand Minařík, trenér a jezdec
</HEADING>
<TEXT>
1. Očekávám, že to dobře poběží v naší stáji a bude to klapat i na chuchelském závodišti. Zatím jsem tam velmi spokojen.
2. Mezi trenéry podle mého uspěje Radek Vraj, má na čtyři desítky koní, takovým počtem se může pochlubit málokdo, a to rozhodne. Mezi jezdci obhájí prvenství Kovařík, díky nízké hmotnosti dostane hodně příležitostí, a navíc za ním stojí solidní stáj trenéra Jiřího Michala.
</TEXT>
<HEADING>
Roman Vítek, trenér
</HEADING>
<TEXT>
1. Věřím, že letošní sezona bude šťastnější než ta minulá. Optimismus vzbuzuje i dosavadní působení nového pořadatele ve Velké Chuchli. Ukázali, že jsou schopní, je vidět práci, a nikoliv jen sliby a výhledy.
2. Šampionáty zůstanou tak, jak skončily v loňském roce. Mezi jezdci Kovařík, využívající nízké hmotnosti a přiměřeného umění. Těžším jezdcům se bude pozice hůře dorovnávat. A mezi trenéry Radek Vraj, má hodně koní, a tak mu nahrává zdejší způsob, kde jsou hodnocena stejně vítězství mezi elitou jako v nejnižší kategorii.
</TEXT>
<HEADING>
Václav Chaloupka, trenér
</HEADING>
<TEXT>
1. Byl bych rád, aby všechno fungovalo tak, jak má, dráhy byly v dobrém stavu, dotace se vyplácely a koně byli zdraví. Mám silnější tříletý ročník než v loňském roce, a tak věřím, že se mi podaří vybojovat nějaký vavřín v klasických dostizích. Chtěl bych se také lépe prosazovat v překážkových dostizích, kterým se opět více věnuji.
2. Mezi trenéry bych byl rád šampionem já sám a mezi jezdci věřím mému synovci Jiřímu. Po delší době bych se rád vrátil na vrchol. Pokud se to nepodaří, budu přát úspěch někomu lepšímu a šťastnějšímu.
</TEXT>
</DOC>
<DOC>
<DOCID>MF-20020330433</DOCID>
<DOCNO>MF-20020330433</DOCNO>
<DATE>03/30/02</DATE>
<TITLE>
Hejtmanství si plánuje vytipovat hlavní letiště
</TITLE>
<GEOGRAPHY>Olomouc</GEOGRAPHY>
<TEXT>
Zjistit, zda je poptávka po letecké dopravě a srovnat letiště v kraji, je cílem analýzy, kterou si nechá zpracovat krajský úřad ještě letos na jaře. "Chceme si nechat vytipovat letiště, které by se stalo vstupní branou do kraje," uvedl vedoucí odboru rozvoje krajského úřadu Stanislav Losert. Z šesti, které v kraji jsou, padají v úvahu jen dvě - letiště v Přerově a v Olomouci. "To první má prakticky všechno, co má mít. U toho druhého je hendikepem, že by se muselo vystavět celé znovu. V místě, kde nyní stojí, totiž povede jihozápadní tangenta okolo města, takže letiště tu skončí. Plocha pro nové letiště však již je připravena a rezervována v územním plánu," řekl Losert. Analýza, která přijde zhruba na milion korun, má ukázat, zda podniky a úřady v kraji mají vůbec zájem využívat leteckou dopravu. Pokud ano, ještě letos by měl kraj znát jméno hlavního letiště. "Zahraniční firma, která analýzu zpracuje, zároveň určí, kolik by bylo nutné do kterého letiště investovat, aby bylo na odpovídající úrovni," řekl Losert. Na vybudování nového letiště po zániku současného v Neředíně však krajský úřad nemá. "Stejně jako v jiných zemích bychom požádali o peníze pro tyto účely z fondů Evropské unie," uvedl Losert. Letiště v Olomouci uskutečnilo loni 49 mezinárodních letů a celkem jich tu v roce 2001 bylo více než deset tisíc. "Létají sem podnikatelé z Rakouska, Německa, Slovenska i Slovinska," uvedl ředitel letiště Antonín Mraček.
Olomouc - Zjistit, zda je poptávka po letecké dopravě a srovnat letiště v kraji, je cílem analýzy, kterou si nechá zpracovat krajský úřad ještě letos na jaře. "Chceme si nechat vytipovat letiště, které by se stalo vstupní branou do kraje," uvedl vedoucí odboru rozvoje krajského úřadu Stanislav Losert. Z šesti, které v kraji jsou, padají v úvahu jen dvě - letiště v Přerově a v Olomouci. "To první má prakticky všechno, co má mít. U toho druhého je hendikepem, že by se muselo vystavět celé znovu. V místě, kde nyní stojí, totiž povede jihozápadní tangenta okolo města, takže letiště tu skončí. Plocha pro nové letiště však již je připravena a rezervována v územním plánu," řekl Losert. Analýza, která přijde zhruba na milion korun, má ukázat, zda podniky a úřady v kraji mají vůbec zájem využívat leteckou dopravu. Pokud ano, ještě letos by měl kraj znát jméno hlavního letiště. "Zahraniční firma, která analýzu zpracuje, zároveň určí, kolik by bylo nutné do kterého letiště investovat, aby bylo na odpovídající úrovni," řekl Losert. Na vybudování nového letiště po zániku současného v Neředíně však krajský úřad nemá. "Stejně jako v jiných zemích bychom požádali o peníze pro tyto účely z fondů Evropské unie," uvedl Losert. Letiště v Olomouci uskutečnilo loni 49 mezinárodních letů a celkem jich tu v roce 2001 bylo více než deset tisíc. "Létají sem podnikatelé z Rakouska, Německa, Slovenska i Slovinska," uvedl ředitel letiště Antonín Mraček.
</TEXT>
</DOC>
<DOC>
<DOCID>MF-20020330434</DOCID>
<DOCNO>MF-20020330434</DOCNO>
<DATE>03/30/02</DATE>
<TITLE>
Praha, Olomoucký kraj: Senátoři chtějí změnit hranice krajů
</TITLE>
<HEADING>
Z celého kraje DNES
</HEADING>
<TEXT>
Obce na hranicích krajů, které nejsou spokojeny se svým územním začleněním, se možná dočkají změny. Někteří senátoři včetně předsedy Senátu Petra Pitharta (KDU-ČSL) navrhli zákon, kterým chtějí upravit hranice deseti krajů. Z Pardubického do Olomouckého kraje má podle návrhu přejít 33 obcí z východní části svitavského okresu, tedy oblasti Moravskotřebovska a Jevíčska. Olomoucký kraj by měl získat také Moravský Beroun a Norberčany na Bruntálsku, které jsou součástí Moravskoslezského kraje. Zákon by měl podle předkladatelů nabýt účinnosti 1. ledna 2003. Senátní výbory mají předlohu projednat do konce května, a pokud se s ní ztotožní celý Senát, bude zákon projednávat nová sněmovna.
Obce na hranicích krajů, které nejsou spokojeny se svým územním začleněním, se možná dočkají změny. Někteří senátoři včetně předsedy Senátu Petra Pitharta (KDU-ČSL) navrhli zákon, kterým chtějí upravit hranice deseti krajů. Z Pardubického do Olomouckého kraje má podle návrhu přejít 33 obcí z východní části svitavského okresu, tedy oblasti Moravskotřebovska a Jevíčska. Olomoucký kraj by měl získat také Moravský Beroun a Norberčany na Bruntálsku, které jsou součástí Moravskoslezského kraje. Zákon by měl podle předkladatelů nabýt účinnosti 1. ledna 2003. Senátní výbory mají předlohu projednat do konce května, a pokud se s ní ztotožní celý Senát, bude zákon projednávat nová sněmovna.
</TEXT>
</DOC>
<DOC>
<DOCID>MF-20020330435</DOCID>
<DOCNO>MF-20020330435</DOCNO>
<DATE>03/30/02</DATE>
<TITLE>
Přerov, Hanušovice, Litovel: Pivovary zdraží v dubnu
</TITLE>
<HEADING>
Z celého kraje DNES
</HEADING>
<TEXT>
Pivovar Litovel, Pivovar Hanušovice a Pivovar Zubr, které tvoří čtvrtou největší tuzemskou pivovarnickou skupinu PMS Přerov, zvýší od 1. dubna ceny půllitru piva o 30 až 70 haléřů včetně daně. "Snažíme se držet minimální, ekonomicky opodstatněné hranice růstu cen. Během uplynulých čtyř let jsme cenu našich výrobků upravovali pouze dvakrát, a to i navzdory průběžnému růstu cen surovin, energií, pohonných hmot a jiných položek," uvedl obchodní ředitel PMS Přerov Antonín Chytil. Celkový výstav pivovarů v Litovli, Přerově a Hanušovicích loni dosáhl téměř 967 tisíc hektolitrů piva. Nejvíce se na něm s 422 tisíci hektolitry podílel Pivovar Holba. Pivovar Zubr loni uvařil 336 tisíc hektolitrů piva a Pivovar Litovel 210 tisíc hektolitrů piva.
Pivovar Litovel, Pivovar Hanušovice a Pivovar Zubr, které tvoří čtvrtou největší tuzemskou pivovarnickou skupinu PMS Přerov, zvýší od 1. dubna ceny půllitru piva o 30 až 70 haléřů včetně daně. "Snažíme se držet minimální, ekonomicky opodstatněné hranice růstu cen. Během uplynulých čtyř let jsme cenu našich výrobků upravovali pouze dvakrát, a to i navzdory průběžnému růstu cen surovin, energií, pohonných hmot a jiných položek," uvedl obchodní ředitel PMS Přerov Antonín Chytil. Celkový výstav pivovarů v Litovli, Přerově a Hanušovicích loni dosáhl téměř 967 tisíc hektolitrů piva. Nejvíce se na něm s 422 tisíci hektolitry podílel Pivovar Holba. Pivovar Zubr loni uvařil 336 tisíc hektolitrů piva a Pivovar Litovel 210 tisíc hektolitrů piva.
</TEXT>
</DOC>
<DOC>
<DOCID>MF-20020330436</DOCID>
<DOCNO>MF-20020330436</DOCNO>
<DATE>03/30/02</DATE>
<TITLE>
Olomouc: Primátor chce více volebních obvodů
</TITLE>
<HEADING>
Z celého kraje DNES
</HEADING>
<TEXT>
Zastupitelé Olomouce se budou na dubnovém jednání zabývat rozčleněním města na volební obvody pro listopadové obecní volby. Zákon o volbách totiž říká, že ve volebním obvodu musí kandidovat minimálně devět osob, což by v Olomouci znamenalo pět volebních obvodů. V minulých volbách ovšem zastupitelé kandidovali v šesti obvodech. Poslanec Tomáš Kvapil (KDU-ČSL) vyzval komunální politiky, aby nechali celé město jako jeden obvod. "Já budu upřednostňovat více obvodů, jsou s tím dobré zkušenosti z minulých voleb," prohlásil primátor Olomouce Martin Tesařík (ČSSD), který pro zastupitele volební materiál připravuje.
Zastupitelé Olomouce se budou na dubnovém jednání zabývat rozčleněním města na volební obvody pro listopadové obecní volby. Zákon o volbách totiž říká, že ve volebním obvodu musí kandidovat minimálně devět osob, což by v Olomouci znamenalo pět volebních obvodů. V minulých volbách ovšem zastupitelé kandidovali v šesti obvodech. Poslanec Tomáš Kvapil (KDU-ČSL) vyzval komunální politiky, aby nechali celé město jako jeden obvod. "Já budu upřednostňovat více obvodů, jsou s tím dobré zkušenosti z minulých voleb," prohlásil primátor Olomouce Martin Tesařík (ČSSD), který pro zastupitele volební materiál připravuje.
</TEXT>
</DOC>
<DOC>
<DOCID>MF-20020330437</DOCID>
<DOCNO>MF-20020330437</DOCNO>
<DATE>03/30/02</DATE>
<TITLE>
Litovel, Olomouc: Chlapce stále nenašli
</TITLE>
<HEADING>
Z celého kraje DNES
</HEADING>
<TEXT>
Pátrání po šestiletém chlapci z Litovle, který před týdnem spadl do řeky, nepřináší stále žádný výsledek. Včera se do pátrací akce zapojily čtyři desítky policistů, hasičů, potápěčů a vojáků, jimž pomáhali i speciálně vycvičení psi, kteří hledali lidi při záplavách na Moravě a při zemětřesení v Turecku. "Pátrání stále beze změny," hlásila po celý den mluvčí olomouckých policistů Jitka Dolejšová. Záchranáři včera s pomocí vrtulníku pročesali tok Moravy z Litovle až do Olomouce, ale tělo chlapce nenašli. Chlapec sklouzl do řeky minulou sobotu, když si s kamarádem hrál na břehu. ČTK uvedla, že litovelská radnice se rozhodla prostor u řeky, oplotit.
Pátrání po šestiletém chlapci z Litovle, který před týdnem spadl do řeky, nepřináší stále žádný výsledek. Včera se do pátrací akce zapojily čtyři desítky policistů, hasičů, potápěčů a vojáků, jimž pomáhali i speciálně vycvičení psi, kteří hledali lidi při záplavách na Moravě a při zemětřesení v Turecku. "Pátrání stále beze změny," hlásila po celý den mluvčí olomouckých policistů Jitka Dolejšová. Záchranáři včera s pomocí vrtulníku pročesali tok Moravy z Litovle až do Olomouce, ale tělo chlapce nenašli. Chlapec sklouzl do řeky minulou sobotu, když si s kamarádem hrál na břehu. ČTK uvedla, že litovelská radnice se rozhodla prostor u řeky, oplotit.
</TEXT>
</DOC>
<DOC>
<DOCID>MF-20020330438</DOCID>
<DOCNO>MF-20020330438</DOCNO>
<DATE>03/30/02</DATE>
<TEXT>
Voják bodá mezi žebra Ježíše před jeho sejmutím z kříže při dramatizaci velkopátečních Pašíjí v chrámu sv. Václava v Olomouci.
</TEXT>
</DOC>
<DOC>
<DOCID>MF-20020330439</DOCID>
<DOCNO>MF-20020330439</DOCNO>
<DATE>03/30/02</DATE>
<TITLE>
LETIŠTĚ - BUDE KRAJSKÉ?
</TITLE>
<TEXT>
Ředitel olomouckého letiště Antonín Mraček před startem ve svém letadle. O leteckou bránu do kraje soupeří Olomouc-Neředín a Přerov-Bochoř.
</TEXT>
</DOC>
<DOC>
<DOCID>MF-20020330440</DOCID>
<DOCNO>MF-20020330440</DOCNO>
<DATE>03/30/02</DATE>
<TITLE>
Kraj pohrozil zavřít školy, pokud města zdraží nájem
</TITLE>
<TEXT>
Pokud budete chtít příliš za nájemné, můžete přijít o školu. To vzkázali krajští radní městům, v jejichž budovách sídlí školy kraje.
Olomouc - Zrušením škol hrozí Olomoucký kraj městům, které budou požadovat příliš vysoké částky za nájemné v budovách, v nichž sídlí krajské školy. Radní kraje stanovili maximální výši nájemného, kterou jsou ještě ochotni platit. Přestože pro některá města je tato částka příliš nízká, budou cenu respektovat. "Jsme ochotni platit maximálně 75 korun za metr čtverečný na rok. Jde o průměrnou výši odpisů hmotného investičního majetku škol," řekl krajský radní Pavel Sekanina (ODS), který je zodpovědný za školství. "Pokud se s městy nedohodneme, budeme zvažovat další existenci škol v těchto místech," dodal. Kraj se rozhodl nastavit maximální hranici proto, aby zabránil obcím příliš zdražovat nájemné. Nedávno tak totiž učinil Přerov, Kojetín a Uničov. Podle radního Sekaniny zvedla města částky z desítek až na stovky tisíc korun ročně. Většina z nich přitom dosud chtěla jen symbolické nebo žádné nájemné. Města však namítají, že nájemné zvyšují, aby konečně mohla investovat do oprav budov. Dokud totiž školu provozoval prostřednictvím školského úřadu stát, nechtěli zastupitelé za nájem často ani korunu. "Až do letoška fungovala škola bez nájemného. Nyní, když potřebujeme finance na údržbu, chceme po kraji sedmdesát tisíc korun ročně. Je to nájemné, které je v našem městě obvyklé," tvrdil starosta Kojetína Mojmír Haupt (ČSSD). V Kojetíně kraj zřizuje uměleckou školu.
Přestože Kojetín považuje navrženou částku za příliš nízkou, místostarosta města Jiří Šírek (ČSSD) včera ujistil, že na krajem stanovený nájem přistoupí. "Výše nájmu nebude hlavní pro rozhodování, zda školu ve městě udržet." Kraj se nebrání zvyšování nájemného poprvé. Již na podzim chtěl také magistrát Olomouce zdražit nájem ve zvláštních a uměleckých školách. Kraj však zajistil starý nájem. Loni kraj převzal od státu správu 170 škol. Asi šest desítek sídlí v budovách měst.
</TEXT>
</DOC>
<DOC>
<DOCID>MF-20020330441</DOCID>
<DOCNO>MF-20020330441</DOCNO>
<DATE>03/30/02</DATE>
<TITLE>
Letos slaví velikonoční svátek židé i křesťané ve stejnou dobu
</TITLE>
<TEXT>
Střední Morava - Velikonoce jsou nejvýznamnějším křesťanským svátkem, větším než Vánoce. Příběh, který se k nim váže, zná téměř každý. Nejsou však jen křesťanské Velikonoce. "Málokdo ví, že se tyto svátky původně vyvinuly z židovského svátku Pesach. Ten židé slaví jako připomínku na vyvedení z egyptského zajetí Mojžíšem," vysvětluje historička z Univerzity Palackého Libuše Hrabová. Proto také název židovského svátku znamená v překladu z hebrejštiny Svátek překročení. "Letošní Velikonoce jsou výjimečné tím, že se sešly ve stejnou dobu křesťanské svátky s židovskými. To se totiž moc často nestává," říká historička.
"Oba svátky se sice odvozují od úplňku, ale kvůli sporům si obě náboženství pro výpočet jejich data raději zvolila jinou metodu právě proto, aby se svátky neshodovaly. Zatímco židé slaví Pesach čtrnáctý a patnáctý den měsíce nisanu, tedy při prvním jarním úplňku, křesťané si posunuli svátek na neděli po prvním jarním úplňku," vysvětluje historička Palackého univerzity Libuše Hrabová. Už z tradičního jídla, které při tomto svátku nesmí chybět na stole, je jasné, že oba svátky byly kdysi jednotné. Až na jednu podstatnou výjimku - těsto. Zatímco symbolem křesťanských Velikonoc je pečený beránek, vajíčka a hlavně kynutý mazanec, na židovském stole kromě beránka a vajíček nesmí naopak chybět pečivo z nekvašeného chleba - macesy. Jsou to vlastně moučné placky z těsta rozdělaného ve vodě a mají připomínat situaci, v níž se kdysi židovský národ ocitl. Při vyvedení z egyptského zajetí totiž lidé neměli čas nechat vykynout těsta a museli vzít zavděk chlebem z nekynutého těsta. Oba svátky však mají to nejdůležitější společné - jsou oslavou jara a nového života. Je tu nový začátek.
</TEXT>
</DOC>
<DOC>
<DOCID>MF-20020330442</DOCID>
<DOCNO>MF-20020330442</DOCNO>
<DATE>03/30/02</DATE>
<TITLE>
Čtyři vsi odmítají patřit pod Konici
</TITLE>
<HEADING>
Obce chtějí na úřady raději do Prostějova
</HEADING>
<TEXT>
Laškov, Pěnčín, Přemyslovice a Ptení nechtějí nový pověřený úřad (malý okres) v Konici. Obrátily se proto na poslance a senátory, aby jim pomohli přejít pod Prostějov.
Konice - Do boje proti poslední verzi reformy státní správy vytáhli starostové čtyř obcí na Prostějovsku. Přemyslovice, Laškov, Pěnčín a Ptení se totiž nehodlají smířit s tím, že je ministerstvo vnitra proti vůli většiny občanů přiřadilo pod správní obvod nového pověřeného úřadu v Konici a ne pod Prostějov, jak si původně lidé přáli. "Nesmířili jsme se s tím, protože přiřazení ke Konici není to, na čem se usneslo zastupitelstvo," řekl starosta Přemyslovic Lubomír Štaffa (KDU-ČSL). "Obrátili jsme se na ministerstvo a také poslance a senátory, kteří nám v naší iniciativě pomáhají," uvedl starosta Pěnčína Jaroslav Piňos (nezávislý). Obce nesouhlasí se zařazením pod Konici, protože většina jejich obyvatel dojíždí za prací a do škol do Prostějova, kam je také lepší autobusové spojení. Lidé z obcí si také zvykli docházet v Prostějově k lékaři i na úřady. Starosta Konice Petr Kašparovský (ČSNS) však upozornil, že jeho kolegové neprosazují názor všech svých obyvatel. "Ne vždy jsou rozhodnutí vedení radnic v souladu s názory občanů. Když s lidmi z obcí mluvím, zjišťuji, že řada z nich by raději dojížděla za úřady do Konice," podotkl Kašparovský. Narážel při tom na příklad Přemyslovic, které jsou od Konice vzdáleny sedm kilometrů, zatímco do Prostějova je to odtud patnáct kilometrů. Místní část Přemyslovic Štarnov je od Konice vzdálena dokonce jen dva kilometry. Starosta Přemyslovic Štaffa přiznal, že někteří občané by skutečně raději volili Konici. Podotkl však zároveň, že jde o nezaměstnané lidi, kterých je v obci menšina. "Zaměstnaní chtějí raději do Prostějova. Osmdesát procent z nich tam totiž pracuje, a proto je to pro ně spádovější," tvrdí starosta.
Pro některé starosty je však změna příslušnosti obce k malému okresu téměř existenční otázkou. Zejména starosta Ptení Jaroslav Piňos tvrdí, že lidé by mu přiřazení ke Konici ztěží odpustili. "S občany je to těžké. Dnes už nikdo nevidí, co všechno se nám tu podařilo za posledních deset let vybudovat. Každý jenom mluví o tom, že naše zastupitelstvo není schopné zajistit, aby na úřady jezdil do Prostějova," popsal situaci v obci Piňos. Pomoc obcím slíbil olomoucký poslanec a místopředseda lidovců Tomáš Kvapil (KDU-ČSL). "Obrátil jsme se na úředníky ministerstva vnitra. Přislíbili mi, že těmto obcím vyjdou vstříc," prohlásil Kvapil. V Olomouckém kraji převezme pravomoci okresů, které na konci roku zaniknou, dvanáct měst. Budou to okresní města a také Hranice, Konice, Zábřeh, Mohelnice, Litovel, Šternberk a Uničov. Města Lipník nad Bečvou, Kojetín Hanušovice a Javorník, která také také usilovala o pověřený úřad, při nedávném projednávání zákona neuspěla. Lipník bude ještě bojovat o zařazení mezi malé okresy v Senátu. V celé zemi jich je nyní 194.
</TEXT>
</DOC>
<DOC>
<DOCID>MF-20020330443</DOCID>
<DOCNO>MF-20020330443</DOCNO>
<DATE>03/30/02</DATE>
<TITLE>
Obvody ve městě ano, ale s malými radnicemi
</TITLE>
<HEADING>
Názor
</HEADING>
<TEXT>
Poslanec KDU-ČSL Tomáš Kvapil vyzval obyvatele Olomouce, aby se zamysleli nad počtem obvodů, na něž se má rozdělit město při podzimních komunálních volbách. Zatímco Kvapil obvody nechce, primátor Martin Tesařík (ČSSD) a vůdkyně opozice Marta Vláčilová (ODS) si obvody přejí. Nejvíc jich může být pět, v každém by se volilo devět zastupitelů. Je nanejvýš pravděpodobné, že olomoučtí politici volební obvody ve městě zachovají. Je to totiž výhodné pro pět z šesti stran, které jsou v zastupitelstvu zastoupeny (ODS, ČSSD, KSČM, KDU-ČSL, US). A žádná z nich nebude mít chuť pustit mezi sebe někoho nového z menších stran a sdružení. Čím bude obvodů víc, tím je systém výhodnější pro velké strany. Jediný obvod města naopak znamená šanci pro neparlamentní strany či sdružení, které by mohly získat zastoupení v podobě jednoho, dvou, či tří poslanců. Do nynějška tomu tak bylo (s výjimkou Prahy a Olomouce) ve všech městech. Dá se ovšem očekávat, že i tato města budou uvažovat o vznik více obvodů, aby politici "silných" stran vyřadili svou "drobnou" konkurenci. Pro občany Olomouce by bylo nepochybně poctivější a zajímavější, aby si mohli vybírat kandidáty z celého města a nikoliv jen ty v úředně přiděleném obvodu. Možná by jich přišlo i více volit. Jenže co je lepší pro lidi, není dobré pro strany. Ať už volební obvody budou, nebo ne, měli by politici po vzoru decentralizace státu na kraje a okresů na malé okresy přiblížit i městskou správu blíže lidem. To znamená vytvořit v nynějších městských částech (zvláště v těch vesnického typu - Sv. Kopeček, Radíkov, Nemilany, Holice...) takzvané malé radnice s voleným zastupitelstvem a starostou (jako v Brně či Ostravě). Když se umí samospravovat každá malá vesnička, proč by to nemělo platit v Olomouci (Prostějově či Přerově)? V krajském městě žije šestina obyvatel kraje. Čím více lidí se bude podílet na samosprávě, tím posílí demokracie navzdory klientelismu, který vládne na jedné velké radnici (magistrátě).
Poslanec KDU-ČSL Tomáš Kvapil vyzval obyvatele Olomouce, aby se zamysleli nad počtem obvodů, na něž se má rozdělit město při podzimních komunálních volbách. Zatímco Kvapil obvody nechce, primátor Martin Tesařík (ČSSD) a vůdkyně opozice Marta Vláčilová (ODS) si obvody přejí. Nejvíc jich může být pět, v každém by se volilo devět zastupitelů. Je nanejvýš pravděpodobné, že olomoučtí politici volební obvody ve městě zachovají. Je to totiž výhodné pro pět z šesti stran, které jsou v zastupitelstvu zastoupeny (ODS, ČSSD, KSČM, KDU-ČSL, US). A žádná z nich nebude mít chuť pustit mezi sebe někoho nového z menších stran a sdružení. Čím bude obvodů víc, tím je systém výhodnější pro velké strany. Jediný obvod města naopak znamená šanci pro neparlamentní strany či sdružení, které by mohly získat zastoupení v podobě jednoho, dvou, či tří poslanců. Do nynějška tomu tak bylo (s výjimkou Prahy a Olomouce) ve všech městech. Dá se ovšem očekávat, že i tato města budou uvažovat o vznik více obvodů, aby politici "silných" stran vyřadili svou "drobnou" konkurenci. Pro občany Olomouce by bylo nepochybně poctivější a zajímavější, aby si mohli vybírat kandidáty z celého města a nikoliv jen ty v úředně přiděleném obvodu. Možná by jich přišlo i více volit. Jenže co je lepší pro lidi, není dobré pro strany. Ať už volební obvody budou, nebo ne, měli by politici po vzoru decentralizace státu na kraje a okresů na malé okresy přiblížit i městskou správu blíže lidem. To znamená vytvořit v nynějších městských částech (zvláště v těch vesnického typu - Sv. Kopeček, Radíkov, Nemilany, Holice...) takzvané malé radnice s voleným zastupitelstvem a starostou (jako v Brně či Ostravě). Když se umí samospravovat každá malá vesnička, proč by to nemělo platit v Olomouci (Prostějově či Přerově)? V krajském městě žije šestina obyvatel kraje. Čím více lidí se bude podílet na samosprávě, tím posílí demokracie navzdory klientelismu, který vládne na jedné velké radnici (magistrátě).
</TEXT>
</DOC>
<DOC>
<DOCID>MF-20020330444</DOCID>
<DOCNO>MF-20020330444</DOCNO>
<DATE>03/30/02</DATE>
<TITLE>
Kantoři se školili, jak přežít jejich povolání
</TITLE>
<TEXT>
Horka nad Moravou - Zatímco školáci si užívali dvoudenních velikonočních prázdnin, jejich učitelé nelenili a pilně se učili. Třicítka pedagogů z Olomoucka však tentokrát neprobírala nové učební metody, ale řešila existenční otázku: jak přežít učitelské povolání. "Učitelé si taky potřebují občas odpočinout a načerpat nové síly," řekla Helena Nováčková z olomouckého Střediska ekologické výchovy Sluňákov, které pro učitele uspořádalo třídenní seminář v lesní chatě v Horce nad Moravou. Výlet naplněný hrami, přednáškami a pohybem navštívili i zástupci ministerstva školství, školské inspekce a pedagogické fakulty. Kantoři toho využili a doporučili jim, co je třeba změnit, aby se jim lépe učilo. "Na zdraví bych své povolání asi nějak přežila, ale na tato setkání chodím ráda, protože tu pokaždé dobiju baterky. Jsou tu lidé, které už znám, vyměním si s nimi názory, užiju si s nimi a načerpám novou energii," vysvětlila Anna Aberlová ze Základní školy Holečkova v Olomouci, která jako řada dalších kantorek neváhala strávit v přírodě Litovelského Pomoraví tři dny i přesto, že ji doma čekal velikonoční úklid.
</TEXT>
</DOC>
<DOC>
<DOCID>MF-20020330445</DOCID>
<DOCNO>MF-20020330445</DOCNO>
<DATE>03/30/02</DATE>
<TITLE>
POZOR: DÍRY!
</TITLE>
<TEXT>
Rozbitá vozovka na Polské ulici v Olomouci. Radnice slibuje, že cesty, které vlastní, brzy opraví.
</TEXT>
</DOC>
<DOC>
<DOCID>MF-20020330446</DOCID>
<DOCNO>MF-20020330446</DOCNO>
<DATE>03/30/02</DATE>
<TITLE>
Silnice jsou nadmíru rozbité
</TITLE>
<TEXT>
Olomoucká radnice slibuje, že všechny díry na cestách postupně opraví
Na silnicích v některých místech jsou tak velké díry, že se po nich nedá ve zdraví projet. Úřady i policie o tom ví, ale na nápravu si řidiči budou muset ještě počkat.
Olomouc - Křižovatka u letadla v centru Olomouce, železniční přejezd poblíž hostince U Anči v Hejčíně, ulic e Koželužská u tramvajového depa či ulice Polská jsou jen některá místa v krajském městě, kudy se téměř nedá projet. Na cestách jsou tak obrovské díry nebo vyjeté koleje, že řidiči musejí po silnicích kličkovat a pokud spěchají, mají téměř stoprocentní jistotu, že zničí podvozky. Olomoucká radnice i policie tvrdí, že o všech kritických místech vědí. Jejich opravy prý brzy přijdou na řadu, ale bude se to dít postupně. Motoristé tak musejí počkat. "Silnice v Olomouci jsou opravdu ve špatném stavu a nechápu, proč se alespoň ty největší díry provizorně neopraví. Vždyť sehnat trochu písku a zasypat díru přece nestojí tolik peněz a ve městě by aspoň nebyl tankodrom," stěžuje si Zdeněk Mrkos z Olomouce, který často usedá za volant. Protože raději jezdí pomalu, havárii kvůli špatné cestě zatím neměl. "Naštěstí jezdím opatrně," dodal. Stejnou zkušenost má i policie. " Ve městě platí menší rychlost, řidiči o rozbitých místech vědí a většinou jezdí opatrně. Případné následky potom nejsou tak velké . Špatný stav některých silnic v Olomouci proto nevnímáme jako zásadní problém," sdělila mluvčí olomoucké policie Jitka Dolejšová. Problém je podle ní naopak na příjezdových čtyřproudových silnicích, kde sice vozovky nejsou úplně nejhorší, ale kvůli velké rychlosti jsou následky daleko horší. Například tento týden na opravované dálnici směrem od Brna byla kousek před Olomoucí doprava svedena do druhého pruhu přes panely, ve kterých byly až dvaceticentimetrové prolákliny. Pokud by zde někdo havaroval nebo si zničil podvozek, nikdo by se ani nemohl divit, neboť na nebezpečí neupozorňovala jediná značka. Bariéra trvala naštěstí jen jeden den. Některým řidičům se přesto nelíbí, že správci silnic s opravami otálí. "Nevím, jak dlouho máme pořád čekat. Vždyť je to každý rok znovu, po cestách se nedá jezdit. Největší díry by se měly opravit okamžitě," tvrdí další olomoucký řidič Zdeněk Valenta. Motoristé na druhou stranu připouštějí, že na opravy patrně nejsou peníze. "Kdyby se to mělo spravit hned a všechno, stálo by to asi miliardy a já vím, že peníze město potřebuje i jinde," dodal řidič Zdeněk Mrkos. Už od zimy odpovídají pracovníci odboru dopravy olomouckého magistrátu na dotazy, kdy se cesty opraví. "Postupně se do oprav pouštíme, ale ne všechny poškozené silnice patří nám. O některé, například křižovatku u letadla či silnici u plynáren, se má starat kraj, výpadovku na Šternberk spravuje zase Ředitelství silnic a dálnic," upozornil šéf odboru dopravy magistrátu Lubomír Hopp. Radnice slibuje, že její dlážděné cesty vylepší během dubna a května. Na Třídě svobody už lokální opravy zahájila, kvůli rekonstrukci Polské ulice, která je v katastrofálním stavu, vypsala výběrové řízení, protože se budou opravovat i inženýrské sítě. "V květnu oprava začne," ujistil Hopp.
</TEXT>
</DOC>
<DOC>
<DOCID>MF-20020330447</DOCID>
<DOCNO>MF-20020330447</DOCNO>
<DATE>03/30/02</DATE>
<TEXT>
Okresní úřad: politici neříkají celou pravdu Šumperk - Okresní úřady kritizují vládu a politiky, kteří hájí druhou fázi reformy veřejné správy, že lidem neříkají celou pravdu o tom, co pro ně bude znamenat. Šumperští úředníci prohlásili, že se státní správa občanům vznikem malých okresů v mnoha případech nepřiblíží, ale vzdálí. "Chceme poopravit klišé o přiblížení státní správy občanům, které se po schválení zákona o počtu pověřených obcí objevilo v médiích," řekla šumperská přednostka Anna Podhrázská. Uvedla, že v návrhu zákona, který má rozdělit kompetence okresů, se počítá s tím, že 60 jich půjde na obce a 80 na kraj a stát. "Občanské průkazy a pasy si mohou dnes lidé vyřídit na 18 místech okresu a v 11 místech fungují orgány pro projednávání přestupků. Reforma sníží počet míst na tři pověřené obce," řekl mluvčí úřadu Jan Havlíček. Snížit se má i počet míst pro vyplácení sociální podpory. Přednostka uvedla, že politici také lidem neřekli, že pokud se budou chtít odvolat proti rozhodnutí radnice, čeká je cesta do krajského města, a nikoli do okresního. Poslanci ČSSD a Koalice však zdůrazňují, že vznik malých okresů zkrátí cestu lidí na úřady. Zejména se to týká státní sociální podpory, odvolání ve stavebním řízení, evidence motorových vozidel, vydávání dokladů a podobně. Poslanec Radko Martínek (ČSSD) předpokládá, že na malé okresy bude přesunuto 70 procent prvoinstančních rozhodování okresních úřadů.
</TEXT>
</DOC>
<DOC>
<DOCID>MF-20020330448</DOCID>
<DOCNO>MF-20020330448</DOCNO>
<DATE>03/30/02</DATE>
<TEXT>
Učitelé debatují na semináři na lovecké chatě v Horce nad Moravou o tom, jak přežít učitelské povolání.
</TEXT>
</DOC>
<DOC>
<DOCID>MF-20020330449</DOCID>
<DOCNO>MF-20020330449</DOCNO>
<DATE>03/30/02</DATE>
<TITLE>
Radní chtějí ocenit sedm osobností
</TITLE>
<GEOGRAPHY>Olomouc</GEOGRAPHY>
<TEXT>
Letos už popáté rozdá olomoucká radnice Ceny města Olomouce významným osobnostem. Poprvé chce také vydat publikaci, která by všech pět ročníků udílených Cen rekapitulovala. Medailony oceněných osobností zveřejní magistrát i na svých internetových stránkách. Ze 43 jmen, které lidé na ocenění navrhli, vybrali radní sedm. Seznam budou ještě schvalovat zastupitelé. "Rada nebyla jednotná. Navrhnu zastupitelům, aby se o jednotlivých jménech hlasovalo zvlášť," prohlásil primátor Olomouce Martin Tesařík (ČSSD). Které osobnosti měly v radě nejmenší podporu, ale odmítl uvést. Pokud by zastupitelé jeho návrh na oddělené hlasování přijali, bylo by to výjimečné. "Pokud si vzpomínám, o návrhu rady se hlasovalo vždy vcelku, ne po jménech," řekl radní Miroslav Petřík (ČSSD), který má Ceny města na starosti. Zastupitelé budou o letošních oceněných osobnostech rozhodovat na jednání 11. dubna.
</TEXT>
<HEADING>
Nominace na Cenu města Olomouce za rok 2001:
</HEADING>
<TEXT>
- Václav Burian (19. 7. 1921 - 18. 9. 1998), historik Olomouce a Hané - za celoživotní dílo v oblasti historie in memoriam
- Doc. RNDr. Vladimír Panoš, CSc. (2. 7. 1922 - 7. 1. 2002), speleolog, vysokoškolský učitel, účastník odboje - za celoživotní dílo v oboru přírodní vědy a za hrdinství v 2. světové válce
- Rostislav Czmero (7. 12. 1926 - 23. 2. 2002), novinář - za celoživotní dílo v oboru publicistika
- PaedDr. Miroslav Stibor ( 11. 7. 1927), umělecký fotograf, výtvarný pedagog - za celoživotní dílo v oboru výtvarné umění
- Prof. PhDr. Milan Togner ( 29. 9. 1938), historik umění, vysokoškolský pedagog - za významný podíl na zápisu sloupu Nejsvětější Trojice na seznam památek UNESCO a celoživotní dílo v historii umění
- Premonstrát Jakub Karel Berka ( 9. 1. 1962), rektor baziliky a svatokopecký farář - za kulturní a duchovní činnost
- Mgr. Květoslava Hegrová ( 4. 1. 1932), rusistka, VŠ učitelka, překladatelka, zakladatelka Střediska SOS pro vzájemnou pomoc občanů - za sociální a charitativní činnost
</TEXT>
</DOC>
<DOC>
<DOCID>MF-20020330450</DOCID>
<DOCNO>MF-20020330450</DOCNO>
<DATE>03/30/02</DATE>
<TITLE>
Tak sou tu zas...
</TITLE>
<HEADING>
Fejeton
</HEADING>
<TEXT>
Vypadalo to jako dobrá zpráva. Do Olomouce přijedou britští filmaři, natočí v místních exteriérech za levný peníz záběry carské Moskvy z dob básnícího lékaře Živaga, dají místním studentům a seniorům vydělat coby stafáži anglosaských hvězd a o město se znovu na okamžik otře odlesk světovosti, aniž se o to jeho současnost jakkoli zasloužila. A skutečně - konkurz vybírající komparzisty vzali Olomoučané málem útokem. Vybraní šťastlivci rádi nechali si nalepit na tvář carský vous, obuli válenky, navlékli kabát z vetešnictví a uháněli vstříc první klapce. Několik míst starého města změnilo se během pár hodin k nepoznání. Nově opravené fasády domů ukryly se pod oprýskanou "moskevskou" omítku, zmizely dopravní značky, ulice zaplnily závěje umělého sněhu a na vývěsních štítech obchodů mohli lidé znovu luštit druhdy důvěrně známé bukvy. Mluvčí radnice uvedl, že město na devizových filmařích sice nic nevydělá, ale - ani neprodělá. "Zákon ani městská vyhláška o místních poplatcích zábor místních komunikací za účelem audiovizuální tvorby nezpoplatňuje," zdůvodnil brilantním úřednickým ptydepe vstřícnost města a nepřímo tak naznačil, že ani hbitý městský strážník se s velkou pravděpodobností tentokrát nepokusí překotnou aktivitou vrazit (botičkový) klín mezi město a filmaře. Zkrátka - světovosti vstříc! Dokonce i protřelí a zřídka spokojení producenti si natáčení ve městě pochvalují. "Všechno je v pohodě," říkají. Idylka. Skoro. Stačí však jemně poodhrnout závoj strojené bukoličnosti a skutečnost znovu vyjeví se ve své rozporné složitosti a dávné vášně a tajená protivenství vyhřeznou na povrch. Pravda. Pár jedinců si sice libovalo, že při nočním natáčení před jejich domem zapomněli dokonce i na večerní program v televizi (jen považte!), to však jsou řídké výjimky. Mnohem výstižněji charakterizoval nálady Olomouckých muž kráčející se svým spoludruhem kolem jedné z předrevolučně nakašírovaných ulic. "Vidíš, tak už sou tu zas," procedil pomalu skrze zuby a pohodil hlavou k nápisu "Apteka" vyvedeném v azbuce. Špatně totiž filmaři i radní olomoučtí odhadli, co může vyvolat pohled na bukvy, byť tentokrát britské provenience. Místo neexistujícího moskevského "Magazinu" z roku 1915 viděl najednou Olomoučan reálný "Univermag", v němž až do konce osmdesátých let minulého století nakupovali až příliš reální příslušníci Rudé armády strážící socialismus, místo romantického ržání koní zapřažených do historických kočárů znělo Olomoučanovi v uších burácení bitevníku MI-24, jenž co chvíli přeletěl nad jeho hlavou bez ohledu na denní či noční hodinu. Tíživé retro nedávného minula je zpět, romanticky naivní filmová patina fuč, narušená psyché znovu spílá domovině všeho Slovanstva nejhoršími jmény a místo smířlivých nápisů "Buločnaja" vidí nebohý Olomoučan nápis "Iditě damoj!", jenž po třech desetiletích znovu prosvítá na nároží. Přítomnost filmařů jako atrakce a propagace města, říkáte pánové radní? Pche. Namísto doteku světovosti Olomoučtí v nepěkné reminiscenci znovu prožívají svou chvíli ponížení. Už jsou tu zas, braťja zachvatčiki! Lze se pak divit, že v tomto zjitřelém čase kdosi poničil pomník Rudé armády v Čechových sadech? Neznámý vandal, tvrdí policie. Opravdu? Nebyl to zoufalec, jemuž psychika vypověděla poslušnost? Vypadalo to jako dobrá zpráva. Ale co teď, konšelé? Stál ten hazard s filmaři za to? Prý atrakce! Kdo ale zacelí znovu otevřené rány? Kdo zklidní spravedlivý hněv Olomouckých? Hvězdný Sam Neill? Těžko. Snad tedy revoluce?
Vypadalo to jako dobrá zpráva. Do Olomouce přijedou britští filmaři, natočí v místních exteriérech za levný peníz záběry carské Moskvy z dob básnícího lékaře Živaga, dají místním studentům a seniorům vydělat coby stafáži anglosaských hvězd a o město se znovu na okamžik otře odlesk světovosti, aniž se o to jeho současnost jakkoli zasloužila. A skutečně - konkurz vybírající komparzisty vzali Olomoučané málem útokem. Vybraní šťastlivci rádi nechali si nalepit na tvář carský vous, obuli válenky, navlékli kabát z vetešnictví a uháněli vstříc první klapce. Několik míst starého města změnilo se během pár hodin k nepoznání. Nově opravené fasády domů ukryly se pod oprýskanou "moskevskou" omítku, zmizely dopravní značky, ulice zaplnily závěje umělého sněhu a na vývěsních štítech obchodů mohli lidé znovu luštit druhdy důvěrně známé bukvy. Mluvčí radnice uvedl, že město na devizových filmařích sice nic nevydělá, ale - ani neprodělá. "Zákon ani městská vyhláška o místních poplatcích zábor místních komunikací za účelem audiovizuální tvorby nezpoplatňuje," zdůvodnil brilantním úřednickým ptydepe vstřícnost města a nepřímo tak naznačil, že ani hbitý městský strážník se s velkou pravděpodobností tentokrát nepokusí překotnou aktivitou vrazit (botičkový) klín mezi město a filmaře. Zkrátka - světovosti vstříc! Dokonce i protřelí a zřídka spokojení producenti si natáčení ve městě pochvalují. "Všechno je v pohodě," říkají. Idylka. Skoro. Stačí však jemně poodhrnout závoj strojené bukoličnosti a skutečnost znovu vyjeví se ve své rozporné složitosti a dávné vášně a tajená protivenství vyhřeznou na povrch. Pravda. Pár jedinců si sice libovalo, že při nočním natáčení před jejich domem zapomněli dokonce i na večerní program v televizi (jen považte!), to však jsou řídké výjimky. Mnohem výstižněji charakterizoval nálady Olomouckých muž kráčející se svým spoludruhem kolem jedné z předrevolučně nakašírovaných ulic. "Vidíš, tak už sou tu zas," procedil pomalu skrze zuby a pohodil hlavou k nápisu "Apteka" vyvedeném v azbuce. Špatně totiž filmaři i radní olomoučtí odhadli, co může vyvolat pohled na bukvy, byť tentokrát britské provenience. Místo neexistujícího moskevského "Magazinu" z roku 1915 viděl najednou Olomoučan reálný "Univermag", v němž až do konce osmdesátých let minulého století nakupovali až příliš reální příslušníci Rudé armády strážící socialismus, místo romantického ržání koní zapřažených do historických kočárů znělo Olomoučanovi v uších burácení bitevníku MI-24, jenž co chvíli přeletěl nad jeho hlavou bez ohledu na denní či noční hodinu. Tíživé retro nedávného minula je zpět, romanticky naivní filmová patina fuč, narušená psyché znovu spílá domovině všeho Slovanstva nejhoršími jmény a místo smířlivých nápisů "Buločnaja" vidí nebohý Olomoučan nápis "Iditě damoj!", jenž po třech desetiletích znovu prosvítá na nároží. Přítomnost filmařů jako atrakce a propagace města, říkáte pánové radní? Pche. Namísto doteku světovosti Olomoučtí v nepěkné reminiscenci znovu prožívají svou chvíli ponížení. Už jsou tu zas, braťja zachvatčiki! Lze se pak divit, že v tomto zjitřelém čase kdosi poničil pomník Rudé armády v Čechových sadech? Neznámý vandal, tvrdí policie. Opravdu? Nebyl to zoufalec, jemuž psychika vypověděla poslušnost? Vypadalo to jako dobrá zpráva. Ale co teď, konšelé? Stál ten hazard s filmaři za to? Prý atrakce! Kdo ale zacelí znovu otevřené rány? Kdo zklidní spravedlivý hněv Olomouckých? Hvězdný Sam Neill? Těžko. Snad tedy revoluce?
</TEXT>
</DOC>
<DOC>
<DOCID>MF-20020330451</DOCID>
<DOCNO>MF-20020330451</DOCNO>
<DATE>03/30/02</DATE>
<TITLE>
Zwach: Jsem typický závislák na přírodě
</TITLE>
<TEXT>
Uznávaný biolog povídá o tom, jak sbíral zmije, zakazoval chemikálie a Klausovi "nekecal" do ekonomiky
K setkání vybral malou kavárnu s prosklenou střechou. "Po zimě všichni potřebujeme světlo," vysvětlil. Ředitelka bruntálského muzea, kde dříve pracoval, o něm říká, že je jako buldok - když se do něčeho zakousne, nepustí, dokud to nerozkousne. "Nejdu ale přes mrtvoly, to není můj styl," dodává. I on občas lidi přirovná ke zvířatům. Nemyslí to však hanlivě.
Rozstání - Zvířata miloval Ivan Zwach z Rozstání na Prostějovsku odmalička. Nakonec zvítězili plazi, a tak je dnes z něho herpetolog. Svoje poznatky z prozkoumávání přírody sepsal ve stručný dodatek k Darwinově evoluční teorii. "Od středoškoláka je to nesmírná drzost, ale už jsem nemohl mlčet," omlouvá se profesorům.
</TEXT>
<HEADING>
- Kolikrát vás uštkl had?
</HEADING>
<TEXT>
Jenom jednou. Byla to zmije růžkatá. Jsem dost opatrný člověk a s jedovatými živočichy zacházím velice jemně. Obvykle nedělám takové chyby, abych se nechal uštknout. Jednou mi to prostě nevyšlo.
</TEXT>
<HEADING>
- Nemáte strach, že se to stane znovu?
</HEADING>
<TEXT>
Strach? Před zvířaty nemám strach, ale mám respekt. Vím, že evropští hadi nejsou zase tak nebezpeční, jak se uvádí, žádný extrémně nebezpečný druh zde nežije. Lze je potkat jen v části Řecka a v Turecku, kde žije zmije levantská, která si tvrdě brání svoje prostředí. Narazí-li na člověka, který ignoruje její výstrahy, zaútočí. Pak je její štípnutí smrtelné.
PŘÍRODA TÁHLA VÍC, NEŽ HRA NA VOJÁČKY
- Proč jste si vybral, že se budete věnovat plazům?
Já jsem si to až tak nevybral, byl jsem do toho vmanipulován, ale v tom dobrém slova smyslu. Celým mým životem mě provázejí barvy, mám je hrozně rád. Nejdříve jsem sbíral barevná sklíčka, pak peříčka. Barvy mě tak fascinují, že jsem se jim začal věnovat, zpracoval jsem přednášku o rostlinných a živočišných barvivech a kdybych je měl všechny vypsat, byl by to dlouhý seznam.
- A jak jste od barev došel k hadům? Kdy jste se s plazy setkal poprvé, vzpomenete si?
Když jsem byl kluk, byly dva organismy, které mi hrozně vrtaly hlavou - ještěrka a had. V literatuře byla vždy ještěrka obecná, ale já jsem u nás v Jeseníkách viděl jinou ještěrku. Nikde jsem se ale nedočetl, že existuje ještě nějaká jiná, než obecná, přitom ta moje vypadala úplně jinak. Byla štíhlá, drobounká, obecná byla velká. Druhým organismem byla zmije. V knihách ji popisovali jako hnědou nebo šedou, já ale nacházel černé, červené, dokonce blankytně modré s černým pruhem na hřbetě. Některé byly i bez klikatých pruhů, přitom se všude psalo, že právě klikatý pruh zmiji charakterizuje. To mi dělalo hrozné potíže. Nebyla literatura, nebylo o co se opřít, kde to nastudovat. A já to chtěl zjistit.
</TEXT>
<HEADING>
- A co to první setkání s hadem?
</HEADING>
<TEXT>
Úplně první setkání si nevybavím, ale vzpomínám si na svůj první pořádný průšvih. Nasbíral jsem čtyřiašedesát zmijí, které jsem měl doma ve třílitrových lahvích po dvou. Celou dobu byly zmije klidné a já jsem si je pořád prohlížel. Jednoho dne ale vylezly. Všechny a naráz. Přišel jsem ze školy a maminka stála na schodech jako bohyně pomsty a já jsem dostal opravdu nářez. Když totiž přišla domů, všude, kam se podívala, byly zmije. Jedna jí skápla na rameno a to už na ni bylo moc. Vytáhla šlauch od vařiče a ztřískala mě takovým způsobem, že jsem několik dní nemohl sedět. Uznávám, že jsem si zasloužil.
Asi dvanáct.
</TEXT>
<HEADING>
- I potom jste tak vyváděl?
</HEADING>
<TEXT>
Dělal jsem hrozné věci. Nebyl jsem ale sígr, chtěl jsem jen ta zvířátka pozorovat. Kvůli tomu jsem třeba chodil pozdě na oběd do družiny. Jedna učitelka už psychicky nevydržela permanentí stížnosti od kuchařek, že chodím pozdě, a tak se jednou vydala ze školy se mnou na toulky. Vyrazili jsme na kopec. Zkontroloval jsem všechna hnízda, všechny kytky, zahnal jsem pár koček, obešel místa se zmijemi a ještěrkami, podíval se, v jakém stavu co je, nasbíral nějaké houby, o všem jsem jí vyprávěl a po dvou třech hodinách jsme došli do družiny. Kuchařky jsme vytočili na maximum, ale učitelka se mě zastala: Kdybyste viděly, kolik má práce, než to všechno obejde, tak byste na něj nebyly zlé.
- To vás courání po kopci bavilo víc, než si hrát s kamarády?
Příroda pro mě byla větší tahoun, než si hrát s děckama na vojáčky. Občas jsem si s nimi zahrál, ale nedovedlo mě to zaujmout tolik, abych si s nimi hrál denně. Nudilo mě to. Já jsem potřeboval prostor. Měl jsem vynikající maminku, která mi ho dávala. Nechala mě, ať si hledám svoji cestu. Nikdy jsem nedostal zákazy typu tam nechoď, to nesmíš, s tím se nebav...
Tak. Doma jsem mohl mít, co jsem chtěl. I když s těmi zmijemi jsem to přehnal. Nedivím se, že tak reagovala. Nikdy jsem jí to nevyčetl. Dnes bych se rozčílil úplně stejně.
- Příroda je vlastně i vaše živobytí. Dovedete si představit, že byste dělal něco jiného?
K přírodě jsem vždycky tíhl. Bylo pro mě nepředstavitelné pracovat v nějakém průmyslu. Zbláznil bych se. Kdybyste mě chtěla zabít, tak stačí neumožnit mi chodit ven a dělat monotónní práci. Spolehlivě mě zlikvidujete. I teď, když píšu posudky, venku je škaredě a v terénu není co dělat, přesto musím sednout do auta a projet kus území, abych byl klidný. Když to neudělám, tak jsem šíleně nervózní. Jsem závislák na přírodě. Takový ten typický závislák, který začne mít průvodní jevy, když svoji "drogu" nemá. Je podrážděný.
</TEXT>
<HEADING>
ROPUCHA PŘEDVÍDÁ POČASÍ LÉPE NEŽ ROSNIČKA
</HEADING>
<TEXT>
- O přírodě a zvířatech mluvíte hrozně hezky. Řada lidí ale vaše nadšení nesdílí a když se třeba podívá na hada, řekne, že vypadá ošklivě, slizce, odporně. Neuráží vás to?
Ne, mě to neuráží. Kdybych ale řekl, že mi takové řeči nevadí, tak by to nebyla úplně pravda. Jsem ale tolerantní. Vím, že já taky nemám něco rád a klidně to slovy zhodnotím. V tomto ale lidé dělají chybu, protože nehodnotí organismy na základě vlastní zkušenosti a vlastního poznání. To mi vadí. Funguje to tak v naší politice. Politici se rádi vyjadřují k něčemu, o čem nemají ani páru. A ať nejsem příliš obecný, narážím tím například na pana Klause. Já bych si nedovolil kecat mu do ekonomiky, protože tomu prostě nerozumím. Můžu říct svůj názor, ale nemůžu ho prezentovat jako téměř závazné stanovisko.
- Zvířata často slouží lidem k přirovnání. O nehezkých ženách je například někdo schopný říct, že vypadají jako ropuchy. Byl byste toho schopný i vy? Je pro vás vlastně ropucha ošklivá?
Ropucha pro mě ošklivá není. Pro mě není ošklivé žádné zvíře. Mohou tak na první pohled vypadat, ale když k nim získáte vztah, tak jsou krásná. Občas lidi přirovnávám k různým živočichům, ale hanlivě jsem to nikdy nepoužil. Všiml jsem si ale, že lidi někdy doopravdy vypadají a chovají se jako nějaké zvíře. Kolikrát si říkám, že ti Indiáni měli kousek pravdy. Kdo ví z čeho všeho my lidé vlastně pocházíme. Někdy jako by se zvířecí geny projevily nejen ve vzhledu člověka, ale i v jeho chování. To ale nemyslím úplně vážně.
- Přirovnání ke zvířatům nemusí být vždy myšleno zle. Například moderátorkám relací o počasí se říká rosničky. Umí tyto malé žáby opravdu předvídat, jak bude?
Bohužel, vůbec ne. Dobře předpovídá počasí právě ropucha obecná.
- Takže by se lidským rosničkám mělo říkat ropuchy?
Úplně klidně a mohla by to být poklona, protože ropuchy zejména v jarním období předpovídají počasí neskutečně přesně. Oni by se ale všichni obojživelníci mohli na předpovědích počasí podílet. Speciálně rosnička mi pomáhá až v podzimním období. Až táhnou do zimovišť, tak mi říká, jaký bude průběh zimy.
- Před rokem dvěma podléhali lidé hysterii, že se přemnožily zmije, protože několik lidí uštkly. Čím to, že je najednou zmijí tolik?
Je to zbytečná hysterie, zmijí není zase tolik. Je jich víc proto, že se neustále zlepšuje životní prostředí. Hlavně zatížení krajiny agrochemikáliemi, které se používají v lesnictví a zemědělství, je menší, takže přežívá daleko více organismů, tím pádem i predátorů. Zmije je významný predátor hraboše polního, nebo myšovitých hlodavců obecně. Lidi zmije nežere. Jako vlk Karkulky. Jeden kolega kdysi napsal pseudovědeckou práci Minimální počet Karkulek pro přežití vlka. Jsou to povídačky pro malé děti. Není to tak, že na každém kroku v přírodě potkáte zmiji. Daleko větší pravděpodobnost, než že potkáte zmiji, je, že vás přejede auto. Toho se ale lidé paradoxně bojí daleko méně.
- Zmije je ale jedovatá, proč by se jí lidé neměli bát?
Jenže zmije neútočí jen tak. Užovka ano, ta vás kousne třeba desetkrát, protože nic neriskuje. U zmije je to otázka přežití. Když vyplýtvá jed, bude hladovět. Proto je velmi opatrná, na použití jedu. Útočí jen tehdy, když se cítí ohrožená.
- Zmijí tedy bylo dřív méně, protože zemědělci chemicky hubili jejich potravu. Vy jste se jim v tom snažil zabránit a v 70. letech na Osoblažsku jste byl úspěšný. Jak se vám to podařilo?
Tehdy chtěli použít eldrin, nebo endrin, což je vlastně tatáž bojová chemická látka s nervově-paralytickým účinkem, kterou vyrobili v Anglii, ale hned ji tam také zakázali. Vyrobené zásoby ovšem prodali Američanům, kteří ji použili ve Vietnamu, a část České republice právě pro zemědělce proti hrabošům. U nás ji chtěli aplikovat letecky, což já absolutně odsuzuji. Takové použití zasáhne rozsáhlé území. Abych jim v tom zabránil, použil jsem zaklínací větu: Z titulu funkce zastavuji akci. Byl jsem profesionálním pracovníkem ochrany přírody a šel jsem kvůli tomu na kobereček. Řvali, ale nakonec mě poslechli.
</TEXT>
<HEADING>
- Takových akcí jste podnikal víc?
</HEADING>
<TEXT>
Ano, ale OV KSČ většinou moje stanoviska zrušil. Toto bylo snad jediné, které jsem prosadil. Byl jsem znám jako buřič, tak jsem si mohl dovolit říct to, co se jiní báli.
Například jsem narušil výuku marxismu-leninismu, když jsem studentům přednášel etologii (nauka o místech pobytu a životních zvycích zvířat - pozn.red.). Podle etologických zásad nelze změnit výchovou jedince zcela. Částečně ano, ale pouze v rámci modifikace jeho chování, ale už ne absolutní změny. Naprostá většina těchto věcí je dána geneticky jako dispozice a výchovou můžeme pouze potlačit nebo podpořit, ale nemůžeme zcela eliminovat. Učení marxismu-leninismu ovšem říkalo, že když dáme lidem dobré podmínky, tak se změní v lepšího člověka. Ale to je nereálné. Když se mě na to studenti ptali, řekl jsem jim, ať si přečtou v Bibli, jaký byl člověk před dvěma tisíci lety. Pak ať se rozhlédnou kolem sebe a zjistí, že se vůbec nezměnil.
- Zůstal ve vás nějaký zážitek, kdy se vám někoho nepodařilo přesvědčit, že přírodě škodí, a vy jste to nemohl překousnout?
Z toho jsem měl dokonce zdravotní problémy. Půl roku jsem byl na nemocenské bez jakýchkoli léků s diagnózou absolutní vyčerpání organismu. Ochranu přírody jsem bral vždy strašně vážně. Pořád to tak beru, ale teď už trochu jinak. Mám krédo: Co nemůžu ovlivnit, za to nesmím brát osobní odpovědnost. Lékaři mi totiž řekli, že kdybych se do takového stavu dostal ještě jednou, tak se svou srdeční vadou nemám šanci to přežít.
- Po převratu vás kromě přírody ve volném čase zaměstnávala i politika. Ze Strany zelených jste přešel do ODS. Proč jste z ní vystoupil?
Protože nekomunikuje se svými členy. Neslyší názory, nechce je slyšet, neodpovídá na dopisy, poslanci nechodí na domluvené schůzky. Vystoupil jsem pro zbytečné členství. Já jsem nebyl přínosem pro ODS a ODS nebyla přínosem pro mě. Jestliže člen absolutně nemůže ovlivnit dění ve straně, vůbec nikdo ho nechce poslouchat, tak je zbytečné, aby tam byl. Být jen milým platícím není můj styl.
</TEXT>
<HEADING>
- Co by měla ODS změnit?
</HEADING>
<TEXT>
Problém je v tom, že nemá zpětnou vazbu. Netýká se to jen ODS, i politici z jiných stran bezmezně věří tomu, co říkají, jsou přesvědčení, že dělají dobro. Typické je to pro Zemana, Klause. Vidím to i u prezidenta Havla. Jsou obklopeni lidmi, kteří jim pochlebují, říkají, jak jsou dokonalí, místo aby říkali, jakou chybu udělali. Dříve králové mívali své šašky, aby parodovali jejich rozhodnutí a tím dělali tu zpětnou vazbu. Naši politici své šašky nemají, a tak se tváří, že všemu rozumí, všechno znají, všude byli a všechno umí vyřešit. A taky mi ve stranách chybí odpovědnost jednotlivců.
- Nemyslíte, že lepší než takto kritizovat, je přiložit ruku k dílu? Neměl jste spíše ve straně zůstat a snažit se to sám nějak spravit?
Myslel jsem si, že to půjde, ale pochopil jsem, že je to zbytečná práce. Stejné to bylo ve Straně zelených. Proto to moje lavírování mezi Stranou zelených a ODS. Cítím, že tyto dvě strany mají největší potenciál i přesto, že jsou tam tyto problémy. I když jsem odešel, neznamená to, že bych jim zvenčí nechtěl pomoci. Rád, ale musí o to stát oni.
- Neměl jste ambice vyšplhat po stranickém řebříčku někam výš? Budou volby, co třeba být poslancem?
To bych nechtěl. Ne proto, že bych nevěděl, jak se k těm věcem postavit, ale moje úloha je jinde. Jsem použitelnější v terénu, nevydržel bych tak dlouho sedět na jednom místě.
</TEXT>
</DOC>
<DOC>
<DOCID>MF-20020330452</DOCID>
<DOCNO>MF-20020330452</DOCNO>
<DATE>03/30/02</DATE>
<TEXT>
Uznávanému biologovi - herpetologovi bude v červnu 50 let. Pochází z Jeseníků. Po studiu na Střední zemědělské škole v Bruntále nastoupil jako zootechnik do Státního statku Bruntál. Pak se v Muzeu Bruntálska věnoval ochraně přírody, vedl stanici mladých přírodovědců při Domě pionýrů a poté se vrátil do muzea jako zoolog. Po převratu v roce 1989 byl členem Občanského fóra, z něhož odešel do Strany zelených. Po několika měsících vstoupil do ODS, ale za pár let přešel opět do Strany zelených. Nyní není v žádné politické straně. Žije v Rozstání, kde má svoji firmu na biologické poradenství. Je ženatý a má tři děti.
</TEXT>
</DOC>
<DOC>
<DOCID>MF-20020330453</DOCID>
<DOCNO>MF-20020330453</DOCNO>
<DATE>03/30/02</DATE>
<TITLE>
Kulturní servis
</TITLE>
<TEXT>
MUZEUM VETERÁNŮ: Expozice auto moto veteránů (so, ne)
KINO SVĚT: Divoké včely (so, ne 18.30), Mach, Šebestová a kouzelné sluchátko (po 16.30, 18.30)
GALERIE A KNIHKUPECTVÍ SKLEP: Eva Vlasáková - Grafiky a skleněné objekty (so, po)
GALERIE M + M: Josef Musil - Plastiky a dřevořezby, Výstava velikonočních tradic (so, ne, po)
VÝSTAVNÍ SÍŇ SYNAGOGA: Jindřich Štreit - Cesta ke svobodě (so, ne)
ZÁMEK: Jindřich Štreit - Brána naděje (so, ne)
KULTURNÍ DŮM: Velikonoční výstava (MŠ Javorník, po)
INTERNETOVÁ KAVÁRNA PLÍŽIVÁ KONTRA: Rozpuštěný a vypuštěný (ne 18.00)
DIVADLO PETRA BEZRUČE: Jaroslav Minář - obrazy, grafika (ne)
INTERNETOVÁ KAVÁRNA PLÍŽIVÁ KONTRA: Výstava prací studentů animace (so, ne, po)
OKRESNÍ ÚŘAD: Výtvarné práce žáků ZUŠ okresu Jeseník (po)
VLASTIVĚDNÉ MUZEUM JESENICKA - RODNÝ DŮM V. PRIESSNITZE: Vincenz Priessnitz a lázně Gräfenberg (so, ne)
VODNÍ TVRZ: Fauna Jeseníků, Geologie Jesenicka, Historie Jesenicka, lázeňství, kamenictví a vápenictví, Piotr Romińsky - Keramika (so)
KINO SVĚT: Pán prstenů I - Společenstvo prstenu (so 16.30, 19.30), Pařba (po 17.30)
PAMÁTNÍK ADOLFA KAŠPARA: Kapitoly z dějin Loštic (so)
NÁMĚŠŤ NA HANÉ
ZÁMECKÁ GALERIE: Ondřej Michálek - Lpění (so, ne)
KINO CENTRAL: Výlet (so, ne, po 17.30), Mulholland Drive (so, ne, po 20.00)
KINO LÍPA: Křižovatka smrti 2 (so, ne, po 17.30, 20.00), Smolíček (ne 15.30)
KINO METROPOL: Andělská tvář (so, ne, po 17.30, 20.00)
MORAVSKÉ DIVADLO: Prodaná nevěsta (Moravské divadlo Olomouc, so 16.00)
ČAJOVÁ GALERIE U BÍLÉHO SLONA: Cesta bílého slona (so, ne)
DŮM ARMÁDY: Bastionová pevnost Olomouc (so)
DŮM DĚTÍ A MLÁDEŽE: Ctnosti a neřesti Matyáše Bernarda Brauna (po)
GALERIE 1499: Jiří Halda - Po ovoci jejich poznáte je (so)
GALERIE BOHÉMA: Martin Vencl - Tajemství obrazů (so)
GALERIE CAESAR: Judith Turner - Newyorské časové reflexe (so)
GALERIE G: František Šnajdr (so)
GALERIE JANA - SV. KOPEČEK: Milan Hořínek - Fotografie (so, ne, po)
GALERIE MONA LISA: Sára a Jan Saudkovi - Fotografie (so, po)
GALERIE PATRO: Robert Bourasseau - Kávy a oleje (so)
GALERIE PODKOVA: Jindra Viková - Keramické plastiky, kresby, Suzanne Pastor - Skleněné knihy, fotografie (po)
GALERIE RUBIKON: Naděžda Čančíková - Grafika (so, po)
GALERIE TITANIC (DIVADLO HUDBY): Adéla Bébarová - Tušení (po)
MUZEUM UMĚNÍ: 100 let výtvarné kultury v Olomouci 1889 až 1989, Nizozemské malířství 16. až 18. století z olomouckých sbírek, Jakub Potůček - Japo lebt im Architektur Weld, Six from Sixties (so, ne)
VLASTIVĚDNÉ MUZEUM: Olomouc v minulých stoletích, Zoologie, Geologie a mineralogie, Od orloje k hodinám, Z muzejních depozitářů (so, ne)
BAR TROPIC: Galaxy (ne 20.30)
S-KLUB: Rocková Rockle (so 19.00)
U-KLUB: Večer britských rockových kapel (po 19.30)
BARUMBA: Solomonicum - DJ Simon Sayz (so 21.00)
DEPO NO. 8: Afterparty po Revolution 2002 (ne)
KINO HVĚZDA: Andělská tvář (so, ne, po 17.30, 20.00), Labutí princezna (ne 15.00)
</TEXT>
<HEADING>
KINO HVĚZDA: Úsměvné přivítání jara (so, ne, po)
</HEADING>
<TEXT>
MUZEUM KOMENSKÉHO: Veduty města Přerova, Školní třída z doby Komenského, Pamětní síň Augustina Mervarta a Josefa Bajáka, Národopis Hané a Záhoří, Odboj na Přerovsku 1914 až 1989, Jan Blahoslav a Čeští bratři, Tajemství tónu zvonu, Jiří Ryšavý - Druhotná krajina, Naše i zahraniční komeniologie a její představitelé, Entomologie, Památník J. A. Komenského, Školní třída z 50. let 20. století, Školní třída z doby Rakouska-Uherska, Školní třída z doby 1. republiky, Učitelé - šiřitelé myšlenek J. A. Komenského, Archeologie Přerovska, Mineralogie (so, ne)
KINO METRO 70: Spy Game (so, ne, po 17.30, 20.00)
KULTURNÍ KLUB DUHA: O zlaté rybce (so 15.00) , Moulin Rouge (so, ne 17.00, 20.00)
GALERIE MODRÝ ANDĚL: Dagmar Havlíčková - Srdce (so)
KULTURNÍ KLUB DUHA: Vítězslava Klimtová - Pohádkový svět (po)
LIDOVÁ HVĚZDÁRNA: Hvězdný vesmír, Z dějin prostějovské astronomie (so, ne, po)
MUZEUM PROSTĚJOVSKA: E. Rezková - Obrazy, Pravěk Prostějovska, Hodiny, hodinky, Jiří Wolker, Geologie a paleontologie Prostějovska, Jaro na Hané, Od biedermeieru k secesi, Škola tvůrčího psaní Violka
PŘEDNÁŠKOVÝ SÁL: To nejlepší ze sbírek Muzea Prostějovska
ZÁMEK: Jaro na Hané (so, ne)
LIDOVÁ HVĚZDÁRNA: Pozorování Slunce (po 15.00) , Večerní pozorování dalekohledy (po 20.30)
KINO OKO: Pán prstenů I - Společenstvo prstenu (ne, po 16.30, 19.45)
CHRÁM ZVĚSTOVÁNÍ PÁNĚ: Velikonoční koncert (ZUŠ Šternberk, ne 17.00)
GALERIE: Výtvarná skupina Bezhlavý jezdec (so, ne)
KLUB KLIKA: Velikonoční diskopárty (so 15.00)
KINO OKO: Návrat do Země Nezemě (so, ne, po 16.00), Výlet (so, ne, po 17.30, 20.00)
GALERIE JIŘÍHO JÍLKA: Jiří Šigut - Fotozáznamy, Jaroslav J. Alt - Sedm slov a drobná zranění (ne)
OKRESNÍ VLASTIVĚDNÉ MUZEUM: Muzejní obrazárna, Příroda Šumperska a Jesenicka Dějiny severozápadní Moravy, Schola Ludus: Labyrint a Vědecká hračka
HOLLAROVA GALERIE: Čínské umění (so, ne)
DŮM KULTURY: Velikonoční diskotéka s Rádiem Kiss (so 20.00)
HELFŠTÝN: Zahájení prohlídek hradu s průvodcem (po)
KLUB (KULTURNÍ, VZDĚLÁVACÍ A DĚTSKÉ CENTRUM): Mateřinka 2002 (so, ne)
MUZEUM: Historie města Zábřeha a jeho okolí, Z pokladů zábřežského muzea, Jan Eskymo Welzl - polární cestovatel a badatel, Rudi Lorenz - Ponorka Victoria (so)
Kulturní akce s recenzemi, videoukázkami z filmů a možnost vyhledávání - www.idnes.cz/kis
</TEXT>
</DOC>
<DOC>
<DOCID>MF-20020330454</DOCID>
<DOCNO>MF-20020330454</DOCNO>
<DATE>03/30/02</DATE>
<TITLE>
Otmar Oliva: Někdy si na Vatikán vzpomenu
</TITLE>
<GEOGRAPHY>Olomouc</GEOGRAPHY>
<TEXT>
Otmar Oliva se narodil v roce 1952 v Olomouci, absolvoval pražskou Akademii výtvarných umění. Má za sebou zkušenost z vězení, kam jej poslal komunistický režim. Žije a pracuje na Velehradě. Mezi jeho nejprestižnější realizace patří práce pro Vatikán, kam ho pozval papež Jan Pavel II. Nerad o sobě mluví. Jakoby se divil: "Proč bych měl, když dělám sochy?"
- Vystavujete v Olomouci jak liturgické předměty, tak například vaši slavnou šachovou hru. Od čeho k čemu si odskakujete, od spirituálních předmětů k plastikám nebo naopak?
Na druhý břeh si zásadně na svačinu neodskakuju. Držím si svoji linii. Šachy jsou intimní záležitostí. Ve vazbě jsme furt hráli šachy a já si tehdy řekl: "Až budu velkej a tohle všechno přežiju, udělám šachy pro naši rodinu." Pořád jsem to ale odkládal.
</TEXT>
<HEADING>
- Co vás přimělo šachy vytvořit?
</HEADING>
<TEXT>
Jsem horolezec. A jako správný aktivní horolezec jsem si po revoluci při vynášení smetí zlomil obě nohy... Nemohl jsem chodit, a tak jsem začal modelovat figurky. Když jsem vyzdravěl, tak jsem šachy dokončil. Víte, já jsem to dělal pro sebe. Byl to dluh.
- Kdosi o vás napsal, že jste "dvorní papežův sochař." Jak takový titul vnímáte?
Ale to je blbost. To dělají lidi. Já jsem akorát čtyři roky ve Vatikánu pracoval na výzdobě kaple Svatého Otce. On si to přál. Byl to vlastně po čtyři sta letech první zásah do Apoštolského paláce ve Vatikánu. Jenže už mi připadá, že je to strašně dávno. Ale je pravda, že někdy, když třeba dostanu fotografii, na níž je Svatý Otec v téhle kapli, si na tu práci vzpomenu. S nostalgií a láskou.
</TEXT>
</DOC>
<DOC>
<DOCID>MF-20020330455</DOCID>
<DOCNO>MF-20020330455</DOCNO>
<DATE>03/30/02</DATE>
<TITLE>
Sochařovo Bytem v hrůze
</TITLE>
<GEOGRAPHY>Olomouc</GEOGRAPHY>
<TEXT>
Na výstavě Otmara Olivy představil nakladatel Tomáš Ježek i novou knihu, kterou vydalo jeho velehradské nakladatelství Ottobre 12. Knížka nazvaná podle verše Jana Zahradníčka Bytem v hrůze přináší Olivovy kresby z vězení, které doplňují texty psané jeho spoluvězni. Oliva byl záhy po dokončení AVU v roce 1979 zatčen a odsouzen za šíření materiálů Charty 77. Ve vězení na plzeňských Borech vytvořil na dvě stovky obrázků z vězeňského života a skicoval si také některé budoucí realizace. Právě kresby, které se podařilo zachovat, tvoří základ knížky, kterou Olivovi vydali jeho přátelé k padesátinám. O texty, se postarali někdejší spoluvězni jako například , Jiří Dienstbier, Václav Havel, Jiří Stránský či Zdeněk Rotrekl a František Lízna. Nechybí ani knižně dosud nepublikované básně Jana Zahradníčka. Fotografiemi pak doplnil knížku Jindřich Štreit.
Olomouc - Na výstavě Otmara Olivy představil nakladatel Tomáš Ježek i novou knihu, kterou vydalo jeho velehradské nakladatelství Ottobre 12. Knížka nazvaná podle verše Jana Zahradníčka Bytem v hrůze přináší Olivovy kresby z vězení, které doplňují texty psané jeho spoluvězni. Oliva byl záhy po dokončení AVU v roce 1979 zatčen a odsouzen za šíření materiálů Charty 77. Ve vězení na plzeňských Borech vytvořil na dvě stovky obrázků z vězeňského života a skicoval si také některé budoucí realizace. Právě kresby, které se podařilo zachovat, tvoří základ knížky, kterou Olivovi vydali jeho přátelé k padesátinám. O texty, se postarali někdejší spoluvězni jako například , Jiří Dienstbier, Václav Havel, Jiří Stránský či Zdeněk Rotrekl a František Lízna. Nechybí ani knižně dosud nepublikované básně Jana Zahradníčka. Fotografiemi pak doplnil knížku Jindřich Štreit.
</TEXT>
</DOC>
<DOC>
<DOCID>MF-20020330456</DOCID>
<DOCNO>MF-20020330456</DOCNO>
<DATE>03/30/02</DATE>
<TITLE>
Prima vesi zahájila Olivou
</TITLE>
<TEXT>
Velehradský sochař představuje na první výstavě slavné vily své práce
Olomoucká vila Primavesi, klenot moderní architektury, se otevírá lidem. Od tohoto týdne v rekonstruované části domu funguje malá galerie.
Olomouc - Manželé Honzíkovi, jímž dům patří a kteří jej opravují, zpřístupnili veřejnosti vstupní halu v přízemí a dva menší přilehlé prostory, které společně vytvářejí miniaturní galerii. První, kdo dostal příležitost vystavovat v domě, který nechal ve stylu vídeňské secese postavit pro svoji ženu Eugenii bankéř Otto Primavesi, je olomoucký rodák žijící na Velehradě, sochař Otmar Oliva. Autor zaplnil atypický prostor vstupní haly velkou bronzovou plastikou svatého Jana Křtitele. V dalších částech galerie pak umístil své další práce například Šachovou hru - kolekci figur, hrací desky a bronzového stolu. Zastoupeny jsou v malém výběru z Olivovy tvorby i práce, kterými se proslavil i v cizině, takže nechybí ukázky výzdoby, kterou vytvořil pro kostel ve slovinském Mariboru. V roce 1993 byl totiž Oliva vyzván, aby komplexně vyzdobil tamní kostel Panny Marie Matky Církve. Výsledkem zadání bylo Olivovo unikátní zpracování poutního kříže, oltářního kříže a svícnů či křtitelnice a dalších prvků. Maribor ale nebyl největším úkolem Otmara Olivy. V polovině devadesátých let se na sochaře obrátili přímo z Vatikánu, aby vytvořil výbavu osobní kaple papeže Jana Pavla II. "Všechny liturgické sochy, oltář, poutní kříž, oltářní svícny a papežský trůn dodal Otmar Oliva. Zejména poslední artefakt vlastně staví Olivu do řady takových umělců sloužících papeži, jakými byli Michelangelo či Bernini," soudí Jaroslav Zapletal, který výstavu spoluzahajoval. Papežský motiv nesou na výstavě i Olivovy ukázky medailerské práce, vystaveny jsou medalile svatého Jana Sarkandra a papeže Jana Pavla II. K nejstarším vystaveným pracem pak patří plastika Ubukrál z roku 1984, k nejaktuálnějším kříž z letošního roku. Oliva státe experimentuje a dokáže nalézat i při zpracování liturgických námětů nové cesty a formy. Na výstavě hledání a nalézání symbolizuje autorův průhledný kalich. "Nevěděl jsem, jestli může být kalich skleněný. Nechal jsem si to schválit v Římě a udělal. Jako takovou průzračnou věc," říká Otmar Oliva.
</TEXT>
</DOC>
<DOC>
<DOCID>MF-20020330457</DOCID>
<DOCNO>MF-20020330457</DOCNO>
<DATE>03/30/02</DATE>
<TITLE>
Tip dnes
</TITLE>
<TEXT>
Výstavu kraslic otevřeli na hradě Helfštýně.
</TEXT>
</DOC>
<DOC>
<DOCID>MF-20020330458</DOCID>
<DOCNO>MF-20020330458</DOCNO>
<DATE>03/30/02</DATE>
<TEXT>
Narodil se v Olomouci, žije na Velehradě. Sochař Otmar Oliva, který se proslavil svými pracemi i ve Vatikánu. "Na druhý břeh si zásadně na svačinu neodskakuju. Držím si svoji linii," říká o své tvorbě, která nese spirituální poselství.
</TEXT>
</DOC>
<DOC>
<DOCID>MF-20020330459</DOCID>
<DOCNO>MF-20020330459</DOCNO>
<DATE>03/30/02</DATE>
<TITLE>
Olomouc čeká invaze kultury z Walesu
</TITLE>
<GEOGRAPHY>Olomouc</GEOGRAPHY>
<TEXT>
Waleskou invazi zažije Olomouc. Na druhého dubna je ve městě připraven literárně-hudebně-výtvarný koktejl. Osmi umělcům z Walesu nabídly prostor galerie Caesar a Zbrojnice. Výstava dostala název Bdělé snění a její vernisáž je u Caesara v 18.00 hodin. Součástí je koncert waleské skupiny Boys from the Hill. U Caesara bude také ve 20 hodin také autorské čtení, kde se představí David Greenslade a David Whooley. Boys from the Hill zahrají ve středu ve 20 hodin v Jazz Tibet Club a ve čtvrtek vystoupí na společném koncertě se skupinami A. M. Úlet a S. E. D. U. M. v U-klubu ( 18.00).
Olomouc - Waleskou invazi zažije Olomouc. Na druhého dubna je ve městě připraven literárně-hudebně-výtvarný koktejl. Osmi umělcům z Walesu nabídly prostor galerie Caesar a Zbrojnice. Výstava dostala název Bdělé snění a její vernisáž je u Caesara v 18.00 hodin. Součástí je koncert waleské skupiny Boys from the Hill. U Caesara bude také ve 20 hodin také autorské čtení, kde se představí David Greenslade a David Whooley. Boys from the Hill zahrají ve středu ve 20 hodin v Jazz Tibet Club a ve čtvrtek vystoupí na společném koncertě se skupinami A. M. Úlet a S. E. D. U. M. v U-klubu ( 18.00).
</TEXT>
</DOC>
<DOC>
<DOCID>MF-20020330460</DOCID>
<DOCNO>MF-20020330460</DOCNO>
<DATE>03/30/02</DATE>
<TITLE>
Podkova zve na výstavu
</TITLE>
<GEOGRAPHY>Olomouc</GEOGRAPHY>
<TEXT>
Sochařka Jindra Viková a americká fotografka Suzanne Pastor zahájí o Velikonočním pondělí společnou výstavu v olomoucké Galerii Podkova. Jidra Viková představí své keramické plastiky a kresby a Suzanne Pastor skleněné knihy, fotografie a fotoasambláže.
Olomouc - Sochařka Jindra Viková a americká fotografka Suzanne Pastor zahájí o Velikonočním pondělí společnou výstavu v olomoucké Galerii Podkova. Jidra Viková představí své keramické plastiky a kresby a Suzanne Pastor skleněné knihy, fotografie a fotoasambláže.
</TEXT>
</DOC>
<DOC>
<DOCID>MF-20020330461</DOCID>
<DOCNO>MF-20020330461</DOCNO>
<DATE>03/30/02</DATE>
<TITLE>
Bouzov připravil podvečerní prohlídky
</TITLE>
<GEOGRAPHY>Bouzov</GEOGRAPHY>
<TEXT>
Na hradě Bouzově připravila správa hradu pro návštěvníky tento víkend také podvečerní prohlídky. Hrad proto bude přístupný i od 16.30 do 19 hodin, rezervovat si prohlídku mohou návštěvníci telefonicky.
Bouzov - Na hradě Bouzově připravila správa hradu pro návštěvníky tento víkend také podvečerní prohlídky. Hrad proto bude přístupný i od 16.30 do 19 hodin, rezervovat si prohlídku mohou návštěvníci telefonicky.
</TEXT>
</DOC>
<DOC>
<DOCID>MF-20020330462</DOCID>
<DOCNO>MF-20020330462</DOCNO>
<DATE>03/30/02</DATE>
<TITLE>
Na 64 polích
</TITLE>
<TEXT>
Divize má za sebou poslední kolo. Vítězem se stal se čtyřbodovým náskokem MIPAP Grygov, který se tak vrací zpět do národní ligy. Druhý skončil Uherský Ostroh a třetí Staré Město. Sestupují zálohy Prostějova a Kroměříže společně s Hodonínem. Zítra se rozhodne o postupujícím do extraligy, Litovel vede národní ligu o dva body, a jen zázrak by jim mohl tento postup zmařit. A na ten čeká druhý Frýdek Místek . V oblastní soutěži se rozhodne o postupu rovněž zítra. Uničov hostí ProClient Grygov a tomu stačí k postupu remíza. Pokud by ale prohrál, tak do divize postupuje Uničov . A nakonec skvělá zpráva pro šachisty regionu. Poslední přebor MŠS se bude hrát v Olomouci ve dnech 31. července až 8. srpna. Agentura 64 vyhrála konkurz a přebor bude opět součástí Olomouckého šachového léta. Novinkou bude turnaj mládeže do osmnácti let, který jistě přivítají všichni mladí šachisté našeho regionu. V partii se vraťme na mistrovství republiky mládeže a podívejme se jak hrál novopečený mistr.
Richard Biolek - Tomáš Böhm mistrovství republiky mládeže, kategorie H12, Frymburk
</TEXT>
</DOC>
<DOC>
<DOCID>MF-20020330463</DOCID>
<DOCNO>MF-20020330463</DOCNO>
<DATE>03/30/02</DATE>
<TITLE>
Trenér tají sestavu
</TITLE>
<HEADING>
Ztrátu z Opavy chce Sigma nahradit proti Příbrami
</HEADING>
<TEXT>
Fotbalisté Sigmy hostí Příbram, s níž v lize ještě neprohráli. Trenér Pánik bude mít v domácí premiéře k dispozici i Siegla.
Olomouc - Životně důležitý zápas sehraje olomoucká Sigma na vlastním hřišti proti Marile Příbram. V boji o záchranu první fotbalové ligy má na sestupové příčky náskok pouhých tří bodů. Proto potřebuje nutně zvítězit. Další bodová ztráta by byla velmi nepříjemná. Utkání začíná dnes na Andrově stadionu v 17 hodin. V týmu je nervozní atmosféra. Na všechny doléhá důležitost zápasu. I proto je trenér Bohumil Pánik skoupý na slovo a tají sestavu. "Před zápasem nechci soupeři informacemi nahrávat," vysvětluje svoji zdrženlivost trenér. Stejně se vyjadřuje i o marodce týmu. "Někteří hráči mají pár šrámů, ale ani v tomto případě nebudu říkat o koho jde." Po zranění má Pánik k dispozici už také Patrika Siegla. O jeho zařazení do sestavy trenér přemýšlí. "Nemůžu ale tvrdit, se hned vrátí do základní sestavy. Je ale připravený nastoupit," prozradil pouze trenér, který však ofenzivního hráče zřejmě využije. Tým po poslední ztrátě v Opavě, kde na hřišti posledního mužstva soutěže pouze remizoval 1:1, nutně potřebuje vyhrát. "Potřebujeme naplno bodovat. Když jsme nezískali tři body v minulém utkání, musíme ztrátu nahradit plným bodovým ziskem doma," naznačil ambice mužstva Pánik.
On-line zpravodajství z utkání od 16.30 hodin na internetové adrese fotbal.idnes.cz
Bilance Sigmy s Příbramí
sezona doma venku
</TEXT>
</DOC>
<DOC>
<DOCID>MF-20020330464</DOCID>
<DOCNO>MF-20020330464</DOCNO>
<DATE>03/30/02</DATE>
<TEXT>
K nejlepším hráčům Olomouce v minulém zápase s Opavou patřil Aleš Urbánek (na snímku se snaží sebrat míč soupeři z Bohemians). Dnes čeká Sigmu důležitý zápas s Příbramí.
</TEXT>
</DOC>
<DOC>
<DOCID>MF-20020330465</DOCID>
<DOCNO>MF-20020330465</DOCNO>
<DATE>03/30/02</DATE>
<TITLE>
Sportovní události v kraji
</TITLE>
<TEXT>
Sigma dala gól. 235 minut čekali fotbalisté Sigmy Olomouc na gól. Vstřelil ho v 18. minutě zápasu na hřišti poslední Opavy Stanislav Vlček. Hanáci pod vedením nového trenéra Bohumila Pánika však vedení neudrželi a museli se spokojit s bodem za remízu 1:1.
Házenkáři regionu v semifinále. Házenkáři Hranic i Kostelce se probojovali do semifinále první ligy. Vítěz základní části z Hranic vyhrál nad Rožnovem obě utkání, stejně jako Kostelec, který z páté příčky vyřadil čtvrtou Třeboň. Nyní na sebe oba středomoravské celky narazí v boji o finále.
Kamínková splnila limit. Olomoucká vytrvalkyně Petra Kamínková splnila limit na mistrovství světa v půlmaratonu. V německém Kemptenu vyhrála časem 1:13:32. Čtvrtá skončila její oddílová kolegyně Irena Šádková a mezi muži vybojoval třetí místo Petr Vymazal (1:09:57).
Lukostřelci se čtyřmi medailemi. Lukostřelci Prostějova a Kostelce získali na mistrovství republiky. Titul získala prostějovská Magda Robová, stříbro pak její oddílový kolega Daniel Kraváček, kostelecké družstvo žen a Zdeňka Hegedüsová.
Zora drží neporazitelnost. Již sedm zápasů neztratily jediný bod házenkářky DHK Zora Olomouc. Po výhře 30:23 nad Kunovicemi zůstaly na druhém místě extraligy a na Slavii mají už náskok tří bodů.
Basketbalisté zůstali ve čtyřce. Olomoučtí basketbalisté porazili v odvetě čtvrtfinále druhé ligy Frýdek-Místek 99:81 a smazali tak sedmibodovou prohru ze hřiště soupeře, čímž si zajistili účast v semifinále.
</TEXT>
</DOC>
<DOC>
<DOCID>MF-20020330466</DOCID>
<DOCNO>MF-20020330466</DOCNO>
<DATE>03/30/02</DATE>
<TITLE>
Finalista první ligy házenkářů vzejde z derby
</TITLE>
<TEXT>
Hranice, Kostelec na Hané - O finále první ligy budou ve vzájemném duelu usilovat prvoligoví házenkáři Hranic a Kostelce, kteří dnes v Hranicích zahájí semifinálovou sérii hranou na tři vítězná utkání. Postavení v tabulce favorizuje hranický celek, vítěze základní části soutěže. "Chceme v obou zápasech využít domácího prostředí," stanovil jasný cíl hranický trenér Miroslav Frank, kterého k podobným prohlášením opravňuje neporazitelnost na vlastním stadionu. Psychická výhoda je však na straně kosteleckého týmu, který ve čtvrtfinále poněkud překvapivě zdolal Třeboň, papírového favorita. "Nemáme, co ztratit. Můžeme hrát uvolněně," poznamenal kostelecký kouč Jan Hegar. Ani výhoda domácího prostředí by pro hosty nemusela být nepřekonatelnou překážkou, což potvrdili v základní části soutěže. "V Hranicích jsme prohráli jen o gól. Věřím, že zápasy nejsou ztracené. Chtěli bychom si odvézt jednu výhru," přál si Hegar. Jeho tým se však bude muset obejít bez dlouhodobě zraněného Radima Ruckiho, gólmanské jedničky. S touto absencí se však dvojice Klimek, Varha dokázala na výbornou vypořádat v Třeboni. "Brankáři jsou na stejné úrovni. Nemyslím si, že ztráta Ruckiho by družstvo výrazně oslabila. My se spoléháme na Rašku," domníval se Frank. Derby tradičních rivalů bývají vypjaté a právě disciplinovanost by mohla rozhodovat o postupu. "Kluci se normálně kamarádí. I z trenérské pozice je to zajímavé, protože Hegar právě v Hranicích hrával," poznamenal Frank. "Zápasy v play off bývají vypjaté všechny. Herní disciplína se musí dodržovat v celé sezoně," nepřipouští Hegar žádné prohřešky. Přitom v posledním vzájemném zápase v Kostelci se do sebe pěstmi pustili Mžík se Žurkem, za což oba obdrželi červenou kartu. Úvodní utkání se hrají v Hranicích dnes a zítra od 10.30 hodin.
</TEXT>
</DOC>
<DOC>
<DOCID>MF-20020330467</DOCID>
<DOCNO>MF-20020330467</DOCNO>
<DATE>03/30/02</DATE>
<TITLE>
Olomouc čeká Frýdek
</TITLE>
<GEOGRAPHY>Frýdek-Místek</GEOGRAPHY>
<TEXT>
Letitá tradice padla. Něco takové extraliga volejbalistek roky nepamatuje. Nováček soutěže Frýdek-Místek je po druhém kole play off zachráněný. "Pomohlo nám, že jsme se v prvním kole play off utkali s největším favoritem soutěže s Olympem Praha," řekl trenér Frýdku-Místku Jaroslav Bareš. "Všechny tři zápasy jsme sice prohráli 0:3, ale výkon týmu stoupal a dostali jsme se ze srabu, v němž jsme byli v nadstavbové části." O páté místo se Frýdek-Místek střetne s Olomoucí, která přešla přes Ostravu. Série začne v Olomouci 6. a 7. dubna. Ve Frýdku-Místku se hraje 10. dubna, případně 11. dubna.
Frýdek-Místek - Letitá tradice padla. Něco takové extraliga volejbalistek roky nepamatuje. Nováček soutěže Frýdek-Místek je po druhém kole play off zachráněný. "Pomohlo nám, že jsme se v prvním kole play off utkali s největším favoritem soutěže s Olympem Praha," řekl trenér Frýdku-Místku Jaroslav Bareš. "Všechny tři zápasy jsme sice prohráli 0:3, ale výkon týmu stoupal a dostali jsme se ze srabu, v němž jsme byli v nadstavbové části." O páté místo se Frýdek-Místek střetne s Olomoucí, která přešla přes Ostravu. Série začne v Olomouci 6. a 7. dubna. Ve Frýdku-Místku se hraje 10. dubna, případně 11. dubna.
</TEXT>
</DOC>
<DOC>
<DOCID>MF-20020330468</DOCID>
<DOCNO>MF-20020330468</DOCNO>
<DATE>03/30/02</DATE>
<TITLE>
Trenér Kalvoda míří se Žilinou za titulem
</TITLE>
<GEOGRAPHY>Olomouc</GEOGRAPHY>
<TEXT>
Přísloví o tom, že dvakrát nevstoupíš do jedné řeky, neplatí v případě fotbalového trenéra Leoše Kalvody. Před rokem byl v Olomouci se Sigmou před prahem Ligy mistrů. V současné době o stejnou metu usiluje na Slovensku, kde trénuje Žilinu. Ta devět kol před koncem soutěže vede nejvyšší soutěž o osm bodů před Petržalkou. "Neměli jsme žádné velké výkonnostní cíle, ale s přibývajícími zápasy pochopitelně vedení začíná očekávat hezký výsledek," řekl Kalvoda, který má možnost podívat se i v příští sezoně do pohárové Evropy. Loni hrát pohár UEFA, ještě na střídačce Olomouce. V Žilině zažívají fanoušci nádherný fotbalový rok. Výsledky se odrazily v návštěvnosti zápasů. Na zápas se Slovanem Bratislava přišlo na stadion dvanáct tisíc lidí. "Návštěvy jsou opravdu slušné. To ale znám i z Olomouce. Když se nám dařilo, chodilo přece deset tisíc fanoušků," nedělá z bouřlivé atmosféry žádnou vědu trenér. Slovenský mistr půjde do druhého předkola Ligy mistrů, což by byl pro klub ohromný úspěch. Stejně by byl ceněn postup do předkola poháru UEFA. "Kdybychom v současné době ztratili do konce ligy vybudovaný náskok a nedosáhli nakonec na evropské poháry, byli by všichni v Žilině zklamaní," přiznává Kalvoda, podle něhož stále není o vítězi ligy a místech na dalších předních příčkách tabulky rozhodnuto. Posledních devět kol bude pro jeho tým hodně náročných. "Nikdo s námi nechce příliš hrát, to je ale vždy úděl vedoucího týmu. Na druhé straně se dnes všichni chtějí proti Žilině vytáhnout. Pokud však chceme po sezoně slavit, musíme se s tím vyrovnat," míní Kalvoda. V hráčské kabině je v posledních týdnech veselo, z fotbalistů vyzařuje pohoda a dobrá nálada. O žádném barvení hlav nebo stíhání, což je často jeden z doprovodných rituálů vítězných tažení, se však nemluví. "Na to je ještě pořád dost času," poznamenal trenér, který má na Slovensku smlouvu ještě na příští sezonu. "Z mého pohledu bych nechtěl nic měnit a smlouvu dodržet. To je ale vždy ošidné. Trenér může mít třeba podepsanou smlouvu na pět let, ale pokud se mužstvu nedaří, odchází většinou jako první třeba po pár týdnech," připomenul známou skutečnost Kalvoda. V novém prostředí se cítí dobře a je spokojený. Na Slovensku hrají hráči podobným stylem jako v naší lize. Problémy nejsou ani s poněkud divočejší povahou hráčů. "S nikým jsem neměl žádné problémy. Hráči v naprosté většině případů plní taktické pokyny, takže si nemám na co stěžovat," uzavřel fotbalový kouč.
Olomouc - Přísloví o tom, že dvakrát nevstoupíš do jedné řeky, neplatí v případě fotbalového trenéra Leoše Kalvody. Před rokem byl v Olomouci se Sigmou před prahem Ligy mistrů. V současné době o stejnou metu usiluje na Slovensku, kde trénuje Žilinu. Ta devět kol před koncem soutěže vede nejvyšší soutěž o osm bodů před Petržalkou. "Neměli jsme žádné velké výkonnostní cíle, ale s přibývajícími zápasy pochopitelně vedení začíná očekávat hezký výsledek," řekl Kalvoda, který má možnost podívat se i v příští sezoně do pohárové Evropy. Loni hrát pohár UEFA, ještě na střídačce Olomouce. V Žilině zažívají fanoušci nádherný fotbalový rok. Výsledky se odrazily v návštěvnosti zápasů. Na zápas se Slovanem Bratislava přišlo na stadion dvanáct tisíc lidí. "Návštěvy jsou opravdu slušné. To ale znám i z Olomouce. Když se nám dařilo, chodilo přece deset tisíc fanoušků," nedělá z bouřlivé atmosféry žádnou vědu trenér. Slovenský mistr půjde do druhého předkola Ligy mistrů, což by byl pro klub ohromný úspěch. Stejně by byl ceněn postup do předkola poháru UEFA. "Kdybychom v současné době ztratili do konce ligy vybudovaný náskok a nedosáhli nakonec na evropské poháry, byli by všichni v Žilině zklamaní," přiznává Kalvoda, podle něhož stále není o vítězi ligy a místech na dalších předních příčkách tabulky rozhodnuto. Posledních devět kol bude pro jeho tým hodně náročných. "Nikdo s námi nechce příliš hrát, to je ale vždy úděl vedoucího týmu. Na druhé straně se dnes všichni chtějí proti Žilině vytáhnout. Pokud však chceme po sezoně slavit, musíme se s tím vyrovnat," míní Kalvoda. V hráčské kabině je v posledních týdnech veselo, z fotbalistů vyzařuje pohoda a dobrá nálada. O žádném barvení hlav nebo stíhání, což je často jeden z doprovodných rituálů vítězných tažení, se však nemluví. "Na to je ještě pořád dost času," poznamenal trenér, který má na Slovensku smlouvu ještě na příští sezonu. "Z mého pohledu bych nechtěl nic měnit a smlouvu dodržet. To je ale vždy ošidné. Trenér může mít třeba podepsanou smlouvu na pět let, ale pokud se mužstvu nedaří, odchází většinou jako první třeba po pár týdnech," připomenul známou skutečnost Kalvoda. V novém prostředí se cítí dobře a je spokojený. Na Slovensku hrají hráči podobným stylem jako v naší lize. Problémy nejsou ani s poněkud divočejší povahou hráčů. "S nikým jsem neměl žádné problémy. Hráči v naprosté většině případů plní taktické pokyny, takže si nemám na co stěžovat," uzavřel fotbalový kouč.
</TEXT>
</DOC>
<DOC>
<DOCID>MF-20020330469</DOCID>
<DOCNO>MF-20020330469</DOCNO>
<DATE>03/30/02</DATE>
<TITLE>
Policie šetří, zda zdravotníci chybili
</TITLE>
<TEXT>
Miroslav Ivánek: Otec ochrnul v ordinaci a brzy zemřel kvůli špatné zdravotnické péči
Muž, kterému lékaři léčili blokádu krční páteře, zemřel záhy poté, co ochrnul v nemocniční ordinaci. Příbuzní viní z jeho smrti zdravotníky. Podali na ně trestní oznámení.
Ostrava - Miroslav Ivánek z Hlučína žije už pět měsíců s přesvědčením, že jeho otec nemusel zemřít, kdyby měl řádnou lékařskou péči. Zdravotníci tvrdí, že za smrt pacienta nemohou oni, ale shoda nešťastných okolností. Případ posoudí znalci i policie. Příbuzní zemřelého podali trestní oznámení na neznámého pachatele z řad zaměstnanců Městské záchranné služby a Městské nemocnice v Ostravě. Čtyřiašedesátiletý Miloslav Ivánek zemřel loni v říjnu v městské nemocnici, kam ho převozová sanita vezla s diagnózou: blokáda krční páteře. Příbuzní zemřelého se těžce smiřují s tím, že diagnóza, kterou stanovila obvodní a potvrdila pohotovostní lékařka, byla nepřesná. Později se ukázalo, že muž měl v páteřním kanálu hnisavé ložisko, které nebezpečně tlačilo na míchu. To ale nemohla tušit osádka sanity, když ho v neurologické ambulanci nemocnice překládala z pohotovostního křesla na vyšetřovací lehátko. "Manžela odvezli do ordinace, já zůstala v čekárně. Záhy jsem slyšela křik a sténání," líčí vdova Jana Ivánková s tím, že vzápětí personál nemocnice spěšně odvážel nemocného na jednotku intenzivní péče. "Vyděsilo mě, že má napojeny infuze. Ještě neuvěřitelnější ale bylo, že se mě jeden z lékařů začal vyptávat, co se manželovi stalo. Řekl, že muž utrpěl úraz a je v poúrazovém šoku. Pak jsme zjistili, že ochrnul po přerušení míchy," líčí Ivánková. Ačkoli nemocný muž nemohl mluvit, komunikoval s rodinou pomocí nemocniční abecedy. "Otec nám sdělil, že dva záchranáři ho zvedli z křesla velmi nešetrným způsobem, chytili ho za ruce a za nohy, rozhoupali a přehodili na lehátko. Pak asi ztratil vědomí, protože si nic nepamatoval," tvrdí Miroslav Ivánek. Osobně žádal lékaře i ředitele nemocnice, aby otce navštívili.
"Všichni to odmítli. Nevyslechla ho ani policie, kterou jsem žádal o totéž," zlobí se muž, jehož otec po deseti dnech zemřel. "Šli jsme za zdravotním radou, který slíbil, že případ posoudí znalci. Dodnes ale neznáme výsledky. Nemáme žádné informace ani o vyšetřování policie. Nevíme nic a bojíme se, že lékaři chtějí vše ututlat," zoufá si Ivánek. Ostravský zdravotní rada Antonín Staněk rodinu informoval, že podnítil svolání územní znalecké komise. "Usoudil jsem, že by bylo vhodné prošetřit postup zaměstnanců zdravotnických zařízení, která se podílela na ošetřování zemřelého. Komisi svolá krajský úřad," dodal.
</TEXT>
<HEADING>
Vyšetřování potrvá ještě dlouhé měsíce
</HEADING>
<TEXT>
Ema Ochwatová z odboru sociálních věcí a zdravotnictví uvedla, že delší dobu trvalo, než se jim podařilo shromáždit zdravotnickou dokumentaci zemřelého. "Teď už je pohromadě a nic nebrání svolání komise. Ale i tak potrvá nejméně tři měsíce, než členové komise případ prozkoumají a vysloví závěr," dodala. Také mluvčí ostravské policie Ilona Branžovská soudí, že vyšetřování potrvá dlouho, protože kromě výslechů svědků budou důležité právě závěry znalců. "Je pravda, že policie nevyslechla nemocného v době, kdy to žádali jeho příbuzní," potvrdila. "Lékaři nám k tomu totiž nedali souhlas. V takových případech jsme zcela odkázáni na jejich dobrozdání," vysvětlila. Primář záchranné služby Jan Karczmarczyk i ředitel Městské nemocnice František Jurek shodně tvrdí, že muž měl smůlu v tom, že se léčil s blokádou páteře, když trpěl vzácným onemocněním. "Pacienta s hnisavým ložiskem v páteřním kanálu ošetřujeme tak jednou za dva roky," uvedl Jurek. Karczmarczyk nechce předjímat šetření policie. Nicméně podotkl, že s převozovou sanitou jezdí nejnižší zdravotničtí pracovníci, lidé s pouhým kurzem, kteří v ordinaci manipulují s pacientem jen podle pokynů sester či lékařů. "Vylučuji ale, že pacienty překládají na lehátko vyloženě nešetrným způsobem," tvrdí.
</TEXT>
<HEADING>
Ložisko hnisu mohlo přerušit míchu kdykoli
</HEADING>
<TEXT>
Jurek nepopírá, že muž při překládání na lůžko křičel. "Je to poznačeno i v dokumentaci, kterou jsme odevzdali. Personál ho překládal obvyklým způsobem. Zda šetrně či nešetrně, nevím. Odborníci však musí posoudit, nakolik to časově souviselo s přerušením míchy," říká ředitel. Oba lékaři míní, že ložisko muselo tlačit na míchu tak silně, že k jejímu přerušení mohlo dojít kdykoli - doma či v sanitě. "Zvedáním pacienta v ordinaci se tlak na míchu zřejmě zvýšil," řekl Karczmarczyk. "Ale i kdybychom věděli o ložisku a chtěli ho operativně odstranit, pacient by musel ležet," dodal Jurek. Ivánek věří, že znalci a policisté objasní, zda smrt otce byla nevyhnutelná. "Tísňovou linku jsme volali v šest ráno, sanitou bez houkačky byl otec v nemocnici až v osm hodin, operovali ho až v noci. Nejvíc mě zaráží, že do ordinace se dostal v hybném stavu, ale ven už v nehybném," dodal.
Jurek nepopírá, že muž při překládání na lůžko křičel. "Je to poznačeno i v dokumentaci, kterou jsme odevzdali. Personál ho překládal obvyklým způsobem. Zda šetrně či nešetrně, nevím. Odborníci však musí posoudit, nakolik to časově souviselo s přerušením míchy," říká ředitel. Oba lékaři míní, že ložisko muselo tlačit na míchu tak silně, že k jejímu přerušení mohlo dojít kdykoli - doma či v sanitě. "Zvedáním pacienta v ordinaci se tlak na míchu zřejmě zvýšil," řekl Karczmarczyk. "Ale i kdybychom věděli o ložisku a chtěli ho operativně odstranit, pacient by musel ležet," dodal Jurek. Ivánek věří, že znalci a policisté objasní, zda smrt otce byla nevyhnutelná. "Tísňovou linku jsme volali v šest ráno, sanitou bez houkačky byl otec v nemocnici až v osm hodin, operovali ho až v noci. Nejvíc mě zaráží, že do ordinace se dostal v hybném stavu, ale ven už v nehybném," dodal.
</TEXT>
</DOC>
<DOC>
<DOCID>MF-20020330470</DOCID>
<DOCNO>MF-20020330470</DOCNO>
<DATE>03/30/02</DATE>
<TITLE>
Karviná: Násilník chtěl okrást muže a kopl ho do oka
</TITLE>
<HEADING>
Z celého kraje DNES
</HEADING>
<TEXT>
Policisté obvinili šestadvacetiletého muže z Karviné, že napadl v karvinské herně sedmatřicetiletého muže a chtěl ho okrást. Pachatel si přisedl k neznámému muži a zeptal se, jestli ho zná. Když muž řekl že ne, vstal, vytáhl nůž a chtěl po něm peníze. Ten mu odmítl cokoli dát. "Násilník mu začal vyhrožovat, že ho zapíchne a shodil jej na zem. Pak ho kopl do oka. Pachatel z herny utekl. Napadený muž má monokl u levého oka," řekla mluvčí policie Soňa Bradáčová.
Policisté obvinili šestadvacetiletého muže z Karviné, že napadl v karvinské herně sedmatřicetiletého muže a chtěl ho okrást. Pachatel si přisedl k neznámému muži a zeptal se, jestli ho zná. Když muž řekl že ne, vstal, vytáhl nůž a chtěl po něm peníze. Ten mu odmítl cokoli dát. "Násilník mu začal vyhrožovat, že ho zapíchne a shodil jej na zem. Pak ho kopl do oka. Pachatel z herny utekl. Napadený muž má monokl u levého oka," řekla mluvčí policie Soňa Bradáčová.
</TEXT>
</DOC>
<DOC>
<DOCID>MF-20020330471</DOCID>
<DOCNO>MF-20020330471</DOCNO>
<DATE>03/30/02</DATE>
<TITLE>
Ostrava: Mladík vykrádal nápojové automaty
</TITLE>
<HEADING>
Z celého kraje DNES
</HEADING>
<TEXT>
Až jeden rok vězení hrozí mladíkovi z Ostravy-Radvanic za vykrádání nápojových automatů. Šestnáctiletý chlapec podle policie v lednu rozbil plastové okénko automatu v Ostravě-Přívoze. Pak z něj ukradl tisíc čtyři sta korun. Při krádeži mu pomáhal třináctiletý chlapec. Další automat vykradl delikvent v březnu, tentokrát v Ostravě-Mariánských Horách. "Postupoval stejným způsobem a odnesl si jeden tisíc korun. Pachatel kromě ukradených peněz způsobil na zařízeních škodu přes pět a půl tisíce korun," uvedla mluvčí policie Ilona Branžovská.
Až jeden rok vězení hrozí mladíkovi z Ostravy-Radvanic za vykrádání nápojových automatů. Šestnáctiletý chlapec podle policie v lednu rozbil plastové okénko automatu v Ostravě-Přívoze. Pak z něj ukradl tisíc čtyři sta korun. Při krádeži mu pomáhal třináctiletý chlapec. Další automat vykradl delikvent v březnu, tentokrát v Ostravě-Mariánských Horách. "Postupoval stejným způsobem a odnesl si jeden tisíc korun. Pachatel kromě ukradených peněz způsobil na zařízeních škodu přes pět a půl tisíce korun," uvedla mluvčí policie Ilona Branžovská.
</TEXT>
</DOC>
<DOC>
<DOCID>MF-20020330472</DOCID>
<DOCNO>MF-20020330472</DOCNO>
<DATE>03/30/02</DATE>
<TITLE>
Dolní Lutyně: Zbitý muž skončil v nemocnici
</TITLE>
<HEADING>
Z celého kraje DNES
</HEADING>
<TEXT>
Policie stíhá třiadvacetiletého mladíka z Karviné, který ve středu v noci v Dolní Lutyni napadl devětačtyřicetiletého muže. Nejdříve se spolu pohádali. Pak mladší muž staršího několikrát udeřil a kopal do obličeje. "Napadený muž skončil se zraněním hlavy na chirurgické ambulanci. Nyní je na jednotce intenzivní péče," sdělila mluvčí policie Soňa Bradáčová.
Policie stíhá třiadvacetiletého mladíka z Karviné, který ve středu v noci v Dolní Lutyni napadl devětačtyřicetiletého muže. Nejdříve se spolu pohádali. Pak mladší muž staršího několikrát udeřil a kopal do obličeje. "Napadený muž skončil se zraněním hlavy na chirurgické ambulanci. Nyní je na jednotce intenzivní péče," sdělila mluvčí policie Soňa Bradáčová.
</TEXT>
</DOC>
<DOC>
<DOCID>MF-20020330473</DOCID>
<DOCNO>MF-20020330473</DOCNO>
<DATE>03/30/02</DATE>
<TITLE>
Pražák teď nemůže na radnici zůstat
</TITLE>
<TEXT>
Co by měl udělat náměstek ostravského primátora Zbyněk Pražák, který je obviněn z tunelování fondu? Zřejmě si říká, že pokud odstoupí z radnice a ze svých politických pozic v KDU-ČSL, dá tím najevo, že je vinen. Když zůstane, ohrožuje úspěch své strany ve volbách. Primátorův náměstek asi nebude mít pohodové velikonoční svátky. Může však dál vykonávat svou práci? Může dál rozhodovat o penězích pro kulturu a sociální věci ve třetím největším městě v zemi? Nebudou zpochybňovány všechny smlouvy, které podepíše, všechna jednání, která povede? Jak budou vypadat volební mítinky lidovců? Nebudou se věnovat více tomu, jak to bylo s Kreditalem než tomu, co chtějí lidovci udělat po volbách pro blaho lidí? To, z čeho je náměstek obviněn, není v žádném případě nějaký boj politických sil. Žádná politická strana, ale nestranická policie přichází s vážnými obviněními. Obviněný náměstek primátora v této chvíli škodí své straně - zvláště před volbami je to na pováženou - a stejně tak dobrému fungování ostravské radnice. Pro stranu i radnici by bylo v této chvíli lepší, kdyby Zbyněk Pražák byl mimo veřejné dění. A pokud se obvinění neprokáže? Pak by měl mít možnost vrátit se zpět. V takovém případě projde očistcem a kolegové na radnici i ve straně by jej pak měli přijmout zpátky mezi sebe.
</TEXT>
</DOC>
<DOC>
<DOCID>MF-20020330474</DOCID>
<DOCNO>MF-20020330474</DOCNO>
<DATE>03/30/02</DATE>
<TITLE>
Otvírají se zámky, některé si ale ještě počkají
</TITLE>
<GEOGRAPHY>Kunín</GEOGRAPHY>
<TEXT>
Neklamným znamením blížícího se léta a dovolených jsou každoročně dny, kdy se po zimě otevřou brány hradů a zámků. Právě dnes, zítra a pozítří se lidé mohou poprvé v tomto roce znovu podívat do historických objektů. Moravskoslezský kraj sice nemá oproti například východním či jižním Čechám tolik významných památek, přesto má skvosty, za nimiž na severní Moravu a do Slezska míří turisté z celé republiky. Mezi ty patří rozhodně štramberská Trúba, zámek Hradec nad Moravicí či hrad Hukvaldy. Jsou však památky, jejichž interiéry letos zhlédne mnoho návštěvníků poprvé. Jsou i takové, které se letos možná nepodaří navštívit. Některé památkové objekty zase teprve čekají na to, aby mohly jednou patřit k magnetům míst, v nichž po staletí stojí. Letos poprvé budou moci lidé po dlouhých desetiletích navštívit skvost barokní architektury - zámek v Kuníně na Novojičínsku. Ten se otevře koncem června a až do září ho budou moci navštěvovat o víkendech turisté. "Zámek se stále opravuje, ale několik místností se vzácnými sbírkami otevřeme 29. června," řekl kastelán zámku v Kuníně Jaroslav Zezulčík. Lidé budou moci také posoudit rozsah rekonstrukce architektonického skvostu Johanna Lukase von Hildebrandta, jenž byl ještě před šesti lety ve stavu, akorát tak vhodném pro příjezd demoličního buldozeru. "Dnes jsme schopni do tří let zámek opravit zcela, ale záleží to na přílivu peněz. Možná to naopak bude trvat ještě desítky let," řekl kastelán.
Některé památkové objekty mění každoročně trochu svůj vzhled. Kdo například dnes, zítra nebo pozítří navštíví zříceninu Hukvaldy, může zhlédnout opravenou vodní cisternu v hradním jádře, opravené dřevěné ochozy a některé zpevněné zdi proslulé zříceniny. Některé památkové objekty zůstanou zavřeny, přestože se obce, kde leží, snažily o jejich otevření. Zámek Dívčí Hrad na Osoblažsku, který znali často jen skalní návštěvníci tohoto chudého kraje, se i přes nynější rekonstrukci letos neotevře. "Přestože jsme s manželem v minulých letech neodmítali návštěvníky, letos ještě nevíme, zda budeme moci někoho vpustit. Správcem objektu se po pozemkovém fondu stal znovu ústav pro zvláštní činnosti a ten už není tak benevolentní," řekla včera správkyně zámku. Dodala však, že ústav přesto zajišťuje opravy věží zámku, který čeká jako mnohé objekty v zemi na vyřešení vleklého problému s navrácením bývalých církevních majetků. Město Albrechtice na Bruntálsku vloni získalo od státu zámek v Linhartovech. Starosta Ivo Vykopal řekl, že obec chce v budoucích letech zámek otevřít veřejnosti jako galerii, muzeum a restauraci. "Zatím tam nic není. Ale stačí se ohlásit předem na obecní úřad a my ho zámkem provedeme," řekl starosta Města Albrechtic. Chce, aby jednou zámek přitahoval turisty. "Záleží to však na tom, jak rychle ho opravíme a zda na opravy získáme peníze," řekl starosta obce, která požádala o peníze na rekonstrukci zámku zástupce fondu Evropské unie Sapard. Po nedávných větších opravách a rekonstrukcích na Sovinci čeká tento hrad letos útlum. "Opravíme zřejmě pouze věž Lichtenštejnku. Chtěli bychom zpřístupnit také horní patro jižního paláce, ale o peníze budeme žádat až v dubnu, takže nejdříve bychom mohli začít příští rok," řekla ředitelka muzea v Bruntále Hana Garncarzová.
</TEXT>
</DOC>
<DOC>
<DOCID>MF-20020330475</DOCID>
<DOCNO>MF-20020330475</DOCNO>
<DATE>03/30/02</DATE>
<TITLE>
Obviněného náměstka čeká nelehký víkend
</TITLE>
<GEOGRAPHY>Ostrava</GEOGRAPHY>
<TEXT>
Na letošní Velikonoce nebude zřejmě náměstek primátora Ostravy Zbyněk Pražák vzpomínat v dobrém. Lidovecký politik o víkendu asi více než na kouzlo církevních svátků bude myslet na to, jak pro něj dopadne aféra s jeho obviněním z tunelování fondu Kredital. "Mám čisté svědomí, celá věc mě nechává klidným, neudělal jsem nic, zač bych se musel stydět," opakoval včera tvrdošíjně Zbyněk Pražák, jako by se snažil zaplašit nepříjemnou kauzu, která, pokud pro něj dopadne špatně, může skončit i jeho uvězněním. "Na mobil mi chodí už od rána desítky esemesek, telefonují mi i lidé, od kterých bych to ani nečekal, a vyjadřují mi podporu," říká Pražák. Tvrdí, že naprostou podporu cítí i ve své rodině a u většiny kolegů. "Žena se tomu smála. Ale přiznávám, že se mi také doneslo, že se někdo někde vyjadřoval o té mé věci ve smyslu, že jsem něco ukradl. Nejsem žádný hrdina, takže nemůžu říct, že by mi to nevadilo," říká Pražák. Jakkoli si Zbyněk Pražák nechce připustit, že by mu lidé nevěřili, náměstek, obviněný z tunelování, to je nejenom pro ostravský magistrát veliké téma. "Nechtěl bych být v jeho kůži. Pochybuji totiž, že mu někdo z lidí v úřadu řekne něco do očí, ale za zády mu tady fandí skutečně málokdo," řekl jeden z úředníků magistrátu. Jméno si přeje raději nezveřejnit. "Kdoví, jak celá věc dopadne, nerad bych měl potíže."
Velikonoční svátky nebudou letos pro Zbyňka Pražáka příliš veselé nejen kvůli kolegům v úřadu. Obvinění totiž pošpinilo nejen Pražákovu čest úředníka, ale i jako politika. "V okamžiku, kdy by moje obvinění mělo vrhnout stín na lidovou stranu, tak odstoupím. Zatím si ale nemyslím, že by samotná žaloba byla takovým stínem," soudí Pražák. Ačkoli podle svých slov hovořil o aféře i s předsedou strany Svobodou a dalším vysokým politikem Kasalem, nikdo mu prý zatím nenaznačil, že by pro stranu ve volebním roce bylo lepší, kdyby odešel. Mezi lidovci v kraji už ale tak pevné zastání nemá. "Já samozřejmě věřím, že Zbyněk Pražák je nevinný. Jasné ale je, že každá taková kauza stranu před volbami poškodí," říká Alois Janek, místostarosta Kopřivnice, který vede krajskou kandidátku KDU-ČSL a v té koaliční je hned na druhém, tedy rozhodně volitelném místě. "Kdyby se něco podobného stalo mně, tak bych velmi přemýšlel o tom, že ve prospěch celku, tedy strany, odstoupím. Kolega Pražák má rozhodně o víkendu o čem přemýšlet," říká Janek.
</TEXT>
</DOC>
<DOC>
<DOCID>MF-20020330476</DOCID>
<DOCNO>MF-20020330476</DOCNO>
<DATE>03/30/02</DATE>
<TITLE>
Detektivové zjišťují, zda se ve Stodolní ulici vydírá
</TITLE>
<GEOGRAPHY>Ostrava</GEOGRAPHY>
<TEXT>
Policie obvinila z vydírání a pokusu o těžkou újmu na zdraví dva cizince, zřejmě kosovské Albánce. Podezřívá je, že vydírali a zastrašovali bitím chorvatského majitele klubu ve Stodolní ulici v Ostravě, který to oznámil policii. Soudce je vzal do vazby a policie případ intenzivně vyšetřuje. Pátrá také, zda ve Stodolní ulici nemusí odolávat vyděračům, kteří vyhrožují a žádají takzvané výpalné za ochranu, i další podnikatelé. Návštěvníci a zaměstnanci klubů si povídají o tomto způsobu vydírání dlouho, podnikatelé však buď ze strachu před vyděrači nebo z obav, že proslulá Stodolní ulici získává stále horší pověst, spíše mlčí. "O podobných případech se dozvídáme obtížně. Podnikatelé, kteří mají problémy, totiž většinou nechtějí s policií spolupracovat, často proto, že se bojí," uvedl policista z ostravské služby kriminální policie a vyšetřování, který se případem zabývá. "Ve Stodolní nyní pracují naši detektivové," podotkl. Řekl také, že se dá předpokládat, že obvinění mohou být součástí organizovaného gangu. Mluvčí ostravské policie Ilona Branžovská upřesnila, že vyděrači zkoušeli na majitele klubu, jenž se přesto nebál přijít na policii, různé metody zastrašování. "Chtěli po něm nejprve tři sta tisíc korun, poté sto tisíc a také ho fyzicky napadli," líčila.
Ilona Branžovská podotkla, že je to skutečně ojedinělý případ. "Nejčastěji ve Stodolní ulici řešíme běžnou pouliční kriminalitu, krádeže mobilů a peněženek, rvačky," zdůraznila. To, že se v souvislosti se Stodolní ulicí mluví o organizovaném zločinu, se nelíbí většině majitelů a provozovatelů barů. "Všechno se strašně nafukuje a podnikání to rozhodně neprospívá. Cizinci si tady vyřizují účty a zkoušejí zavádět mafiánské praktiky. Je to ale jen mezi nimi," řekl jeden z podnikatelů, jenž si nepřeje být jmenován. "O něčem takovém jsem ani neslyšel," kroutil hlavou majitel klubu Stodola. "Je to práce Jugoslávců, Albánců a Ukrajinců. Několik klubů prý platí," sdělily lépe informované dívky, jež ve Stodole obsluhují hosty. "Zkoušejí to. Udělají binec, vyhrožují a pak chtějí, aby si majitel platil ochranu. Slyšel jsem o tom, ale nezažil jsem to," pravil šéf klubu Černý pavouk Jiří Hanus. "Děje se to všude, že si někdo tímto způsobem zkouší vydělávat," uvedl mladý host klubu La Bazar. V České republice působí zahraniční zločinecké gangy, k jejichž praktikám nedílně patří různé formy vydírání, od počátku devadesátých let. Na Ostravsku jsou to skupiny z balkánských zemí a bývalého Sovětského svazu.
</TEXT>
</DOC>
<DOC>
<DOCID>MF-20020330477</DOCID>
<DOCNO>MF-20020330477</DOCNO>
<DATE>03/30/02</DATE>
<TEXT>
V Národním domě ve Frýdku-Místku včera pokračoval Turnaj šachových nadějí. Někteří hráči si s sebou přinesli i talismany. Turnaj skončí v pondělí, na dnešek připravili pořadatelé pro malé hráče Dětskou šachovou supershow.
</TEXT>
</DOC>
<DOC>
<DOCID>MF-20020330478</DOCID>
<DOCNO>MF-20020330478</DOCNO>
<DATE>03/30/02</DATE>
<TEXT>
Dívka tančí na stole v jednom z podniků v ostravské Stodolní ulici. Policie nyní vyšetřuje, zda nejsou podnikatelé v této oblasti obětmi vydírání.
</TEXT>
</DOC>
<DOC>
<DOCID>MF-20020330479</DOCID>
<DOCNO>MF-20020330479</DOCNO>
<DATE>03/30/02</DATE>
<TITLE>
Šestnáct primátorů se setkalo v Havířově
</TITLE>
<TEXT>
Šestnáct ze sedmnácti primátorů statutárních měst se zúčastnilo v Havířově dvoudenního jednání Kolegia primátorů. Chyběl pouze pražský primátor Jan Kasl, který je v zahraničí. Na snímku zleva primátoři Jihlavy Vratislav Výborný, Vladimír Bártl (Most), Jan Mrázek (Opava) a Martin Tesařík (Olomouc).
</TEXT>
</DOC>
<DOC>
<DOCID>MF-20020330480</DOCID>
<DOCNO>MF-20020330480</DOCNO>
<DATE>03/30/02</DATE>
<TITLE>
O víkendu se ve většině středisek lyžuje naposledy
</TITLE>
<TEXT>
Frýdlant nad Ostravicí - Poslední možnost mají lyžaři, kteří si chtějí ještě v této zimní sezoně zalyžovat. Díky tomu, že minulý týden napadl v Beskydech i v Jeseníkách čerstvý sníh, najdou zájemci o víkendu a na Velikonoční pondělí ještě některé vleky puštěné. Lepší sněhové podmínky jsou ale v Jeseníkách. Například na Ovčárně je 270 centimetrů sněhu, v Petříkově kolem 50 a v Červenohorském sedle, kde je také 50 centimetrů, pojedou do pondělka všechny vleky. Naopak například v Karlově včera vlekaři definitivně ukončili sezonu. "Sníh nám ve čtvrtek odešel před očima," líčil vlekař v Karlově Dan Pawlin. "Vleky jezdí spíše podle zájmu, moc lidí tady není," popisoval včera náčelník jesenické horské služby Michal Klimeš. O poznání horší sněhové podmínky najdou sjezdaři i běžkaři v Beskydech. "Je to hrozné, je tady dvacet stupňů a vleků už opravu moc nejezdí," líčil dispečer beskydské horské služby Jaroslav Kozák. V Beskydech tak bude o víkendu v provozu například vlek na Bílé, ale na své si ještě přijdou milovníci lyžování i na Třeštíku. Na Pustevnách se nelyžuje už od včerejška. Ani na Velkém Polomu nevypadá sněhová pokrývka nadějně a tamější vlekaři sami neví, jestli budou pouštět vleky i o Velikonocích. Právě během těchto svátků ukončí svůj provoz, až na výjimky, i poslední vleky, které ještě v Beskydech i v Jeseníkách jezdí. "Na Velikonoční pondělí chystáme sjezd slalomem na všem, na čem se dá jezdit," popsal vlekař na Bílé Jan Vrzgula, jak se rozloučí se sezonou. Běžkaři mají projeté stopy v Jeseníkách na trase Červenohorské sedlo - Švýcárna a v Beskydech budou sjízdné spíše stopy ve vyšších partiích. V Jeseníkách ještě včera hrozily laviny a Michal Klimeš upozorňoval návštěvníky, aby nechodili do zakázaných oblastí.
Sněhová pokrývka na horách:
Bílá 30 cm
Třeštík 30 cm
Ovčárna 270 cm
Červenohorské sedlo 50 cm
Petříkov 55 cm
</TEXT>
</DOC>
<DOC>
<DOCID>MF-20020330481</DOCID>
<DOCNO>MF-20020330481</DOCNO>
<DATE>03/30/02</DATE>
<TITLE>
Přestali jsme si umět vyprávět pohádky
</TITLE>
<TEXT>
Slezský folklorista Antonín Satke zachytil doslova v hodině dvanácté vyprávění posledních pohádkářů
Když měli ukřižovat Ježíše, někde se tam prý také připletl cikán. A ukradl tři přichystané hřebíky. Kovář nebyl po ruce, ukřižování se muselo odložit. Tu velikonoční legendu zaslechl folklorista Antonín Satke vyprávět na Těšínsku někdy na sklonku padesátých let. Krajem tehdy chodíval se zápisníkem a předpotopním magnetofonem. Špicoval uši a pátral po lidových vypravěčích. Zaznamenal tisíce vyprávění s dokonalou dokumentační přesností. I citovaná legenda zněla v nářečí pochopitelně dosti odlišně.
Jak Pumbučka měli ukřižovač, tak cygun še tež tam kanši plot. A gvoždže tam měli na něgo přichystane - tři ty gvoždže. A cygun ukrod tři gvoždže a skovoł to do gnoja.
- V té velikonoční legendě nakonec cikána prozradí husa. Cikána oběsí a husy musí za svoji zradu dodnes trpět tím, že jsou škubány za živa. Zato cikáni mají za pokus o záchranu Ježíše právo od těch dob krást. Kdo vám tu legendu vyprávěl?
Dobrými vypravěči bývali hlavně starší lidé, ale v tomto případě šlo výjimečně o čtrnáctiletého chlapce - Jana Byrtuse z Bukovce na Těšínsku. Jde o starou legendu, která se dříve vyprávěla v mnoha variacích.
- Než se dostaneme k vaší profesi folkloristy a sběratele ústní lidové slovesnosti, jak jste trávil Velikonoce jako malý kluk?
Velikonoce pro nás děti z Komárova u Opavy začínaly už s koncem masopustu. Nevázané masopustní veselí, které vrcholilo obchůzkou s medvědem po vsi, se ostrým zlomem proměnilo v tichý postní čas. Všechny ty smutné velikonoční obřady, hlavně v pašijovém týdnu, jsem jako dítě velmi silně prožíval. Šmigrust pro nás kluky tehdy vůbec nebyl vyvrcholením Velikonoc, tím zůstal neobyčejně hluboký zážitek při obřadech Vzkříšení na Bílou sobotu v podvečer. Silný a krásný.
- Později, na sklonku druhé světové války, jste byl přímým svědkem tragických opavských Velikonoc roku 1945 - bitvy o město. Prožil jste celou válku v Opavě, tehdy přičleněné k německé sudetské župě?
Ano, a jako Čech v Sudetech jsem byl totálně nasazen do muniční továrny v Chuchelné na Hlučínsku. Velikonoce v roce 1945 v Opavě - to byl strašný zážitek. Na Zelený čtvrtek v noci začalo ruské bombardování města. Zápalné bomby podpalovaly jeden dům za druhým. Byl to smutný pohled na Opavu. Na Velký pátek, který v roce 1945 připadl na 29. březen, hořelo muzeum, tržnice, část pivovaru a mnoho domů. Na Bílou sobotu vzplanul chrám sv. Ducha a celé bloky činžovních domů. Hrůzný velikonoční obraz. Lidské oběti v ulicích, z některých domů stály jen čelní zdi.
- Nedlouho po Velikonocích v roce 1961 jste byl zatčen a odsouzen na čtyři a půl roku ve vykonstruovaném politickém procesu. Proč?
Nejtvrději zasáhl proces teologa, překladatele a publicistu Vladimíra Neuwirtha, rovněž rodáka z opavského Komárova, který byl propuštěn až v roce 1968. Já jsem měl štěstí, že už po ročním věznění, nejprve v Ostravě a později na Pankráci, se na mě vztahovala prezidentská amnestie. Podle ostravských soudců jsem podvracel republiku. Ve skutečnosti to byl zinscenovaný politický proces s neformální skupinou kněží i laiků, která se sdružovala právě kolem Vladimíra Neuwirtha. Skutečná opozice, která by se utkala s režimem v otevřeném boji, v té době v kraji nebyla. Režim se musel spokojit se skupinou katolických intelektuálů.
- Z vězení jste vyvázl, ale mohl jste se vrátit k profesi folkloristy, pro kterou jste před zatčením doslova dnem i nocí žil?
Kdepak. Až do roku 1968 jsem byl nucen pracovat zcela mimo obor v podniku Prefa.
- Jak jste se vůbec po válce dostal ke sbírání ústní lidové slovesnosti?
Po studiích na Univerzitě Karlově jsem nejprve kantořil. V roce 1952 mě přijali do Slezského ústavu v Opavě a o tři roky později jsem byl dokonce jmenován vedoucím oddělení jazykovědy a folkloristiky. To jsem ještě nemohl tušit, že vědeckou práci brzy přeruší zatčení.
- V roce 1958 jste ještě před zatčením stačil vydat nádhernou knihu doslovných přepisů pohádek lidového vypravěče z Hlučínska Josefa Smolky. Žijí ještě vůbec na prahu jedenadvacátého století podobní lidoví vypravěči?
Ne. Folkloristům ze Slezského ústavu a lidem kolem odborného etnografického časopisu Radostná země se v padesátých letech podařilo zachytit už jen poslední odkazy kdysi tak živé vypravěčské tradice. A nejen kvůli televizi ztratili vypravěči i posluchače. Dnešní vypravěči se většinou spokojí s vyprávěním vtipů nebo příběhů ze svého života nebo ze života přátel. Během několika desetiletí jsme přišli o všechna ta krásná vyprávění, která se dědila z pokolení na pokolení a podmaňovala si stále nové a nové posluchače. Už když jsem v roce 1984 vydal soubor vyprávění Slezské povídky, pohádky a humorky, musel jsem smutně konstatovat, že skutečných vypravěčských osobností jsem od války potkal maximálně třicet. Myslím těch, kteří dovedli svá vyprávění podávat hluboce a prožitě a svými povídkami a pohádkami si podmaňovali nejen děti, ale hlavně dospělé posluchače.
- Takový byl třeba Josef Smolka ze Štěpánkovic na Hlučínsku. Přibližte trochu tohoto velkého pohádkáře.
Jeho vypravěčství lze těžko přiblížit v novinovém rozhovoru. To je nemožné. Ale jeho vyprávění byla opravdovými uměleckými díly. Takový pohádkář se už v dnešní době nemůže narodit. Základem jeho vypravování byly pohádky a povídky, které slýchával doma. Jako každý pohádkář si k nim přidal něco ze své fantazie a ze životních zkušeností. A Smolka měl na co vzpomínat, vždyť třeba na sklonku devatenáctého století byl po tři roky vojákem císařské gardy v Berlíně.
- Pokud lidoví vypravěči vymřeli, nezačali folkloristé jejich vyprávění zaznamenávat trochu pozdě?
Nemůžete zaznamenávat, co je běžné. Dříve se třeba v zimě šetřilo petrolejem, ale večery byly dlouhé. Čas jako stvořený pro vyprávění. Bylo to zcela normální. Pak se za pár desetiletí všechno rychle změnilo. Ale i v minulosti se čas od času někdo zajímal o ústní lidovou slovesnost. Třeba cisterciácký mnich Bohumír Hiršmencl. Frýdecký rodák, který později dlouhá léta působil v Bolaticích na Hlučínsku a lidová vyprávění zaznamenával proto, aby pobavil řádové spolubratry. Jeho rukopisná sbírka těchto vyprávění nazvaná Svátky křesťanských bakchanálií byla určena pro masopustní čtení. Hiršmencl si přál alespoň jednou v roce, před dlouhým, šest týdnů trvajícím velikonočním postem, na chvíli pobavit své druhy.
- Lidoví vypravěči vyprávěli většinou v nářečí. Nemizí vypravěčství i proto, že mizí nářečí?
Určitě ano. Vrátím se k té velikonoční legendě, kterou mi na Bukovci vyprávěl Jan Byrtus. Ten kluk měl vynikající vypravěčský talent. Když měl ale namísto v nářečí vyprávět ve spisovném jazyce, nešlo mu to vůbec. Ve škole, kde při výuce nesměl mluvit v nářečí, měl s ústním projevem veliké problémy.
- Má dnes vůbec pro folkloristu ještě cenu jezdit do terénu a hledat lidové vypravěče?
Pokud by chtěl najít vypravěče, jakým byl třeba Josef Smolka, tak ne. Ale může třeba zkoumat žákovský humor, vyprávění vtipů ve školách. Také mě ten problém zaujal a byl jsem překvapen, jakou mají některé vtipy dlouhou životnost. A jak jsou některé rozšířeny. Třeba vtip o papouškovi a hladkém přistání a o papouškovi a nudlích. Ze školy si ty vtipy pamatují téměř všichni lidé středního věku. Další generace dětí už ale tyto vtipy odmítla.
</TEXT>
<HEADING>
- Zajímal jste se i o hornická vyprávění?
</HEADING>
<TEXT>
Samozřejmě, hornický folklor byl v kraji živý. Za prací přišly do kraje tisíce dělníků se zaostalé Haliče, kteří byli hodně pověrčiví. Rozvíjely se permoníkovské pověsti i drsnější hornický folklor.
- A co kocourkovská vyprávění ve vztahu k Brušperku?
U každého národa se najde několik měst, o nichž se vyprávějí nejsměšnější historky. Neznáme vlastní příčiny, proč se zrovna v Brušperku začaly vyprávět kocourkovštiny. Ta nejznámější z nich je o tom, že Brušperk je středem světa, že městem prochází zemská osa. V Brušperku je živá podnes.
</TEXT>
<HEADING>
- Připomeňte ještě nějakou brušperskou kocourkovštinu.
</HEADING>
<TEXT>
Když Brušperk přišel o hrdelní právo, zrovna měl být oběšen jeden cikán. Ale už ho nesměli v Brušperku pověsit. Městská rada pak rozhodla, že dají cikánovi provaz, aby se v lese pověsil sám. Cikán dostal provaz, utekl do lesa a byl rád, že radní v Brušperku jsou tak moudří.
- Lidoví vypravěči vymřeli. Dospělí už pohádky neposlouchají, mnozí je už nečtou ani dětem. Dá se ten proces nějak zastavit či zpomalit?
Ne. To je vývoj. Vypravěčské umění už kdysi ohrozil vynález knihtisku, pak noviny, rádio a televize. Dnes je to video a domácí počítač. Domov už dnes není pro děti místem stvořeným k pohádkám. Selská jizba na venkově, kde se sedávalo při slabém světle petrolejky, to byl jiný svět. Vypravěčství ztratilo živnou půdu. Přestali jsme si umět vyprávět.
</TEXT>
</DOC>
<DOC>
<DOCID>MF-20020330482</DOCID>
<DOCNO>MF-20020330482</DOCNO>
<DATE>03/30/02</DATE>
<TEXT>
"Vypravěče, kteří dovedou podat pohádku jako hluboce prožité vyprávění a jejichž vyprávění si podmaní i dospělého, už nenajdete," říká opavský folklorista, sběratel lidové slovesnosti, folklorista a dialektolog Antonín Satke se narodil 12. listopadu 1920 v Komárově u Opavy. Mimo jiné je autorem první české monografie o lidovém vypravěči - Hlučínský pohádkář Josef Smolka, z roku 1958. Ze svých sběrů uspořádal výbor Pohádky, povídky a humorky ze Slezska, který obsahuje 120 textů sebraných v letech 1950 - 1970.
</TEXT>
</DOC>
<DOC>
<DOCID>MF-20020330483</DOCID>
<DOCNO>MF-20020330483</DOCNO>
<DATE>03/30/02</DATE>
<TITLE>
Klubový pořad o filmu je určen především studentům
</TITLE>
<GEOGRAPHY>Ostrava</GEOGRAPHY>
<TEXT>
Klub Atlantik v Ostravě uvedl ve čtvrtek premiéru nového klubového pořadu s názvem Film jinak..., který divákům představil známé filmové dílo Miloše Formana Lásky jedné plavovlásky. Projekt je studentskou iniciativou, jež má studenty gymnázií i další klubové publikum seznámit se světovou a domácí filmovou klasikou a přispět ke vnímání filmu jako svébytného umění. Film jinak ... vychází z toho, že filmovému žánru není na většině gymnázií, usilujících o všeobecné vzdělání, věnován větší prostor, přestože estetická a hudební výchova jsou ve všech osnovách pevně zakotveny. Autorkou pořadu, který by se měl v programu klubu objevit jednou až dvakrát do měsíce, je osmnáctiletá studentka Gymnázia s rozšířenou výukou cizích jazyků v Ostravě-Porubě Michaela Hermanová. "Nabídka ostravských kin je taková, že vede lidi k nutné záměně slov umění a zábava. Vždycky mě rozčilovalo jenom jít do kina, podívat se na film a jít zase pěkně domů. Mám potřebu o filmu mluvit, vracet se k němu a přemýšlet nad ním," říká studentka, která by se po dokončení střední školy ráda věnovala studiu filmové vědy. "V Ostravě nic podobného pro studenty ale není, takže co jiného mi vlastně zbylo, než vytvořit klub vlastní?" dodává Hermanová. Klub pro filmové umění Film jinak... chce studentům poskytnout základní orientaci ve světě filmového umění tím, že je bude v klubových večerech systematicky seznamovat s velikány jak českého, tak světového filmu. Pořad bude probíhat formou přednášek, obohacených o filmové ukázky. "Po krátkém zahájení následuje profil tvůrce filmu, projekce a nakonec diskuze," popisuje průběh pořadu Hermanová. Film jinak... si nenárokuje status filmového pořadu, kde o filmech diskutují sofistikovaní filmoví kritici a vědci. Rád by oslovil zejména mladé lidi, kteří mají rádi film a chtějí se dozvědět něco, co dosud nevědí, nebo by rádi prezentovali své názory v diskuzi. V dalších dílech pořadu Film jinak... chce Hermanová představit některé filmy české nové vlny či italského neoklasicismu.
Ostrava - Klub Atlantik v Ostravě uvedl ve čtvrtek premiéru nového klubového pořadu s názvem Film jinak..., který divákům představil známé filmové dílo Miloše Formana Lásky jedné plavovlásky. Projekt je studentskou iniciativou, jež má studenty gymnázií i další klubové publikum seznámit se světovou a domácí filmovou klasikou a přispět ke vnímání filmu jako svébytného umění. Film jinak ... vychází z toho, že filmovému žánru není na většině gymnázií, usilujících o všeobecné vzdělání, věnován větší prostor, přestože estetická a hudební výchova jsou ve všech osnovách pevně zakotveny. Autorkou pořadu, který by se měl v programu klubu objevit jednou až dvakrát do měsíce, je osmnáctiletá studentka Gymnázia s rozšířenou výukou cizích jazyků v Ostravě-Porubě Michaela Hermanová. "Nabídka ostravských kin je taková, že vede lidi k nutné záměně slov umění a zábava. Vždycky mě rozčilovalo jenom jít do kina, podívat se na film a jít zase pěkně domů. Mám potřebu o filmu mluvit, vracet se k němu a přemýšlet nad ním," říká studentka, která by se po dokončení střední školy ráda věnovala studiu filmové vědy. "V Ostravě nic podobného pro studenty ale není, takže co jiného mi vlastně zbylo, než vytvořit klub vlastní?" dodává Hermanová. Klub pro filmové umění Film jinak... chce studentům poskytnout základní orientaci ve světě filmového umění tím, že je bude v klubových večerech systematicky seznamovat s velikány jak českého, tak světového filmu. Pořad bude probíhat formou přednášek, obohacených o filmové ukázky. "Po krátkém zahájení následuje profil tvůrce filmu, projekce a nakonec diskuze," popisuje průběh pořadu Hermanová. Film jinak... si nenárokuje status filmového pořadu, kde o filmech diskutují sofistikovaní filmoví kritici a vědci. Rád by oslovil zejména mladé lidi, kteří mají rádi film a chtějí se dozvědět něco, co dosud nevědí, nebo by rádi prezentovali své názory v diskuzi. V dalších dílech pořadu Film jinak... chce Hermanová představit některé filmy české nové vlny či italského neoklasicismu.
</TEXT>
</DOC>
<DOC>
<DOCID>MF-20020330484</DOCID>
<DOCNO>MF-20020330484</DOCNO>
<DATE>03/30/02</DATE>
<TITLE>
Těšínské divadlo uvádí komedii Chuť na třešně
</TITLE>
<TEXT>
Český Těšín - Premiéru hry Agnieszky Osiecké Chuť na třešně uvádí dnes od půl šesté večer česká scéna Těšínského divadla. Lyrickou komedii s písničkami Chuť na třešně napsala polská prozaička v roce 1968. Při inscenaci jejího textu v Těšínském divadle přistoupili k řadě úprav. "Především bylo nutné text proškrtat, zbavit jej tendenčních dobových narážek. Také jsme do hry připsali dvě dětské postavy, které posilují inscenaci ve významové rovině," uvedl režisér Miloslav Čížek, který je také společně s dramaturgyní Alicí Jarnotovou autorem úprav. Hra o proměnách vztahu mezi mužem a ženou je hereckou příležitostí pro dvojici Libor Olma, Šárka Hrabalová. Hudební doprovod představení zajišťuje Bajo-Bongo Jazz ve složení Eva Švábenská, Vlastimil Ondruška, Tomáš Mohr.
</TEXT>
</DOC>
<DOC>
<DOCID>MF-20020330485</DOCID>
<DOCNO>MF-20020330485</DOCNO>
<DATE>03/30/02</DATE>
<TITLE>
CHUŤ NA TŘEŠNĚ
</TITLE>
<TEXT>
V hlavních rolích komedie Chuť na třešně se představí Šárka Hrabalová a Libor Olma
</TEXT>
</DOC>
<DOC>
<DOCID>MF-20020330486</DOCID>
<DOCNO>MF-20020330486</DOCNO>
<DATE>03/30/02</DATE>
<TITLE>
Kulturní servis
</TITLE>
<TEXT>
GALERIE V KAPLI: David Černý Výstava objektů
GALERIE CHAGALL: Skupina 4 Výstava
KINO CENTRAL: Pařba, VB ( 17.15, 19.30)
TĚŠÍNSKÉ DIVADLO: Chuť na třešně (so 17.30)
MALÁ GALERIE: Eduard Petr Akroterion
FRÝDEK-MÍSTEK
KINO PETRA BEZRUČE: Andělská tvář, ČR ( 17.45, 20.00) Nebe nad Berlínem, Německo (po 17.45, 20.00)
MT KLUB: Elter Ego ( 20.00) Folková kapela
GALERIE LANGŮV DŮM: Libor Jaroš - Obrazy a objekty
MT KLUB: Branko Biščan: Paint in.... Výstava výtvarných prací
KINO CENTRUM: Černý jestřáb sestřelen, USA ( 17.45, 20.15) Jako kočky a psi, USA (po 15.30)
KINO ÚSVIT: Zatracení, ČR (ne, po, 17.45, 20.00)
GALERIE SPIRÁLA: Eliška Servátková Výběr z tvorby
PAMÁTNÍK ŽIVOTICKÉ TRAGÉDIE: Modely vojenské techniky
VÝSTAVNÍ SÍŇ V. WÜNSCHEHO: Kurt Gebauer Letem světem vlastním státem Výběr z díla z let 1969 - 2002
KINO MÍR: Jedinečný, USA ( 17.00, 19.30)
HERALDICKÁ GALERIE: Znaky a znamení vrchnosti obcí moravské části Ostravy Výstava ostravského heraldika Libora Bivoje Kováře
MUZEUM TĚŠÍNSKA: Keramika na Těšínsku Etnografická výstava
KINO CENTRUM: Andělská tvář, ČR ( 17.45, 20.00)
KINOKAVÁRNA REFLEX: Skleněný dům, USA ( 17.00, 20.00) Hrabě Monte Cristo, VB (po 17.00, 20.00)
MÁNESOVA SÍŇ : Eva Damborská. Umělecká tkanina
MUZEUM TĚŠÍNSKA: Dravci Přírodovědná výstava
VÝSTAVNÍ SÍŇ INTERKLUB: Perličky z muzejního depozitáře Výstava k 200. výročí muzejnictví na Těšínsku
ZÁMECKÁ GALERIE CHAGALL: Podoby sdělení - TT klub Brno Výstava
KINO PULS: Čistá duše, USA ( 18.00) Banditi, USA ( 20.15) Čistá duše, USA (ne, po 20.15)
KINO MÍR 70: Spy Kids, USA (so 16.30) Bulšit, USA (so 18.15 po 16.15)) Přísaha, USA (so, ne 20.00) Miluji tě k sežrání, Francie (so, ne 22.15) Pianistka, Francie (ne 17.30)
BIOGRAF ARTEFAKT: Samotáři, ČR (so 18.00) Láska je kurva / Amores Perros, Mexiko (so 20.00)
KINO KVĚTEN: Harry Potter a Kámen mudrců, USA ( 16.00, 19.00)
OKRESNÍ VLASTIVĚDNÉ MUZEUM: Přehlídka loveckých trofejí za sezonu 2001 Výstava výtvarníka Ludvíka Kunce
ŽEROTÍNSKÝ ZÁMEK: Mario Pavesi a jeho žáci Výstava výtvarných umělců z Novellary
DŮM UMĚNÍ: Annegret Heinl a Jan Steklík Kamenný koberec Procházka krajinou, Krajina a příroda v českém umění 2. pol. 20. století Evgen Bavčar (Francie) Výstava fotografií nevidomého romského fotografa.
KINO VESMÍR: Andělská tvář, ČR ( 17.45, 20.00) Krakonoš a pytlák - Pásmo pohádek (so 15.30)
</TEXT>
</DOC>
<DOC>
<DOCID>MF-20020330487</DOCID>
<DOCNO>MF-20020330487</DOCNO>
<DATE>03/30/02</DATE>
<TEXT>
Novojičínský biograf Artefakt dnes v 18 hodin promítá český film Samotáři
</TEXT>
</DOC>
<DOC>
<DOCID>MF-20020330488</DOCID>
<DOCNO>MF-20020330488</DOCNO>
<DATE>03/30/02</DATE>
<TITLE>
Hokejisté Orlové pokračují v kvalifikaci o první ligu. Dnes hrají v Mostě a v pondělí od 17 hodin hostí Písek. Po pěti zápasech jsou s pěti body třetí. V čele je Mladá Boleslav, která má 16 bodů, druhý je Písek s 12, čtvrtá Kometa Brno s 5 a poslední Most se třemi. Do první ligy postoupí nejlepší dvě mužstva.
</TITLE>
<TEXT>
Nábor žáků do fotbalových tříd připravuje Základní škola v Tyršově ulici v Hlučíně ve spolupráci s FC Hlučín. Výběry žáků do prvních, druhých a třetích tříd se konají 9. a 16. dubna, do čtvrtých a pátých tříd 10. a 17. dubna. Nábory se uskuteční na stadionu FC Hlučín od 14.30 hodin. V případě nepříznivého počasí budou v tělocvičně základní školy.
Oddíl sportovní gymnastiky TJ VOKD Ostrava-Poruba pořádá 4. dubna od 15 hodin a 8. dubna od 16.30 hodin v tělocvičně Základní školy v Ukrajinské ulici v Ostravě-Porubě nábor děvčat ročníků 1995 a 1996.
</TEXT>
</DOC>
<DOC>
<DOCID>MF-20020330489</DOCID>
<DOCNO>MF-20020330489</DOCNO>
<DATE>03/30/02</DATE>
<TITLE>
Trenér označil prohru za osobní neúspěch
</TITLE>
<TEXT>
Frenštát pod Radhoštěm - Je po nadějích. Volejbalistky Radegastu Lapos Frenštát pod Radhoštěm v semifinále extraligy ztroskotaly na Brnu, prohrály s ním 1:3 na zápasy. "Jsme zklamané, o finále jsme bojovaly až do konce," povzdechla si frenštátská blokařka Barbora Hilšerová. "Věřily jsme, že vyhrajeme dvakrát doma a že ještě budeme mít příležitost v Brně zabojovat. Nestalo se. Škoda." Trenér Leopold Tůma prohru v semifinále označil za svůj osobní neúspěch. "S týmem budeme muset něco udělat," prohlásil. "Projevilo se i to, že téměř celou sezonu jsme hráli bez libera. Zvážím, co dál." Družstvo ale ještě čeká souboj o třetí místo s Libercem, který začne 6. a 7. dubna ve Frenštátě. V Liberci se bude hrát 10. dubna, případně o den později. Když po čtyřech zápasech bude stav nerozhodný, páté střetnutí se uskuteční 13. dubna ve Frenštátě. Bude mít Frenštát po dvou mistrovských titulech v zápasech o bronz ještě motivaci? "Určitě, bronz jsme dosud nezískali," podotkl trenér Leopold Tůma. "A pak, zápasy s Libercem jsou pro nás prestižní." V této sezoně Fenštátčanky prohrály s Libercem oba zápasy základní části, porazily ho až v nadstavbové části soutěže.
</TEXT>
</DOC>
<DOC>
<DOCID>MF-20020330490</DOCID>
<DOCNO>MF-20020330490</DOCNO>
<DATE>03/30/02</DATE>
<TITLE>
Lateran se statečně pere s osudem
</TITLE>
<TEXT>
Rudná pod Pradědem - Ten kůň neskákal, ten kůň létal. Mohutné skoky tmavého hnědáka Laterana ze Stáje Wrbna hladily oko. Před třemi lety patřil k absolutní překážkové špičce, měl před sebou slibnou kariéru. Ovšem problémy s poraněnou šlachou ji zastavily. Zmizel z dostihového kolotoče, ale ve starém železe není. V Rudné pod Pradědem jej Milan Theimer připravuje na drezúru a říká: "V drezúře má Latíček šanci být zase mezi nejlepšími." V roce 1998 byl sedmiletý Lateran na startu Velké pardubické. Poprvé v životě. Přesto patřil k tajným tipům sázkařů. Vyhrál jednu z kvalifikací, měl výbornou sezonu a počítalo se s ním do elitní pětky. "Bohužel skončil v hromadné kolizi na Popkovickém skoku," vzpomíná jeho trenér Čestmír Olehla. "Upadl tam kůň hned v první vlně, nebylo místo na vyhnutí. Lateran se jen potloukl, horší to tehdy bylo s jeho jezdcem Jirkou Kameníčkem. Oba se naštěstí dali dohromady." Problémy se šlachou nastaly později. Možná právě kvůli extrémním skokům. Lateran neuměl překážku zdolat úsporně. Skákal vysoko a daleko, šlachy dostávaly zabrat. Rok se léčil, odpočíval. Po pauze pak suverénně vyhrál dostih doma ve Světlé Hoře, ale noha jej trápila pořád. "Než aby si ji zdevastoval úplně, skončil s překážkami," řekl Olehla. Ze Světlé Hory se Lateran přesunul do stáje v Rudné pod Pradědem. Potkal se tam mimo jiné s "filmovou hvězdou" běloušem Majálesem, který se pod francouzským režisérem Lucem Bessonem mihnul v Johance z Arcu. Laterana se v novém prostředí ujal Milan Theimer - majitel, trenér, jezdec i ošetřovatel v jedné osobě. "Zkoušeli jsme s ním nejdřív military, měl několik dobrých výsledků, ale znovu se praštil do bolavé nohy," líčí Theimer. "Dál jsme jej netrápili. Odjel pár menších závodů v parkúru, ovšem naplno jsme se s ním vrhli na drezúru. Má krásný vzhled, je velmi inteligentní. Má prostě ideální vlohy." Drezúra je popelkou mezi jezdeckými sporty. Nepřináší věhlas ani slávu. Natož peníze. Trenér Milan Theimer ji srovnává s krasobruslením. "Atmosféra mezi drezúráky je taková zatuchlá, asi jako v každém sportu, kde nerozhoduje čas, ale subjektivní názor rozhodčích. Ovšem Lateran se může dostat mezi nejlepší. Alespoň já tomu pevně věřím."
</TEXT>
</DOC>
<DOC>
<DOCID>MF-20020330491</DOCID>
<DOCNO>MF-20020330491</DOCNO>
<DATE>03/30/02</DATE>
<TITLE>
Danzas bude bojovat o finále
</TITLE>
<TEXT>
Ostravským volejbalistům vyšel tah s Alešem Správkou na místě libera
V pětizápasové bitvě o semifinále extraligy volejbalisté Danzasu Ostrava udolali obhájce titulu Duklu Liberec. V boji o finále se utkají s Českými Budějovicemi.
Ostrava - Přes špatný začátek sezony, který poznamenala zranění opor, trenér ostravských volejbalistů Jaroslav Tomáš i přes nedůvěru části vedení klubu nepřestával věřit, že mužstvo dotáhne do semifinále. "Jsem rád, že se nám to podařilo," ulevil si trenér ve čtvrtek večer. Ostravští sehráli s Libercem během osmi hodin a 57 minut 21 setů, z nichž deset vyhráli a jedenáct ztratili. Na míče prohráli 489:494. Přesto postoupili. Rozhodující páté čtvrtfinálové utkání v Liberci vyhráli ve čtvrtek 3:1 se smečařem Alešem Správkou na liberu. Byl to risk, nebo chladná kalkulace trenéra Jaroslava Tomáše? "Hlavně jsem doufal, že se nezraní nikdo z našich tří smečařů a že Zedník, Zvolánek a Tomáš na smeči nepoleví," řekl trenér Tomáš. Aleš Správka v předchozích zápasech, když neposiloval útok, chodil alespoň na podání. "Riskli jsme to s liberem a vyšlo to," řekl Aleš Správka, který si post libera zkusil už v minulosti, když byl na vojně právě v Liberci. O Správkovi jako liberu Jaroslav Tomáš uvažoval už před čtvrtfinále. "Je to vynikající přihrávač a nejlepší polař v extralize," tvrdí trenér. "Má absolutní předvídavost, potřebovali jsme posílit příjem a obranu, což dokonale vyšlo." Podle Správky Ostravané předčili soupeře psychicky. "Dvakrát jsme sice prohráli, ale celkově jsme byli lepší. Liberec nás přehrál pouze v prvním utkání, kdy mu šel servis." Semifinále začnou Ostravané 4. a 5. dubna v Českých Budějovicích. Doma nastoupí 8. dubna a případně o den později. Pokud ani potom nebude rozhodnuto, pátý zápas je na programu na jihu Čech 11. dubna. České Budějovice suverénně vyhrály základní část soutěže. "Liberec byl ale také silný soupeř, nebojíme se," řekl Aleš Správka. Zatím netuší, zda ho trenér Tomáš opět využije na liberu, anebo na smeči, jak je zvyklý. "Počítám s ním dále na libera a věřím, že naši smečaři budou pokračovat v nadprůměrných výkonech," uvedl Jaroslav Tomáš. "Ještě jsme neřekli poslední slovo." Nebudou Ostravanům po náročné bitvě s Libercem chybět síly? "Ne, jsme výborně připraveni," prohlásil Aleš Správka.
Jak vypadalo čtvrtfinále Ostrava - Liberec
</TEXT>
</DOC>
<DOC>
<DOCID>MF-20020330492</DOCID>
<DOCNO>MF-20020330492</DOCNO>
<DATE>03/30/02</DATE>
<TITLE>
Petr Drozd se utká s koučem Radolským
</TITLE>
<GEOGRAPHY>Ostrava</GEOGRAPHY>
<TEXT>
Synot, jemuž na podzim ve Starém Městě nasázeli čtyři góly - 4:0, bude zítra soupeřem fotbalistů Baníku Ostrava ve 24. kole první ligy. Utkání na Bazalech začíná v 15 hodin. "Každý zápas je jiný, nemůžeme spoléhat na to, že jsme na podzim soupeře jasně porazili," řekl ostravský obránce Petr Drozd. Pro něho bude zápas zvláštní i tím, že dobře zná trenéra Synotu Dušana Radolského, který ho vedl v Hradci Králové i v Žilině.
</TEXT>
<HEADING>
- Tušíte, co na vás trenér vymyslí?
</HEADING>
<TEXT>
Je zastáncem dobré defenzívy, na to má i hráče v čele s Palinkem. Čekám, že budou hrát z hodně zajištěné obrany a spoléhat na brejky.
- Takže na vás čeká složité dobývání soupeřovy branky?
Vypadá to tak. Tvořit hru nám ale moc nesvědčí. I proto hrajeme lépe venku, kde zabezpečíme obranu a vyrážíme do rychlých útoků.
- V obraně asi moc práce mít nebudete.
Neměli bychom mít, ale hrát musíme obezřetně, každá malá chyba se nám může vymstít.
- Chybět vám budou kvůli žlutým kartám Bystroň a Matušovič.
Naproti tomu se do sestavy vrátí Látal s Proházskou, takže oslabeni nejsme.
</TEXT>
</DOC>
<DOC>
<DOCID>MF-20020330493</DOCID>
<DOCNO>MF-20020330493</DOCNO>
<DATE>03/30/02</DATE>
<TITLE>
Frýdek-Místek rozbořil tradici
</TITLE>
<GEOGRAPHY>Frýdek-Místek</GEOGRAPHY>
<TEXT>
Letitá tradice padla. Něco takového extraliga volejbalistek roky nepamatuje. Nováček soutěže Sokol Frýdek-Místek je po druhém kole play off zachráněný. Ba co víc, Sokol bude hrát o páté místo, nemusí o udržení bojovat s vítězkami první ligy, jak tomu bylo v minulých letech v případě nováčků Liberce či Střešovic. "Pomohlo nám, že jsme se v prvním kole play off utkali s největším favoritem, s Olympem Praha," řekl trenér Frýdku-Místku Jaroslav Bareš. "Všechny tři zápasy jsme sice prohráli 0:3, ale výkon stoupal a dostali jsme se ze srabu, v němž jsme byli v nadstavbové části." V ní se Sokol propadl na poslední příčku, byť v základní části porazil Olymp i Brno. Nemohla Slavia Praha, kterou Sokol ve druhém kole play off porazil 3:1 na zápasy (třikrát 3:2 a 0:3), Frýdek-Místek podcenit? "Nebyl důvod, protože první zápas v Praze jsme po boji, který trval dvě a tři čtvrtě hodiny, vyhráli 3:2," podotkl Bareš. Předseda Sokola Jiří Zaoral považuje za podstatné, že se podařilo před play off stmelit kolektiv. "Hráčky se semkly, což potvrdily zápasy se Slavií," řekl Zaoral. Připomněl pátý set středečního zápasu, v němž Frýdek-Místek prohrával 5:11, a přesto vyhrál. Podobné to bylo i ve čtvrtek, kdy v páté sadě zaostával 7:10 a 10:12 a vyhrál ji. "Do Prahy k pátému zápasu se nám nikomu nechtělo. Říkal jsem hráčkám, že když nevyhrají, tak do Prahy pojedou vlakem," usmál se Jiří Zaoral. "Je dobře, že to vyšlo. Je to úspora času, ale i dvaceti tisíc korun, které bychom za další cestu do Prahy museli zaplatit." Podle Bareše se pro příští sezonu tým bude muset posílit. "Odejde Běloruska Bjalová, která u nás je na hostování, a některé hráčky chtějí končit, chtějí se vdávat," řekl trenér. "Někteří slaví, mně přibyly starosti," dodal Jiří Zaoral. "Tým bychom měli doplnit o tři čtyři hráčky a hledáme i hlavního trenéra, protože Jaroslav Bareš nemá potřebnou licenci." O páté místo se Frýdek-Místek střetne s Olomoucí, která přešla přes Ostravu. Série začne v Olomouci 6. a 7. dubna. Ve Frýdku-Místku se hraje 10. dubna, případně 11. dubna. "Už můžeme hrát v klidu, cíl, kterým byla záchrana, jsme splnili, a to ještě s předstihem," uvedl Jaroslav Bareš.
Frýdek-Místek - Letitá tradice padla. Něco takového extraliga volejbalistek roky nepamatuje. Nováček soutěže Sokol Frýdek-Místek je po druhém kole play off zachráněný. Ba co víc, Sokol bude hrát o páté místo, nemusí o udržení bojovat s vítězkami první ligy, jak tomu bylo v minulých letech v případě nováčků Liberce či Střešovic. "Pomohlo nám, že jsme se v prvním kole play off utkali s největším favoritem, s Olympem Praha," řekl trenér Frýdku-Místku Jaroslav Bareš. "Všechny tři zápasy jsme sice prohráli 0:3, ale výkon stoupal a dostali jsme se ze srabu, v němž jsme byli v nadstavbové části." V ní se Sokol propadl na poslední příčku, byť v základní části porazil Olymp i Brno. Nemohla Slavia Praha, kterou Sokol ve druhém kole play off porazil 3:1 na zápasy (třikrát 3:2 a 0:3), Frýdek-Místek podcenit? "Nebyl důvod, protože první zápas v Praze jsme po boji, který trval dvě a tři čtvrtě hodiny, vyhráli 3:2," podotkl Bareš. Předseda Sokola Jiří Zaoral považuje za podstatné, že se podařilo před play off stmelit kolektiv. "Hráčky se semkly, což potvrdily zápasy se Slavií," řekl Zaoral. Připomněl pátý set středečního zápasu, v němž Frýdek-Místek prohrával 5:11, a přesto vyhrál. Podobné to bylo i ve čtvrtek, kdy v páté sadě zaostával 7:10 a 10:12 a vyhrál ji. "Do Prahy k pátému zápasu se nám nikomu nechtělo. Říkal jsem hráčkám, že když nevyhrají, tak do Prahy pojedou vlakem," usmál se Jiří Zaoral. "Je dobře, že to vyšlo. Je to úspora času, ale i dvaceti tisíc korun, které bychom za další cestu do Prahy museli zaplatit." Podle Bareše se pro příští sezonu tým bude muset posílit. "Odejde Běloruska Bjalová, která u nás je na hostování, a některé hráčky chtějí končit, chtějí se vdávat," řekl trenér. "Někteří slaví, mně přibyly starosti," dodal Jiří Zaoral. "Tým bychom měli doplnit o tři čtyři hráčky a hledáme i hlavního trenéra, protože Jaroslav Bareš nemá potřebnou licenci." O páté místo se Frýdek-Místek střetne s Olomoucí, která přešla přes Ostravu. Série začne v Olomouci 6. a 7. dubna. Ve Frýdku-Místku se hraje 10. dubna, případně 11. dubna. "Už můžeme hrát v klidu, cíl, kterým byla záchrana, jsme splnili, a to ještě s předstihem," uvedl Jaroslav Bareš.
</TEXT>
</DOC>
<DOC>
<DOCID>MF-20020330494</DOCID>
<DOCNO>MF-20020330494</DOCNO>
<DATE>03/30/02</DATE>
<TITLE>
Florbalisté Havířova usilují o ligové zlato
</TITLE>
<TEXT>
Havířov, Ostrava - Historický okamžik pro havířovské florbalisty přichází. Poprvé v historii se bude Torpedo Pegres bít o mistrovský titul. Ve finále Havířovští hrají s Tatranem Střešovice, obhájcem titulu. Série na tři vítězství začne v neděli a v pondělí v Praze. Právě kvůli termínům úvodních zápasů vzplála ještě před zahájením finále bouře. Původně se mělo hrát v sobotu a v neděli, jenže Tatran nemohl na sobotu zajistit halu. Havířovští na pondělní zápas přistoupit nechtěli. "Navrhli jsme soupeři, že začneme u nás, my s halou problémy nemáme, jenže o tom soupeř nechtěl slyšet," líčí vedoucí havířovského mužstva Richard Strnadel. "My zase nechtěli v Praze trávit Velikonoce. Ale nedá se nic dělat, hrát budeme." Havířov má v současném kádru deset hráčů s reprezentačními zkušenostmi, ale finálovou atmosféru z nich zažil jen jediný - obránce Roman Kantor - ještě jako hráč FBC Ostrava. Na internetových stránkách klubu se píše: "Doteď jsme museli, ale ve finále je favoritem soupeř, teď jen můžeme. Zlato je pro nás velkou motivací." Dnes se hraje také o ligový bronz. Vítkovice hostí od 19 hodin FBC Ostrava. Rozhodne jediný zápas. "Medaile je medaile, budeme se o ni bít," zní z obou táborů.
</TEXT>
</DOC>
<DOC>
<DOCID>MF-20020330495</DOCID>
<DOCNO>MF-20020330495</DOCNO>
<DATE>03/30/02</DATE>
<TITLE>
Opava hraje v pondělí
</TITLE>
<GEOGRAPHY>Opava</GEOGRAPHY>
<TEXT>
Až v neděli od 16 hodin v přímém přenosu televize Prima nastoupí fotbalisté Slezského FC Opava k zápasu 24. kola první ligy v Praze s Viktorií Žižkov. "Trochu nám to narušilo program, protože změnu termínu jsme se dozvěděli až v týdnu," řekl opavský trenér Miroslav Mentel. Včera ale nechal hráčům volný den. Pondělní velikonoční, ten termín se trenérovi nelíbí. Obavy má z malého zájmu diváků. "Nevím, jestli někdo po Velké noci bude schopný sledovat fotbal, hodně lidí bývá na Velikonoční pondělí společensky unaveno." Cílem Opavanů je Žižkov potrápit. "Soupeř je favorit, ale my zkusíme vycházet z dobré obrany a pokud podáme disciplinovaný výkon jako v minulých dvou zápasech, mohli bychom protivníka zaskočit," věří Mentel. @ On-line zpravodajství z utkání Ostrava - Synot bude zítra od 15 hodin na internetové adrese fotbal.idnes.cz, kde najdete v pondělí od 16 hodin i průběh zápasu Žižkov - Opava
Opava - Až v neděli od 16 hodin v přímém přenosu televize Prima nastoupí fotbalisté Slezského FC Opava k zápasu 24. kola první ligy v Praze s Viktorií Žižkov. "Trochu nám to narušilo program, protože změnu termínu jsme se dozvěděli až v týdnu," řekl opavský trenér Miroslav Mentel. Včera ale nechal hráčům volný den. Pondělní velikonoční, ten termín se trenérovi nelíbí. Obavy má z malého zájmu diváků. "Nevím, jestli někdo po Velké noci bude schopný sledovat fotbal, hodně lidí bývá na Velikonoční pondělí společensky unaveno." Cílem Opavanů je Žižkov potrápit. "Soupeř je favorit, ale my zkusíme vycházet z dobré obrany a pokud podáme disciplinovaný výkon jako v minulých dvou zápasech, mohli bychom protivníka zaskočit," věří Mentel. @ On-line zpravodajství z utkání Ostrava - Synot bude zítra od 15 hodin na internetové adrese fotbal.idnes.cz, kde najdete v pondělí od 16 hodin i průběh zápasu Žižkov - Opava
</TEXT>
</DOC>
<DOC>
<DOCID>MF-20020330496</DOCID>
<DOCNO>MF-20020330496</DOCNO>
<DATE>03/30/02</DATE>
<TITLE>
Kopřivnice chce finále
</TITLE>
<GEOGRAPHY>Kopřivnice</GEOGRAPHY>
<TEXT>
Házenkáři Tatry Kopřivnice začínají bitvu o postup do finále první ligy. V semifinále play off, které se hraje na tři vítězství, se střetnou s Jičínem. První dva zápasy hrají Kopřivničtí dnes (15) a zítra (10) na domácím hřišti. "Jsem v Kopřivnici čtvrtým rokem a za tu dobu se Jičínu nepovedlo vyhrát u nás a nám zase u nich," říká kopřivnický trenér Miroslav Bartoň. "Doma jsou oba kluby výrazně úspěšnější, v tom jsme si velmi podobní. Počítám, že ve stejném duchu se potáhne i semifinále." Sílu v domácím prostředí předvedli oba soupeři ve čtvrtfinále. Kopřivnice postoupila přes Brno, Jičín vyřadil nebezpečnou Ostravu. Oba týmy po úvodních zápasech venku prohrávali 0:1, ale doma sérii otočily. Trenér Bartoň říká, že postupem do semifinále klub splnil cíl. Věří tedy, že hráči budou hrát klidněji, nebudou pod tak velkým tlakem. "To by se mělo odrazit na výkonech. Proti Brnu jsme hráli dost křečovitě. Chceme požádat Frýdek-Místek o uvolnění našich odchovanců Veselého a Sklenáka, ale ještě jsme se nedomluvili, tak uvidíme." Druhou semifinálovou dvojici tvoří Hranice a Kostelec. Vítěz první ligy bude hrát v baráži s Duklou Praha o účast v česko-slovenské Interlize.
Kopřivnice - Házenkáři Tatry Kopřivnice začínají bitvu o postup do finále první ligy. V semifinále play off, které se hraje na tři vítězství, se střetnou s Jičínem. První dva zápasy hrají Kopřivničtí dnes (15) a zítra (10) na domácím hřišti. "Jsem v Kopřivnici čtvrtým rokem a za tu dobu se Jičínu nepovedlo vyhrát u nás a nám zase u nich," říká kopřivnický trenér Miroslav Bartoň. "Doma jsou oba kluby výrazně úspěšnější, v tom jsme si velmi podobní. Počítám, že ve stejném duchu se potáhne i semifinále." Sílu v domácím prostředí předvedli oba soupeři ve čtvrtfinále. Kopřivnice postoupila přes Brno, Jičín vyřadil nebezpečnou Ostravu. Oba týmy po úvodních zápasech venku prohrávali 0:1, ale doma sérii otočily. Trenér Bartoň říká, že postupem do semifinále klub splnil cíl. Věří tedy, že hráči budou hrát klidněji, nebudou pod tak velkým tlakem. "To by se mělo odrazit na výkonech. Proti Brnu jsme hráli dost křečovitě. Chceme požádat Frýdek-Místek o uvolnění našich odchovanců Veselého a Sklenáka, ale ještě jsme se nedomluvili, tak uvidíme." Druhou semifinálovou dvojici tvoří Hranice a Kostelec. Vítěz první ligy bude hrát v baráži s Duklou Praha o účast v česko-slovenské Interlize.
</TEXT>
</DOC>
<DOC>
<DOCID>MF-20020330497</DOCID>
<DOCNO>MF-20020330497</DOCNO>
<DATE>03/30/02</DATE>
<TEXT>
Nahrávač volejbalistů Danzasu Ostrava Petr Štika má na prstech míč, přičemž blokař Zbyněk Jedlička se už odráží, aby rychle zaútočil středem sítě. Akci přihlíží liberecký smečař Filip Rejlek.
</TEXT>
</DOC>
<DOC>
<DOCID>MF-20020330498</DOCID>
<DOCNO>MF-20020330498</DOCNO>
<DATE>03/30/02</DATE>
<TITLE>
Annie Girardotová: Chtěla jsem do Hollywoodu
</TITLE>
<TEXT>
Belmondo byl můj spolužák z konzervatoře, Louis de Funes herecký partner
</TEXT>
<HEADING>
Exluzivní rozhovor pro MF DNES
</HEADING>
<TEXT>
Přinesl jsem jí květiny, rozplakalo ji to. Objednala si pivo a pomalu, unaveně ho upíjela. Loni v říjnu oslavila sedmdesáté narozeniny, dodnes hraje. Francouzský tisk při té příležitosti neopomněl připomenout, že se téhle kdysi tak výrazné herečce její návrat po několikaleté odmlce nikdy zcela nevydařil. Psalo se o ženě bez energie. Annie Girardotová tak opravdu vypadá. Jakmile si však zapálí cigaretu a promluví, opět je to ona, nezapomenutelná svérázná diva z bezpočtu francouzských filmů.
Na pařížské konzervatoři jste studovala společně s JeanemPaulem Belmondem, Brunem Cremerem, Jeanem Rochefortem a dalšími velkými hvězdami francouzského filmu. Cítili jste nějaké zvláštní generační spříznění, nebo šlo o pouhou náhodu?
To nebyla vůbec žádná náhoda, to nelze nazvat jinak než zázrak a takový se stane sotva jednou za sto let. Pokud si vzpomínám, když my jsme nastupovali do prvního ročníku, byla ve třetím Jeanne Moreauová. Ta jediná se z naší školy za celou tu dobu, co jsme tam studovali, skutečně prosadila. A nám se to z našeho ročníku podařilo skoro všem! Přitom jsme neměli pocit, že jsme vyvolený ročník, alespoň mě tehdy nic takového nenapadlo. A myslím, že ostatní také ne. Možná to leckoho udiví, ale od počátku jsme byli skvělá parta. Vzpomínám si, jak jsme po škole dělali konkurzy do nejrůznějších divadel. Mezi herci, a těmi začínajícími zvlášť, bývá vždy velká rivalita, často až nevraživost, ale my jsme si úspěch navzájem přáli. Dokonce jsme se doprovázeli na konkurzy, drželi si palce a v případě neúspěchu jsme si poskytovali útěchu - obyčejně jsme to zapíjeli až do rána v nějakém baru. Ne náhodou se většina z nás časem opět sešla v divadle Comédie Francaise.
Mladší generaci francouzských herců, jako je Juliette Binocheová, Jean Reno či Gérard Depardieu, se dnes daří stále více prosazovat v Hollywoodu. Vás nikdy tato filmová Mekka nelákala?
Ale lákala. A jak! Samozřejmě, že bych ráda hrála v Hollywoodu, spíš kvůli tamním skvělým hercům než kvůli penězům, jenomže já se nikdy nebyla schopná naučit pořádně anglicky. Ne proto, že bych byla takové dřevo na jazyky, jednoduše jsem byla líná. Ale to vím až dnes. Tehdy pro mě bylo zázrakem už samo absolvování konzervatoře, která byla naštěstí zadarmo. Pokud bych za to musela platit, nikdy bych ji nevystudovala, protože by na to maminka neměla peníze. Taky život mně v té době připadal zajímavější než anglická gramatika, tak jsem si ho užívala. Měla jsem spoustu divadelních a filmových rolí, hrála jsem s úžasnými herci a měla pocit, že na Ameriku je pořád dost času. A najednou bylo pozdě. Lituji toho dodnes.
Jeden slavný francouzský kritik kdysi napsal, že celý váš život je střídáním velikých omylů a hvězdných okamžiků. Co vy sama považujete za největší omyl kariéry?
Nejspíš to, co se později ukázalo jako jeden z nejprozíravějších kroků v mé kariéře - bohužel pro druhé, nikoliv pro mě. Mluvím o znovuotevření divadla Casino de Paris. Měla jsem je ráda, vídala jsem v něm hrávat spoustu úžasných lidí včetně Jeanne Moreauové. Jenže jako bychom s mým partnerem, skvělým scenáristou, textařem, hudebníkem a režisérem Bobem Decoutem, spáchali nějaký zločin. Tisk se do nás pustil, že na celém projektu chceme jenom zbohatnout. Zbohatnout! Na divadle! Byla to pitomost, samé pomluvy. Představení si už nikdo nevšímal. Přitom jsme udělali třeba překrásnou revue s kostýmy od Jeana Paula Gaultiera. Dneska by nikdo nic takového nezaplatil. Nakonec jsme k velké radosti francouzské veřejnosti, zpitomělé tiskem, zkrachovali. Jen naší zásluhou však tohle divadlo v současné době existuje a hraje v něm spousta skvělých herců. Dnes už by mi snad mohli být vděční.
Po téhle nepříjemné zkušenosti jste se na nějaký čas stáhla do ústraní, dlouho jste netočila. Co vás přimělo k návratu?
Všichni si tehdy mysleli, že se vracím kvůli penězům. To byl nesmysl! Nikdo, kdo by mi dal velké honoráře, o mě tehdy nestál. Jediný, kdo se mnou chtěl točit, byli mladí začínající režiséři; pro ty jsem byla ještě atraktivní, ostatní se mě báli, jako kdybych trpěla malomocenstvím. Že prý by mě rádi obsadili do některého ze svých filmů, akorát že pro mě nemají žádnou vhodnou roli. Nevadilo mi to. Ti mladíci přicházeli s velmi zajímavými scénáři a já byla ráda, že jim mohu, i přes své tehdejší postavení, přece jen pomoci. Vlastně jsme si pomáhali navzájem. Tak by tomu ve filmu mělo být. Stejně jako v životě.
Ve filmu jste vždy představovala buď moderní, emancipované a silně svérázné ženy, nebo naopak výstřední postavy v bláznivých komediích. Která poloha vám byla bližší?
Měla jsem ráda obě - tak jako mám ráda pivo i víno. Hodně kritiků mi nikdy neodpustilo, že jsem po rolích v dramatech Umřít pro lásku, Prožít si své peklo či Nejcennější, co mám hrála ve ztřeštěných komediích Jeden hot a druhý čehý, Něžné kuře či Sukničkář. Mně však vyhovovaly obě polohy. A pokud pominu, že mi komedie umožnily zahrát si s takovými herci, jako byl třeba Louis de Funes, pak právě tyto snímky se dodnes objevují v televizi mnohem víc než všechna ta závažnější psychologická dramata. Navíc zahrát dobře komediální postavu je přinejmenším stejně obtížné jako zahrát roli zoufalé matky, která zjistí, že její milovanou dceru zabil její vlastní syn.
Během své herecké kariéry jste natočila také několik desek. Zpíváte ještě?
Ale jistě. Mám dokonce v zásobě na sto dvacet skladeb a chtěla bych z nich udělat další desku. Představuji si takové retrospektivní album poskládané z písniček ze svých starých filmů. Mám přítele, který už nějaký čas dohledává všechny písničky, které jsem kdy nazpívala do filmů, a pořád mě nutí, abychom z nich ty nejlepší vybrali na desku. Jsou to skladby takových šansoniérů, jako byli Serge Gainsbourg či Charles Aznavour, dokonce jsem nazpívala jeden duet s Brigitte Bardotovou. Nejspíš bych tu desku opravdu měla vydat, určitě by hodně lidí potěšila, ale plánujeme ji už strašně dlouho. Nevím, jestli to nakonec zrealizuji, mám na to příliš málo času. Ale dodnes zpívám velice ráda.
</TEXT>
<HEADING>
Také jste napsala dvě knihy. Chystáte další?
</HEADING>
<TEXT>
Ne, nejsem žádná spisovatelka. Ty knihy jsem napsala, protože jsem je napsat musela, bylo to někde ve mně. Byly to velice osobní věci, nemyslím si, že umím psát, nejsem žádná intelektuálka. Píšu tak, jak mluvím, jsem jen herečka, která se vyjadřuje slovy druhých. Proto i mé knihy byly jako hudba, měly určitý rytmus, jako kdybych deklamovala nějaký text na jevišti nebo ve filmu. Střídaly se v nich myšlenky s emocemi. Kdybych se pokusila hrát si na spisovatelku, asi by se mě lidé začali ptát, proč vlastně vůbec píšu. Takhle mě omlouvají mé emoce, mé knihy jsou jak hudba - chvilku plné humoru, jindy dojemné. Navíc nemám na psaní čas. To jen když jsem v pauzách mezi natáčením seděla v hotelovém pokoji nebo cestovala letadlem po světě, tak jsem přemýšlela o své minulosti a pak se o ní rozhodla napsat knihu. Byly to jediné momenty, kdy jsem se cítila skutečně svobodná - jako herečka totiž nevím, co to svoboda je. Ta první kniha byla o hledání mého otce, který zemřel, když mi byly čtyři roky. Psala jsem ji v době, kdy byl můj muž Renato Salvatori vážně nemocný. Už jsem ji měla skoro dopsanou, když jsem letěla se svou dcerou do Portorika - po přistání jsem se dozvěděla, že manžel zemřel. Dodnes si vyčítám, že jsem s ním v tu chvíli nebyla. Má druhá knížka byla o mamince. I ona byla těžce nemocná. Zemřela, když jsem odlétala na svatbu své dcery. Zrovna jsem byla někde nad Indickým oceánem, když se její srdce navždy zastavilo. Teď už mi z rodiny zbyl jen bratr. Nechci psát mám strach, že by mi mohl umřít i on.
ANNIE GIRARDOTOVÁ Narodila se 25. října 1931 v Paříži. Otec zemřel, když jí byly čtyři roky, vyrůstala jen s bratrem a matkou, která byla porodní asistentkou. Po jejím vzoru se také stala zdravotní sestrou, zároveň však navštěvovala dramatické kurzy, později absolvovala pařížskou konzervatoř. Začínala jako tanečnice v kabaretech, v letech 1954-57 byla v angažmá v proslulém divadle Comédie Francaise. Od poloviny 50. let se začala objevovat před kamerou, sérii epizodních rolí přerušila až role prostitutky Nadi ve filmu Luchina Viscontiho Rocco a jeho bratři. Následovala řada slavných dramatických filmových rolí - Stará panna, Umřít pro lásku, Nejcennější, co mám, Žít a užít, Tři pokoje na Manhattanu, ale i komedií - Ukradli torzo Jupitera, Erotissimo, Novicka. Po krátké odmlce se na počátku devadesátých let vrátila ve filmech začínajících režisérů: Černá listina, Vzpomínky, vzpomínky, Sbohem, jezevče.
</TEXT>
</DOC>
<DOC>
<DOCID>MF-20020330499</DOCID>
<DOCNO>MF-20020330499</DOCNO>
<DATE>03/30/02</DATE>
<TITLE>
Anna Geislerová: víc než dívka z titulní strany
</TITLE>
<TEXT>
Ve čtrnácti se objevila na titulních stránkách časopisů a od té doby z nich nezmizela. Přírodní talent, jaký se objeví tak jednou za deset let. Anna neboli Aňa Geislerová. Křehká rusovláska, kterou milují diváci a nad jejímiž výkony neskrblí uznáním ani kritici. Fascinující Anna Geislerová jako napůl dítě, napůl femme fatale, magnetická holčičí ukňouraností i ženskou koketérií. Jestli se něco nestane, vím už, koho a co tipovat do Českého lva," napsal o ní před osmi lety v Českém deníku jeden z drsných mužů domácí žurnalistiky Jan Rejžek. Hereckým křestem si prošla dcera malířky a japanologa v roce 1990 v komedii Ondřeje Trojana Pějme píseň dohola, jejímiž scenáristy byli Jan Hřebejk a Petr Jarchovský. V hektické polistopadové době, kdy si konkurovaly filmy trezorové a americký import, však sklepácky" laděný příběh z pionýrského tábora zapadl. A tak role režiséra-objevitele připadla Filipu Renčovi a jeho snímku Requiem pro panenku. Po několik následujících let pak plnily útržky z love story Renče a mladičké herečky společenské rubriky novin a časopisů. Geislerová však nikdy nebyla odsouzena do pozice hvězdičky, jež lapá odlesk popularity svého partnera. V uplynulém desetiletí si zahrála v českých filmech Jízda, Válka barev, Výchova dívek v Čechách, Návrat idiota, Kuře melancholik nebo Kytice, dále v televizních seriálech Prima sezona a Přítelkyně z domu smutku. Návrat idiota jí vynesl Českého lva a další ocenění za herecký výkon získala společně s kamarádkou Tatianou Vilhelmovou - i na festivalu v Buenos Aires. Talent podepřený dobrou angličtinou jí pak dopomohl k rolím v zahraničních snímcích, jako byly tituly Mladý Mussolini, Princezna Fantaghiro, Hidden In Silence, John Sinclair, lovec duchů, Brown Gold či nejnověji England! A přehlédnout se nedala ani ve videoklipech, mezi nimiž figurují populární Láska je láska Lucie Bílé nebo Slim Jim od Sexy Dancers. Ke světu hudby pak měla Anna Geislerová blízko také díky svému dalšímu příteli - Romanu Holému. V jeho projektech se uplatnila nenápadnou spoluprací na některých textech, zpěvem na desce Monkey Business nebo když vymyslela název alba kapely J.A.R. Homo Fonkianz. A v živé paměti mají diváci její sympaticky drzý vstup, jímž spolu s Pavlem Liškou oživila letošní ceremoniál předávání hudebních ocenění Andělů. Bylo velké štěstí, že aniž bych musela vyvinout nějaké úsilí nebo to přání byť jen vyslovit, stalo se to. Konstelace byla pokaždé příznivá," glosovala nedávno herečka v MF DNES svou snadnou cestu k filmu. A také k divadlu, které začíná objevovat v poslední době. V HaDivadle ji režisér Pitínský obsadil do westernu Deadwood a v Divadle Na zábradlí účinkuje v Taboriho hře Balada o vídeňském řízku. Málem si již zahrála ve Stavovském divadle. Inscenace Garderobiér, do které si ji vybral Martin Huba, však byla zastavena krátce před premiérou. Annu Geislerovou nicméně můžete poznat i trochu jinak, než coby nedotknutelnou hereckou hvězdu. Docházela na semináře Alexandry Berkové a Michala Viewegha na literární akademii a pro časopis Premiere zpovídá své herecké kolegy. A třeba jste ji také zahlédli v některém z pražských parků lézt po stromech nebo vás v tramvaji vyzývala ke společnému zpěvu. Anebo se vám při žádosti o autogram podepsala jako Jiřina Bohdalová.
</TEXT>
</DOC>
<DOC>
<DOCID>MF-20020330500</DOCID>
<DOCNO>MF-20020330500</DOCNO>
<DATE>03/30/02</DATE>
<TITLE>
Vyberte si svoji Miss!
</TITLE>
<TEXT>
Která z osmnácti dívek nominovaných na Miss České republiky je podle vás nejkrásnější?
</TEXT>
<HEADING>
OTVÍRÁME DISKUZI NA TÉMA MISS ČR 2002
</HEADING>
<TEXT>
Líbí se Vám některá z finalistek? Jaký je váš názor na tuto soutěž? Na internetové adrese www.idnes.cz/miss jsme pro vás otevřeli chat, kam můžete posílat své názory. Zároveň si zde můžete přečíst ohlasy ostatních čtenářů. Také tu najdete fotografie obličejů i postav všech finalistek a další informace o jednotlivých dívkách. Vybrané názory zveřejníme 6. dubna v sobotní příloze Víkend.
ZÁCHRANÁŘKA 1
Jana Šálková (18), Zlín
- Studuje střední ekonomickou školu
- Největší sportovní výkon: skok do výšky - 155 cm, s týmem košíkové se stala přebornicí kraje
- Oblíbená hudba: každá hudba kromě dechovky
- Oblíbená četba: David Taylor - Další příběhy z veterináře
</TEXT>
<HEADING>
- Oblíbené jídlo: česnečka, pizza, knedlo vepřo zelo
</HEADING>
<TEXT>
Svou budoucnost si plánuje růžově, ale ví, že osud dokáže i překvapit. Jejím tajným přáním je stát se zdravotním záchranářem.
MÓDNÍ FANYNKA 2
Jana Coufalová (17), Vyškov
- Studuje střední odbornou školu potravinářství a služeb
- Největší sportovní výkon: závod v běhu, skok do výšky a do dálky
- Oblíbená hudba: podle nálady, většinou moderní populární hudba
- Oblíbená četba: módní časopisy
- Oblíbené jídlo: kuřecí maso a vepřo knedlo zelo
Chtěla by úspěšně dostudovat, prosadit se ve světě módy
CYKLISTKA 3
Lucie Marková (19), Třebíč
- Studuje 4. ročník střední zdravotnické školy
- Největší sportovní výkon: 100 km na kole během jednoho dne
- Oblíbená hudba: jakákoli kromě dechovky a opery
- Oblíbená četba: Agatha Christie
- Oblíbené jídlo: pizza a svíčková
Chce úspěšně odmaturovat, pracovat v modelingu a něco v něm dokázat, najít si dobrého partnera a celkově šťastný život
TURISTKA 4
Lucie Kachtíková (24), Praha
- Vystudovala střední obchodní školu a nyní pracuje jako modelka
- Největší sportovní výkon: v šesté třídě výstup na Sněžku
- Oblíbená hudba: Lenny Kravitz
- Oblíbená četba:J.R.R.Tolkien - Hobit
</TEXT>
<HEADING>
- Oblíbené jídlo: pálivo-kyselá čínská polévka
</HEADING>
<TEXT>
Chce si užívat každého dne, prožít život naplno. Ráda by se věnovala modelingu. Žádné zásadní plány však nemá. Každý den jí přináší něco nového a tím se mění i ty nejlepší plány.
PLAVKYNĚ 5
Adriana Rampichová (21), Plzeň
- Dodělává si maturitu, pracuje jako modelka a pomáhá rodičům ve firmě
- Největší sportovní výkon: dobře plave a lyžuje, ne však závodně
- Oblíbená hudba: vyjma country vše
- Oblíbená četba: W. Shakespeare
- Oblíbené jídlo: rajská polévka i omáčka, palačinky
Chce vystudovat psychologii a pak mít soukromou praxi. Také by ráda pomohla rodičům vybudovat malý hotýlek s restaurací.
CESTOVATELKA 6
Jana Čížková (20), Hradec Králové
- Studuje univerzitu v Pardubicích, fakultu ekonomicko-správní
- Největší sportovní výkon: každé ráno při dobíhání autobusu
- Oblíbená hudba: Monkey Business
- Oblíbená četba: Antoine de Saint-Exupéry - Malý princ
- Oblíbené jídlo: párek v rohlíku
Jejím cílem je dokončit školu, cestovat a poznávat život
PRÁVNIČKA 7
Veronika Kouřilová (19), Přerov
- Studuje Právnickou fakultu Univerzity Palackého
- Největší sportovní výkon: závodila v cyklistice, plavání a lyžování
- Oblíbená hudba: taneční hudba, ráda si poslechne i vážnou hudbu
- Oblíbená četba: historické romány
- Oblíbené jídlo: těstoviny, rajská polévka a omáčka
Chce dokončit vysokou školu, udělat si doktorát, cestovat a věnovat se práci v modelingu
HUDEBNÍ FANYNKA 8
Monika Platošová (21), Havířov
- Pracuje jako modelka, její práce je zároveň jejím koníčkem
- Největší sportovní výkon: sport je zábavou, takže v něm netrhá rekordy
- Oblíbená hudba: Prince, George Michael, Enja, Enigma
- Oblíbená četba: Jack London - Bílý Tesák
- Oblíbené jídlo: palačinky se šlehačkou
Chce poznávat nová místa. Počítá i s tím, že bude mít manžela, dům v klidném prostředí a zdravé děti.
GYMNASTKA 9
Markéta Judlová (17), Zruč
- Studuje sportovní gymnázium se zaměřením na sportovní gymnastiku
- Největší sportovní výkon: 3. místo v Plzeňském kraji ve sportovní gymnastice
- Oblíbená hudba: rock, hard rock, pop i disco
- Oblíbená četba: Robin Cook Sfinga
- Oblíbené jídlo: těstoviny na všechny způsoby
V budoucnu chce studovat vysokou školu, ovládnout cizí jazyky, prosadit se v modelingu a navštívit Austrálii
SKOKANKA 10
Radka Kocurová (20), Karviná
- Absolvovala Obchodní a bankovní akademii v Karviné
- Největší sportovní výkon: překonání laťky 175 cm při skoku do výšky
- Oblíbená hudba: poslouchá vše, z čeho nebolí hlava - řecká hudba, vážná hudba a pop
- Oblíbená četba: romány Báry Nesvadbové
- Oblíbené jídlo: čokoláda
Chce studovat vysokou školu, mít atraktivní zaměstnání, cestovat a počítá i s manželem a dětmi
REDAKTORKA 11
Renata Uhlířová (20), Praha
- Studuje na jazykové škole angličtinu
- Největší sportovní výkon: žádný takový, o kterém by mohla hovořit, nemá
- Oblíbená hudba: zahraniční pop a house
- Oblíbená četba: na čtení nemá čas
Svůj život chce spojit s módou. Buďto pracovat jako modelka nebo jako redaktorka v módním časopise.
ALCHYMISTKA 12
Kateřina Smržová (21), Praha
- Studuje střední školu technicko-administrativní
- Největší sportovní výkon: zatím žádný nemá, ale co není, může být
- Oblíbená hudba: nejraději poslouchá hudbu 80. a 90. let
- Oblíbená četba: zaujala ji kniha Alchymista od Paula Coelha
- Oblíbené jídlo: všechna vegetariánská
Chtěla by se věnovat modelingu. Do budoucna moc neplánuje, raději se nechá překvapit, co jí život přichystá.
ATLETKA 13
Romana Šeflová (24), Cheb
- Studuje Fakultu tělesné výchovy a sportu Univerzity Karlovy
- Největší sportovní výkon: seskok padákem, nejvíce si cení 10 medailí z Mistrovství ČR v atletice
- Oblíbená hudba: muzikálová; Čechomor
- Oblíbená četba: M. Viewegh
</TEXT>
<HEADING>
- Oblíbené jídlo: žemlovka; kuře se zeleninou
</HEADING>
<TEXT>
Nyní je hlavním cílem dokončit studia. Po studiu se chce věnovat práci, která ji bude bavit a zajistí jí finanční nezávislost.
KADEŘNICE 14
Michala Kolínská (18), Neštěmice
- Je kadeřnice, momentálně bez zaměstnání
- Největší sportovní výkon: šplh a plavání ve školních soutěžích
- Oblíbená hudba: country, folk a pop
- Oblíbená četba: Manon Lescaut
Chtěla by se dál věnovat svému oboru a v budoucnu si založit vlastní kadeřnický salon
SESTŘIČKA 15
Petra Ziková (19), Ledenice
- Studuje střední zdravotnickou školu, obor zdravotní sestra
- Největší sportovní výkon: 1. místo v běhu na 800 m v krajském přeboru
- Oblíbená hudba: má ráda moderní taneční muziku, z interpretů Daniela Landu, Pala Haberu
- Oblíbená četba: W. Shakespeare, E. M. Remarque
</TEXT>
<HEADING>
- Oblíbené jídlo: rýžový nákyp
</HEADING>
<TEXT>
Jejím životním cílem je šťastná rodina, spousta opravdových přátel. Chce zkusit studia na vysoké škole a dobře se uplatnit v oboru.
HOROLEZKYNĚ 16
Zuzana Štěpanovská (18), Jihlava
</TEXT>
<HEADING>
- Studuje sportovní gymnázium
</HEADING>
<TEXT>
- Největší sportovní výkon: mistryně republiky v plavání - 50 m kraul, hraje basketbalovou extraligu, zdolala Mont Blanc - 4810 m
- Oblíbená hudba: veškerá hudba kromě metalu
- Oblíbená četba: E. M. Remarque, M.Viewegh
- Oblíbené jídlo: zeleninové saláty, čína
Chce úspěšně dokončit studia na vysoké škole a věnovat se modelingu
EKONOMKA 17
Lenka Taussigová (19), Neštěmice
- Studuje fakultu sociálně ekonomickou, obor ekonomie a management
- Největší sportovní výkon: 1. místo v běhu na 200 a 800 metrů
- Oblíbená hudba: česká hudba 60. až 80. let
- Oblíbená četba: knížky Boženy Němcové - Babička, Divá Bára, Karla
</TEXT>
<HEADING>
- Oblíbené jídlo: kotlety na šlehačce
</HEADING>
<TEXT>
Jejím životním cílem je dostudovat vysokou školu, snem pak cesta do Austrálie a na Nový Zéland. Chce si skočit padákem, ale nemá dost odvahy.
STUDENTKA 18
Kateřina Průšová (18), Chrastava
- Studuje střední hotelovou školu gastronomie a služeb
- Největší sportovní výkon: nemá
- Oblíbená hudba: nemá vyhraněný styl
- Oblíbená četba: životní příběhy úspěšných lidí
- Oblíbené jídlo: těstoviny
Chce se věnovat modelingu, cestovat a poznávat zajímavé lidi
</TEXT>
</DOC>
<DOC>
<DOCID>MF-20020330501</DOCID>
<DOCNO>MF-20020330501</DOCNO>
<DATE>03/30/02</DATE>
<TITLE>
Starosti sendvičových rodin
</TITLE>
<TEXT>
Co se děje, když rodiče zestárnou a onemocní? Děti musí změnit životní styl.
Víte, co je to sendvičová rodina? Psychologové tak nazývají páry, kterým ke starostem o děti přibyla i péče o zestárlé, nemocné rodiče. Manžele, kteří si sevřeni starostmi ze dvou stran připadají jako sendvič.
Jednou to může potkat každého z nás. Rodiče zestárnou, onemocní. Stává se to většinou v době, kdy jejich dospělé děti mají dost starostí s vlastní rodinou a zaměstnáním. Nastane situace, která mnohdy pořádně mění životní styl. Představa dětí o rodičích je: to jsou ti, kteří se o nás starají, mají autoritu, navzájem jsou si oporou. Maminka se postará o otce. Přijmout představu, že rodič je závislý na naší péči, není jednoduché," říká psychiatrička Tamara Tošnerová z ambulance pro poruchy paměti Vinohradské nemocnice, která se zabývá problémy spojenými se stářím. K západní kultuře patří kult mládí, zdraví, krásného vzhledu. A najednou vás pětasedmdesátiletý senior čerstvě po endoprotéze upozorní, že bydlí sám ve čtvrtém patře bez výtahu. Nikdy ho nenapadlo, že to bude problém, až bude starý a nemocný. Nenapadlo to ani jeho děti. Nejsme připraveni na stárnutí, nechceme si připustit závislost na dalším člověku, nepřemýšlíme nad tím," míní Tamara Tošnerová.
</TEXT>
<HEADING>
Neuvaří si ani čaj
</HEADING>
<TEXT>
Podobné starosti zažívá rodina Stodolových z Brna. Maminka zemřela a otec si nebyl schopen uvařit ani čaj. Máma přitom byla mnohem více nemocná, jenže musela uvařit, i když jí bylo zle. Teď se otec snaží o sebe postarat, ale je mu pětasedmdesát, stěží chodí, kvůli špatným játrům potřebuje dietu. Každý druhý den ráno, než jdu do práce, mu vozím jídlo na druhý konec města. V práci jsem do pěti, večer tak tak stíhám navařit a zvládnout dvě děti. Někdy si připadám neuvěřitelně vyčerpaná a nevím, jak dál. Přitom nejde jen o to, že mu navařím a uklidím. Vždycky vidím, jak pookřeje, když si se mnou povídá. Nemá s kým. Když se mu zhoršila chůze, přestal chodit na fotbal, na pivo, na procházky," vypráví dvaačtyřicetiletá bankovní úřednice. Její manžel má sedmdesátiletou matku žijící v malém domku na okraji Brna. O přestěhování do penzionu nechce slyšet. Už teď se děsím chvíle, kdy zestárne natolik, že nebude schopna být v domku sama. Vím, že bych za ní měl jezdit častěji než jednou týdně. Ale bývám v práci do večera, víkendy se snažím trávit co nejvíce se syny. Když ji chci přivézt na víkend k nám, odmítá. Tvrdí, že nic nepotřebuje. Přitom jsem se dozvěděl, že jí před časem tak otekly nohy, že jí musela nakupovat sousedka. Přede mnou to tajila," vypráví. Rodina nechce využívat pečovatelské služby, nechce dovážku obědů, žije s představou, že situaci musí zvládnout bez pomoci.
</TEXT>
<HEADING>
My to zvládneme
</HEADING>
<TEXT>
Přijde-li nemoc spojená se závislostí na další osobě, je třeba se na ni adaptovat. Nejde to ze dne na den. Potíže nastávají, už když se staří rodiče ocitnou v nemocnici," upozorňuje psychiatrička Tošnerová. Dcery v nemocnici mnohdy stojí bezradně nad nemocným tatínkem. Podle zdravotních sester je ani nenapadne, že by ho mohly samy nakrmit či umýt. Nikdy neviděly otce nahého, a tím, co jim brání v pomoci, je stud," dodává. Zatímco někteří staří lidé automaticky očekávají pomoc svých dětí, většina z nich bezmocnost nechce přiznat, aby takzvaně nebyli mladým na obtíž". Ženám je obvykle přisuzována role pečovatelky bez ohledu na věk, váhu a zdravotní stav. Takže stará paní, která váží čtyřicet kilo, statečně smýká svým o padesát kilogramů těžším mužem do koupelny, aby ho vůbec mohla umýt. Mnohdy se jí velmi těžce říká o pomoc svým dětem, obává se jim říct, že sama situaci nezvládá, nechce jim přidělávat starosti." vysvětluje Tamara Tošnerová. Některé rodiny starost o nemocného starého člověka sblíží, u jiných je to naopak. Po roce, kdy s námi a našimi dvěma dětmi bydlela tchyně, jsme byli před rozvodem," líčí pětačtyřicetiletý muž z Olomouce. Soužití v třípokojovém panelákovém bytě bylo neúnosné. Muž byl do večera v práci, veškerou starost o jeho matku zastávala manželka. Jen co manželka skončila nářky na to, co zase matka shodila a znečistila, začala si mi stěžovat maminka na ni, jak prý nehospodárně vaří a nevímco ještě. Bylo to opravdu o nervy," vysvětluje muž, který nakonec přesvědčil matku, aby šla do domova důchodců. Stará paní to brala jako křivdu.
</TEXT>
<HEADING>
Domov, nebo pečovatelka?
</HEADING>
<TEXT>
U nás je tradiční model ústavní péče. Slyšíme to často i z úst profesionálů: To nemůžete zvládnout, to je hrůza, dejte ho do ústavu. Někdy o umístění do domova důchodců často žádá i zcela zdravá seniorka, aby tím uvolnila byt pro vnuka. To všechno je na západ od nás nemyslitelné. Zdraví důchodci zůstávají doma, a když jsou nemocní, přicházejí za nimi pečovatelé. Například v Nizozemsku raději sociální odbor půjčuje mikrovlnnou troubu a mrazicí box domů, než aby senior musel do ústavu. Pro pečujícího je pak situace jednodušší. V Izraeli zase ze zákona vyplývá povinnost zřizovat v každé komunitě denní centra pro seniory, s tím, že rodina přispívá na jeho pobyt i dopravu. Spektrum služeb je tam přitom velmi široké," vysvětluje Tamara Tošnerová. Kdo se rozhodne pečovat o starého nemocného příbuzného, měl by to nejen nejdříve probrat s ostatními rodinnými příslušníky, ale také zjistit, kam se obrátit pro radu, pro pomoc. Jinak z toho může být průšvih, který neprospěje nikomu z rodiny, nejméně starému člověku.
</TEXT>
<HEADING>
Kam pro radu
</HEADING>
<TEXT>
Informace poskytnou jednak sociální odbory příslušných obecních úřadů, jednak praktičtí lékaři. Na ně je nutné se obrátit s žádostí, aby důchodci chodila pomáhat pečovatelka. Několik příruček s radami, jak pečovat o staré lidi, vydala ambulance pro poruchy paměti vinohradské nemocnice, kde je také lze získat. V květnu vyjde aktualizovaná příručka, která bude obsahovat také odkazy na internetové stránky.
Informace poskytnou jednak sociální odbory příslušných obecních úřadů, jednak praktičtí lékaři. Na ně je nutné se obrátit s žádostí, aby důchodci chodila pomáhat pečovatelka. Několik příruček s radami, jak pečovat o staré lidi, vydala ambulance pro poruchy paměti vinohradské nemocnice, kde je také lze získat. V květnu vyjde aktualizovaná příručka, která bude obsahovat také odkazy na internetové stránky.
</TEXT>
</DOC>
<DOC>
<DOCID>MF-20020330502</DOCID>
<DOCNO>MF-20020330502</DOCNO>
<DATE>03/30/02</DATE>
<TITLE>
Jste už dospělí?
</TITLE>
<TEXT>
Jestli je člověk skutečně dospělý, nezávisí na reálném věku, ale na duševní zralosti. Můžete mít sami dorůstající děti, a stejně se chovat jako neodpovědný výrostek. Zkuste si zodpovědět následující otázky.
1. Když váš partner pracuje přes čas, občas mu zavoláte, jen abyste zkontrolovali, jestli je opravdu v práci.
2. Dětem potají čtete deník jste za ně odpovědní a chcete o nich všechno vědět.
3.Váš partner přišel pozdě na schůzku. Příště ho potrestáte tím, že dorazíte ještě později vy.
4. Váš partner nechce s vámi k moři. Dáte mu nůž na krk, že v tom případě vy nepozvete jeho rodiče.
5. Slíbili jste čtrnáctileté dceři, že smí na večírek, ale pak jste si to rozmysleli.
6. Váš partner oslavuje povýšení. Kolegům přitom řeknete pár historek, ze kterých je jasné, že je to hlavně vaše zásluha.
7. Věnujete se víc mladšímu potomkovi, protože to samozřejmě více potřebuje.
8. Pustíte děti na skautskou výpravu, ale nečekaně tábor navštívíte, abyste zkontrolovali, jestli je péče o vaše děti dobrá.
9. Váš partner či partnerka přibrali několik kil. Nezapomenete to každé ráno připomenout - měl(a) by s tím rychle něco udělat.
10. Vaše dcera si na maturitní ples vypůjčí šperk po babičce a ztratí jej. Začnete jí strhávat cenu z kapesného.
Možná máte pocit, že se chováte jako dospělý člověk, který má na mysli především dobro rodiny. Ale čím více máte kladných odpovědí v tomto testu, tím méně se vám to daří. Velkorysost, nesobeckost a respektování soukromí toho druhého jsou rysy, bez kterých se žádná dobře fungující rodina neobejde
</TEXT>
</DOC>
<DOC>
<DOCID>MF-20020330503</DOCID>
<DOCNO>MF-20020330503</DOCNO>
<DATE>03/30/02</DATE>
<TITLE>
Kalná rána manželům na náladě nepřidají
</TITLE>
<TEXT>
Udává se, že čtyři pětiny lidí, ženy i muži, jsou ráno rozmrzelé. Podotýkám, že lehkou rozmrzelost počítáme ještě do takzvaného pásma emočního klidu. Nálada v něm osciluje mezi pocity nezřetelné pohody, a jak už bylo řečeno, mírnou rozmrzelostí. Představme si nyní manžele po patnácti letech manželství, kteří se ráno, oba lehce rozmrzelí, sejdou při kávě. Hrozí následující standardní situace: Manžel neurvale vyštěkne: Jak se to zase tváříš!?" Manželka ještě neurvaleji odštěkne: Když tě vidím, neumím jinak..." Ze stavu mírné rozmrzelosti sklouzli oba do stavu zloby neboli nálady intenzivně nelibé. V jednom konkrétním případě si manželé takto zkazili další z ranních káv. Nepoučili se ani tentokrát a stále opakovali stejnou chybu. Proč? Protože v podstatě jednali přirozeně. Manželovi ráno připadlo, že je ohrožen napadením, neboť napadení věstila tvář jeho ženy, a proto se bránil agresivním výštěkem. Jeho žena se okamžitě naštvala a reagovala odštěknutím. Zaznamenám-li nebezpečí útoku, bráním se přece rovněž útokem. Co tedy měla dělat žena, ráno lehce rozmrzelá, na niž manžel zaútočil slovy Jak se to zase tváříš"? Měla útok odvrátit vstřícností.Jenomže jak má vypadat vstřícnost, napadne-li mě muž po ránu? Mám použít takzvané negligace. Ihned vysvětlím. Negligace znamená, že nějak popřu, nebo lépe znehodnotím útočnou agresivitu manžela. K tomu nám slouží odlehčená přátelská ironie. Třeba: Tvářím se sice hrozně, ale přesto tě stále miluji." Anebo: Každý slušný a vzdělaný člověk se tváří ráno ohavně, právě tak jako my dva..." A manžel je povinen uznat, že pochybil, je povinen se zastydět a rychle napravit, co pokazil: Jsem nemožnej, a díkybohu že tě mám, zvláště po ránu..." Existuje jeden rozměr osobnosti, významný pro párové partnerství, který označujeme jako DIN. D rovná se, že jsem disciplinovaný, I rovná se, že jsem informovaný, a N znamená, že jsem normální. Přičemž: není mi nic platné, jsem-li normální a současně ochotný být disciplinovaný, pokud nejsem informovaný. Což jinými slovy znamená, že neznám záludnosti párového dorozumívání. Oba manželé se onoho rána zachovali z hlediska DIN minusově (-DIN). Možná, že byli informovaní (I), ale nebyli disciplinovaní, a proto nemluvili, ale štěkali. I v páru zůstáváme lidmi, kteří sobecky střeží svou individuální bezpečnost. Naše chování neztrácí logiku chování, pokud se útoku bráníme útokem. Jenomže v rovnoprávném páru je vše jinak, a proto musíme být poučení (I), abychom věděli, jak máme být disciplinovaní (D). Výsledkem je osobnost DIN pozitivní (+ DIN). Závěrem uvedu případ ženy, jejíž dimenze DIN byla závratně kladná. Její manžel, jinak puntičkář, se v televizi zahleděl na přírodopisný snímek a vytopil tím pádem sousedy, protože zapomněl zavřít kohoutek v koupelně. Ale jeho manželka nezačala ječet, jak v takových případech ječívají jak ženy, tak muži, ale pravila s úsměvem: O nic nejde, tys vytopil sousedy, nefunguje nám pračka a já ztratila mobil. Tři katastrofy v jednom dni. To je skvělé, půl roku se nám nic nestane." Zkoprnělý manžel, ovanutý vstřícností své ženy, ani nezaznamenal, že manželka ztratila mobil za 9000 Kč, a tak se nakonec vlídně usmíval.
</TEXT>
</DOC>
<DOC>
<DOCID>MF-20020330504</DOCID>
<DOCNO>MF-20020330504</DOCNO>
<DATE>03/30/02</DATE>
<TITLE>
Čistá duše: film o šílenství a genialitě
</TITLE>
<TEXT>
Matematik John Nash dostal Nobelovu cenu, jeho zfilmovaný životní příběh získal Oscara
Nobelovu cenu získal matematik John Nash díky své genialitě. Tvůrce oscarového snímku Čistá duše zaujala jeho schizofrenie, duševní choroba, se kterou zápasí celý život. Jeho skutečný život je však mnohem obyčejnější, než jak ho ztvárnili filmaři. Měl nemanželského syna, napadal kolegy, žena ho opustila. Film Čistá duše je přímočaře černobílejší.
Profesor techniky R.J. Fuffin seděl nad přihláškou Johna Nashe na univerzitu v Princetonu. Měl vyplnit rubriku Doporučení. Nepřemýšlel dlouho. Věděl, že stačí čtyři slova: Tento muž je génius. Zavřel plnicí péro a přihlášku přejel pijákem. Psal se rok 1947 a John Nash vstoupil na univerzitní půdu. Z těchto prostor jej odvedla jen jedna příčina - schizofrenie. Haly Princetonské univerzity však zůstaly navěky jeho světem. V nich vymyslel svou úžasnou teorii a v nich se také motal smyslů zbavený a posmívaný spolužáky. Do své pracovny dochází John Nash dodnes. A žije. Sice divně, ale snesitelně. Nebylo to tak vždy... Trochu divný byl John Forbes Nash už jako dítě. Samotář, zalezlý kdesi v koutě, si četl knihy a o dětskou společnost nestál. Narodil se v roce 1928 v Západní Virginii v rodině elektroinženýra z Texasu. Maminka Virginia byla kultivovaná osoba s univerzitním vzděláním. Deset let učila jazyky, než se v roce 1924 provdala za Johnova otce.
</TEXT>
<HEADING>
Ten podivín je můj bratr
</HEADING>
<TEXT>
Pár let po Johnovi se narodila dcera Martha. Později vzpomínala, že zatímco ona byla vždycky docela normální, její bratr se od ostatních dětí lišil: Johnny byl vždycky jiný - a naši to věděli. Věděli taky, že je chytrý. Vždycky chtěl dělat všechno jinak než ostatní. Maminka mi vždycky říkala, ať Johnnymu vyhovím, pomůžu - no, tak jsem ji poslechla, ale nadšená jsem nebyla, že mám někde ukazovat, že ten podivín je můj bratr." Děti ho brávaly do svých her, nicméně s jistou zlovůlí na něj pokřikovaly Velký mozek. Ve škole se děsně nudil - tak to obvykle géniové mají. A tak si ze svého pokoje doma vybudoval domácí laboratoř a dělal tam chemické pokusy. Nikoliv bez následků je však jisté, že se u toho nejspíš naučil více než ve škole. Matematiky se dotkl docela náhodou. Ve čtrnácti letech se mu dostala do ruky kniha E. T. Bella Muži matematiky. V ní poprvé narazil na Fermatovu větu a podařilo se mu ji dokázat. Neuvěřitelné. Střední školu v Bluefieldu ukončil se skvělými výsledky, ale prachmizernou schopností stýkat se s lidmi. Neměl přátele, kdekdo se posmíval jeho arogantnímu a podivínskému chování. John Nash měl však přece jen trochu štěstí. Byl zdatný, vysoký a hezký. Vrstevníci si nedovolili jej otloukat, útočili jen slovně. I to však stačilo. Johnny byl čím dál více sám. V Carnegie Institute of Technology a později samozřejmě i na univerzitě v Princetonu.
</TEXT>
<HEADING>
Práce, která změnila svět
</HEADING>
<TEXT>
Tam dosáhl titulu magistra matematiky a začal psát doktorskou práci. Měla 27 stran. Práce o využití teorie her. Teprve 45 let nato bude náležitě oceněna. Zatím je Johnovi pouhých jedenadvacet roků a zbývá mu mizerných deset let, než ho nemoc uchvátí úplně.
</TEXT>
<HEADING>
Dobře utajený syn
</HEADING>
<TEXT>
Přerývavé drama s dojemně dobrým koncem. Takový je film Čistá duše - Beautiful Mind - příběh člověka, kterému velkou část jeho života odkrojila duševní choroba. Nejen diváci po celém světě - i skutečný hrdina filmu, matematik John Nash, a jeho žena Alicia jsou spokojeni. Paní Nashová při rozhovoru pro agenturu AP řekla: Film je to překrásný, líbí se nám," a upřesnila, že filmové zpracování je velmi volné, nicméně ducha jejich společného života zachycuje správně. Bylo to velmi taktické ohodnocení. V době, kdy se pohledná studentka fyziky na univerzitě v Princetonu Alicia zamilovala do Johna, obdivovala zejména jeho výjimečnost, zvláštnost a brilantní inteligenci. Nejspíš i ona už tehdy musela vědět, že John má za sebou dlouhodobou známost s Eleanor Stierovou, se kterou měl svého prvorozeného syna Johna Davida Stiera. Narodil se 19. června 1953 a film tuto epizodu nezmiňuje. John se s Eleanor nikdy neoženil, ale svému synovi právě teď věnoval část honoráře za film Čistá duše - jak řekla paní Nashová, když se v novinách začalo psát o tom, že její muž zanedbával svého prvního syna. Ve stejný rok, kdy se narodil John David, zemřel Nashovi otec a o rok dříve on sám začal vyučovat na Technickém institutu v Massachusetts. Nedařilo se mu. Hrnuly se soukromé problémy a také studenti ho neměli rádi. Zdálo se, že jej ozdraví známost s Alicií, a rozhodli se spolu pro sňatek. Brali se v zimě roku 1957, krátce nato Alicia otěhotněla a katastrofa stála za dveřmi. Tu film Čistá duše docela věrně popisuje. Duševní choroba u Nashe propukla naplno. Odmítá například prestižní místo profesora, protože se hodlá stát císařem Antarktidy.
</TEXT>
<HEADING>
Dopis ze dna duše
</HEADING>
<TEXT>
Sám Nash v dopise, který mnohem později adresoval Světovému psychiatrickému kongresu, ten čas popisuje takto: Byl jsem nejslibnějším mladým matematikem světa, ale cítil jsem, že zaměstnanci univerzity, institutu a další v Bostonu se ke mně chovají divně. Začal jsem vidět všude agenty komunismu..., myslel jsem si o sobě, že jsem člověk mimořádné důležitosti..., všude jsem slyšel hlasy..., jako by si telefonovali s mým mozkem lidé přímo v mé hlavě, lidé, kteří nesouhlasili s mými nápady, myšlenkami... Delirium bylo jako sen, ze kterého se zdálo, že se nikdy neprobudím..." Měl skoro pravdu. Duševní choroba do něho narážela jako nevítané jarní kroupy. Začínal hledat skryté zprávy v číslech, ztrácel se na celé dlouhé dny. Přišel o práci. Skončil v nemocnici. Nějaký čas se potuloval po Evropě a po Americe. Ani docela drastické léčebné metody té doby nepomáhaly. Vypadalo to, že normální svět Johna Nashe definitivně zmizel. A Alicia se rozhodla pro rozvod. I tuto skutečnost film romanticky zamlčuje. Nicméně i přesto se s Johnem stýkala a ve chvíli, kdy ucítila, že má John naději, dopravila jej do míst, kde se cítil nejvíce doma - do hal univerzity v Princetonu. Stárnoucí podivín byl opět posmíván, stal se smutným přízrakem bloudícím halami Princetonu a trpícím ve svém soukromém pekle. Běželo dlouhých třicet roků.
</TEXT>
<HEADING>
Vezmeš si mě?
</HEADING>
<TEXT>
Zatímco se John Nash utápěl v Ultralogické planetě", jak sám říkal, ve světě se mezitím teorie her stala hlavním nástrojem obchodu a ekonomie. Všechny práce na tomto poli se vracely k Nashově sedmadvacetistránkové doktorské práci. Konečně! V polovině osmdesátých let se Nash pomalu naučil ovládat démony a mohl se pokusit znovu věnovat matematice. Málokdo pochybuje o tom, že byl nešťastným způsobem léčen, že se na něm podepsala rozkolísanost psychiatrie konce padesátých let. Nash to přežil. A čekal jej šok. Velmi příjemný. 11. října 1994 dostali John Nash, John C. Harsanyi a Reinhard Selten - Nobelovu cenu za průkopnickou práci v teorii her. Nashovi bylo mu 66 roků a většinu svého dosavadního života protrpěl paranoidní schizofrenií. Svého druhého syna Johna Nashe poprvé vědomě vyhledal v jeho deseti letech, když se vrátil z ústavního pobytu. Brzy se mělo stát další neštěstí. Syn po otci zdědil jeho chorobu. Dnes je mu jedenačtyřicet roků a bydlí stále se svými rodiči. I ti jsou znovu spolu, v roce 2001 měli svoji druhou svatbu. Paní Nashové je dnes 69 roků a jejímu muži 73. Zájmem světa o své soukromí nadšeni nejsou. A média jim nedají pokoj. V New York Times se dočetli obvinění, že John Nash je antisemita, homosexuál a špatný rodič. V televizním programu 60 minut pak Nash řekl: Míval jsem divné nápady. Slýchával jsem hlasy. Bylo to moje nevědomé povídání, bylo to opravdu ono, teď už to vím." Jeho žena se sarkasticky vyjádřila k pomluvě o homosexualitě svého muže. Znám ho od svých dvaceti let a skutečně to není pravda - něco bych o tom musela vědět." Dnes se John Nash cítí vyléčen. Nikoliv úplně, ale snesitelně. A říká: Neodvážil bych se tvrdit, že existuje přímá úměra mezi matematikou a šílenstvím, ale není pochyb o tom, že velcí matematici trpí maniakální povahou, deliriem a příznaky schizofrenie..." Ve svém případě se neplete.
</TEXT>
<HEADING>
Čistá duše (A Beautiful Mind)
</HEADING>
<TEXT>
režie: Ron Howard, hlavní role: Russell Crowe coby John Nash, vedlejší role: Jennifer Connellyová coby jeho žena Alicia, scénář: podle neautorizované biografie Johna Nashe Beautiful Mind od Sylvie Nasarové Film získal Oscara za nejlepší film roku, režii, vedlejší roli Alicie a scénář
</TEXT>
<HEADING>
Na co Nash přišel?
</HEADING>
<TEXT>
Profesor Jaroslav Nešetřil, ředitel Institutu teoretické informatiky, Matematicko-fyzikální fakulty UK: I když poměrně krátká matematická kariéra Johna Nashe je spojena s řadou úspěchů, byly to právě výsledky z jejího počátku, za které dostal Nobelovu cenu. Dostal ji za ekonomii, protože za matematiku se Nobelova cena neuděluje. Je zajímavé, že cenu získal za to, co sám skromně označuje jako svůj nejtriviálnější - v matematickém žargonu - nejjednodušší výsledek. John Nash nalezl správnou formalizaci tzv. nekooperativních her; dokázal existenci rovnovážného stavu (equilibria). Ten by bylo možno zjednodušeně popsat jako stav, kdy maximální zisk je roven minimální ztrátě. Jde tedy o model, který stanovuje způsob chování členů jedné hry" tak, aby všichni utrpěli co nejmenší ztrátu a dosáhli co nejlepšího zisku.
Profesor Jaroslav Nešetřil, ředitel Institutu teoretické informatiky, Matematicko-fyzikální fakulty UK: I když poměrně krátká matematická kariéra Johna Nashe je spojena s řadou úspěchů, byly to právě výsledky z jejího počátku, za které dostal Nobelovu cenu. Dostal ji za ekonomii, protože za matematiku se Nobelova cena neuděluje. Je zajímavé, že cenu získal za to, co sám skromně označuje jako svůj nejtriviálnější - v matematickém žargonu - nejjednodušší výsledek. John Nash nalezl správnou formalizaci tzv. nekooperativních her; dokázal existenci rovnovážného stavu (equilibria). Ten by bylo možno zjednodušeně popsat jako stav, kdy maximální zisk je roven minimální ztrátě. Jde tedy o model, který stanovuje způsob chování členů jedné hry" tak, aby všichni utrpěli co nejmenší ztrátu a dosáhli co nejlepšího zisku.
</TEXT>
</DOC>
<DOC>
<DOCID>MF-20020330505</DOCID>
<DOCNO>MF-20020330505</DOCNO>
<DATE>03/30/02</DATE>
<TITLE>
Jsem takový dobrodruh... říká bývalý major americké armády dominikán Jiří Maria Veselý
</TITLE>
<TEXT>
Tenhle dominikán v bílém řeholnickém rouchu býval majorem americké armády. Zároveň naoko kapitánem gestapa, partyzánem v Itálii, vězněm v komunistickém táboře, dělníkem, archeologem. To je snad nemožné stihnout v jednom životě tolik dobrodružství! chtělo by se říci... Stejně se zdá nemožné, že se vyléčil z těžké otravy, kterou několik lékařů označilo za beznadějný stav. Zázrak? Církev jeho jméno skutečně s tímto slovem oficiálně spojuje...
Čtyřiadevadesátiletý Jiří Maria Veselý nyní vede poklidný život řeholníka v olomouckém klášteře dominikánů. Ve stejném domě, na jehož dveře poprvé zaklepal coby čerstvý maturant v roce 1930. Znovu se tu objevil v roce 1999, poté, co přijel z Vatikánu, ve kterém žil od roku 1968. Podle jeho slov se vrátil proto, že měl v Itálii nemravně dobrý život. Tak klidný a uzavřený, že ani netušil, že po něm čtyřicet let pátral Pentagon jako po nezvěstném vojenském kaplanovi, který by mohl přinést významná svědectví o osudech vojáků zmizelých za druhé světové války. Jiří Maria Veselý na první pohled působí tak, jak se patří na ctihodného starého kněze. Avšak když se rozpovídá, často se směje a žertuje jako mladík. Jsem na ty roky normální, ne?" podotýká s oblibou. Narodil se v Protivanově na Moravě. Po maturitě se rozhodl vstoupit do řádu dominikánů. Už jsem měl děvče. Nebyla špatná. Ale hledal jsem štěstí." U dominikánů studoval filozofii, ve studiích pak pokračoval na katolické univerzitě v Miláně. Získal doktorát, do roku 1944 tam přednášel jako docent slovanské vzdělanosti. Za války bylo na Milánské univerzitě zřízeno ilegální ústředí odboje proti fašismu. Otec Veselý informoval spojeneckou armádu o cílech pro bombardování, aby při náletech zůstaly ušetřeny školy, nemocnice a civilní budovy. Získal titul major americké armády. Jako kaplan chránil české vojáky, kteří se koncem války dostali do Itálie. Abych se mohl mezi vojáky pohybovat, předstírali jsme, že jsem na straně Němců. Měl jsem německé auto, vystupoval jsem jako feldkurát, kapitán gestapa. Byla to šíle- nost." Dvojí role ho málem stála život. Na konci války byl obviněn ze spolupráce s fašisty. Vojenský soud ho odsoudil za velezradu k trestu smrti. Už jsem stál před popravčí četou. Jenže vojáci byli naštěstí ze slovenské divize, česká v Itálii nebyla, takže odmítli vykonat rozsudek. Že prý mě musí soudit a potrestat český vojenský soud. Že mě jako cizího státního příslušníka nemohou zastřelit. To mi zachránilo život. Tehdy jsem se bál. Teď už vím, že strach přejde jako rýma."
</TEXT>
<HEADING>
Internace v Želivi
</HEADING>
<TEXT>
Po válce se vrátil do Čech. Stal se převorem pražského dominikánského kláštera sv. Jiljí. Na jaře 1950 byli na příkaz tehdejší komunistické vlády příslušníci řeholních řádů odvezeni do kláštera v Želivi, z něhož vznikl internační tábor. Bylo tam soustředěno více než čtyři sta kněží. V Želivi se podruhé v životě ocitl tváří v tvář smrti. Nedostatečná lékařská péče, špatná životospráva, nevytopené cely, práce na promoklých polích. To všechno se podepsalo na zdraví mnoha kněží, kteří tam byli zavřeni. Jiří Maria Veselý onemocněl v roce 1955 vysokými horečkami. Lékaři zjistili, že šlo o zanedbaný těžký oboustranný zápal plic. K tomu se přidala celková otrava krve. Nejpravděpodobnější příčinou byla vadná dávka léků, které dostával kvůli vředům na dvanácterníku. Na místech, kdy mu píchali injekce, se objevily velké zahnisané bolestivé zduřeniny. Táboroví lékaři mu je kuchyňským nožem dezinfikovaným nad plamenem svíčky prořízli, aby vytekl hnis. Nepomohlo to. Horečka neklesala, otrava postupovala od nohou tělem výše a výše. Táborový lékař Ukrajinec Nikolaj Kelin i primář humpolecké chirurgie Jan Melichar označili Veselého stav za beznadějný. Doktor Kelin se mě zeptal, jestli skutečně věřím v Boha. Když jsem přikývl, že ano, řekl: Tož se vyzpovídej, za dvě hodiny můžeš být mrtvý. Ani tuny penicilinu tě nemůžou zachránit, protože jsi uvnitř celý shnilý a mrtvý."
</TEXT>
<HEADING>
Už jsem měl vykopaný hrob
</HEADING>
<TEXT>
Z okna viděl, jak pro něj kolegové řeholníci připravují hrob. Původně byl vykopán pro spoluvězně, dvaatřicetiletého kněze, který se krátce předtím v Želivi oběsil. Rodina si však vymohla, aby byl pohřben doma. Tak hrob zůstal Veselému. Představený ho vyzpovídal, tři sta řeholníků se za něj ve dne v noci modlilo. Říkal jsem si, to nemůže škodit. Věděl jsem, že otok stoupá k srdci. Půjčil jsem si krejčovský centimetr a přeměřoval, jak daleko od něj je. Bylo to osm centimetrů. Říkal jsem si, hm, tak to ještě neumřu zítra, asi až popozítří. Pak se to pět centimetrů od srdce zastavilo," vzpomíná. Církev uzdravení oficiálně považuje za zázrak. Za nevysvětlitelnou událost to však označilo i několik lékařů a soudních znalců, kteří s katolíky nemají nic společného. Na rozdíl od nich má ale otec Veselý vcelku jasno: zachránil ho Hyacint Maria Cormier - řeholník, kterého otec Veselý uctíval a považoval za svůj vzor. Když byl na studiích v Římě, nesl máry s rakví zesnulého Cormiera. Cítil jsem, jak do mě přes dřevo rakve plyne proud nepopsatelné blaženosti, který mě proměňuje v cosi lepšího." Zážitek byl prý tak silný, že na něj otec Veselý nikdy nezapomněl. Ani ve dny, kdy umíral. Pokoj byl plný něčeho nebo někoho. Slyšel jsem slova: To staré, co bylo doposud, to přetrvává. To nové, co teď začíná, to bude na kladné straně života a bude to vzestup a růst. To by nebylo špatné - říkal jsem si. A přítomnost se pomalu začala vzdalovat. Kristus? Cormier?" popisuje zážitek, nad kterým později řadu let bádali lékaři i církevní hodnostáři. Vstal dva dny poté, poprvé po třech měsících, kdy bezvládně ležel v horečkách. Když zelený, vyhublý a s hnisem vytékajícím z ran vyšel na chodbu, strážný prý křičel, že ten mrtvý se jde mstít.
</TEXT>
<HEADING>
Uzdravení jako zázrak
</HEADING>
<TEXT>
V padesátých letech však o zázracích nemohla být řeč. Čihošť, kde kvůli údajnému zázraku neváhala státní policie zavraždit tamního faráře Toufara, nebyla od Želivi daleko. Později bylo Veselého uzdravení podrobeno složitému a dlouhodobému lékařskému zkoumání. O průběhu jeho nemoci svědecky vypovídala řada osob, zkoumalo jej i pět italských lékařů-nevěřících, kteří měli církvi vznášet námitky. Všichni došli k závěru, že jeho uzdravení není možné dosud známými lékařskými znalostmi vysvětlit. Mimořádné shromáždění Kongregace pro svatořečení ve Vatikánu nakonec v květnu 1993 označilo uzdravení za zázrak. Čtrnáct dnů poté, co se otec Veselý probral z horečky, přišla do Želivi zpráva, že se tábor ruší. Velitel řekl, že můžeme jít domů. Že internování kněží byl Slánského omyl. Potřebovali to na někoho svést, Slánský se jim hodil. Jenže já byl po nemoci tak zesláblý, že nevěděli, co se mnou. Ptali se u nás doma v Protivanově, jestli mě tam nechtějí. Maminka řekla - tak ho přivezte. Tam jsem postupně zase začal chodit." Ale přítomnost důstojníka ze zahraničního odboje a dominikánského řeholníka v jedné osobě, to byl ve vesnici docela problém. Komunistický tajemník požádal faráře, aby zapisoval vše, co říkám. Abychom měli klid, vždycky jsme s farářem něco společně sepsali. Nosil to na smluvené místo na hřbitově a policajt si tam pro zápisky chodil. Psali jsme tam, že Veselý je poloviční blázen, nervově hotový, s nikým nemluví a má strach z lidí. Byla to docela legrace, ale pak přišlo rozhodnutí, že mám obec opustit, protože má přítomnost na farnosti je škodlivá."
</TEXT>
<HEADING>
Emigrace v pravý čas
</HEADING>
<TEXT>
Dalších deset let pak Jiří Maria Veselý pracoval jako dělník na vykopávkách na Velehradu. V roce 1969, když už bylo možné vyjet do ciziny, mě pozvali bratři na univerzitu do Milána. Rozhodl jsem se, že pojedu patnáctého srpna. To má svátek Panna Maria, věděl jsem, že na mě drží. Šestadvacátého mě v Itálii ve tři ráno budili bratři s tím, že do Československa právě vjely ruské tanky. Tak vidíte, že mě Panna Maria neopustila i tentokrát. Ono když má ženská někoho doopravdy ráda, tak ho neopouští..." V Itálii zůstal deset let. Působil na univerzitě v Římě, papež ho pověřil dozorem nad archeologickým výzkumem pod chrámem svatého Petra. Teď v Olomouci píše knížky, přednáší mladým řeholníkům a studentům. Jezdívá zpátky do želivského kláštera a pomáhá tam hledat zazděné kobky, v nichž byli kněží zavíráni a mučeni. Zanedlouho má vyjít jeho kniha vzpomínek na pobyt v Želivi. Historikové a vojáci se zajímají o jeho unikátní svědectví o málo známém pobytu českých vojáků v Itálii. Jsem jeden z mála, kteří ještě žijí, a navíc jsem normální. Takže o tom musím mluvit, podávat svědectví. Vím, že mnozí čekají, jak se zachovám. Ale co, umřu já, umřou taky," říká.
JIŘÍ MARIA VESELÝ se narodil 15. listopadu 1908 v Protivanově na jižní Moravě. Roku 1930 vstoupil v Olomouci do řádu dominikánů. V letech 1933 až 36 vystudoval univerzitu Angelicum v Římě. Od roku 1937 působil jako profesor, lektor teologie a docent slovanské vzdělanosti v Německu a Itálii. V roce 1944 se zapojil v Itálii do československého odboje. V letech 1945 až 50 byl převorem dominikánského kláštera v Praze. Od roku 1950 do roku 1955 byl internován v Želivi, kde komunisté zřídili tábor pro kněze a řeholníky. Po propuštění pracoval jako dělník na archeologických vykopávkách. Od roku 1968 působil na univerzitě v Římě. V roce 1999 se vrátil do kláštera dominikánů v Olomouci
</TEXT>
</DOC>
<DOC>
<DOCID>MF-20020330506</DOCID>
<DOCNO>MF-20020330506</DOCNO>
<DATE>03/30/02</DATE>
<TITLE>
Jaké byly Ježíšovy Velikonoce
</TITLE>
<TEXT>
Pro lidstvo není tak důležitá podoba Kristova jako jeho odkaz - křesťanská víra
Na Velký pátek Ježíš naposledy povečeřel se svými učedníky. Lámal chléb a říkal: Toto je mé tělo, které se za vás vydává." Podal ostatním víno se slovy: Tento kalich je nová smlouva zpečetěná mou krví, která se za vás prolévá." Byl odsouzen ke smrti na kříži. Třetího dne vstal z mrtvých. To vše se stalo za dnů Pontia Pilata.
Zvlášť vdobě Ježíšově bývala o velikonočních svátcích v Jeruzalémě napjatá atmosféra. Přicházeli poutníci z venkova, kteří strádali pod římskou nadvládou ještě víc než obyvatelé měst. A jednoho roku byl zatčen, odsouzen a ukřižován Ježíš Kristus. Po všechny ty doby byly Velikonoce největším náboženským svátkem Židů. Po věky věků proudily každoročně tisíce poutníků do Jeruzaléma, aby si připomněly onu velikou noc, kdy byl obětován beránek a lid zachráněn z egyptského zajetí.
</TEXT>
<HEADING>
Proč beránek?
</HEADING>
<TEXT>
Podle Starého zákona Hospodin přikázal Mojžíšovi a Aronovi, aby všechny židovské rodiny večer před odchodem z Egypta uspořádaly slavnostní hostinu, zabily beránka a potřely krví dveře svého domu. Tu noc budou jíst maso upečené na ohni a k němu budou jíst nekvašené chleby s hořkými bylinami." Nic se nesmělo schovat na ráno. Rozhodnutí odejít bylo nezvratné. Jednoho roku přijel do Jeruzaléma na oslátku, doprovázen svými dvanácti učedníky, i Ježíš Nazaretský. Jeho pověst ho předcházela. Mnoho lidí jej očekávalo a slavnostně vítalo. To bylo dva dny před Velikonocemi, před svátky nekvašených chlebů. Ježíš přišel do Jeruzaléma naposledy.
</TEXT>
<HEADING>
Co víme z evangelií
</HEADING>
<TEXT>
Prameny popisující život a smrt Ježíše Krista jsou bohaté a barvité. Vedle nejstarších Pavlových epištol jsou tu především čtyři evangelia, podle sepsání Markova, Matoušova, Lukášova a Janova. Ale tyto dokumenty se zrodily o čtyřicet až sedmdesát let později, než proběhly události oněch velikonočních dnů. Další novozákonní spisy a apokryfní příběhy o životě a smrti Syna člověka vznikly ještě později. Evangelisté nebyli historikové v moderním slova smyslu. Proto v jejich zprávách splývá Ježíš Nazaretský, syn tesařův, s Ježíšem Kristem, Synem božím a spasitelem lidstva. A lidé si z evangelií vybírají, co je jim blízké, dnes stejně jako dřív," uvažuje Jan Amos Dus z Centra biblických studií, který působí na Evangelické teologické fakultě v Praze a zabývá se ranými apokryfními spisy.
</TEXT>
<HEADING>
Co byla večeře
</HEADING>
<TEXT>
Ježíš přijel do Jeruzaléma a vyčistil chrám. Vyhnal směnárníky a prodavače. Potom, bylo to prvního dne o svátcích nekvašených chlebů, za ním přišli učedníci a řekli: Kde chceš, abychom ti připravili velikonoční večeři?" Při večeři Ježíš promluvil o chlebu jako o svém těle a o víně jako o své krvi. Na interpretaci těchto slov se rozdělilo později křestanství na katolickou a protestantskou větev," říká J. A. Dus, ale shoda panuje v tom, že to nebyla velikonoční večeře jako každá jiná. Ježíš jí svými slovy dal nový význam oběti." Od té doby křestané pravidelně opakují na jeho památku to, co konal při poslední večeři Ježíš. U katolíků se tato slavnost nazývá mše nebo slavení eucharistie; u protestantů večeře Páně; u pravoslavných svatá liturgie.
</TEXT>
<HEADING>
Kdo je vinen smrtí?
</HEADING>
<TEXT>
Celá ta léta visí ve vzduchu otázka: Kdo může za to, že Ježíš zemřel? Podle biblické dějepravy Pilát nechtěl Ježíše zabít, jen vyhověl Židům. Na to se musíme dívat v dobových souvislostech a posuzovat zprávy evangelií opatrně," zdůrazňuje Jan Dus. Tradice o Ježíšově procesu mohla být podbarvena snahou křesťanských autorů nepohněvat si římské úřady obviňováním římského prokurátora z justiční vraždy. A logickým důsledkem této snahy je svalování viny na Židy. V pozdějších křestanských spisech, například v apokryfním Nikodémovu evangeliu, je již tato tendence nesporná. Ale přítomnost římských vojáků i způsob popravy napovídá, že vina Židů byla zveličena a vina Piláta potlačena," dodává Dus. Díky židovskému historikovi Josephu Flaviovi víme, že Pilát byl římským místodržitelem v Judsku v letech 26-36 po Kristu. A že byl krutým vládcem, který se vyžíval ve své moci. Když Židé protestovali proti umístění vojenských standart s císařovým poprsím v Jeruzalémě, což uráželo jejich náboženské cítění, zůstalo ještě u výhrůžek. Jindy však proti protestujícím Židům poslal vojáky s meči a mnoho jich nechal zabít. Do jaké míry Pilátův verdikt ovlivnili Židé, je sporné. Navíc musíme rozlišovat mezi kněžími a lidem, který s Ježíšem často sympatizoval. Ani postoj farizejů k Ježíšovi nebyl pouze záporný.
</TEXT>
<HEADING>
Jaké byly poslední chvíle
</HEADING>
<TEXT>
Po večeři se Ježíš odchází modlit do Getsemanských zahrad. Přichází Jidáš jako zrádce, který označí Ježíše polibkem, přivolaní vojáci jej mohou zatknout. Evangelia se shodují, že byl odveden do domu vele-kněze a po výslechu předán Pilátovi. V líčení posledních chvil Ježíšova života se však liší. Podle Lukáše Ježíš na kříži zvolal: Otče, do tvých rukou odevzdávám svého ducha", v Janově evangeliu poslední slova zní: Dokonáno jest", a v nejstarším z evangelií, Markově, podobně jako v Matoušově, stojí: Bože můj, Bože můj, proč jsi mě opustil?"
</TEXT>
<HEADING>
Podoba Kristova
</HEADING>
<TEXT>
Podle obrazů a soch si každý představuje Ježíše jako muže se štíhlou bledou tváří, dlouhými vlasy a vousy. Takovou podobu obtisklo i slavné posmrtné turínské plátno. Britský antropolog však loni vygeneroval na počítači zcela jinou tvář Krista - muže s širokým kulatým obličejem, výrazným nosem a hustými černými vlasy a vousy. S rezervou musíme brát i zmínku v byzantské kronice Jana Malaly z 6. století: Císař Nero dal předvolat Piláta a zeptal se ho na Šimona: ,Je to ten, kterého jsi vydal k ukřižování?' Pilát se k němu obrátil a řekl: ,To není on, tento totiž má hlavu hustě zarostlou vlasy a je tlustý." Křesťané se více zajímali o Ježíše vzkříšeného. Například v úvodu knihy Zjevení (kolem r. 100 po Kr.) autor popisuje, že viděl někoho jako Syna člověka, oděného řízou až na zem, který měl na rukou zlatý pás. Jeho hlava a vlasy byly bělostné jako sněhobílá vlna, jeho oči jako plamen ohně; jeho nohy se podobaly kovu přetavenému ve výhni a jeho hlas byl jako hukot příboje..." Ohromující zážitek však není tím hlavním. Autorovým záměrem bylo povzbudit souvěrce trpící Domitianovým pronásledováním. Proto první větou, kterou Kristus vysloví, je výzva: Neboj se!"
</TEXT>
<HEADING>
Věčné tajemství
</HEADING>
<TEXT>
Zmrtvýchvstání je předmětem nejčastějších otázek. Je těžké odpovědět, jak to vlastně bylo," říká Jan Dus, ale dodává: Důležité je, že se v počátcích křesťanství stalo něco, co přesahuje dosavadní zkušenost. A ať to bylo jakkoli, dalo to vzniknout církvi, která dala naději zoufalým lidem a začala novou epochu." V roce 60 konstatuje Josephus Flavius: Ještě stále se na zemi udržuje pokolení křesťanů, kteří se po něm nazvali..." A udrželi se, brzy to bude dva tisíce let.
26-30 po Kr. Ježíšovo působení v Galileji a Judeji duben 30 po Kr. ukřižování Ježíše. Letnice 30-31 po Kr.- první křesťanská obec
</TEXT>
</DOC>
<DOC>
<DOCID>MF-20020330507</DOCID>
<DOCNO>MF-20020330507</DOCNO>
<DATE>03/30/02</DATE>
<TITLE>
Velikonoce vyzývají k radosti
</TITLE>
<HEADING>
Rozmluva s biskupem Václavem Malým o velikonočním čase
</HEADING>
<TEXT>
Biskup Václav Malý má několik sympatických rysů. Neztrácí dobrou náladu, jeho vysoká funkce ho nezměnila - nezapomněl chodit pěšky, sám si nakupuje a těší se na velikonoce.
</TEXT>
<HEADING>
Jak jste prožíval Velikonoce jako malý kluk?
</HEADING>
<TEXT>
Pěkně. Vyrostl jsem v katolické rodině, takže Velikonoce jsme slavili tak, jak je katolický křesťan slaviti má. Pro nás jsou Velikonoce vyvrcholením církevního roku. Ono třídenní - Zelený čtvrtek, Velký pátek a Bílá sobota - je spojeno s obřady, které viditelným způsobem připomínají závěr Ježíšova života: jeho utrpení, smrt na kříži i jeho vzkříšení. Takže od útlého věku mám vzpomínku na Velikonoce spojenou s důstojnými a slavnostními obřady, bohatými na symboliku.
</TEXT>
<HEADING>
A s přírodou?
</HEADING>
<TEXT>
Samozřejmě. My jsme na Bílou sobotu opravdu drželi volno a chodili na výlety. Odehrávalo se to vždycky v takové slavnostní náladě. Bývalo obyčejně příznivé počasí a všechno začínalo rašit. Cítili jsme, jak se znovu probouzí život.
I nevěřící lidé slaví Velikonoce každoročními rituály: důkladně uklidí, napečou mazance a beránky, obarví vajíčka... Je to spíš lidová veselice než církevní oslava. Nemrzí vás to?
Tyto zvyky jsou prastaré, pocházejí z pohanské doby. Velikonoce mají židovsko-křesťanský obsah. Židé si připomínají vysvobození z egyptského otroctví, pro křesťany je osvoboditelem z otroctví hříchu Ježíš Kristus. Velikonoční čas po prvním jarním úplňku je odedávna i oslavou příchodu jara a probuzení přírody k životu. Proto ty různé zvyklosti. Vajíčko jako symbol života a se životem souvisí i pomlázka. Děvčata se švihají ne proto, aby byla zraňována, ale aby se v nich, v nositelkách života, probudila plodnost. Nezdá se mi, že by tyto, jak říkáte, lidové zvyky byly v zásadním napětí s křesťanskou vírou. Pokud jim však nejsou přisuzovány magické účinky. I já jsem se jako dítě účastnil na Velikonoční pondělí pomlázky.
Myslíte, že ijiné než církevní rituály mají v životě větší smysl? Rituály, o nichž ani nevíme, proč je děláme?
On je rituál a rituál. Pokud je spojen s magickým očekáváním, že splní člověku jeho představy a přání, jsem velmi kritický. Pokud si člověk myslí, že si rituálem něco vymůže nebo zajistí, nebo oživí nějaké nadlidské síly - pak se mi to hodně nelíbí. Protože cítím nebezpečí zmanipulované mysli a nedůstojné pověry. Ale člověk, který řekne: Já žiju bez rituálů, obejdu se bez nich, nemluví tak zcela pravdu. Když nepočítáme neočekávané a neplánované situace, žijeme více méně v jistých ustálených zvyklostech, které mají začasté podobu rituálu.
Když jsem se porozhlížela po světě, jak se slaví Velikonoce, narazila jsem na Filipíny, kdy se muži bičují a věší na kříže. Co tomu říkáte?
Vím o tom jen ze sdělovacích prostředků. Muž, který takové utrpení podstoupí, je jistě v tamním prostředí velmi ceněn, ale já nepokládám za vhodné takto naturalisticky si připomínat Ježíšovu smrt. Ale jaká země, takový mrav.
Velikonoce také symbolizují naději v dobro a v lepší dny. Kde vy sám čerpáte naději uprostřed dnešního společenského dění?
Z víry, pochopitelně. A víte, odkud ještě? Nemůžu si pomoct, ale já se pořád většinou setkávám se slušnými lidmi. A řekl bych, že jich je dost. Vidím, jak dělají něco nezištně pro druhé: starají se o potřebné, záleží jim na obci, aby hezky vypadala a byla pro ně příjemným domovem, pěstují kulturu, zacházejí šetrně s přírodou apod. To všechno svědčí o tom, že mnohým lidem není lhostejné, jak a kde žijí. Z toho rovněž čerpám naději. Pokud bych se díval na svět jen skrz televizní zprávy, musel bych si říct: Tak tady to balím a jdu pryč. Naštěstí skutečnost je jiná - lepší.
Změnil se vám hodně život, když jste se stal biskupem? Nebo si ještě chodíte nakupovat sám?
Chodím. Chcete vědět, kolik stojí mléko, chleba? (směje se)
</TEXT>
<HEADING>
Jezdíte metrem?
</HEADING>
<TEXT>
Ano, mám legitimaci na městskou hromadnou dopravu. Metrem a tramvají jezdím i z důvodů zdravotní a kondiční sebezáchovy, jinak bych jen přesedal z jedné židle na druhou. A v metru i v tramvaji jsem blízko lidí, vidím jejich chování, cítím jejich nálady...
</TEXT>
<HEADING>
Budete kázat o Velikonocích?
</HEADING>
<TEXT>
Ano, budu a těším se na to. Snažím se pokaždé o Velikonocích mluvit jinak a pokouším se i sám pro sebe objevit zase něco jiného na tajemství Boží skutečnosti. Těším se na to třídení, protože život dostane svůj zvláštní rytmus. Zklidním se a intenzivně prožívám chvíli sváteční. Užívám si to a chci to také dopřát těm, ke kterým mluvím.
</TEXT>
<HEADING>
Kde budete o Velikonocích?
</HEADING>
<TEXT>
Část letošních Velikonoc strávím mezi starými kněžími, kteří už jsou ve výslužbě a žijí v domově důchodců. Téma rozmluvy se tedy bude přirozeně týkat momentu ubývání sil, blížící se smrti, ale zároveň naděje, že člověk neztrácí na hodnotě, i když navenek nemůže činiti to, co by činiti chtěl. Záleží přece na tom, jaký je, nikoli na jeho ocenitelném pracovním výkonu.
A přitom to bude na jaře, ve chvíli, kdy všechno znovu začíná...
Velikonoce poukazují k tomu, aby si člověk uvědomil, že život je velký zázrak. A žasnul nad tím zázrakem. Byl za něj vděčný. Prožil ho naplněný dobrými činy a úctou vůči sobě i bližním. My už to přestáváme umět. Jen chceme tohle nebo ono... Probuzení nového života máme chápat i ve smyslu duchovním, nejen tělesném a fyzickém. Člověk by si měl znovu uvědomit, kdo je, co je v jeho životě podstatné, co dělat, aby se stával zase více člověkem a probudil v sobě to lepší. Bude to znít možná příliš nadneseně, ale Velikonoce - to je čas pozvání k tomu, abychom naplno zakusili radost ze života. Život je úžasný, nezasloužený dar.
</TEXT>
</DOC>
<DOC>
<DOCID>MF-20020330508</DOCID>
<DOCNO>MF-20020330508</DOCNO>
<DATE>03/30/02</DATE>
<TITLE>
Existuje vůbec ideální slepice?
</TITLE>
<TEXT>
Neobyčejné velikonoční povídání o slepicích, vejcích, kohoutech a situaci na českém dvorku
Slepice je vládcem českého venkova. Zatímco koně, krávy, ovce nebo králíci pomalu mizí z českého dvorku, slepice zůstává stále na svém místě. Někdo sice může naznačit, že vládcem je přece kohout, ale hlas takového šťourala nechť je odražen zjištěním, že kokrhat dokáže i slepice, a to v těch případech, kdy kohout ze dvora nadlouho zmizí. Pravda, slepičí kokrhání se kohoutímu nikdy nevyrovná, zato kohout nikdy nedokáže snést vajíčko. A o vajíčka, zvláště o Velikonocích, přece jde!
Vzpomínáte na slavnou scénu z filmu Butch Cassidy a Sundance Kid, kde hlavní hrdinové jsou natolik znepokojeni neustálým pronásledováním neznámými lidmi, že Paul Newman několikrát pronese: Co je to za lidi?!" V podobné situaci se možná ocitl každý z nás, když na českém venkově spatřil hloučky hovořících starších žen. O čem to pořád mluví?!" Přesněji řečeno, koho to zase pomlouvají. Možná budete mít jiný názor, ale pokud jsem já jako dítě prošel kolem hloučku obecních drben, vždy, tedy přinejmenším velmi často, se bavily o jakési slepici. A jelikož taková slepice není jen tak nějaké obyčejné zvíře, předpokládal jsem, že jejich rozhovor se nesl ve velmi noblesním duchu. Opomeneme-li totiž skupinu slepic sportovních (bojoví kohouti), vyžaduje venkovská chovatelka (obecní drbna - pozn. red.) od svých užitkových slepic mnoho dobrých vlastností. Především je od opeřených schovanek požadována dobrá nosnost, co největší váha vajec, dobrá zimní nosnost, otužilost, rychlý růst a brzké opeření kuřat, dostatek chutného masa, průměrná, nikoliv přílišná kvokavost, krotkost, ušlechtilost zevnějšku, užitkovost a též, aby se slepice těšila dobrému zdraví. Předem nutno říci, že není na světě slepice, která by se zavděčila všem. Některé slepice hodně nesou, zato mají málo masa, a naopak. Když jsem tedy spatřil o jedněch prázdninách v hloubi osmdesátých let před obecním konzumem v Dolní Jadruži na Tachovsku několik příznivkyň bílých leghornek, koroptvích vlašek, českých zlatých kropenek nebo rodajlendek, představoval jsem si, že spolu rozmlouvají asi takto. Bába Moutelíková: Leghornka je italského původu, ale propěstěna byla v Americe. Při všech zkouškách nosnosti slepičích plemen vycházejí leghornky vždy vítězně. Průměrný výkon 200 vajec za rok není u této rasy žádnou výjimkou. Není divu, že tak užitečný pták se těší velké oblibě a ohromná hejna v českých drůbežárnách tvoří právě tyto slepice. Bába Bartáčková: Sousedko, ta vaše slepice je však příliš lehká a plot hravě přelétne. Takové lehké slepice nejsou vhodné ani pro vychovávání kuřat. Osobně dávám přednost české zlaté kropence. Je to slepice skromná, otužilá a nenáročná. Nejenže má nádherně žlutohnědé peří se zlatě kropenatou kresbou, ale dobře nosí, a navíc dává chutné maso. Bába Zelená: Nechci polemizovat s vašimi názory, ale mnou chované rodajlendky snadno přebijí ty vaše, a to si přiznejme, poněkud tupé slepice. Rodajlendka totiž není ani těžké, ani lehké plemeno, pokud je dobře krmíte, dají vám za rok až 180 vajec. A protože rodajlendky byly vypěstovány na severu USA, a to v oblasti s drsným, studeným a vlhkým podnebím, získaly velkou odolnost vůči nepřízni počasí, a mohou být tak s úspěchem chovány i tam, kde ty vaše slepice ani nevylezou z kurníku. Bába Horáčková: Nic mi do toho není, ale naše rodina chová koroptví vlašky již padesát let a nemůžeme si je vynachválit. Pravda, podobají se leghornkám, zato jsou čilej- ší a především si snadno nacházejí obživu, takže nevyžadují přílišné přikrmování. Ale když jim do pekáče nasypete směs šrotu, zrní, brambor a sraženého mléka, snadno z nich dostanete až 180 vajec za rok, a to je myslím, vážené dámy, slušný úspěch. Ano, takto v mých představách hovořily vesnické stařeny, ale pouze do chvíle, kdy jsem se jako dvanáctiletý fanoušek biologie odhodlal k přímému odposlechu. Moutelíková: Podle mne to není slepice, ale naprostá kráva." Bartáčková: Dělá z něho jenom vola." Zelená: A von si přitom myslí, že jí bude snášet zlatá vejce." Horáková: Běhna to je, a přitom se chová jako starostlivá kvočna." Byl jsem v koncích, protože takové plemeno jsem dosud neznal.
Recepty
Solená vejce (Pochoutka tradičně podávaná v hostincích německého Saska)
12 vajec 100 g soli 1 polévková lžíce celého pepře 1 polévková lžíce hořčičného semínka 2 hřebíčky 2 cibule 2 bobkové listy tabasco
1,5 l vody s kořením uvedeme do varu, stáhneme z plotny a necháme vystydnout. Vejce spolu s neoloupanou cibulí 10 minut vaříme. Uvařená vejce zalijeme studenou vodou a pak vařečkou jemně naklepeme skořápky. Neoloupeme! Poté vejce vložíme do skleněné nádoby a zalijeme studeným kořeněným výluhem. Necháme nejméně 2 dny stát. Potom vejce oloupeme, rozkrojíme na poloviny a žloutek vyjmeme. Do důlku dáme směs nadrobno nasekané cibule smíchané s hořčicí, vinným octem, olejem a tabascem. Nahoru položíme polovinu žloutku řeznou plochou dolů. Podáváme s tmavým chlebem a máslem jako slaný zákusek.
</TEXT>
<HEADING>
Mramorovaná vajíčka (Klasický čínský předkrm)
</HEADING>
<TEXT>
4 vejce 3 polévkové lžíce černého čaje 2 polévkové lžíce sójové omáčky 1 polévková lžíce sherry 15 zrnek pepře 2 hřebíčky kousíček skořice 6 zrnek nového koření 1/3 hvězdičky badyánu 1/2 malé pálivé sušené papričky 10 zrnek koriandru sůl dle chuti
Omáčka: 2 polévkové lžíce tabaska 120 ml sójové omáčky
Vajíčka vaříme natvrdo ve vodě asi 15 minut. Vychladíme a každé jemně zmáčkneme tak, aby skořápka popraskala, ale nesloupla se. Koření utlučeme v moždíři. Vajíčka přendáme do jiné nádoby, přidáme čaj, utlučené koření, sůl, sójovou omáčku a sherry. Zalijeme 3/4 l vody. Uvedeme do varu a na mírném plameni vaříme pod pokličkou 30 minut. Smícháme přísady na omáčku. Uvařená vajíčka zchladíme. Po oloupání se objeví na povrchu bílku hnědý mramorovaný vzor. Vajíčka nakrájíme na půlky nebo čtvrtky. Omáčku podáváme zvlášť.
</TEXT>
<HEADING>
Vejce ve sladkokyselé omáčce (Thajská originální pochoutka)
</HEADING>
<TEXT>
Vejce uvaříme natvrdo a oloupeme. Ve woku nebo v hluboké pánvi rozpálíme olej, stáhneme plamen a v oleji opékáme vejce po všech stranách, až zhnědnou. Při opékání je stále obracíme. Vyjmeme je a necháme na papírovém ubrousku odkapat. Po vychladnutí je rozkrájíme na čtvrtky. Bílé části naťové cibulky a česnek oloupeme a nasekáme. Nať si necháme na dekoraci. Salát opláchneme. Rozpálíme 1 lžíci oleje, v němž jsme opékali vejce, a osmahneme na něm do zlatova cibuli a česnek. V nádobce rozmícháme v horké vodě cukr, přilijeme rybí omáčku, přisypeme osmahnutý česnek a cibulku. Mísu vyložíme salátovými listy, na ně navrstvíme vejce rozkrájená na čtvrtky a zalijeme omáčkou. Ozdobíme lístky zelené petrželky a palmičkami z cibulové natě.
Vejce uvaříme natvrdo a oloupeme. Ve woku nebo v hluboké pánvi rozpálíme olej, stáhneme plamen a v oleji opékáme vejce po všech stranách, až zhnědnou. Při opékání je stále obracíme. Vyjmeme je a necháme na papírovém ubrousku odkapat. Po vychladnutí je rozkrájíme na čtvrtky. Bílé části naťové cibulky a česnek oloupeme a nasekáme. Nať si necháme na dekoraci. Salát opláchneme. Rozpálíme 1 lžíci oleje, v němž jsme opékali vejce, a osmahneme na něm do zlatova cibuli a česnek. V nádobce rozmícháme v horké vodě cukr, přilijeme rybí omáčku, přisypeme osmahnutý česnek a cibulku. Mísu vyložíme salátovými listy, na ně navrstvíme vejce rozkrájená na čtvrtky a zalijeme omáčkou. Ozdobíme lístky zelené petrželky a palmičkami z cibulové natě.
</TEXT>
</DOC>
<DOC>
<DOCID>MF-20020330509</DOCID>
<DOCNO>MF-20020330509</DOCNO>
<DATE>03/30/02</DATE>
<TITLE>
Herecké kuchařky: vaření kořeněné vzpomínkami
</TITLE>
<TEXT>
Rčení mít hlad jako herec" nevzniklo před lety náhodou. Kočovná herecká společnost se jen málokdy dostala k bohatému stolu a v nejedné hospodě platila místo peněz veselými historkami. Této tradici zůstali dodnes věrni autoři hereckých kuchařek a neprohloupili. Jsou to nejpopulárnější tituly ve svém oboru.
Ozdobou českých kuchařských knihovniček je útlý evergreen ze 60. let: stále půvabné dílko Jiřiny Šejbalové Vaříme na chatě. Vedle nedostižně popsané přípravy smažených řízků tu herečka prozradila třeba románek, který její tchyně jako mladičká dívka prožila na zaoceánské lodi s básníkem Antonínem Sovou. K historce samozřejmě přidala autentický recept na Sovovu oblíbenou americkou dobrotu - čokoládový fudge.
</TEXT>
<HEADING>
Recept na štrúdl ipsí štěkání
</HEADING>
<TEXT>
Jiřina Bohdalová je hlavní hvězdou celé série kuchařek. V roce 1990 vyšla úspěšná knížka Hádej, kdo přijde na večeři, po které následoval oběd" a flám". Kromě receptů nám tu populární herečka přiblíží zákulisí kuchyně třeba Júlia Satinského nebo Evy Pilarové a jako bonbonek přidá i návod, jak nejlépe funět, když člověk hraje v televizní pohádce začarovaného psa. Důkazem toho, že si Jiřina Bohdalová potrpí na lákavé názvy, jsou i dvě další, novější knížky Co se skrývá pod pokličkou?" a Lidi, to je ale bašta!". Laskavými vzpomínkami na herecké kolegy proložila své recepty další vynikající herečka a kuchařka zároveň, Stella Zázvorková. V nakladatelství Dona jí vyšly například Recepty z Vlachovky. Lenka Kořínková dosáhla úctyhodného nákladu u série knížek o dělené stravě, při níž většinu potravin rozděluje na kytičky" a zvířátka". Jana Štěpánková udělala radost všem zahrádkářům a milovníkům cuket knížkou receptů s nezvyklým názvem Tady jsou ty slíbené cukety, paní Ehmová. Uršula Kluková zavzpomínala na polskou a ukrajinskou kuchyni svého dětství v části své kuchařky Kudy chodím, tudy jím...
</TEXT>
<HEADING>
Nejen rodinné stříbro
</HEADING>
<TEXT>
Výborně se vždy vařilo v rodině Hrušínských. Třetí pokračovatel rodu Rudolf Hrušínský tak mohl s láskou i vrozenou mlsností sepsat knížku Rodinné stříbro, kterou obohatil exotickými kulinářskými zážitky z cest. Jinou proslulou kuchyní se pyšnili Marvanovi. Nedávno se na pultech obchodů objevily dobově vypravené Rady rady Vacátka neboli Kuchařka nejen hříšných lidí města pražského. Herec Lubomír Kostelka pak vzpomíná na oblíbené lahůdky nesmrtelného komika Vladimíra Menšíka v knížce Nejen v kuchyni s Vladimírem Menšíkem. Zvlášť pozoruhodná je vtipná knížka, která podle názvu ani na kuchařku nevypadá. Jmenuje se Sovák popáté: Život se Sovákem aneb Uragán. Anna Schmitzerová - Sováková se ve vzpomínkách chtíc nechtíc stále vrací k rodinnému stolu. A navíc hned v úvodu upozorňuje: Není pravda, že láska prochází žaludkem!" V nakladatelství Hart vyšla čerstvě publikace Obrana XXL aneb Můj život s dietami, ve které Helena Růžičková vyhlásila veřejně boj za práva tlustých". Knížka je však zajímavým čtením i pro střízlíky. Velmi vyčerpávající přehled nejrůznějších diet doplněný recepty sahá od Hollywoodu až k ruským stepím a přináší i takové kuriozity jako vínovou dietu (člověk smí za den vypít až litr a půl bílého suchého vína, ale nesmí jíst) nebo dietu rýžovou. Tu autorka označuje za příšernou". Profesionální kuchaři často kroutí hlavou, proč se všechny tyto - z jejich hlediska laické - kuchařky tak dobře prodávají. Že lahůdky známých osobností často neodpovídají tradičním zásadám gastronomie a ani nejsou zdravé, totiž nikomu nevadí. Tyto kuchařky umožňují nahlédnout do soukromí známých lidí a ještě si dát k večeři to, co servírovala hostům minulou neděli Jiřina Bohdalová.
Tip
</TEXT>
<HEADING>
Miroslava Besserová: Nejen kuchařka slavných, Hart
</HEADING>
<TEXT>
Knížka, která je napsaná přesně tak, jak by se mělo vařit: s láskou, vkusem a smyslem pro humor. Ten bývá v kuchyni také potřeba. Vyprávění o chutích známých herců doprovází jejich doslovně zachycenými recepty, které zaručují, že se do nich máte chuť hned pustit. Neodolatelný je například Vepřový steak s melounem Vítězslava Jandáka, Nadívaná krůtí prsa Josefa Beka nebo turecký med z dětství Oty Sklenčky.
Knížka, která je napsaná přesně tak, jak by se mělo vařit: s láskou, vkusem a smyslem pro humor. Ten bývá v kuchyni také potřeba. Vyprávění o chutích známých herců doprovází jejich doslovně zachycenými recepty, které zaručují, že se do nich máte chuť hned pustit. Neodolatelný je například Vepřový steak s melounem Vítězslava Jandáka, Nadívaná krůtí prsa Josefa Beka nebo turecký med z dětství Oty Sklenčky.
</TEXT>
</DOC>
<DOC>
<DOCID>MF-20020330510</DOCID>
<DOCNO>MF-20020330510</DOCNO>
<DATE>03/30/02</DATE>
<TITLE>
V Yellowstonské krajině gejzírů
</TITLE>
<TEXT>
Vystřikující horká voda, pára, bublající a prskající jezírka vody i bahna. Tak vypadá Yellowstone, který se může pyšnit jedním primátem: první národní park na světě. Tato rezervace ležící na hranicích amerických států Wyoming, Montana a Idaho vznikla před 130 lety.
Vyprávění Johna Coltera, samotáře, který v minulém století s puškou na zádech procházel krajinou a dostal se i do míst dnešního Yellowstonského národního parku, nechtěl nikdo věřit. Vždyť hovořil o vystřikující horké vodě, páře, bublajících a prskajících jezírkách vody a bahna. Teprve když to všechno uviděli i další dobrodruzi, začalo se těmto zvěstem věřit. Definitivní jasno vnesla až expedice, která se do míst dnešního Yellowstonu vypravila v roce 1870. Její členy gejzíry uchvátily. Bylo jim jasné, že příchod civilizace do těchto míst bude znamenat zničení unikátního místa. Ochráníme tuto krajinu, řekli si muži, kteří iniciovali vyhlášení prvního národního parku na světě. Oblast o rozloze devíti tisíc čtverečních kilometrů vyňal 2. 3. 1872 americký Kongres z možnosti osídlení nebo prodeje". Díky fotografiím Williama Henryho Jacksona a malíře Thomase Morana, kteří doprovázeli první oficiální expedici, Yellowstonský park už od začátku Američany přitahoval. Výlet do tohoto parku byl však dlouho exkurzí na Divoký západ, nezřídka ji doprovázela i střelba. Do nedalekého okolí se stáhli bandité, kteří návštěvníky a jejich kočáry přepadávali. Na území Yellowstonu bylo zjištěno a zaznamenáno více než deset tisíc postvulkanických projevů. Všudypřítomná síra žluté barvy dává jasně najevo, proč právě Yellowstone (žlutý kámen). Jak se v nepřeberné nabídce atraktivních postvulkanických jevů na území Yellowstonu orientovat? Ta nejkrásnější místa se nacházejí v několika gejzírových kotlinách. Naprostá většina návštěvníků začíná u nejznámějšího gejzíru Old Faithful (Starý věrný). Tady vyrostl už v roce 1904 celodřevěný hotel s 327 pokoji. Je dosud v provozu a všichni, kdo obdivují Divoký západ, si mohou prohlédnout přízemí této historické památky. Přímo před hotelem návštěvníky vítá gejzír Old Faithful. Erupce se opakují po sobě v rozmezí 30-120 minut, nejčastější periodou je hodina. Během asi čtyř minut gejzír vystříkne 30-60 tisíc litrů horké vody až do výše 60 metrů. Další gejzíry v kotlině Upper Geyser Basin jsou značně nespolehlivé". Návštěvníci se mohou pouze procházet po dřevěných chodnících a vyčkávat, zda někde vyrazí k obloze. Čekat můžete hodinu, i celý den. Další velkou gejzírovou kotlinou je Noris Geyser Basin, která leží asi 50 kilometrů od Old Faithful. Světově známé místo Mammoth Hot Springs - travertinové terasy nalezneme na severu parku. Z hlubokých prasklin tu ve svahu vystupují horké vody, bohaté na uhličitan vápenatý, který tu tvoří drobně zvlněné povlaky na svazích. Jsou zde i celé soustavy malých i větších jezírek, uspořádaných kaskádovitě nad sebou. Když se dosyta na tu krásu vynadíváte, můžete se v horké vodě vykoupat. Tato možnost se nabízí nedaleko odtud. Proti proudu řeky vytéká ze břehu horká voda, která se tu mísí s chladnou říční. Vraťme se však ke gejzírům. Co je způsobuje? Již od třetihor byla v prostoru Yellowstonu aktivní sopečná činnost. Ještě v ledových dobách se tu vypínal obrovský stratovulkán, který explodoval a po povrchu se rozlilo více než 100 km3 lávy. Tím pod sopkou vznikla dutina, do které se sesuly její zbytky, a vznikla velká oválná prohlubeň. V hloubce několika málo kilometrů pod zemí je i dnes žhavý magmatický krb. Prasklinami v nadloží prostupují k povrchu plyny a horninami stoupá teplo (v hloubce okolo 800 metrů dosahují horniny teploty 200 °C). Prosakující dešťová voda pohlcuje plyny, prohřívá se, rozpouští okolní horniny a mění se v páru. Na vyústění puklin na zemi pak vidíme gejzír, vývěry horské vody. Yellowstone není jenom dozvukem sopečné činnosti. Je to i území vodopádů a dravých řek. Za těmi se vydejte do Grand Canyon of the Yellowstone. Z několika vyhlídkových bodů mohou návštěvníci pozorovat dva velké vodopády i prudké stěny údolí klesající do hloubky 450 metrů. Srázy ohromí svou neskutečnou barevností: od žluté až k okrové. Nesmíme zapomenout ani na to, že v celém Yellowstonu žijí bizoni, losi, jeleni, medvědi baribalové a grizzly, kojoti, tlustorohé ovce, drobní hlodavci i pelikáni. Území parku leží poměrně vysoko. Prakticky všude přesahuje hranici dvou tisíc metrů.
Autor je spolupracovníkem redakce
</TEXT>
</DOC>
<DOC>
<DOCID>MF-20020330511</DOCID>
<DOCNO>MF-20020330511</DOCNO>
<DATE>03/30/02</DATE>
<TITLE>
Po stopách bájného krále Artuše
</TITLE>
<TEXT>
Jihoanglické město Glastonbury, jež leží uprostřed vřesoviště, bylo vždy cílem mnoha poutníků. Ve středověku se sem stahovali po tisících křesťané, které přitahovaly legendy o mytickém králi Artušovi. V minulém století Glastonbury, místo konání každoročního hudebního festivalu, obdoby amerického Woodstocku, přitahovalo novodobé poutníky - hippies.
Glastonbury je odedávna opředeno mnoha mýty a pověstmi. Jedna z nich je spojuje s bájným králem Artušem, který se mezi prostým lidem proslavil jako udatný bojovník proti saským dobyvatelům, a s jeho rytíři Kulatého stolu. Smrtelně raněný Artuš, jenž vládl v době po pádu římské říše, se podle legendy uchýlil do Glastonbury po souboji se svým nemanželským synem Mordredem. Legenda říká, že zde dokonce krále a jeho ženu Genievru pochovali. Ve 12. století začali mniši z glastonburského opatství, které podporoval lid milující artušovské legendy, kopat na místě, jež pověsti označovaly jako Artušův hrob. A brzy slavili úspěch. Dva metry pod zemí totiž našli kamennou desku, pod níž ležel olověný kříž s latinským nápisem: Zde na ostrově Avalon je pohřben proslulý král Artuš." Bájný ostrov Avalon je odedávna spojován s posledním místem Artušova odpočinku. V hrobě nalezli mniši několik kostí a pramen vlasů, jenž údajně patřil Artušově půvabné choti Genievře. Po vyzdvihnutí putovaly kosti do mramorové hrobky u hlavního oltáře místní katedrály. Tam zůstaly až do zániku opatství, které si mniši ve středověku vystavěli. Po jeho zničení už ostatky nikdo nespatřil. Dnes na místo Artušova hrobu upozorňuje malá deska s popiskem, k níž lidé často kladou květiny. Jádro Glastonbury, které leží v oblasti osídlené už v prehistorických dobách, tvoří rozlehlé opatství. To patřilo ve středověku k jedněm z nejbohatších v Anglii, jeho výstavba se táhla od dvanáctého do šestnáctého století. Srdcem opatství byl majestátný chrám, jehož zbytky jsou dnes údajně nejstarší dochovanou křesťanskou svatyní na světě. Z celého komplexu však zbyly už jen zříceniny. Přesto na vás z jejich monumentálnosti na každém kroku dýchají dávné doby. Půdorys všech staveb naznačují betonové čáry, díky nimž si může návštěvník snadno představit, jak vypadal původní chrám či ostatní budovy. Jedinou dochovanou stavbou je opatská kuchyně kuželovitého tvaru. Vejdete-li do ní, litovat zaručeně nebudete. Uvnitř totiž lákají k ochutnání čerstvé pochoutky ze středověké kuchyně. V zahradě opatství, které se rozprostírá na třiceti šesti akrech, si můžete odpočinout u několika rybníčků s lekníny. K pikniku pak přímo vybízejí lavičky ve stínu vzrostlých stromů nebo v jabloňovém sadu. Kdo nerad zahálí, může si odskočit do nedalekého muzea, kde je vystaven model zobrazující opatství v jeho dřívější kráse: tedy těsně před tím, než v roce 1539 jeho budovy nechal strhnout král Jindřich VIII. Když vyjdete z muzea, rázem se ocitnete na nejhezčí glastonburské třídě, lemované gotickými domy. Zde je také nespočet malých obchůdků s velmi netypickými suvenýry, převážně z Indie. V útulných krámcích provoněných aromatickými tyčinkami na každém kroku potkáváte hippies, kteří se do Glastonbury sjíždějí ze všech koutů Británie. V 70. letech minulého století zde dokonce založili hudební festival. Letos, bohužel, místní obyvatelé prosadili jeho zákaz. Prý rušil městský klid. Jste-li milovníky legend, vydejte se z hlavní třídy po stopách Ježíšova učedníka Josefa z Arimatie. Ten přišel do Glastonbury někdy kolem roku 60 našeho letopočtu, aby obrátil Kelty na křesťanství. Po namáhavé cestě klesl vyčerpán na zem, do níž zarazil svoji hůl. Ráno na jejím místě vykvetl keř hlohu a o něco později i opatství. Josef si prý s sebou přinesl svatý grál - kalich, který Ježíš použil při poslední večeři a do něhož pak Josef zachytil Ježíšovu krev při ukřižování. Svatý grál údajně zakopal Josef na úpatí kuželovitého kopce Tor, který je dominantou zdejší, jinak rovinaté krajiny. Na místě, kde kalich ukryl, vytryskl dle legendy pramen, dnes zvaný Chelice Well. Podle pověsti se tudy také vchází do podsvětí. Říká se, že každý, kdo se napije zázračné vody z pramene, zůstane věčně mladý. A kousek pravdy na tom asi je. Voda je velmi kvalitní a má léčivé účinky. Její charakteristicky červené zbarvení jí dodávají příměsi železa. Kolem pramene vznikla rozlehlá zahrada. Léčivá voda zde vytéká na několika místech, která jsou obrostlá ozdobnými keři a trsy květin. Cestou ze zahrady stojí za to zastavit se v přilehlé galerii, kde jsou občas zajímavé výstavy. Ale pak už vám nezbývá než se vydat na kopec Tor, do jehož úpatí se zahrada zařezává. Při výstupu se člověk sice trochu zapotí, vynaložená námaha se však určitě vyplatí. Na vršku si totiž můžete prohlédnout věž svatého Michaela, jež se jako jediná dochovala z původního kostela ze čtrnáctého století. Kopec je od středověku cílem mnoha křesťanských poutníků. Mimo jiné i proto, že je z něj nádherný rozhled. Za pěkného počasí můžete například spatřit monumentální gotickou katedrálu v nedalekém městě Wells. Když se pozorněji zadíváte na úbočí kopce, určitě si všimnete jeho zvláštního terasovitého uspořádání. Přestože jej eroze už trochu vyhladila, traduje se, že na kopci stálo bludiště zobrazující starodávný magický vzor. Bludiště zřejmě pochází z doby před čtyřmi či pěti tisíci lety, tedy z období, kdy vzniklo Stonehenge, Avebury či další rituální megalitické stavby v Británii.
Autoři jsou spolupracovníky redakce
</TEXT>
<HEADING>
Může se hodit
</HEADING>
<TEXT>
Jak se tam dostat: Z Londýna po dálnici M4 do Bristolu, odtud po dálnici M5 směrem na jih a před Bridgewaterem musíte odbočit na silnici 39 do Glastonbury. Jezdí sem také několikrát denně autobus z Bristolu s přestupem v městě Wells.
Na co nezapomenout: U pramene Chalice Well si můžete nabrat léčivou vodu. Nádobu je možné si zakoupit u vchodu do zahrady. Pro výstup na kopec Tor si raději obujte pevnější boty. Mnoho postarších Britů dokonce potkáte s vybavením na horskou turistiku.
Co je v okolí zajímavého: Za návštěvu určitě stojí nedaleké městečko Wells, kde je jedna z nejpůsobivějších katedrál v Británii. Nádherné je především její raně gotické průčelí, po jehož dolním okraji se vine klikatá řada lomenic. Blízko katedrály se nachází Vicar's Close, což je řada obytných vikářských domků ze čtrnáctého století. Jde o vůbec nejstarší dochovaný soubor řadových domů v Evropě.
</TEXT>
</DOC>
<DOC>
<DOCID>MF-20020330512</DOCID>
<DOCNO>MF-20020330512</DOCNO>
<DATE>03/30/02</DATE>
<TITLE>
VÝSLEDEK KAŽDÉ DEPUTACE. Pan dvorní rada neb pan sekční šef neb Jeho Excellence pan ministr přijal deputaci velmi laskavě a blahosklonně a ujistil ji, že pro úřednictvo učiní, co v jeho moci bude." Bohužel, takové výsledky úřednictvo neuspokojují.
</TITLE>
<HEADING>
České úřednické listy 27. 3. 1902
</HEADING>
<TEXT>
ZKROCENÍ ZLÉ ŽENY. Před krátkým časem podali jsme zprávu o tom, že v Hannoveru jistá dělnice, která měla býti četníkem do vězení předvedena, své odvedení překazila tím, že svlékla se do košile. Její příklad následovala mnohem radikálněji jistá paní v Lübbenu, která, když viděla strážníka s komisařem, jak ji jdou zatýkat, rychle se svlékla, že vypadala jako Eva. Policejní úředník marně vyzýval paní, aby se oblékla - dopálená ženská za žádnou cenu nechtěla se dáti ustrojena předvésti. Ale úřadník věděl si rady: poručil přinésti pytel od chmele a přehodil jej zlé ženě přes hlavu a u nohou zavázal. A pak na ručním voze odvezli zarputilou. Tak provedla uřadní moc zkrocení zlé ženy.
</TEXT>
<HEADING>
Pražský ilustrovaný kurýr 28. 3. 1902
</HEADING>
<TEXT>
DLE SČÍTÁNÍ v roce 1900 bylo v Království českém koní 229 564, hovězího dobytka 2 258 238, ovcí 228 307, koz 316 834, prasat 688 822, úlů 199 604.
Ohlas od Nežárky 29. 3. 1902
</TEXT>
</DOC>
<DOC>
<DOCID>MF-20020330513</DOCID>
<DOCNO>MF-20020330513</DOCNO>
<DATE>03/30/02</DATE>
<TITLE>
Beneš: stát neplatí za stavbu obchvatu
</TITLE>
<TEXT>
Investor tvrdí, že o nezaplacených fakturách neví. Náměstek primátora mluví o předvolební agitaci
Se skandální informací, že stát neplatí stavebním firmám za výstavbu dálničního obchvatu Plzně, vystoupil včera v Plzni místopředseda ODS Miroslav Beneš.
Plzeň - Beneš přitom naznačil, že by se mohlo jednat až o stovky milionů korun. Zástupce investora - Ředitelství silnic a dálnic - Petr Laušman, prohlásil, že jeho instituce nemá od dodavatelů jedinou nezaplacenou fakturu. Výrok Beneše však odmítl označit za nepravdivý. "Nebudu komentovat prohlášení, které jsme neslyšel," prohlásil Laušman. "Byl jsem se podívat na stavbu obchvatu a šokovalo mě, že firmy, které dělají pro stát, nedostávají zaplaceno," uvedl Miroslav Beneš. Ten však přitom odmítl sdělit, kolik stát firmám dluží. "Jestli je to dvacet nebo dvě stě šedesát milionů, uvádět nebudu," konstatoval Beneš, který věrohodnost svých informací opřel o vyjádření představitelů města. Jejich jména však také nesdělil. Problematika obchvatu spadá do kompetence ekonomického náměstka primátora Jiřího Bise. Ten tvrdí, že o žádných dluzích nic neví. "Nemám informace, že by stát neplatil. Nikdo si nestěžoval. Je také možné, že se některé platby opozdily kvůli zablokování příjmů z privatizace. Antimonopolní úřad totiž už půl roku prošetřuje okolnosti privatizace Transgasu," uvedl Bis. Ten přitom naznačil, že na zablokování zmíněných příjmů mohla mít vliv ODS. "Jestli to udělali, tak je nehoráznost, že to kritizují," uvedl Bis, který za prohlášením Beneše vidí předvolební agitaci. Pavel Prošek z Plzeňského holdingu, který se o zajištění stavby obchvatu také stará, však připustil, že dluhy za stavbu dálnice existovat mohou. "Asi se dá říci, že firmy, které stavbu zahájily, mají u státu pohledávky," sdělil Prošek. Ten se domnívá, že stavební firmy se samy nahlas neozývají, protože jim hrozí riziko, že by přišly o velkou zakázku. "Zároveň může být pravda, že Ředitelství silnic a dálnic všechny faktury zaplatilo. Ty faktury dává zhotovitel po dohodě s investorem. Pokud investor řekne: Je to zbytečné, já vám stejně nezaplatím, potom oni si ani nedovolí fakturu vystavit. Znám několik takových případů," prohlásil Pavel Prošek.
CO ZAZNĚLO O PLATBÁCH ZA PRÁCI NA OBCHVATU
- Místopředseda ODS Miroslav Beneš: "Šokovalo mě, že firmy, které dělají pro stát, nedostávají zaplaceno."
- Náměstek plzeňského primátora Jiří Bis: "Nikdo si nestěžoval. Je také možné, že se některé platby opozdily kvůli zablokování příjmů z privatizace."
</TEXT>
</DOC>
<DOC>
<DOCID>MF-20020330514</DOCID>
<DOCNO>MF-20020330514</DOCNO>
<DATE>03/30/02</DATE>
<TITLE>
Policie čeká plné silnice
</TITLE>
<GEOGRAPHY>Plzeň</GEOGRAPHY>
<TEXT>
Západočeští policisté očekávají v pondělí se závěrem velikonočního volna zvýšený provoz na silnicích a fronty na hranici s Německem. Na co nejhladší průjezdnost důležitých tahů v kraji proto hodlají dohlížet více než jindy. "Do republiky mířil už v pátek velký počet zahraničních turistů zejména ze sousedního Německa. Na silnicích zejména ve větších městech západních Čech bude rušno, proto bych rád motoristy vyzval k opatrnosti a ohleduplnosti," sdělil mluvčí západočeské policejní správy Jiří Soukup. Ten doplnil, že od 1. dubna se v tuzemsku také zvyšují sazby pokut za některé přestupky, například za parkování na místech vyhrazených pro invalidy nebo za jízdu po dálnici bez dálniční známky.
Plzeň - Západočeští policisté očekávají v pondělí se závěrem velikonočního volna zvýšený provoz na silnicích a fronty na hranici s Německem. Na co nejhladší průjezdnost důležitých tahů v kraji proto hodlají dohlížet více než jindy. "Do republiky mířil už v pátek velký počet zahraničních turistů zejména ze sousedního Německa. Na silnicích zejména ve větších městech západních Čech bude rušno, proto bych rád motoristy vyzval k opatrnosti a ohleduplnosti," sdělil mluvčí západočeské policejní správy Jiří Soukup. Ten doplnil, že od 1. dubna se v tuzemsku také zvyšují sazby pokut za některé přestupky, například za parkování na místech vyhrazených pro invalidy nebo za jízdu po dálnici bez dálniční známky.
</TEXT>
</DOC>
<DOC>
<DOCID>MF-20020330515</DOCID>
<DOCNO>MF-20020330515</DOCNO>
<DATE>03/30/02</DATE>
<TITLE>
Plzeň chce novou rozvojovou zónu
</TITLE>
<GEOGRAPHY>Plzeň</GEOGRAPHY>
<TEXT>
Novou rozvojovou zónu hodlá poblíž Litic vybudovat město Plzeň. Někteří představitelé magistrátu označili zveřejnění zprávy za krajně nešťastný krok. Obávají se totiž, že spekulanti začnou ve velkém nakupovat pozemky ve vytipované lokalitě, aby je pak draze prodali. "Směrem od Plzně nalevo od Litic je rozlehlá rovina, kterou lze dobře využít," uvedl ekonomický náměstek primátora Jiří Bis. Ten připustil, že vytipované pozemky nevlastní město. "Je možné je získat," sdělil Bis. Zástupci města se obávají, že nyní prudce vzroste cena vybraných pozemků, které město bude chtít vykoupit. "Výkupy jsou překážkou. Pokud se to stane, tak tu aktivitu můžeme zabrzdit," prohlásil Bis. Plzeňský primátor Jiří Šneberger uvedl, že vedení města zvažovalo vybudovat zónu u Nýřan. "Tam ale nemůžeme například ovlivnit územní plán. Rozhodli jsme se proto nejprve pracovat na rozšíření města v lokalitě u Litic," konstatoval Šneberger. Litická zóna by měla být víceúčelová, nikoli jen čistě výrobní. Primátor se rovněž obává spekulací s pozemky a řekl, že jim radnice bude bránit. "Stanovíme maximální výkupní cenu, které se budeme tvrdě držet. Podle mého názoru by se mělo jednat o sto korun za metr čtvereční," konstatoval Jiří Šneberger.
Plzeň - Novou rozvojovou zónu hodlá poblíž Litic vybudovat město Plzeň. Někteří představitelé magistrátu označili zveřejnění zprávy za krajně nešťastný krok. Obávají se totiž, že spekulanti začnou ve velkém nakupovat pozemky ve vytipované lokalitě, aby je pak draze prodali. "Směrem od Plzně nalevo od Litic je rozlehlá rovina, kterou lze dobře využít," uvedl ekonomický náměstek primátora Jiří Bis. Ten připustil, že vytipované pozemky nevlastní město. "Je možné je získat," sdělil Bis. Zástupci města se obávají, že nyní prudce vzroste cena vybraných pozemků, které město bude chtít vykoupit. "Výkupy jsou překážkou. Pokud se to stane, tak tu aktivitu můžeme zabrzdit," prohlásil Bis. Plzeňský primátor Jiří Šneberger uvedl, že vedení města zvažovalo vybudovat zónu u Nýřan. "Tam ale nemůžeme například ovlivnit územní plán. Rozhodli jsme se proto nejprve pracovat na rozšíření města v lokalitě u Litic," konstatoval Šneberger. Litická zóna by měla být víceúčelová, nikoli jen čistě výrobní. Primátor se rovněž obává spekulací s pozemky a řekl, že jim radnice bude bránit. "Stanovíme maximální výkupní cenu, které se budeme tvrdě držet. Podle mého názoru by se mělo jednat o sto korun za metr čtvereční," konstatoval Jiří Šneberger.
</TEXT>
</DOC>
<DOC>
<DOCID>MF-20020330516</DOCID>
<DOCNO>MF-20020330516</DOCNO>
<DATE>03/30/02</DATE>
<TITLE>
Akce inspektorů měla včera nečekanou dohru Železná Ruda - Igelitová páska včera krátce před polednem uzavřela největší železnorudskou vietnamskou tržnici u kostela. Za asistence celní správy a pohraniční policie totiž včera provedla plzeňská Česká obchodní inspekce jednu z největších kontrolních akcí za poslední roky v kraji. Inspektoři zabavili padělané zboží v hodnotě nejméně šestnácti milionů korun. Akce přitom měla pro inspektory nečekanou dohru - někdo totiž na služebním automobilu ředitele plzeňské inspekce Václava Havlíka prořezal pneumatiky. Aby dojel zpět do Plzně, pohraniční policie mu k jeho rezervě půjčila jedno náhradní kolo.
</TITLE>
<TEXT>
"Pro příště učiníme taková opatření, aby se nic podobného neopakovalo. Do Železné Rudy se brzy vrátíme," prohlásil Václav Havlík. Termín kontroly na tržnici před Velikonočními svátky zvolil záměrně. "Počkali jsme si, až obchodníci vyloží na stánky kvůli přílivu německých turistů co nejvíce zboží a vyrazili jsme na kontrolu," vysvětlil ředitel obchodní inspekce. "Přivezli jsme si 250 vlastních pytlů na zabavené zboží, ale na místě se ukázalo, že bychom jich potřebovali nejméně dvojnásobek. Proto jsme textil, obuv, kompaktní disky i videokazety ukládali do všelijakých nalezených tašek a krabic," popisuje Havlík. Do akce povolal 26 inspektorů, které doprovázelo dvacet policistů a celníků. Jakmile se konvoj aut k tržnici přiblížil, obchodníci v panice opouštěli stánky a své zboží. Poté, kdy policie tržnici obsadila a začala hlídat, se vietnamští obchodníci vraceli a s rozrušením sledovali z povzdálí inspektory při práci. Nikdo se ke svému majetku nehlásil. "Kdybychom chytili obchodníka při prodeji padělaného zboží s neoprávněně vyznačenými registrovanými ochrannými známkami, dostal by pokutu a policie by jeho chování mohla kvalifikovat jako trestný čin. Hrozilo by mu vyhoštění z tuzemska. Proto obchodníci raději od stánku utečou a nechají si zboží zabavit," vysvětlil Havlík. O tom, které zboží je padělané, rozhoduje kontrola na místě. "Inspektoři jsou zbožíznalci a od firem, které mají u nás registrované ochranné známky, máme dokumenty popisující identifikační znaky originálního výrobku," sdělil Havlík. Mezi registrované značky patří například Adidas, Nike, Diesel, CAT a další. Zabavené zboží vozí inspekce do skladů a nechává likvidovat. Například kompaktní disky nechá rozdrtit na prach, boty znehodnotí rozřezáním a textil rozdrcením. Videokazety vyřadí z používání lis.
</TEXT>
</DOC>
<DOC>
<DOCID>MF-20020330517</DOCID>
<DOCNO>MF-20020330517</DOCNO>
<DATE>03/30/02</DATE>
<TITLE>
Manželé vítězí ve sporu s radnicí
</TITLE>
<TEXT>
Zbůch, Plzeň - Okamžiky radosti a obrovského zadostiučinění prožívají manželé Bayerovi ze Zbůchu u Plzně. Proč? Po čtyřech letech urputných sporů s obcí a především starostou Tomášem Lodrem kvůli prodeji domu, ve kterém žili, dal soud za pravdu jejich tvrzení. Manželé tvrdili, že prodej se neuskutečnil podle práva. Starosta Zbůchu Tomáš Lodr výrok soud včera odmítl komentovat. Spor o dům byl velmi dramatický. Lýdie Bayerová v souvislosti s případem podala několikrát na starostu trestní oznámení. Starosta se proto dožadoval u soudu její omluvy i dvou set tisíc korun, jako finanční kompenzace. Kauza se loni dostala až k Vrchnímu soudu v Praze a starosta nevysoudil omluvu ani peníze. "To se snad ani nedá vypovědět, jak jsem šťastná. Po tolika letech se konečně ukazuje, že jsme měli pravdu," prohlásila po verdiktu soudu s dojetím v hlase Lýdie Bayerová. Ta se s manželem Vlastimilem už do začátku roku snažila dokázat, že obec nepostupovala správně, když dům číslo 83 prodala člověku, který v něm nebydlel a nenabídla byty ke koupi nájemníkům. "Soud rozhodl, že smlouva z února 1998 o prodeji domu byla neplatná. Příčinou je skutečnost, že obec nesplnila zákonnou povinnost, podle které měla nabídnout byty k odkoupení stávajícím uživatelům," vysvětlil advokát Karel Maláska, který zastupoval Vlastimila Bayera. Starosta včera prohlásil, že o rozhodnutí soudu nic neví. "U posledního jednání jsem nebyl a jeho výsledky neznám. Jsem z celé věci už unavený, a tak se k tomu nebudu vyjadřovat," reagoval Tomáš Lodr. Advokát Karel Maláska se domnívá, že radnice Zbůchu by pochybný prodej měla zrušit. "Dům by se měl vrátit obci, a ta by jej měla nabídnout k prodeji. Samozřejmě v souladu se zákonem, a tudíž jej nejprve nabídnout nájemníkům," uvedl Maláska. Advokát však předpokládá, že se obec proti verdiktu okresního soudu ještě pokusí odvolat. Vlastimil Bayer byl u soudu i po čtyřech letech dosud marného boje o byt přesvědčen, že spor vyhraje. "To víte, že s manželkou budeme o koupi bytu usilovat. Vždyť já v tom bytě bydlím od doby, kdy jsem chodil do třetí třídy základní školy. Mám však trochu strach, že vedení obce nám byt nebude chtít prodat," řekl Vlastimil Bayer.
</TEXT>
</DOC>
<DOC>
<DOCID>MF-20020330518</DOCID>
<DOCNO>MF-20020330518</DOCNO>
<DATE>03/30/02</DATE>
<TITLE>
VÍTEJTE, VELIKONOCE!
</TITLE>
<TEXT>
Chlapci v Postřekově na Domažlicku s pomocí řehtaček a klepadel nahrazují zvonění zvonů, které podle legendy odletěly ve čtvrtek do Říma. Za klepání a řehtání dostávají v každém domě výslužku v podobě vajec, sladkostí a peněz. Klepání ustává na Bílou sobotu, kdy se zvony vracejí.
</TEXT>
</DOC>
<DOC>
<DOCID>MF-20020330519</DOCID>
<DOCNO>MF-20020330519</DOCNO>
<DATE>03/30/02</DATE>
<TITLE>
Z celého kraje
</TITLE>
<HEADING>
Plzeň: Výběh pro lvy má obrysy
</HEADING>
<TEXT>
Zatímco v pražské zoologické zahradě čeká v karanténě na převoz do svého nového domova v plzeňské zoo tříletá samice vzácného lva berberského, v Plzni se dokončuje výběh bez mříží, který šelma ještě s dalšími lvy obydlí. "Výběh chceme vybudovat do konce května. Práce na celé expozici budou stát 1,5 milionu korun," říká ředitel zoo Jiří Trávníček. Lvy chce zahrada chovat ve výběhu za vodním příkopem širokým šest metrů a obehnaným elektrickým ohradníkem. (rv)
</TEXT>
<HEADING>
Tachov: Město půjčí obyvatelům
</HEADING>
<TEXT>
Obyvatelé Tachova mohou žádat o půjčení peněz od města z Fondu rozvoje bydlení. Nízkoúročené půjčky město poskytuje na rekonstrukce i jiné stavební úpravy v bytech a rodinných domech. "V městském rozpočtu je na půjčky v letošním roce určen milion korun. Žádosti musí lidé podat do 26. dubna," uvedl místostarosta Tachova Václav Svoboda. (et)
O Velikonocích
</TEXT>
<HEADING>
Plzeň: Hvězdy zpívají v neděli
</HEADING>
<TEXT>
Operní pěvci a interpreti české populární hudby vystoupí v neděli při Koncertu hvězd v plzeňské hale Lokomotivy. Na jednom pódiu se při svém prvním společném turné sejdou Eva Urbanová, Peter Dvorský, Helena Vondráčková a Karel Gott. Hudební doprovod jim zajistí sedmdesátičlenný symfonický orchestr dirigovaný Františkem Preislerem. Posledních přibližně sto padesát vstupenek lze koupit od 14 hodin v pokladně haly. (rv)
</TEXT>
<HEADING>
Plzeň: Děti mohou na pochod
</HEADING>
<TEXT>
Dětský pochod za velikonočním zajíčkem pořádá v pondělí plzeňské Centrum dětí a rodičů. Výlet zavede účastníky do okolí Boleveckých rybníků. Start je od 14.30 do 16 hodin u Seneckého rybníka. Na tříkilometrové trase, kterou mohou absolovat i rodiny s dětmi v kočárku, jsou připraveny soutěže. (rv)
Dětský pochod za velikonočním zajíčkem pořádá v pondělí plzeňské Centrum dětí a rodičů. Výlet zavede účastníky do okolí Boleveckých rybníků. Start je od 14.30 do 16 hodin u Seneckého rybníka. Na tříkilometrové trase, kterou mohou absolovat i rodiny s dětmi v kočárku, jsou připraveny soutěže. (rv)
</TEXT>
</DOC>
<DOC>
<DOCID>MF-20020330520</DOCID>
<DOCNO>MF-20020330520</DOCNO>
<DATE>03/30/02</DATE>
<TITLE>
Nepomuk dostal šanci
</TITLE>
<HEADING>
ODS: Senát ještě může pomoci Nepomuku k pravomocím
</HEADING>
<TEXT>
Plzeň, Nepomuk - Šance dostat se do seznamu měst, která získají pravomoci okresních úřadů, ještě žije i pro Nepomuk. Domnívají se tak představitelé ODS. Místopředseda strany Miroslav Beneš včera v Plzni prohlásil, že i když poslanci Nepomuku pravomoci při schvalování návrhu zákona nepřiřkli, může se do seznamu vybraných měst dostat díky iniciativě senátorů. "V Senátu sedí mnohem více lidí se zkušenostmi a vazbami na komunální politiku, a tito lidé by mohli mít pro boj Nepomuku o pravomoci pochopení," uvedl Miroslav Beneš. Ten patřil k poslancům kritizujícím, že sněmovna Nepomuk do seznamu vybraných měst nezařadila. Beneš upozorňoval, že se radnice v Nepomuku na převzetí pravomocí v rámci reformy dlouho připravovala a zařídila sídlo pro nové úřady. Plzeňský senátor Bohumil Kulhánek řekl, že bude prosazovat, aby Nepomuk pravomoci okresního úřadu získal. "Je to možná jediné město v zemi, které je na reformu a převzetí pravomocí okresu stoprocentně připraveno. Nepomuk má k dispozici budovu, počítače a může zajistit kvalifikované odborníky pro úřad," konstatoval Kulhánek. ODS ve sněmovně původně prosazovala, aby pravomoci okresů získala jen dosavadní okresní města. Když neuspěla, její poslanci hlasovali pro každé z více než třiceti navržených měst, která by tak rozšířila vládní seznam necelých dvou stovek vytipovaných obcí. "Neuznávám tvrzení, že by rozšíření seznamu reformu prodražilo. Pokud ten systém počítá se dvěma stovkami měst, vůbec nic se nestane, když k nim několik dalších přibude," konstatoval Miroslav Beneš.
Plzeň, Nepomuk - Šance dostat se do seznamu měst, která získají pravomoci okresních úřadů, ještě žije i pro Nepomuk. Domnívají se tak představitelé ODS. Místopředseda strany Miroslav Beneš včera v Plzni prohlásil, že i když poslanci Nepomuku pravomoci při schvalování návrhu zákona nepřiřkli, může se do seznamu vybraných měst dostat díky iniciativě senátorů. "V Senátu sedí mnohem více lidí se zkušenostmi a vazbami na komunální politiku, a tito lidé by mohli mít pro boj Nepomuku o pravomoci pochopení," uvedl Miroslav Beneš. Ten patřil k poslancům kritizujícím, že sněmovna Nepomuk do seznamu vybraných měst nezařadila. Beneš upozorňoval, že se radnice v Nepomuku na převzetí pravomocí v rámci reformy dlouho připravovala a zařídila sídlo pro nové úřady. Plzeňský senátor Bohumil Kulhánek řekl, že bude prosazovat, aby Nepomuk pravomoci okresního úřadu získal. "Je to možná jediné město v zemi, které je na reformu a převzetí pravomocí okresu stoprocentně připraveno. Nepomuk má k dispozici budovu, počítače a může zajistit kvalifikované odborníky pro úřad," konstatoval Kulhánek. ODS ve sněmovně původně prosazovala, aby pravomoci okresů získala jen dosavadní okresní města. Když neuspěla, její poslanci hlasovali pro každé z více než třiceti navržených měst, která by tak rozšířila vládní seznam necelých dvou stovek vytipovaných obcí. "Neuznávám tvrzení, že by rozšíření seznamu reformu prodražilo. Pokud ten systém počítá se dvěma stovkami měst, vůbec nic se nestane, když k nim několik dalších přibude," konstatoval Miroslav Beneš.
</TEXT>
</DOC>
<DOC>
<DOCID>MF-20020330521</DOCID>
<DOCNO>MF-20020330521</DOCNO>
<DATE>03/30/02</DATE>
<TITLE>
Janov má pro malé pacienty školu
</TITLE>
<GEOGRAPHY>Janov</GEOGRAPHY>
<TEXT>
Tři desítky dětí každoročně navštěvují v Janově na Rokycansku speciální mateřskou školu, která slouží malým pacientům s respiračními potížemi. Zařízení je v okresu jediné svého druhu. "Na nezájem rodičů si nemůžeme stěžovat. Vozí k nám děti ze širokého okolí - Rokycan, Strašic, Cheznovic, Hrádku," říká ředitelka mateřské školy Anna Pavelková. Děti navštěvují dvě třídy a běžný režim doplňuje zdravotní program. "Kromě tří pedagogických pracovníků tvoří tým i zdravotnice, která připravuje pro děti s vadným držením těla cvičení, učí je správnému dýchání. V budově je také sauna s vířivkami," sděluje ředitelka. Součástí terapie jsou i pravidelné pobyty v přírodě. "V zimě tráví děti nejméně týden na horách a v létě se společně s rodiči vydáváme k moři. Za sedm let existence zařízení jsme získali hodně zkušeností a program dokážeme připravit tak, aby byl nejen zajímavý, ale po zdravotní stránce také prospěšný," říká Pavelková. Ta jako velice pozitivní vnímá i to, že v objektu má pracoviště také Základní škola z Hrádku. "Je tu první a druhá třída, a děti tak bez větších obtíží mohou zahájit školní docházku. Také jejich vyučovací program je doplněn o zdravotní péči," vysvětluje Anna Pavelková.
LÉČBA HROU. Děti si hrají ve speciální mateřské škole, která v Janově na Rokycansku slouží malým pacientům s respiračními potížemi.
</TEXT>
</DOC>
<DOC>
<DOCID>MF-20020330522</DOCID>
<DOCNO>MF-20020330522</DOCNO>
<DATE>03/30/02</DATE>
<TITLE>
Firmy lákají průmyslové zóny v dosahu dálnice
</TITLE>
<GEOGRAPHY>Plzeň</GEOGRAPHY>
<TEXT>
Již plných 1866 hektarů, z toho však 1658 hektarů volné plochy, dosahuje v kraji výměra stávajících osmatřiceti průmyslových zón. Podle údajů plzeňské rozvojové agentury to představuje pouze šestinu z celkem 200 rozvojových lokalit určených územními plány obcí pro průmyslovou výrobu. Z celkového počtu zón je patnáct funkčních, osm připravených a zbylých patnáct se připravuje. Státní dotaci dosud získaly pouze zóna Borská pole v Plzni, a to 76 milionů korun, a zóna ve Stodu v okrese Plzeň-jih. Ta dostala 5,6 milionu korun. Významným průmyslovým parkem v Plzni je mezinárodní letiště v Líních, kolem kterého má vzniknout rozsáhlá komerční zóna. K dalším funkčním průmyslovým lokalitám patří čtyřicetihektarová zóna v Holýšově na Domažlicku, 37 hektarů v Rokycanech, soukromá průmyslová zóna v Boru u Tachova se 34 hektary plochy, ve Městě Touškov nedaleko Plzně s 21 hektarovou výměrou a v Plané na Tachovsku, kde zóny zaujímá 10,2 hektaru. Cena, za kterou obce pozemky investorům prodávají, je různá a většinou závisí na vybavenosti pozemků. V Plzni na Borských polích to je v průměru 500 až 550 korun za metr čtvereční. Mimo Plzeň platí zpravidla investoři obcím od 200 do 400 korun. Vysoké ceny, tisíc korun za metr čtvereční i více, vyžadují soukromí majitelé pozemků. Úspěchy s umístěním investorů slaví především zóny v blízkosti dálnice D5. Naopak některé obce například na Rokycansku hodlají nejprve vybudovat odpovídající komunikace, které by měly propojit několik průmyslových zón v okrese. V Holýšově vzniká vedle průmyslové i obytná zóna. Místní radnice tam chce postavit až 350 bytů, aby zároveň s investory přilákala i nové zaměstnance.
PRŮMYSLOVÁ ZÓNA BORSKÁ POLE V PLZNI
- Největší a jediná průmyslová zóna s celorepublikovým významem v Plzeňském kraji
- Loni oceněna jako nejlepší průmyslová zóna v České republice
- V provozu a ve výstavbě je 16 firem. Volných zůstává 17 hektarů.
- Investice překročily 6,5 miliardy korun a zajistily pracovní místa pro více než tři tisíce lidí.
- Nejvýznamnějším investorem je japonská společnost Matsushita, výrobce televizorů Panasonic. Ta byla zároveň první firmou, která se na Borských polích usadila a zahájila výrobu již v roce 1997.
</TEXT>
</DOC>
<DOC>
<DOCID>MF-20020330523</DOCID>
<DOCNO>MF-20020330523</DOCNO>
<DATE>03/30/02</DATE>
<TEXT>
Skupina Tak nic hraje na čtvrteční akci Konkurz Zahrada v plzeňském Divadle Čas. Na přehlídce si vybírali zajímavé formace organizátoři tuzemských hudebních festivalů. "Na Trampskou Portu postoupilo do dalšího kola pět kapel. Účastníci Zahrady budou známi až později, nicméně hodně se líbila plzeňská skupina Bory, dobře působila Marná snaha a neztratil se ani loňský vítěz Plzeňské lokálky Neboysa," uvedl ředitel pořádajícího Kulturního střediska Esprit Hanuš Klůs.
</TEXT>
</DOC>
<DOC>
<DOCID>MF-20020330524</DOCID>
<DOCNO>MF-20020330524</DOCNO>
<DATE>03/30/02</DATE>
<TITLE>
Řeknu vám...
</TITLE>
<TEXT>
...že kroupy, vichry a plískanice vymlely z šindele na kostele měkčí tkáň, podélná dřevní vlákna už neváže nic, rozpadají se. S panem Smetanou je trháme, prkýnka praskají jak staré kosti. Mají i stejnou barvu. Ačkoliv mlha se už sune do údolí, naše vyhlídky nevedou ani přes zeď okolního hřbitova. Před měsícem zloději vypáčili dveře do sakristie a uloupili z oltáře gotickou Madonu, v baroku vybarvenou a zlacenou. Zajistili jsme vchod mříží, a před několika dny zloději rozbili okno a ukradli obraz Krista ležícího v hrobě: výška plátna 88 centimetrů, šířka 200 centimetrů. Až další den jsme přišli na to, že zmizelo i Jezulátko za oltářem, malé asi 35 centimetrů. K radosti vskutku málo důvodů. Dali nám nového pana faráře, ačkoliv ten starý byl dosud mladý a byl taky pilnější. Do hodin náboženství chodil s kytarou, učil děti zpívat, kreslit, správně mluvit, ba i katechismus. Z původně sedmi přihlášených dětí měl do roka třídu plnou. "Pan farář Fořt, to je učitel!" chlubili se kluci bledým učitelkám. Na Bílou sobotu starý pan farář slavil vigilii snad ve všech šesti kostelech. Hned po setmění začínal v našem. Já jsem připravoval hranici, on světil oheň, vsazoval kadidlová zrna do velikonoční svíce zvané paškál, kterou jsme zapálili od hranice. V tu chvíli se vždy strhla sněhová vichřice a v podmínkách hluboké totality rvala křehký plamínek od knotu nebo jej rovnou uhasila sněhová vločka. Znovu jsme připálili knot od dohořívající hranice a snažili se vnést světlo do kostela. Svírali jsme plamen v rukou, ale vítr se stočil do trychtýře a shora plamen sfoukl. Konečně jsme uvnitř. Pan farář se nadechuje, aby zazpíval "světlo Kristovo", já úlevou vydechuji - a zháším svíci. "Sakra práce," ozve se tlumeně místo světla Kristova do temnot kostela. A to bylo rok co rok, babky si myslely, že to máme tak secvičené. Nový pan farář dětem pouští video o životě svatého Františka z Assisi, o křesťanech v římských katakombách, ba i katechismus je učí. Z třiceti žáků zbylo sedm. Na Květnou neděli oznámil, že mše svatá bude zas až v neděli, kdy společně oslavíme Vzkříšení. "A co Zelený čtvrtek, Velký pátek a Bílá sobota, to nebudete světit oheň? Do temnost kostela světlo Kristovo spolu nevneseme?" namítám. "Ne, to není povinné," odpovídá, "vím, vás asi baví ten oheň a tak, ale v tom podstata víry nespočívá." "Za starého pana faráře v kostele nikdo neškodil, ale za nového mravy upadly až hanba," stěžovala si pak před kostelem jedna babka druhé. Teď, když s panem Smetanou trháme z kostela starý šindel, napadá mě, že jasnovidní zloději možná věděli, že obraz Krista v hrobu, který se vystavuje jen na Velký pátek, my už nepotřebujeme. Možná ho už potřebují oni. A kdo ví, jak ve skutečnosti potřebujeme Madonu? Vždyť to, co starého pana faráře hnalo z kostela do kostela, aby i pro dvě babky odsloužil všechny svátky, to nebyla přirozená potřeba, ale vzdor proti moci! "Už vám nepustíme ani píď svatého prostoru" štval se v mysli. Mravnost je strašné odříkání. A zmizí-li povšechný důvod k odříkání a je-li k tomu málo vnitřních důvodů, pak se mravno st propadá a marně se pohoršujeme. Jak pošetilé, když s panem Smetanou zdarma opravujeme střechu kostela! Není to dnes dokonce trestné? Jak odvedeme daň z přidané hodnoty? "Vono zkraje to vypadá vždycky beznadějně. Ale tomu se člověk nesmí poddat. Až budeme střechu potloukat novým šindelem, už bude líp," rozptyluje pan Smetana mé chmury. "V to věříš?" divím se. "Ne, to vím. Jenom jsme prohloupili, že jsme si sem nevzali pivo." V tu chvíli se strhla sněhová vichřice a rvala nám šindel z rukou. "Světlo Kristovo," kleli jsme společně.
</TEXT>
</DOC>
<DOC>
<DOCID>MF-20020330525</DOCID>
<DOCNO>MF-20020330525</DOCNO>
<DATE>03/30/02</DATE>
<TITLE>
Domácí laboratoř vyráběla pervitin
</TITLE>
<GEOGRAPHY>Plzeň</GEOGRAPHY>
<TEXT>
Domácí laboratoř na výrobu drogy pervitin objevili policisté u šestadvacetiletého páru v bytě v Jablonského ulici. Plzeňané, kterým hrozí až pětileté vězení za nedovolenou výrobu a držení omamných látek, vyrobili za poslední rok nejméně v deseti případech čtyři gramy drogy. Fakt, že ji použili pro vlastní potřebu, je podle informace mluvčí plzeňských policistů Romany Svobodové nezprošťuje případného postihu.
Plzeň - Domácí laboratoř na výrobu drogy pervitin objevili policisté u šestadvacetiletého páru v bytě v Jablonského ulici. Plzeňané, kterým hrozí až pětileté vězení za nedovolenou výrobu a držení omamných látek, vyrobili za poslední rok nejméně v deseti případech čtyři gramy drogy. Fakt, že ji použili pro vlastní potřebu, je podle informace mluvčí plzeňských policistů Romany Svobodové nezprošťuje případného postihu.
</TEXT>
</DOC>
<DOC>
<DOCID>MF-20020330526</DOCID>
<DOCNO>MF-20020330526</DOCNO>
<DATE>03/30/02</DATE>
<TITLE>
Muž se ukájel v centru Plzně
</TITLE>
<GEOGRAPHY>Plzeň</GEOGRAPHY>
<TEXT>
Muže, který onanoval před kolemjdoucími v sadech pod Divadlem J. K. Tyla v Plzni, dopadli včera s pomocí svědků plzeňští strážníci. Hlídka, kterou přivolala neznámá žena, našla třiatřicetiletého Plzeňana za jedním z křoví v sadech u hotelu Slovan. "Až když strážníky spatřil, přestal se ukájet a dal se na útěk zpět pod divadlo a k Prešovské ulici, kde jej kolegové u baru Montana chytili," řekl operační důstojník. Doplnil, že exhibicionistu hlídka městské policie předala policistům. Podobný případ řešili strážníci ve čtvrtek večer u železniční stanice Plzeň-zastávka, kde ženy obtěžoval devětačtyřicetiletý muž z Tachova.
Plzeň - Muže, který onanoval před kolemjdoucími v sadech pod Divadlem J. K. Tyla v Plzni, dopadli včera s pomocí svědků plzeňští strážníci. Hlídka, kterou přivolala neznámá žena, našla třiatřicetiletého Plzeňana za jedním z křoví v sadech u hotelu Slovan. "Až když strážníky spatřil, přestal se ukájet a dal se na útěk zpět pod divadlo a k Prešovské ulici, kde jej kolegové u baru Montana chytili," řekl operační důstojník. Doplnil, že exhibicionistu hlídka městské policie předala policistům. Podobný případ řešili strážníci ve čtvrtek večer u železniční stanice Plzeň-zastávka, kde ženy obtěžoval devětačtyřicetiletý muž z Tachova.
</TEXT>
</DOC>
<DOC>
<DOCID>MF-20020330527</DOCID>
<DOCNO>MF-20020330527</DOCNO>
<DATE>03/30/02</DATE>
<TITLE>
Vandal poničil hroby tachovského hřbitova
</TITLE>
<GEOGRAPHY>Tachov</GEOGRAPHY>
<TEXT>
Desítky poničených hrobů za sebou zanechal vandal na tachovském hřbitově. Neznámý škůdce přelezl oplocení u urnového háje a ze třiačtyřiceti hrobů odtrhal kovové vázy, které byly připevněny k deskám hrobů. Vázy navíc odnesl, takže škoda přesáhla dvacet tisíc korun.
Tachov - Desítky poničených hrobů za sebou zanechal vandal na tachovském hřbitově. Neznámý škůdce přelezl oplocení u urnového háje a ze třiačtyřiceti hrobů odtrhal kovové vázy, které byly připevněny k deskám hrobů. Vázy navíc odnesl, takže škoda přesáhla dvacet tisíc korun.
</TEXT>
</DOC>
<DOC>
<DOCID>MF-20020330528</DOCID>
<DOCNO>MF-20020330528</DOCNO>
<DATE>03/30/02</DATE>
<TITLE>
Zloděj bere kabelky starším ženám
</TITLE>
<GEOGRAPHY>Plzeň</GEOGRAPHY>
<TEXT>
Velmi intenzívně pátrají plzeňští policisté po zloději, který se v ulicích krajského centra zaměřuje na starší ženy. Ve čtvrtek vytrhl kabelku jednašedesátileté ženě v Radiové ulici ve čtvrti Doubravka - než se oběť stačila vzpamatovat, přišla o majetek v hodnotě přesahující osm tisíc korun. Ve stejný den o několik hodin dříve potkal stejný osud v Lukavické ulici ve čtvrti Bory sedmdesátiletou ženu, která svou škodu odhadla na zhruba devět set korun..
Plzeň - Velmi intenzívně pátrají plzeňští policisté po zloději, který se v ulicích krajského centra zaměřuje na starší ženy. Ve čtvrtek vytrhl kabelku jednašedesátileté ženě v Radiové ulici ve čtvrti Doubravka - než se oběť stačila vzpamatovat, přišla o majetek v hodnotě přesahující osm tisíc korun. Ve stejný den o několik hodin dříve potkal stejný osud v Lukavické ulici ve čtvrti Bory sedmdesátiletou ženu, která svou škodu odhadla na zhruba devět set korun..
</TEXT>
</DOC>
<DOC>
<DOCID>MF-20020330529</DOCID>
<DOCNO>MF-20020330529</DOCNO>
<DATE>03/30/02</DATE>
<TITLE>
Někde začínají už o víkendu
</TITLE>
<HEADING>
PAMÁTKY V REGIONU: Na prahu nové sezony
</HEADING>
<TEXT>
Po zimní přestávce se otevřou už příští týden a v některých případech už o tomto víkendu brány památek v kraji. Nová turistická sezona přitom slibuje nabídnout některé novinky, které až dosud lidé nemohli spatřit.
Plzeň - "Věřím, že letos uvítáme opět více návštěvníků, než loni," těší se Karel Drhovský, ředitel Státního památkového ústavu v Plzni. Loni například na objekty ve správě státní instituce zavítalo o dvacet tisíc lidí více, než rok předcházející. První novinkou na státních památkách bude rekonstruovaný velký sál zadního zámku v Nebílovech. "Sál sice ještě nemá restaurované monumentální nástěnné malby od Antonína Tuvory, ale jinak má novou parketovou podlahu, funkční krb a pyšní se skvostným souborem pěti lustrů s květinovým motivem, který navazuje na výzdobu prvního ze dvou proti sobě stojících zámků," popisuje Drhovský. Na zámku bude ještě od druhé poloviny května k vidění první část Muzea hasičů Plzeňska. Jeho expozice vznikají shromažďováním předmětů ze sbírek hasičských sborů i jednotlivců. Největší akcí, na kterou se letos památkáři připravují, bude začátkem května zpřístupnění románského relikviáře svatého Maura na zámku Bečov. Vystavení tohoto díla doprovodí samostatná expozice věnovaná restaurování, nálezu a osudu relikviáře. V květnu projdou také první návštěvníci novou prohlídkovou trasou na hradě Švihov. Ten se ostatně letos jako první otevře do nové sezony už v neděli koncertem vokálního tělesa Hlas od 16 hodin v bývalé konírně. Nová prohlídka ukáže poprvé sklepy pod jižním palácem, jižní parkán, fraucimor, prostory pod kaplí, zařízenou renesanční kuchyni a restaurované prostory sálu pod severním palácem. Na konci května zpřístupní také hrad a zámek Velhartice restaurovaný rytířský sál s nástěnnou výzdobou, kachlovými kamny a expozicí na téma hry a společenská zábava v době renesance. Poslední velkou květnovou akcí bude otevření Galerie inspirovaného umění v Plasích ve druhém patře budovy konventu. "Podstatou této galerie je vedle největší obrazové kolekce Streittů, rodáků z Plas, galerie Aloise Doležala. Tento malíř, tvořící převážně mezi světovými válkami, vytvořil zejména pozoruhodný soubor monumentálních obrazů na téma své vlastní filozofie. V zahraničí je veleben jako Michelangello dvacátého století," uvádí Karel Drhovský. Nejnavštěvovanější památkou v kraji je lovecký zámek Kozel u Štáhlav, který těží z výhodné polohy nedaleko krajského města a slouží i jako výletní a rekreační centrum pro Plzeňany. Památku navštíví za sezonu kolem 150 tisíc lidí a nejméně půldruhého milionu lidí zavítá v sezoně do zámeckého parku, kam je vstup zdarma. Navíc v podzámčí vyrostl rekreační areál s dětskými hřišti, minigolfem a restaurací. Zámek nabízí také reprezentační prostory ke komerčnímu využití a k pořádání svateb. Loni příliv návštěvníků pocítil i odlehlý hrad Kašperk, ačkoliv k němu vede z parkoviště za Kašperskými Horami přibližně půldruhého kilometru dlouhá turistická stezka. Na hrad, který je majetkem města, zavítalo loni přes 40 tisíc lidí.
RARITA. Bečov představí relikviář svatého Maura.
</TEXT>
</DOC>
<DOC>
<DOCID>MF-20020330530</DOCID>
<DOCNO>MF-20020330530</DOCNO>
<DATE>03/30/02</DATE>
<TITLE>
Relikviář se vrátí na zámek Bečov
</TITLE>
<GEOGRAPHY>Bečov</GEOGRAPHY>
<TEXT>
Jen několik málo lidí tuší, kde se v současné době nachází po korunovačních klenotech druhá nejcennější česká historická památka - relikviář svatého Maura. Přitom možná už za tři týdny se objeví na zámku v Bečově. "Místo, kde se relikviář nachází, je z bezpečnostních důvodů tajné. V Bečově by měl být někdy koncem dubna," říká pracovnice Státního památkového ústavu v Plzni Alena Černá. Pro převoz do Bečova umístí památkáři relikviář do zvláštního kontejneru, který jej má ochránit i pro případ nehody. V prostorách bečovského zámku vznikla pro jeho uložení trezorová místnost s vitrínou z neprůstřelného skla, klimatizací, pancéřovanými dveřmi a bezpečnostním systémem. Veřejnost spatří relikviář 5. května. "Největší problém momentálně je, že nemáme peníze, abychom přijali druhou průvodkyni po zámku. Zřejmě budeme muset na některé památce snížit rozpočet a zpomalit například některou rekonstrukci. Očekáváme totiž zájem o relikviář nejen ze strany tuzemských turistů, ale i zahraničních odborníků," vysvětluje Karel Drhovský, ředitel plzeňského památkového ústavu. Relikviář objevili policisté v listopadu 1985 pod podlahou hradní kaple. Tam ho zakopali členové rodu Beafortů, když po roce 1945 zámek opouštěli. Poklad tvoří 138 centimetrů dlouhá dubová schránka. Tu zdobí reliéfní výzdoba doplněná pěti sty drahokamy. Restaurování trvalo 11 let a stálo 20 milionů korun.
Bečov - Jen několik málo lidí tuší, kde se v současné době nachází po korunovačních klenotech druhá nejcennější česká historická památka - relikviář svatého Maura. Přitom možná už za tři týdny se objeví na zámku v Bečově. "Místo, kde se relikviář nachází, je z bezpečnostních důvodů tajné. V Bečově by měl být někdy koncem dubna," říká pracovnice Státního památkového ústavu v Plzni Alena Černá. Pro převoz do Bečova umístí památkáři relikviář do zvláštního kontejneru, který jej má ochránit i pro případ nehody. V prostorách bečovského zámku vznikla pro jeho uložení trezorová místnost s vitrínou z neprůstřelného skla, klimatizací, pancéřovanými dveřmi a bezpečnostním systémem. Veřejnost spatří relikviář 5. května. "Největší problém momentálně je, že nemáme peníze, abychom přijali druhou průvodkyni po zámku. Zřejmě budeme muset na některé památce snížit rozpočet a zpomalit například některou rekonstrukci. Očekáváme totiž zájem o relikviář nejen ze strany tuzemských turistů, ale i zahraničních odborníků," vysvětluje Karel Drhovský, ředitel plzeňského památkového ústavu. Relikviář objevili policisté v listopadu 1985 pod podlahou hradní kaple. Tam ho zakopali členové rodu Beafortů, když po roce 1945 zámek opouštěli. Poklad tvoří 138 centimetrů dlouhá dubová schránka. Tu zdobí reliéfní výzdoba doplněná pěti sty drahokamy. Restaurování trvalo 11 let a stálo 20 milionů korun.
</TEXT>
</DOC>
<DOC>
<DOCID>MF-20020330531</DOCID>
<DOCNO>MF-20020330531</DOCNO>
<DATE>03/30/02</DATE>
<TITLE>
Gotický hrad a renesanční zámek
</TITLE>
<TEXT>
OTEVŘENO: Duben a říjen: so-ne 9-16 Květen a září: út-ne 9-16 Červen až srpen: út-ne 9-17 hodin
Bývalý klášter premonstrátek
VSTUPNÉ: Dospělí: 20,Zlevněné (děti, vojáci, důchodci): 10,Děti do 6 let: po celou sezonu zdarma
OTEVŘENO: Objednávat na telefonním čísle: 019 / 790 05 44
Zámek, zámecké interiéry, Karel Čapek
VSTUPNÉ: Dospělí: 20,Zlevněné (děti, vojáci, důchodci): 10,Děti do 6 let: po celou sezonu zdarma
OTEVŘENO: Duben a říjen: so-ne 9-16 hodin. Květen až září: út-ne 9-12 a 13-17 hodin
Zámek, galerie, jízdárna
OTEVŘENO: Duben a říjen: so-ne 9-16 hodin Květen a září: út-ne 9-16 Červen až srpen: út-ne 9-17
Tisky, mince, kuriozity, Orient
VSTUPNÉ: Dospělí: 80,Zlevněné (děti, vojáci, důchodci): 40,Děti do 6 let: 1,
OTEVŘENO: Duben a říjen: so-ne 9-16 Květen a září: út-ne 9-16 Červen až srpen: út-ne 9-17 hodin
Porcelán, expozice historických zbraní
VSTUPNÉ: Dospělí: 50,(40,bez průvodce) Zlevněné (děti, vojáci, důchodci): 25,Děti do 6 let: 5,
OTEVŘENO: Duben až říjen: po-ne 9- 16.30 hodin.
Baroko, sochy, obrazy služebnictva
VSTUPNÉ: Dospělí: 40,Zlevněné (děti, vojáci, důchodci): 20,Děti do 6 let: po celou sezonu zdarma
OTEVŘENO: Duben až říjen: út-ne 9-12, 13-17 hodin
Baroko
VSTUPNÉ: Dospělí: 20,Zlevněné (děti, vojáci, důchodci): 10,Děti do 6 let: po celou sezonu zdarma
OTEVŘENO: Duben: út-ne 9-17 hodin Květen až říjen: út-ne 9-18 hodin
Gotický palác, zámek
VSTUPNÉ: Dospělí: 30,Zlevněné (vojáci, důchodci): 20,Děti od 6 do 15 let: 10,Děti do 6 let: zdarma
OTEVŘENO: Duben a říjen: so-ne 9-15 Květen a září: út-ne 9-16 Červen až srpen: út-ne 9-17 hodin
Největší česká zřícenina hradu
VSTUPNÉ: Dospělí: 50,Zlevněné (děti, vojáci, důchodci): 30,Děti do 6 let: 1,Rodinné: 130,
OTEVŘENO: Duben a říjen: so-ne 9-12, 13-15 hodin. Květen až září: út-ne 9-17
Vyhlídka na Plzeň a široké okolí
VSTUPNÉ: Dospělí: 15,Zlevněné (děti, vojáci, důchodci): 5,Děti do 6 let: po celou sezonu zdarma
OTEVŘENO: Duben až říjen: út-ne 10-18 hodin
Život na hradě
OTEVŘENO: Duben a říjen: so-ne 9-15 Květen a září: út-ne 9.30-16 Červen až srpen: út-ne 9.30-17 hodin
Konvent, knihovna, výstavy
VSTUPNÉ: Dospělí: 40,Zlevněné (děti, vojáci, důchodci): 20,Děti do 6 let: zdarma
</TEXT>
</DOC>
<DOC>
<DOCID>MF-20020330532</DOCID>
<DOCNO>MF-20020330532</DOCNO>
<DATE>03/30/02</DATE>
<TITLE>
Katedrála bude mít svůj vlastní soubor
</TITLE>
<TEXT>
Biskupství již hledá zájemce o působení v orchestru
Katedrála svatého Bartoloměje v Plzni bude mít své vlastní symfonicko-vokální hudební těleso. Rozhodlo o tom Biskupství plzeňské.
Plzeň - "Ve světě je obvyklé, že katedrály jsou mimo jiné i centrem skladatelského a interpretačního umění oboru duchovní hudby. Právě ta má v Plzni bohatou a dlouhou tradici. Vznik diecéze a povýšení kostela na katedrálu byl významný krok: proto chce biskup František Radkovský podpořit také založení tohoto hudebního tělesa," vysvětluje tiskový mluvčí Biskupství plzeňského Jiří Nývlt. Biskupství oslovuje zájemce z Plzně i okolí, kteří ovládají alespoň na základní úrovni hru na hudební nástroj, zařaditelný do symfonického orchestru a stejně tak i ty, kteří by rádi zpívali v chrámovém sboru. "Nerozhoduje věk ani to, zda hudebník bude profesionál či amatér, věřící či nevěřící. Postačí, bude-li mít čas a chuť pravidelně studovat repertoár a spolupodílet se tak na dalším rozvoji chrámové hudby v Plzni. Zkoušky se budou konat v sále farní budovy ve Františkánské ulici 11 každé pondělí v 19 hodin," pokračuje Nývlt. Vytvořením a vedením nového hudebního tělesa pověřil František Radkovský dirigenta, klavíristu a skladatele Miloše Boka, který působí od roku 1992 v západních Čechách jako pedagog, varhaník a skladatel církevní hudby. Miloš Bok bude též komponovat nové skladby, jež se stanou součástí slavnostních bohoslužeb v plzeňské katedrále. "Repertoár nově vznikajícího souboru bude tvořit duchovní hudba. Počet členů není doposud přesně limitován. Doufáme, že do konce letošního roku se podaří sestavit těleso o zhruba třiceti zpěvácích a třiceti hudebnících. Soubor nebude vystupovat jen v katedrále, do budoucna počítám i s koncertní činností," plánuje Jiří Nývlt.
</TEXT>
</DOC>
<DOC>
<DOCID>MF-20020330533</DOCID>
<DOCNO>MF-20020330533</DOCNO>
<DATE>03/30/02</DATE>
<TEXT>
Bedřich Zákostelecký (uprostřed) hovoří v plzeňské Univerzitní galerii se svou manželkou (vlevo) a návštěvnicí středeční vernisáže výstavy s názvem Knižní vazby. Expozici tvoří práce pedagoga a šesti studentů knižní kultury Pedagogické fakulty Západočeské univerzity.
</TEXT>
</DOC>
<DOC>
<DOCID>MF-20020330534</DOCID>
<DOCNO>MF-20020330534</DOCNO>
<DATE>03/30/02</DATE>
<TITLE>
Hra je postavena na lidovém verši
</TITLE>
<HEADING>
Rozhlasové tipy
</HEADING>
<GEOGRAPHY>Plzeň</GEOGRAPHY>
<TEXT>
Velikonoční pořady Českého rozhlasu Plzeň nabídnou povídání o zajímavém reliéfu v Západočeském muzeu v Plzni a výstavě moderních italských umělců. O Velikonočním pondělí představí rozhlasovou hru, jejíž námět hledali autoři u regionálního autora. Dnešní Horizont zavede posluchače od 16.30 hodin do budovy Západočeského muzea ke kamennému reliéfu s motivy dívčí války, spisovatel Václav Vokolek bude průvodcem výstavou Presenza-Assenza v Galerii města Plzně. Galerie představuje italské umění 60. let 20. století ve sbírkách GioBatta Meneguzza, architekta z Malo. Nedělní kaleidoskop připomene - rovněž od 16.30 hodin - velikonoční motivy v textech českých spisovatelů a básníků Jana Zahradníčka, Jindřicha Šimona Baara a Bohuslava Reynka. Na pondělí připravil od 18 hodin plzeňský rozhlas hru na motivy středověké morality Kdokoli. Z kontrastu toporného, jakoby lidového verše středověké morality se zvukem a mluvou aktuální současnosti je vystavěna hra Byl jest jeden člověk. Pro Člověka si přichází Smrt a volá ho jménem Boha k poslednímu soudu: člověk se zdráhá, smlouvá, hledá, kdo by mu pomohl. Podle středověké morality jediným přijatelným doprovodem před soudnou stolici Boha jsou dobré skutky, nic a nikdo jiný člověku s vyúčtováním pomoci nemůže.
Plzeň - Velikonoční pořady Českého rozhlasu Plzeň nabídnou povídání o zajímavém reliéfu v Západočeském muzeu v Plzni a výstavě moderních italských umělců. O Velikonočním pondělí představí rozhlasovou hru, jejíž námět hledali autoři u regionálního autora. Dnešní Horizont zavede posluchače od 16.30 hodin do budovy Západočeského muzea ke kamennému reliéfu s motivy dívčí války, spisovatel Václav Vokolek bude průvodcem výstavou Presenza-Assenza v Galerii města Plzně. Galerie představuje italské umění 60. let 20. století ve sbírkách GioBatta Meneguzza, architekta z Malo. Nedělní kaleidoskop připomene - rovněž od 16.30 hodin - velikonoční motivy v textech českých spisovatelů a básníků Jana Zahradníčka, Jindřicha Šimona Baara a Bohuslava Reynka. Na pondělí připravil od 18 hodin plzeňský rozhlas hru na motivy středověké morality Kdokoli. Z kontrastu toporného, jakoby lidového verše středověké morality se zvukem a mluvou aktuální současnosti je vystavěna hra Byl jest jeden člověk. Pro Člověka si přichází Smrt a volá ho jménem Boha k poslednímu soudu: člověk se zdráhá, smlouvá, hledá, kdo by mu pomohl. Podle středověké morality jediným přijatelným doprovodem před soudnou stolici Boha jsou dobré skutky, nic a nikdo jiný člověku s vyúčtováním pomoci nemůže.
</TEXT>
</DOC>
<DOC>
<DOCID>MF-20020330535</DOCID>
<DOCNO>MF-20020330535</DOCNO>
<DATE>03/30/02</DATE>
<TITLE>
Galerie nabízí reliéfy
</TITLE>
<GEOGRAPHY>Plzeň</GEOGRAPHY>
<TEXT>
S méně obvyklou formou uměleckého projevu se mohou seznámit návštěvníci Galerie Jiřího Trnky v Plzni. Dvojice umělců vystavuje do 6. dubna své reliéfy a plastiky vytvořené z ušlechtilého porcelánu. Alena Burešová vystavuje v přední místnosti galerie plastiky fantastických ptáků a barevné reliéfy ve formě kachlů s převážně abstraktními motivy. Zadní prostora galerie hostí díla Vendiho M. Hůrky: porcelánové kachle s vyobrazením vtipných textových i figurálních motivů a barevné kresby provedené na ručním papíře. "Kachle a plastiky vytvářím z porcelánové hmoty za pomoci sádrových forem," vysvětluje Alena Burešová. "Barevnosti dosahuji za pomoci kysličníků kovu nanášených štětcem," říká Burešová. " Není důvod, aby byl porcelán rezervován jen pro takzvané vážné či vysoké umění. Pokud se týká ručního papíru pro mé kresby, ten si vyrábím sám. Inspiruje mě kontrast mezi výraznou strukturou papíru a precizností kreslené linky," vysvětluje Hůrka.
Plzeň - S méně obvyklou formou uměleckého projevu se mohou seznámit návštěvníci Galerie Jiřího Trnky v Plzni. Dvojice umělců vystavuje do 6. dubna své reliéfy a plastiky vytvořené z ušlechtilého porcelánu. Alena Burešová vystavuje v přední místnosti galerie plastiky fantastických ptáků a barevné reliéfy ve formě kachlů s převážně abstraktními motivy. Zadní prostora galerie hostí díla Vendiho M. Hůrky: porcelánové kachle s vyobrazením vtipných textových i figurálních motivů a barevné kresby provedené na ručním papíře. "Kachle a plastiky vytvářím z porcelánové hmoty za pomoci sádrových forem," vysvětluje Alena Burešová. "Barevnosti dosahuji za pomoci kysličníků kovu nanášených štětcem," říká Burešová. " Není důvod, aby byl porcelán rezervován jen pro takzvané vážné či vysoké umění. Pokud se týká ručního papíru pro mé kresby, ten si vyrábím sám. Inspiruje mě kontrast mezi výraznou strukturou papíru a precizností kreslené linky," vysvětluje Hůrka.
</TEXT>
</DOC>
<DOC>
<DOCID>MF-20020330536</DOCID>
<DOCNO>MF-20020330536</DOCNO>
<DATE>03/30/02</DATE>
<TITLE>
Se středověkými předky máme společného více, než tušíme
</TITLE>
<HEADING>
Recenze
</HEADING>
<TEXT>
Moralita Spor duše s tělem byla napsána v Čechách za vlády Jana Lucemburského a obdobné disputace tehdy vznikaly v celé západní Evropě. Končívaly příchodem Smrti a hrůzou z věčného zatracení. Na konci české básně se však tělo kaje a dočká se božího odpuštění. "Jest ve mně síla, rozum s krásou, mám hrady i dosti bohaté ohrady," říká zpupné tělo své vlastní duši, která se strachuje o spasení. "Nejlepším přítelem jest plný měšec a nikomu se nepoddám!" Starobylý jazyk moralit nám dnes zní trochu komicky a téma odtažitě. Redaktorka Českého rozhlasu Plzeň Alena Zemančíková však ve své rozhlasové hře Byl jest jeden člověk aneb Hra o komkoli a smrti ukázala, že se svými středověkými předky máme mnohem více společného, než se na první pohled zdá. Hru bude plzeňský rozhlas reprízovat o Velikonočním pondělí od 18 hodin. Hra se odehrává v naší rušné současnosti - v letadle, v autě, na nádraží. Hlavní hrdina se jmenuje Kdokoli a je to úspěšný, zaneprázdněný muž. I smrt je přizpůsobena moderní době, je hezká a kultivovaná. Jednu vadu však má, nelze ji podplatit. Kdokoliv má povoleno najít si přítele, který by ho doprovodil do nejistého záhrobí, ale zjišťuje, že žádného nemá. Zanedbal i ženu a děti a jeho pracně nashromážděné jmění se mu cynicky směje. Má skládat účty, rozpoznat a zhodnotit své činy a v zoufalství zjišťuje, že jeho jistoty se rozpadly. Hra vrcholí na nádraží v supění vlaků a znění tlampačů. Kdokoliv nachází bezdomovce, který má nad ním slitování a je ochoten mu pomoci. Chce se mu za to odměnit, odvézt ho autem a postarat se o něho, ale oba umírají. Konec je však smírný, protože i Kdokoli je svým pozdním prozřením zachráněn. V režii Miroslava Buriánka vzniklo vrstevnaté dílo, které citově propojuje posluchače z 21. století s hvězdnatým nebem i s dávnými předky. Silně tu působí Buriánkovo umění montáže autentických zvuků velkoměsta, vznosného textu i hudby Eduarda Spáčila. Konečný tvar je výsledkem plodné spolupráce autorky a režiséra a silný dojem zvyšují i výborné herecké výkony, zejména Kdokoli Pavla Kikinčuka a Smrt Moniky Švábové.
Alena Zemančíková, Miroslav Buriánek: Byl jest jeden člověk aneb Hra o komkoli a smrti. Vysílá Český rozhlas Plzeň 1. 4. od 18 hodin.
</TEXT>
</DOC>
<DOC>
<DOCID>MF-20020330537</DOCID>
<DOCNO>MF-20020330537</DOCNO>
<DATE>03/30/02</DATE>
<TITLE>
Stálo za to zastavit se s Paterou
</TITLE>
<HEADING>
Recenze
</HEADING>
<TEXT>
Pokračující prezentace díla výtvarníků skupiny P89 ve vstupní hale Českého rozhlasu v Plzni představila v březnu malířskou tvorbu jednoho ze zakládajících členů skupiny Jiřího Patery, narozeného roku 1924. Výstava včera skončila. Ve foyer vystavil autor patnáct prací. Jeden z nejstarších z této skupiny obrazů - Křídový útes z počátku 70. let s jemně vrásněnou bělavě namodralou strukturou - mohli návštěvníci spatřit již na společné prezentaci s Karlem Frauknechtem a Miroslavem Tázlerem v tehdejší galerii Červené srdce před více jak pětadvaceti lety. Jakýmsi optickým záchytným bodem výstavy byla barevně neutrální koláž z použitého pásu rentgenových snímků z konce 80. let, symbolicky prostupující spolu s paprsky nejen tělo, ale i spletitost lidských osudů. Trojice maleb načervenalého a okrově šedavého koloritu rozpětím datace i pojetím obrazů poutala svou výrazností pozornost. Způsobem zpracování reprezentuje charakter vystavené skupiny. Podobně obsahově zaměřené, formátově drobnější kompozice utvářela širší stopa štětce volným malířským gestem a každý z obrazů využívá jiný krajní pól neutrální barevnosti od bílé k černé. Optická vazba obrazových prvků k vnějším motivům ovšem není rozhodující pro významovou interpretaci divákem. Prvotní je sdělení signalizované celkovým tvarovým uspořádáním, barevným vyzněním, znakovitostí linie či tvarového obrysu, členěním rukopisu, vrstvením struktur hmot a řazením prostorových plánů. V těchto souvislostech se často hovoří o abstraktní - nezobrazující malbě, ale to je poněkud zjednodušující. V soudobé fázi uměleckého vývoje je malba ve své provázanosti tvůrčích podnětů a užitých prostředků tak osobní záležitostí, že ji nelze spoutat jakoukoli obecnou normou. Rozhodující je osobní způsob prožívání světa, reagování na jeho proměny. Pod jejich zjevnými projevy, skrze jejich hmotné a smyslům zřejmé podoby jsou znatelné konstantní prvky a podstatné rysy, které nám přibližují smysl našeho konání. K těm jsou Paterovy obrazy zaměřeny. V jejich rozmanité, časově rozrůzněné a přesto sjednocené tvářnosti, je přesvědčivá energie tlumočící a násobící sílu prožitku a stupeň porozumění životu. Zastavení u vybraných obrazových skladeb Jiřího Patery bylo jedním z vrcholných zážitků ve zde probíhajících prezentacích skupiny P89.
Pokračující prezentace díla výtvarníků skupiny P89 ve vstupní hale Českého rozhlasu v Plzni představila v březnu malířskou tvorbu jednoho ze zakládajících členů skupiny Jiřího Patery, narozeného roku 1924. Výstava včera skončila. Ve foyer vystavil autor patnáct prací. Jeden z nejstarších z této skupiny obrazů - Křídový útes z počátku 70. let s jemně vrásněnou bělavě namodralou strukturou - mohli návštěvníci spatřit již na společné prezentaci s Karlem Frauknechtem a Miroslavem Tázlerem v tehdejší galerii Červené srdce před více jak pětadvaceti lety. Jakýmsi optickým záchytným bodem výstavy byla barevně neutrální koláž z použitého pásu rentgenových snímků z konce 80. let, symbolicky prostupující spolu s paprsky nejen tělo, ale i spletitost lidských osudů. Trojice maleb načervenalého a okrově šedavého koloritu rozpětím datace i pojetím obrazů poutala svou výrazností pozornost. Způsobem zpracování reprezentuje charakter vystavené skupiny. Podobně obsahově zaměřené, formátově drobnější kompozice utvářela širší stopa štětce volným malířským gestem a každý z obrazů využívá jiný krajní pól neutrální barevnosti od bílé k černé. Optická vazba obrazových prvků k vnějším motivům ovšem není rozhodující pro významovou interpretaci divákem. Prvotní je sdělení signalizované celkovým tvarovým uspořádáním, barevným vyzněním, znakovitostí linie či tvarového obrysu, členěním rukopisu, vrstvením struktur hmot a řazením prostorových plánů. V těchto souvislostech se často hovoří o abstraktní - nezobrazující malbě, ale to je poněkud zjednodušující. V soudobé fázi uměleckého vývoje je malba ve své provázanosti tvůrčích podnětů a užitých prostředků tak osobní záležitostí, že ji nelze spoutat jakoukoli obecnou normou. Rozhodující je osobní způsob prožívání světa, reagování na jeho proměny. Pod jejich zjevnými projevy, skrze jejich hmotné a smyslům zřejmé podoby jsou znatelné konstantní prvky a podstatné rysy, které nám přibližují smysl našeho konání. K těm jsou Paterovy obrazy zaměřeny. V jejich rozmanité, časově rozrůzněné a přesto sjednocené tvářnosti, je přesvědčivá energie tlumočící a násobící sílu prožitku a stupeň porozumění životu. Zastavení u vybraných obrazových skladeb Jiřího Patery bylo jedním z vrcholných zážitků ve zde probíhajících prezentacích skupiny P89.
</TEXT>
</DOC>
<DOC>
<DOCID>MF-20020330538</DOCID>
<DOCNO>MF-20020330538</DOCNO>
<DATE>03/30/02</DATE>
<TITLE>
Kultura dnes
</TITLE>
<TEXT>
Koncert
KULTURNÍ DŮM: Odyssea (ne 20.00).
STARÝ ZÁMEK: Rod Černínů z Chudenic, expozice Josefa Dobrovského, regionální expozice.
Mach, Šebestová a kouzelné sluchátko. Pohádka ČR (so a ne 17.00, 19.30).
OTAVA: Training Day. Akční USA (so 20.00).
Koncert
KULTURNÍ DŮM: Posezení s písničkou (so 15.00).
Training Day. Akční USA (so a ne 19.30).
MUZEUM: otevřeno v sobotu a neděli 11-12 hodin, hromadné návštěvy možno objednat na telefonu 0185/595100.
HVĚZDA: Paralelní světy. Drama ČR (so 20.00).
Koncert
LD PRUSÍK: Taneční večer (so 19.30).
MUZEUM SEVERNÍHO PLZEŇSKA: Kristina Zábranská: Krajiny a květinová zátiší. Otevřeno úterý až neděle 9-17 hodin.
</TEXT>
<HEADING>
STŘELA: Neříkej ani slovo. USA ( 19.30).
</HEADING>
<TEXT>
KLÁŠTER PLASY: Konvent, lékárenství, baroko, řád cisterciáků, metternichovská hrobka a další zajímavosti. Stálá expozice: Galerie Aloise Doležala: Mýtus a sloh - velkoplošná malba, galerie sympozia Grenzgänger 2000, plastiky ze dřeva umělců celého světa.
EDEN: Mulholland Drive. Příběhový USA (so, ne a po 17.00, 19.30). ELEKTRA: Spy Game. Akční USA (so, ne a po 17.00, 20.00). MINIKINO: Výlet. Příběhový ČR (so, ne a po 17.00, 20.00).
DIVADLO ALFA: Rikki-Tikki-Tavi (so 15.00). DIVADLO J. K. TYLA: Kunálovy oči (so 19.00), Kunálovy oči (ne 19.00). DIVADLO V BOUDĚ: Strašidlo ve zřícenině, Jak učil kovář princeznu móresům (so 16.00). KOMORNÍ DIVADLO: Ještě jednou, profesore (so 19.00). DIVADLO ŠPALÍČEK: Začarovaný les (ne 15.30). DIVADLO MIROSLAVA HORNÍČKA: Rychlé šípy (po 15.00, 19.00).
</TEXT>
<HEADING>
Koncert
</HEADING>
<TEXT>
DIVADLO POD LAMPOU: Steakknife, Spermbirds (so 20.00). JAM - BEAT CLUB: Walk-Choc-Ice (so 21.00). MATRIX MUSIC CLUB: Tanit (so 21.00). RUNWAY: Dwa seksy, Sex Deviants, Tunel, Disharmonici, Laici, Deratizéři (so 20.00), Nekoná se, Ježek A 5 Koloběžek, Plesnivé fazole, Sousedova nenávist (ne 20.00). ŠANTÁN V ANDĚLSKÉ: Velvet Ecstasy (so 21.00). HALA LOKOMOTIVY: Koncert hvězd: Karel Gott, Helena Vondráčková, Peter Dvorský a Eva Urbanová (ne 19.30). ZACH'S PUB: Irish music Jam Session se členy skupiny Poitín (po 20.30).
Dr. Dolittle 2. Komedie USA (ne 17.00).
Koncert
SPOLKOVÝ DŮM: Doutnající pařezy (so 20.00).
Příšerky s.r.o. Komedie USA (so 16.00), Neříkej ani slovo. Akční USA (so 19.00).
MUZEUM: Stálá expozice: Stříbro, náměstí, minoritský klášter. Otevřeno pondělí až pátek 10-16 hodin, sobota 13-16 hodin.
Scary Movie 2. Horor USA (po 20.00).
MUZEUM: Lenka Pužmanová: Deníky - fotografie.
DISCO CLUB: Pán prstenů: Společenstvo prstenu. Fantazy USA (ne 20.00).
</TEXT>
</DOC>
<DOC>
<DOCID>MF-20020330539</DOCID>
<DOCNO>MF-20020330539</DOCNO>
<DATE>03/30/02</DATE>
<TEXT>
Výběr z tvorby Jana Paroubka nabízí domažlická Galerie bratří Špillarů. Grafiky, akvarely a kresby si lidé mohou prohlédnout od pondělí do pátku mezi 9. až 12. a 13. až 16. hodinou.
</TEXT>
</DOC>
<DOC>
<DOCID>MF-20020330540</DOCID>
<DOCNO>MF-20020330540</DOCNO>
<DATE>03/30/02</DATE>
<TITLE>
Knižní hitparáda
</TITLE>
<TEXT>
Nejprodávanější knihy v knihkupectvích Plzeňského kraje od 19. března do 25. března
Chodské knihkupectví, náměstí Míru: Barbara Wood - Posvátné místo J. R. R. Tolkien - Pán prstenů II Hana M. Körnereová - Andělská tvář
Knihkupectví O. P., ulice Aleje: J. R. R. Tolkien - Pán prstenů II Hana M. Körnereová - Andělská tvář Barbara Wood - Posvátné místo
Knihkupectví, Francouzská ulice: Síba Šakíb - V Afghanistanu Bůh už jen pláče Erle S. Gardner - Případ půvabné žebračky Zdena Frýbová - Den jako stvořený pro vážnou známost
NAVA - knihkupectví, Ševčíkova 23: Olga Knoblochová - Krása a čas Velký babiččin snář Jiří Soukup - Vražda bez trestu
Knihkupectví, Ševčíkova ulice: Erich M. Remarque - Zaslíbená země Hana M. Körnereová - Andělská tvář Ken Follett - Pilíře země
Knihkupectví - Maršíková, náměstí: Arnošt Tabášek - Revír mého srdce Hana M. Körnereová - Andělská tvář E. M. Nathanson - Tucet špinavců
NAVA - knihkupectví, Pražská 155/I: J. R. R. Tolkien - Pán prstenů II Josef Lada - Moje abeceda Erich M. Remarque - Zaslíbená země
Knihkupectví Krameriovo, nám. Míru: Martina Formanová - Skladatelka voňavého prádla Ivan Klíma - Má veselá jitra Donald R. Burgett - Cesta do Arnhemu
Galerie, knihkupectví Šiwa, náměstí Míru: Wilbur Smith - Andělé pláčí Růžena Vernerová - Praktický výklad velké arkány tarotů Barbara Wood - Posvátné místo
NAVA - knihkupectví, Benešova 589: J. R. R. Tolkien - Pán prstenů II Zdena Frýbová - Den jako stvořený pro vážnou známost Velká knížka pro šikovné ruce
Knihkupectví u Řetických, náměstí: Barbara Wood - Posvátné místo Wilbur Smith - Andělé pláčí Josef Steiner - Šumava, královský hvozd
Moudrá sova, Klatovská třída: J. R. R. Tolkien - Pán prstenů II Barbara Wood - Posvátné místo Donald R. Burgett - Cesta do Arnhemu
Šesták, U Práce: J. R. R. Tolkien - Pán prstenů II Barbara Wood - Posvátné místo Erich M. Remarque - Zaslíbená země
NAVA - Univerzitní knihkupectví, Sedláčkova 31: Novelizovaný zákon o účetnictví s výkladem Hana M. Körnereová - Andělská tvář Dean Koontz - Falešná vzpomínka
Knihkupectví Petra Janečková, Masarykovo náměstí: Bertrice Small - Intriky a láska Barbara Wood - Posvátné místo Erich M. Remarque - Zaslíbená země
Knihkupectví Podzemný, Smetanova ulice: J. R. R. Tolkien - Pán prstenů II František Nepil - Po Praze chodím... Václav Erbern - Poslední pád Mistra Materny
Knihkupectví Kollerová, Benešova ulice: František Nepil - Po Praze chodím... Peter James - Pomsta Barbara Wood - Posvátné místo
Knihkupectví, Masarykova ulice: Carol Thurstonová - Oko Horovo Pavel Frýbort - Reportér J. R. R. Tolkien - Pán prstenů II
Knhkupectví Šumava, náměstí Svobody: M. Deyl + K. Hísek - Naše květiny Miloslav Švandrlík - Tatínek je úchyl Erich M. Remarque - Zaslíbená země J. R. R. Tolkien - Pán prstenů II
Knihkupectví a prodej CD Petr Nevařil, náměstí Republiky: J. R. R. Tolkien - Pán prstenů Wilbur Smith - Řeka bohů III J. K. Rowlingová - Harry Potter a ohnivý pohár Frederick Forsyth - Vyjednavač
NAVA - Dům knihy, náměstí Republiky: Jiří Procházka - Plánsko a Tachovsko Stojan Černodrinski - Mňam prima vařečka J. R. R. Tolkien - Pán prstenů
</TEXT>
</DOC>
<DOC>
<DOCID>MF-20020330541</DOCID>
<DOCNO>MF-20020330541</DOCNO>
<DATE>03/30/02</DATE>
<TITLE>
Západočeské šachové události
</TITLE>
<TEXT>
Jak si jistě čtenáři všimli, v minulé hlídce si zařádil tiskařský šotek. Nejenže text jaksi neseděl k obrázku, ale navíc byl otištěn diagram, který byl předložen k řešení pár týdnů předtím. Dnes tedy předkládáme správný obrázek a již jen stručně - černý má obrovskou materiální převahu, ovšem nemůže prakticky ničím táhnout. Nebezpečí, že svou pozici rozmotá, však přece jen existuje, proto bílý musí jednat rázně. Možnost k tomu má.
</TEXT>
<HEADING>
SKONČILA I. LIGA
</HEADING>
<TEXT>
Mistrovská sezona se blíží ke konci, program I. ligy se ale již uzavřel. Zástupce regionu, družstvo Šachklubu Sokola Klatovy, se nakonec v soutěži zachránilo. Jistotu však nemělo do posledního kola. Profil klatovského družstva přineseme v některé z dalších hlídek. Dnes si všimneme celků z horní části ligové tabulky. Postup do extraligy nakonec vybojoval jeden z favoritů, družstvo Kolína hrající pod hlavičkou Joly A, i když většinu soutěže muselo dohánět mírnou ztrátu. Za tento tým na první šachovnici hrál kmenový hráč INGEM ZČE Plzeň David Gross, z jehož tvorby je naše první ukázka. Jedná se o hluboko do střední hry proanalyzovanou variantu sicilské obrany, ve které černý obětuje pěšce a získá nebezpečnou iniciativu. Čtenáři se už několikrát mohli v naší hlídce seznámit s úspěšným útokem v této variantě, dnes tedy předkládáme úspěšnou obranu.
Gross - Vozka
</TEXT>
</DOC>
<DOC>
<DOCID>MF-20020330542</DOCID>
<DOCNO>MF-20020330542</DOCNO>
<DATE>03/30/02</DATE>
<TITLE>
Házenkáři chtějí halu a napadají výrok rady
</TITLE>
<TEXT>
Vedení házenkářského klubu HSC Plzeň zpochybnilo výsledek výběrového řízení a rozhodnutí rady o provozovateli městské haly v Plzni na Slovanech. Soutěž vyhrála tělovýchovná jednota Lokomotiva Plzeň, projekt HSC Plzeň neuspěl.
Plzeň - Občanské sdružení HSC Plzeň, které neuspělo ve výběrovém řízení na provoz městské haly na Slovanech, ve včerejším písemném prohlášení napadá výsledky výběrového řízení a vyvíjí tlak na město. "Již dnes můžeme konstatovat, že pokud nebude přehodnoceno stávající rozhodnutí, nedokážeme získat sponzory pro vrcholový sport a další finanční prostředky pro činnost sportovního centra mládeže a pro sportovní třídy základních škol a budeme muset v nejbližším období svoji činnost ukončit, tzn. činnost A družstva a všech mládežnických družstev," píše se ve stanovisku HSC Plzeň. Výsledek výběrového řízení mohou házenkáři napadnout. "Mají samozřejmě právo výsledek rozporovat. Radním na zasedání mohou vyjmenovat body, ve kterých je jejich projekt lepší," řekl ekonomický náměstek primátora Jiří Bis. Házenkáři hodlají požádat zastupitelstvo o slyšení. "Chceme, aby se záležitost týkající se pronájmu městské haly na Slovanech dostala na nejbližší zasedání zastupitelstva," řekl ředitel HSC Plzeň Jan Šulc. Občanské sdružení HSC Plzeň v prohlášení zároveň žádá zveřejnění obou podnikatelských záměrů, které posuzovala komise ve výběrovém řízení. "To ale není obvyklé. Ve vztahu k přihlášeným by to bylo obnažování podnikatelských záměrů, které by pak mohl využít někdo jiný," upozornil Bis. Podle jeho soudu si jak tělovýchovná jednota Lokomotiva, tak HSC Plzeň od přidělení provozování haly slibovaly víc, než co skutečně přináší. "Provozování neznamená, že se hala stane majetkem subjektu a že mu z toho potečou zisky. Provoz podléhá stanoveným pravidlům a využití finančních příspěvků od města musí provozovatel řádně zdůvodnit," konstatoval Bis. Házenkáři dále v prohlášení píší: "Od samého začátku jsme byli ubezpečováni, že v případě, že město Plzeň získá do svého majetku halu Lokomotivy, o kterou TJ Lokomotiva kvalitně nepečovala a kterou nedostatečně využívala, že bude město Plzeň postupovat jako v případě zimního stadionu a Štruncových sadů. To znamená, že vytvoří podmínky pro vrcholový sport a ostatní sporty, které lze v hale provozovat." Jak zimní stadion, tak stadion ve Štruncových sadech i bazén na Slovanech, které jsou v majetku města, provozují sportovní kluby. "Také v těchto případech proběhlo výběrové řízení," poznamenal Vladimír Duchek, který byl v minulém volebním období náměstkem primátora a zodpovídal za sport. Plzeňští házenkáři si přitom na nepřízeň radnice nemohou stěžovat. Z dotací dostali miliony korun. Před dvěma lety městští radní umazali HSC Plzeň dluh ve výši 300 tisíc korun a poskytli jim mimořádný dar dvou milionů korun. To bylo v době, kdy klubu hrozil zánik po odchodu hlavního sponzora. Před začátkem letošní sezony v srpnu 2001 se situace opakovala. Tentokrát radnice HSC darovala čtyři miliony korun. Jednalo se o zásadní zlom v dosavadním přístupu plzeňských zastupitelů k financování profesionálních sportovních klubů. Zastupitelé totiž v minulosti jasně deklarovali, že město nebude finančně dotovat profesionální sportovce. "Myslím si, že z veřejných peněz by se měl financovat sport dětí, mládeže a široké veřejnosti. Vrcholový sport si musí na sebe vydělat z reklamy," řekl Duchek.
</TEXT>
</DOC>
<DOC>
<DOCID>MF-20020330543</DOCID>
<DOCNO>MF-20020330543</DOCNO>
<DATE>03/30/02</DATE>
<TITLE>
Drozdová poplave na šampionátu
</TITLE>
<TEXT>
Plzeňská plavkyně Simona Drozdová na Velikonoční pondělí odcestuje s výpravou české reprezentace na mistrovství světa v krátkém bazénu, které se od středy uskuteční v Moskvě.
Plzeň - Závodnice plzeňské Slavie VŠ začala s přípravou na mistrovství světa už v lednu. "Mohu ale jen odhadovat jakou má Simona před šampionátem formu," pokusil se nejprve vyhnout odpovědi její trenér Jan Jezbera. "Jen na ní záleží jak se jí v Moskvě povede. Samotná tréninková příprava byla narušená, Simona měla zdravotní potíže, zlobily jí třísla," vysvětlil trenér.
</TEXT>
<HEADING>
REKORD ZARUČÍ DOBRÉ UMÍSTĚNÍ.
</HEADING>
<TEXT>
Kvalita světového šampionátu, na kterém se představí plavci ze Spojených států, Austrálie a Číny, bude obrovská. Proto účast ve finále představuje pro každého závodníka velký úspěch. "Kdyby se Simoně podařilo zopakovat výkony z Antverp, mohl by z toho být pěkný výsledek. Každé zlepšení, které by pochopitelně znamenalo český rekord, by ji katapultovalo hodně vysoko. Bylo by to velice hezké, ale zároveň to je i strašně těžké," odhaduje Jan Jezbera šance své svěřenkyně. Simona Drozdová je však před odletem v pohodě. "Doufám, že se mi podaří prodat to, co jsem natrénovala," odpověděla na otázku, na jaké umístění v Moskvě pomýšlí. "Budu startovat na padesát, sto a dvě stě metrů prsa, možná, že i ve štafetě. Na padesátce se na startu sejde zřejmě velká konkurence, už rozplavba se dá přirovnat k loterii."
</TEXT>
<HEADING>
V MOSKVĚ BUDE OBROVSKÁ KONKURENCE.
</HEADING>
<TEXT>
Drozdová má podle světových tabulek největší šanci na dvě stě metrů prsa. V této disciplině figuruje na šestnáctém místě. "Ale ani tento teoretický odhad není přesný. I když v úterý byl konečný termín pro přihlášení, zatím se předběžné startovní listiny nikde neobjevily. Pořadatelé slibované internetové stránky zatím neotevřeli. Někteří evropští odborníci tvrdí, že termín je výhodný zejména pro americké plavce, kteří by měli být na startu kompletní," dodal Jezbera. Závody v krátkém bazenu mají svoji specifiku. "Délka bazénu je jenom pětadvacet metrů a proto hodně záleží na obrátkách. Je zajímavé, že já právě na obrátkách ztrácím, ale přesto zde mám lepší výsledky než v dlouhém, klasickém bazénu. Co budu považovat za úspěch? Když skončím na dvoustovce do dvacátého místa," dodala Simona Drozdová. Start na světovém šampionátu je pro osmáctiletou závodnici vrchol v dosavadní kariéře. Nominaci si vybojovala na evropském mistrovství, kde splnila potřebný limit Českého svazu plaveckých sportů. "Plzeňská juniorka je velké a velmi příjemné překvapení letošní sezony. Na dvoustovce se sice ukázalo, že ještě není takticky vyzrálá, ale je to velký talent," prohlásil po návratu na adresu sedmnáctileté plavkyně státní trenér Jaroslav Strnad.
</TEXT>
<HEADING>
ČTYŘI REKORDY PADLY V ANTVERPÁCH.
</HEADING>
<TEXT>
Drozdová v Antverpách překonala čtyři české rekordy. Plavkyně ve finále prsařské dvoustovky ozdobila skvělé šesté místo ohromným zlepšením - časem 2: 26,95 zůstala jen osm setin za národním rekordem Maňhalové z roku 1997. Byla členkou i ženské polohové štafety, která ve finále skončila pátá. Na Světovém poháru v berlínském krátkém bazénu dohmátla plzeňská prsařka na dvousetmetrové trati jako šestá. Tyto úspěchy ji katapultovaly na šesté místo v anketě o nejlepšího českého plavce roku.
POSLEDNÍ TRÉNINK. Závodnice plzeňského plaveckého klubu Slavie VŠ Simona Drozdová se chystá na mistrovství světa v krátkém bazénu, které ve středu začne v Moskvě. Do Ruska odcestuje v pondělí, ještě včera však absolvovala jeden z posledních tréninků v bazénu na Slovanech.
</TEXT>
</DOC>
<DOC>
<DOCID>MF-20020330544</DOCID>
<DOCNO>MF-20020330544</DOCNO>
<DATE>03/30/02</DATE>
<TITLE>
Rada: Diváky zvu na dobrý fotbal
</TITLE>
<TEXT>
Druhá fotbalová liga o víkendu pokračuje dvacátým kolem, v plzeňských Štruncových sadech se v neděli představí Baník Ratíškovice.
Plzeň - Plzeňští fotbalisté zahájili jarní část sezony skvěle. Ze čtyř zápasů vytěžili deset bodů, soupeřům nastříleli čtrnáct gólů, sami inkasovali jen čtyři. Pověst si nechtějí pokazit ani v pátém jarním kole. "Především nechceme prohrát, ale v pokračovat v dobrých výkonech. Ale tentokrát to bude zřejmě těžké," tvrdí trenér Petr Rada. "Ratíškovice v utkání s námi nemají co ztratit. Vyhrály v Chomutově, remízovaly v Mostě, doma porazily Neratovice, bojují o záchranu ve druhé lize. Takový soupeř se samozřejmě nesmí podcenit. Nebude to podobný zápas jako s Kolínem, kdy jsme v pohodě nastříleli soupeři pět gólů. Ale já budu spokojený s každým výsledkem, který bude znamenat naše vítězství," řekl trenér a neopoměl zdůraznit, že i v duelu, který se hraje v neděli, kdy je hlavní velikonoční svátek, počítá s podporou diváků. "Náš výkon bude určitě stejný jako v předchozích utkáních, proto i tentokrát mohu slíbit, že se fanoušci mohou těšit na dobrý fotbal," láká příznivce na duel trenér Petr Rada. Viktorii v týdnu posílil liberecký útočník Vladimír Kožuch, naopak chybět bude Pavel Fořt, který má jednozápasové stop pro čtyři žluté karty, které nasbíral v předchozích utkáních. Fotbalista by i tak na hrotu plzeňského útoku nebyl. V těchto dnech je v Portugalsku, kde je český reprezentační tým devatenáctiletých účastníkem mezinárodního turnaje. Proto je pravděpodobné, že šanci dostane právě čerstvě získaný útočník Kožuch. "Je to nepochybně kvalitní fotbalista, ale je na něm poznat, že delší dobu nehrál. Navíc se také musí s mužstvem sehrát. Uvidíme, jak se mu po třech trénincích bude dařit. Ale je dobře, že se v mužstvu zvětšuje konkurence," sdělil Petr Rada, který si libuje, že se do kádru vrací i další, z důvodů zranění dosud absentující hráči. "V tomto týdnu začal také naplno trénovat útočník Jaroslav Šedivec. Je to mladý hráč, který nepotřebuje dlouhou rekonvalescenci. Ale nehrál téměř měsíc, tak jsem zvědavý jak se s tím vypořádá," míní trenér. Podzimní utkání v Ratíškovicích se nedohrálo, skončilo v sedmadvacáté minutě kvůli bitce mezi diváky. Disciplinární komise ČMFS zápas zkontumovala ve prospěch Viktorie Plzeň. "Já se nedomnívám, že tahle událost odvetu nějak poznamená. Máme nové vedení klubu, jiný je realizační tým, hodně se i pozměnil hráčský kádr," dodal Rada. Ani soupeř nepřijede do Plzně v kompletní sestavě. Pro čtyři žluté karty bude ratíškovický trenér Jiří Dekař postrádat obránce Pavla Tomana. "V Plzni můžeme jenom překvapit," konstatoval Dekař. Zápas Viktorie s Baníkem Ratíškovice začíná v neděli v 15 hodin, hlavním rozhodčím bude Václav Zejda z Prahy.
</TEXT>
</DOC>
<DOC>
<DOCID>MF-20020330545</DOCID>
<DOCNO>MF-20020330545</DOCNO>
<DATE>03/30/02</DATE>
<TITLE>
Kalného a Štolfu čekají premiéry
</TITLE>
<TEXT>
Premiéra s novým vozem dnes ve sprintrallye v Okříškách čeká Jindřicha Štolfu z týmu Roto Plzeň a Jaroslava Kalného z Čimic u Sušice.
Plzeň, Sušice - Po celonočním čekání na hraničním přechodu v Železné Rudě si Jaroslav Kalný, dvojnásobný šampion v rallyekrosu, včera po ránu přivezl nový soutěžní vůz Peugeot 206 Super 1600. Speciál, který absolvoval podniky mistrovství světa v nové třídě označené jako Formule 3, získal od monackého týmu Gama. "Auto přišlo na 3,5 milionu korun. Zatím jsem s ním ujel jen pár kilometrů, a to doslova - byly jen tři. V Okříškách se chci s autem hlavně seznámit," prohlásil po telefonu Jaroslav Kalný. Prvně se s vozem Nissan Almera 2,0 GTI skupiny A představí ve Sprintrallye Vysočina Jindřich Štolfa. Zároveň to bude jeho premiéra v týmu Roto Plzeň. Auto si vyzkouší až těsně před startem. Ve vyškovské rallye se bude bojovat také o dámský pohár. Ten bude opět záležitostí tří ryze ženských posádek ze západu Čech. V blovické Rallyšou vyhrála Michaela Maňovská, která startuje s vozem VW Polo. "Bude to má druhá rallye za volantem. Premiéra v Blovicích byla pověstným křestem ohněm hlavně kvůli špatnému počasí. Navíc jsme s navigátorkou jely prvně na můj vlastní rozpis," připomněla Michaela Maňovská z Mariánských Lázní. Její dvě soupeřky z meclovského týmu Profiko Kateřina Trojanová a Miluše Davidová nedokončily s vozy Škoda Felicia podnik v Blovicích ani v Klatovech. "Teď chci hlavně dojet do cíle. Felicia dostala spoustu nových dílů," prohlásila Kateřina Trojanová. Stejně hovoří její klubová kolegyně Miluše Davidová: "Čeká nás velmi rychlá trať. Několikrát pojedu na nejvyšší rychlostní stupeň a plný plyn a budou to dlouhé úseky." Jezdci z Plzeňského kraje tvoří v klání desetinu startovního pole. Na umístění v první desítce pomýšlí domažlický Karel Trněný s vozem Toyota Corolla WRC a Plzeňan Milan Liška s Toyotou Celica GT Four.
</TEXT>
</DOC>
<DOC>
<DOCID>MF-20020330546</DOCID>
<DOCNO>MF-20020330546</DOCNO>
<DATE>03/30/02</DATE>
<TITLE>
Tenistky marodí, společnost jim dělají přítel a pes
</TITLE>
<GEOGRAPHY>Plzeň</GEOGRAPHY>
<TEXT>
Barboře Strýcové, vítězce letošního juniorského Australian Open, teď dělá společnost hlavně fenka labradora Fíďa. Světová jednička juniorského tenisu, která včera oslavila šestnáctné narozeniny, má totiž angínu. "Každé ráno chodím na injekce penicilinu, jinak jen ležím v posteli, koukám se na televizi nebo čtu. Dost se nudím. Aspoň, že je se mnou doma Fíďa," prohlásila po telefonu plzeňská tenistka. V týdnu se Barbora vrátila z antukových turnajů v jižní a střední Americe, kde premiérově hrála turnaj žen. Vypadla ve čtvrtfinále a získala prvních deset bodů do žebříčku WTA. V turnaji s dotací 25 tisíc dolarů jí vyřadila po třech setech 1:6, 7:5 a 3:6 Španělka Sanchezová. "Byl to výborný zápas. Sanchezová je hráčkou, která figurovala ve světovém žebříčku na 35. místě. Jenže v poslední době hodně klesla, protože sedm měsíců nehrála. Vítězství jsem měla na dosah. Ve třetím setu jsem ale za stavu 2:3 prohrála vlastní servis a to rozhodlo," uvedla Barbora Strýcová. V juniorském turnaji nejvyšší kategorie Banana Bowl se probojovala až do finále, v němž prohrála s osmou juniorkou světa, o rok starší Švýcarkou Myrianou Casanovou 3:6 a 5:7. "Finále jsem si prohrála vlastní vinou. Ve druhém setu jsem vedla 5:2, ale přestalo se mi dařit. Byl to divný zápas," hodnotila finálový duel Strýcová. Ta po roce zopakovala úspěch další plzeňské tenistky Evy Birnerové a vyhoupla se na samý vrchol světového žebříčku. Další Plzeňanka Andrea Hlaváčková na Banana Bowl prohrála ve třetím kole s Argentinkou Marií Argeriovou 4:6, 6:2 a 2:6. Ve čtyřhře s Američankou Jameou Jacksonovou ale Hlaváčková vypadla až v semifinále. Strýcová v deblu s Cetkovskou skončily už ve třetím kole. Už v Brazilii Strýcovou trápilo nachlazení, ale zvládla ho. Po návratu do Čech se ale nemoc vrátila. "Asi mi nedělaly dobře teplotní výkyvy. V Brazílii bylo vedro 39 stupňů Celsia, v Mexiku bylo sotva osmnáct. Naštěstí mi angína moc nenaruší plány. Na další turnaj bych měla odjet za čtyři týdny do Itálie," doplnila Strýcová. Také další plzeňská tenistka Eva Birnerová má kvůli zdravotním potížím volno. Od středy má palec na pravé ruce v sádře, a tak místo účasti na turnaji v Dubaji odpočívá. "Zranění pramení z přetrénování. Palec budu mít v sádře osm dní, pak se uvidí. Pokud už bude všechno v pořádku, budu muset nejdřív na rehabilitaci. Až po ní budu moci hrát," řekla po telefonu Eva Birnerová, která včera nečekané volno trávila s přítelem. "Jsme v Mariánských Lázních na výletě," oznámila sedmnáctiletá tenistka. Únavové zranění netrápí Evu Birnerovou poprvé. Vloni na jaře kvůli vleklým potížím s koleny ztratila dva měsíce. "Teď nebudu mít nucenou přestávku snad tak dlouhou. Alespoň se častěji dostanu do školy, kam se docela těším. S tréninkem bych chtěla začít nejpozději za tři týdny," naplánovala si. Dostala totiž nabídku na reprezentaci ve Fed Cupu, který se hraje koncem dubna v Chorvatsku. "Chládková totiž dostala mononukleózu, a tak se mi ozvali. Jenže teď nevím, zda mne budou potřebovat, když jsem se zranila," podotkla Birnerová. Kromě Fed Cupu má plzeňská hráčka na programu účast na dvou turnajích žen s dotací 50 tisíc dolarů ve Francii a v Itálii. "Bohužel ženskou kvalifikaci na grandslamový turnaj French Open nestihnu, protože nebudu mít dost bodů ve světovém žebříčku. Počítala jsem totiž s tím, že nějaké body uhraju v Dubaji. Tak budu hrát v Paříži turnaj juniorek," doplnila Eva Birnerová.
Plzeň - Barboře Strýcové, vítězce letošního juniorského Australian Open, teď dělá společnost hlavně fenka labradora Fíďa. Světová jednička juniorského tenisu, která včera oslavila šestnáctné narozeniny, má totiž angínu. "Každé ráno chodím na injekce penicilinu, jinak jen ležím v posteli, koukám se na televizi nebo čtu. Dost se nudím. Aspoň, že je se mnou doma Fíďa," prohlásila po telefonu plzeňská tenistka. V týdnu se Barbora vrátila z antukových turnajů v jižní a střední Americe, kde premiérově hrála turnaj žen. Vypadla ve čtvrtfinále a získala prvních deset bodů do žebříčku WTA. V turnaji s dotací 25 tisíc dolarů jí vyřadila po třech setech 1:6, 7:5 a 3:6 Španělka Sanchezová. "Byl to výborný zápas. Sanchezová je hráčkou, která figurovala ve světovém žebříčku na 35. místě. Jenže v poslední době hodně klesla, protože sedm měsíců nehrála. Vítězství jsem měla na dosah. Ve třetím setu jsem ale za stavu 2:3 prohrála vlastní servis a to rozhodlo," uvedla Barbora Strýcová. V juniorském turnaji nejvyšší kategorie Banana Bowl se probojovala až do finále, v němž prohrála s osmou juniorkou světa, o rok starší Švýcarkou Myrianou Casanovou 3:6 a 5:7. "Finále jsem si prohrála vlastní vinou. Ve druhém setu jsem vedla 5:2, ale přestalo se mi dařit. Byl to divný zápas," hodnotila finálový duel Strýcová. Ta po roce zopakovala úspěch další plzeňské tenistky Evy Birnerové a vyhoupla se na samý vrchol světového žebříčku. Další Plzeňanka Andrea Hlaváčková na Banana Bowl prohrála ve třetím kole s Argentinkou Marií Argeriovou 4:6, 6:2 a 2:6. Ve čtyřhře s Američankou Jameou Jacksonovou ale Hlaváčková vypadla až v semifinále. Strýcová v deblu s Cetkovskou skončily už ve třetím kole. Už v Brazilii Strýcovou trápilo nachlazení, ale zvládla ho. Po návratu do Čech se ale nemoc vrátila. "Asi mi nedělaly dobře teplotní výkyvy. V Brazílii bylo vedro 39 stupňů Celsia, v Mexiku bylo sotva osmnáct. Naštěstí mi angína moc nenaruší plány. Na další turnaj bych měla odjet za čtyři týdny do Itálie," doplnila Strýcová. Také další plzeňská tenistka Eva Birnerová má kvůli zdravotním potížím volno. Od středy má palec na pravé ruce v sádře, a tak místo účasti na turnaji v Dubaji odpočívá. "Zranění pramení z přetrénování. Palec budu mít v sádře osm dní, pak se uvidí. Pokud už bude všechno v pořádku, budu muset nejdřív na rehabilitaci. Až po ní budu moci hrát," řekla po telefonu Eva Birnerová, která včera nečekané volno trávila s přítelem. "Jsme v Mariánských Lázních na výletě," oznámila sedmnáctiletá tenistka. Únavové zranění netrápí Evu Birnerovou poprvé. Vloni na jaře kvůli vleklým potížím s koleny ztratila dva měsíce. "Teď nebudu mít nucenou přestávku snad tak dlouhou. Alespoň se častěji dostanu do školy, kam se docela těším. S tréninkem bych chtěla začít nejpozději za tři týdny," naplánovala si. Dostala totiž nabídku na reprezentaci ve Fed Cupu, který se hraje koncem dubna v Chorvatsku. "Chládková totiž dostala mononukleózu, a tak se mi ozvali. Jenže teď nevím, zda mne budou potřebovat, když jsem se zranila," podotkla Birnerová. Kromě Fed Cupu má plzeňská hráčka na programu účast na dvou turnajích žen s dotací 50 tisíc dolarů ve Francii a v Itálii. "Bohužel ženskou kvalifikaci na grandslamový turnaj French Open nestihnu, protože nebudu mít dost bodů ve světovém žebříčku. Počítala jsem totiž s tím, že nějaké body uhraju v Dubaji. Tak budu hrát v Paříži turnaj juniorek," doplnila Eva Birnerová.
</TEXT>
</DOC>
</CZE>