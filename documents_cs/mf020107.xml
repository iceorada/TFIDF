<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>MF-20020107001</DOCID>
<DOCNO>MF-20020107001</DOCNO>
<DATE>01/07/02</DATE>
<TITLE>
Mladík vlétl kvůli Ládinovi do banky
</TITLE>
<TEXT>
V Tampě byl spáchán atentát na budovu Bank of America
Mladý americký student dal demonstrativně najevo svou podporu Usámovi bin Ládinovi. Vletěl s malým letadlem do budovy Bank of America.
Tampa - Dlouho to vypadalo jako obyčejná nehoda pilota-začátečníka. Pak však policie oznámila, že patnáctiletý Charles J. Bishop, který v sobotu odpoledne narazil s malým letadlem do budovy Bank of America v Tampě na Floridě, napsal před havárií vzkaz. V něm vyjádřil podporu Usámovi bin Ládinovi a teroristickým útokům z 11. září. Student Bishop při nehodě zahynul. Letoun typu Cessna 172R vlétl do dvaačtyřicetipatrové budovy banky. Ocas letounu zůstal viset z 28. patra budovy, v níž má kanceláře právnická firmy Shumaker, Loop a Kendrick. V okamžiku, kdy se letoun "zapíchl" právě do tohoto patra, zde pracovala jedna z advokátek firmy se svým manželem, ale oba vyvázli bez zranění. U stolu, do kterého narazily zbytky letounu, seděl ještě hodinu předtím jiný právník firmy. V posledních chvílích cessnu doprovázel vrtulník pobřežní stráže, ale mladý pilot nereagoval na pokyny, ačkoliv oba stroje k sobě měly dostatečně blízko. Dopis na rozloučenou měl mladý sebevrah u sebe. Bishop v něm uvedl, že jednal bez cizí pomoci. Policejní náčelník z Tampy Bennie Holder označil Bishopa za problematického mladíka. Podle Holdera neexistují důkazy, že by byl Bishop napojen na teroristy. "Mladík Charles Bishop by se dal nejlépe popsat jako člověk s velice málo přáteli. Byl to nesmírně osamělý ... problematický mladý muž," řekl policista Holder. Vyšetřovatelé už vyslýchali mladíkovu rodinu a oznámili, že mají rovněž v úmyslu prohledat jeho osobní počítač. Celý příběh začal prostě: chlapce přivezla na letiště pilotní školy v St. Petersburgu - Clearwater jeho babička. Když nasedl do letadla, instruktor mu doporučil, aby zkontroloval palubní přístroje, a na okamžik se vzdálil. Když se vrátil, letadlo bylo pryč. Letecký dispečer okamžitě varoval pobřežní stráž, že z letiště vzlétlo letadlo bez povolení. Kromě vrtulníku pobřežní stráže byla alarmována také letecká základna Homestead na Floridě. Odtud vzlétly dva stíhací letouny F-15, ale mluvčí základny odmítl sdělit, zda dostihly cessnu předtím, než narazila do budovy banky. Bishop, který bydlel v Palm Harbor, městečku asi 40 kilometrů západně od Tampy, se učil létat asi dva roky. Mezi kamarády platil za samotáře. Jezdil jsem s ním v autobusu. Seděl vždycky na prvním sedadle, brýle na očích, s nikým nemluvil, řekl jeho spolužák. Prezident Bush, který byl v době incidentu v Portlandu ve státě Oregon, byl o situaci okamžitě informován. Nebyl však žádný náznak, že by šlo o teroristický akt, řekl mluvčí Bílého domu Scott McClellan. Jednalo se však jen o první reakci na tuto událost. V té době kdy ještě nebylo známo, že mladík měl u sebe dopis na rozloučenou, který celou záležitost postavil do naprosto jiného světla.
</TEXT>
<HEADING>
LETOUN V BANCE. Situace několik minut po nehodě.
</HEADING>
<TEXT>
VE JMÉNU BIN LÁDINA. Z oken Bank of America v Tampě visí trosky malého letounu, s nímž patnáctiletý student Bishop spáchal svůj poslední čin v životě. Na rozloučenou napsal obdivný dopis o bin Ládinovi a jeho útoku na USA.
VE JMÉNU BIN LÁDINA. Z oken Bank of America v Tampě visí trosky malého letounu, s nímž patnáctiletý student Bishop spáchal svůj poslední čin v životě. Na rozloučenou napsal obdivný dopis o bin Ládinovi a jeho útoku na USA.
</TEXT>
</DOC>
<DOC>
<DOCID>MF-20020107002</DOCID>
<DOCNO>MF-20020107002</DOCNO>
<DATE>01/07/02</DATE>
<TITLE>
Firmy obraly stát o miliardy na daních
</TITLE>
<GEOGRAPHY>Praha</GEOGRAPHY>
<TEXT>
Pár dní po skončení starého roku už úředníci vědí, že kdyby stát loni odhalil podvody s daní z přidané hodnoty, mohl jeho rozpočet skončit s téměř nulovým schodkem. Stát podle odhadu finančních úřadů přišel o několik desítek miliard korun kvůli podvodníkům, kteří fiktivně vyvážejí zboží za hranice a nechávají si zpět vracet daň z přidané hodnoty. Peníze stát platí firmám, které existují jen velmi krátkou dobu a fungují jako "bílí koně" pro vlastní organizátory podvodů. Pro fígl se zpětným vyplácením daní používají organizované skupiny i několik desítek firem. Ty mezi sebou postupně obchodují s jedním výrobkem, jehož cena se stále zvyšuje. A poslední článek řetězce pak naoko zboží vyveze za hranice a požádá o vrácení daně. Ta může být kvůli jeho fiktivnímu zdražování v řetězci třeba i tak vysoká, jako byla jeho původní hodnota. Stát tak zaplatí podnikatelům celou částku za jeho pořízení. "Odhadujeme, že zhruba čtvrtina vrácené daně z přidané hodnoty jde na účet podvodů a manipulací," říká Lubomír Janoušek z Finančního ředitelství pro Prahu, kde se vybere polovina všech daní v republice. Protože loni stát vrátil na DPH podle současných odhadů 200 miliard korun, znamená to, že podvodníci vylákali asi 50 miliard. Propočet pražského úřadu za reálný považují i další berní úředníci. Pro představu - schodek celého loňského státního rozpočtu dosáhl přibližně 64 miliard korun.
Praha - Pár dní po skončení starého roku už úředníci vědí, že kdyby stát loni odhalil podvody s daní z přidané hodnoty, mohl jeho rozpočet skončit s téměř nulovým schodkem. Stát podle odhadu finančních úřadů přišel o několik desítek miliard korun kvůli podvodníkům, kteří fiktivně vyvážejí zboží za hranice a nechávají si zpět vracet daň z přidané hodnoty. Peníze stát platí firmám, které existují jen velmi krátkou dobu a fungují jako "bílí koně" pro vlastní organizátory podvodů. Pro fígl se zpětným vyplácením daní používají organizované skupiny i několik desítek firem. Ty mezi sebou postupně obchodují s jedním výrobkem, jehož cena se stále zvyšuje. A poslední článek řetězce pak naoko zboží vyveze za hranice a požádá o vrácení daně. Ta může být kvůli jeho fiktivnímu zdražování v řetězci třeba i tak vysoká, jako byla jeho původní hodnota. Stát tak zaplatí podnikatelům celou částku za jeho pořízení. "Odhadujeme, že zhruba čtvrtina vrácené daně z přidané hodnoty jde na účet podvodů a manipulací," říká Lubomír Janoušek z Finančního ředitelství pro Prahu, kde se vybere polovina všech daní v republice. Protože loni stát vrátil na DPH podle současných odhadů 200 miliard korun, znamená to, že podvodníci vylákali asi 50 miliard. Propočet pražského úřadu za reálný považují i další berní úředníci. Pro představu - schodek celého loňského státního rozpočtu dosáhl přibližně 64 miliard korun.
</TEXT>
</DOC>
<DOC>
<DOCID>MF-20020107003</DOCID>
<DOCNO>MF-20020107003</DOCNO>
<DATE>01/07/02</DATE>
<TITLE>
Neumannová je opět lyžařskou jedničkou
</TITLE>
<TEXT>
Událost
Kateřina Neumannová vyhrála lyžařský sprint ve Val di Fiemme a čtyři týdny před olympiádou vede pořadí Světového poháru.
Více Sport str. C1
</TEXT>
</DOC>
<DOC>
<DOCID>MF-20020107004</DOCID>
<DOCNO>MF-20020107004</DOCNO>
<DATE>01/07/02</DATE>
<TITLE>
V Loděnici se měl kopírovat film schvalující útoky na USA
</TITLE>
<GEOGRAPHY>Praha</GEOGRAPHY>
<TEXT>
Skupina lidí z jordánského Ammánu si v české firmě lisující kompaktní disky chtěla nechat vyrobit filmový CD-ROM, který napadá světovou protiteroristickou koalici a její činnost v Afghánistánu. Podle České televize, která o tomto případu informovala jako první, byly podklady pro disk namluveny v arabštině. Materiály, podle nichž měla disky s filmem vylisovat česká firma GZ Digital Media sídlící v Loděnici nedaleko Berouna, byly vyrobeny, sestříhány a namluveny právě v hlavním městě Jordánska. Pracovníci společnosti GZ Digital Media zakázku odmítli a o všem okamžitě informovali policii. Ta však později uvedla, že nic z toho, co mělo na disku být, není nijak protizákonné. "Obsah CD-ROM nebyl nenávistný. Nepodporoval nenávist ani neschvaloval trestný čin," uvedla mluvčí policejního prezidia Ivana Zelenáková. Podle policejní mluvčí Zelenákové šlo pouze o propagandu, která v ničem neporušuje žádný český zákon. Policie ví, kdo chtěl CD-ROM vyrobit, ale jméno této organizace tají. Podle informací MF DNES předala celou záležitost Bezpečnostní a informační službě, která musí nyní prozkoumat, co autoři cédéčka vlastně sledovali. Podle některých informací se spíše určitá skupina snažila "otestovat", co všechno je možné v České republice nechat vyrobit, aniž by se o to zajímala policie. "Většina obrázků použitých na disku pocházela z agentury Reuters nebo z amerického zpravodajského kanálu CNN. Komentář však byl velice tendenční a líčil Ameriku jako svět zla," tvrdí reportér České televize Filip Černý, který informaci o disku v televizi zpracovával. Měl možnost se s obsahem CD-ROM seznámit a měl k dispozici i překlad komentáře, který na disku podkresloval filmové a televizní záběry. Komentář na disku uvádí, že zářijové teroristické útoky na Spojené státy byly důsledkem imperialistické politiky Spojených států a Izraele, a USA si tak tento útok zasloužily. Islámský svět byl podle Černého naopak líčen jako svět míru, kde lidé jen chodí do mešity a modlí se. Kdo za diskem opravdu stojí, není zatím jasné, ale v Jordánsku, odkud pocházejí podklady pro výrobu CD, podobně jako v ostatních zemích Blízkého a Středního východu působí skupiny islámských fundamentalistů. Nemají tu však tak silnou pozici. Polovinu obyvatel Jordánska pak tvoří Palestinci, z nichž mnozí otevřeně podporují teroristické organizace působící na palestinských samosprávných územích.
Praha - Skupina lidí z jordánského Ammánu si v české firmě lisující kompaktní disky chtěla nechat vyrobit filmový CD-ROM, který napadá světovou protiteroristickou koalici a její činnost v Afghánistánu. Podle České televize, která o tomto případu informovala jako první, byly podklady pro disk namluveny v arabštině. Materiály, podle nichž měla disky s filmem vylisovat česká firma GZ Digital Media sídlící v Loděnici nedaleko Berouna, byly vyrobeny, sestříhány a namluveny právě v hlavním městě Jordánska. Pracovníci společnosti GZ Digital Media zakázku odmítli a o všem okamžitě informovali policii. Ta však později uvedla, že nic z toho, co mělo na disku být, není nijak protizákonné. "Obsah CD-ROM nebyl nenávistný. Nepodporoval nenávist ani neschvaloval trestný čin," uvedla mluvčí policejního prezidia Ivana Zelenáková. Podle policejní mluvčí Zelenákové šlo pouze o propagandu, která v ničem neporušuje žádný český zákon. Policie ví, kdo chtěl CD-ROM vyrobit, ale jméno této organizace tají. Podle informací MF DNES předala celou záležitost Bezpečnostní a informační službě, která musí nyní prozkoumat, co autoři cédéčka vlastně sledovali. Podle některých informací se spíše určitá skupina snažila "otestovat", co všechno je možné v České republice nechat vyrobit, aniž by se o to zajímala policie. "Většina obrázků použitých na disku pocházela z agentury Reuters nebo z amerického zpravodajského kanálu CNN. Komentář však byl velice tendenční a líčil Ameriku jako svět zla," tvrdí reportér České televize Filip Černý, který informaci o disku v televizi zpracovával. Měl možnost se s obsahem CD-ROM seznámit a měl k dispozici i překlad komentáře, který na disku podkresloval filmové a televizní záběry. Komentář na disku uvádí, že zářijové teroristické útoky na Spojené státy byly důsledkem imperialistické politiky Spojených států a Izraele, a USA si tak tento útok zasloužily. Islámský svět byl podle Černého naopak líčen jako svět míru, kde lidé jen chodí do mešity a modlí se. Kdo za diskem opravdu stojí, není zatím jasné, ale v Jordánsku, odkud pocházejí podklady pro výrobu CD, podobně jako v ostatních zemích Blízkého a Středního východu působí skupiny islámských fundamentalistů. Nemají tu však tak silnou pozici. Polovinu obyvatel Jordánska pak tvoří Palestinci, z nichž mnozí otevřeně podporují teroristické organizace působící na palestinských samosprávných územích.
</TEXT>
</DOC>
<DOC>
<DOCID>MF-20020107005</DOCID>
<DOCNO>MF-20020107005</DOCNO>
<DATE>01/07/02</DATE>
<TITLE>
Třídit odpadky? A k čemu?
</TITLE>
<HEADING>
Odborníci varují: Lidé ztratí motivaci chovat se ekologicky
</HEADING>
<GEOGRAPHY>Praha</GEOGRAPHY>
<TEXT>
Nejen ochránci přírody, ale i mnoho lidí zvyklých třídit doma odpadky říká nyní totéž. Pokud by se nový zákon o odpadech hodnotil podle toho, jak motivuje k jejich třídění, pak by bylo lepší hodit ho do popelnice. Od počátku ledna platí systém, kvůli kterému se mnohým odpadky prodraží. Neplatí se za množství, které rodina vysype do popelnice, ale podle počtu lidí v domácnosti. Kdo bude třídit sklo, papír a plasty a do obyčejné popelnice vyhodí jen to nejnutnější, zaplatí tytéž peníze jako sousedé z vedlejšího domu, kteří do popelnice vysypou všechno. V třídění a recyklaci odpadů přitom Česká republika stále zaostává za vyspělým světem a většina odpadů končí na skládkách. "Paušální poplatky jsou nesociální a netržní, protože všichni platí stejně. Jsou i neekologické, protože to povede k tomu, že nikoho nebude zajímat, kolik odpadků vyhodí," říká Ivo Kropáček z ekologického Hnutí Duha. "Někdo možná přestane odpad třídit. Snad to nebude mnoho lidí," doufá ředitel odboru infrastruktury pražského magistrátu Petr Šulc. Ministerstvo životního prostředí, které nový systém prosadilo, se neobává toho, že by lidé odpad méně třídili. "Ve městech, která paušální poplatek zavedla už dříve, se netřídí o nic méně," tvrdí náměstkyně ministra Eva Tylová a jako příklad uvádí Kostelec nad Černými lesy. Dodává, že mnoho lidí třídí odpad především proto, že to pokládá za správné, a nikoli kvůli penězům. Ministerstvo uvádí, že jedním z důvodů pro paušální platbu bylo to, že minulý systém lidé například v rodinných domech zneužívali: tvrdili, že žádnou popelnici nepotřebují, protože papír spálí v kamnech a zbytky jídla dají na kompost. Ve skutečnosti házeli odpadky do popelnic sousedům anebo je vozili do lesa. "Ve městech, která přešla už dříve k systému paušálních poplatků, najednou vzrostlo množství odpadu až o čtyřicet procent. To byl odpad, který dříve končil v kamnech nebo v příkopech. Lidé už neměli důvod své odpadky někam zašantročit," říká lidovecký poslanec Libor Ambrozek, který je také spíše zastáncem paušálních plateb. Dodává, že i dosavadní systém dává radnicím možnost motivovat obyvatele k třídění. Až 250 korun ročně zaplatí každý člen domácnosti jako základní sumu za odvoz popelnic, dalších až 250 korun slouží na pokrytí nákladů na likvidaci neroztříděných odpadků. "Čím víc se bude v obcích třídit, tím menší tato složka bude," tvrdí poslanec. To se vyplatilo například Hradci nad Moravicí, kde letos jeden občan zaplatí jen 195 korun. "Nízkou cenu jsme docílili tím, že odpady třídíme, na což dostáváme dotace," říká tamní starosta Josef Vícha. Jenže Hradec nad Moravicí je spíše výjimkou, ve většině měst zaplatí lidé za odpadky víc. Například čtyřčlenná rodina v družstevním bytě v pražských Záběhlicích zaplatila loni 816 korun, letos to bude 1752 korun. Radnice také nerady snižují poplatky za odpady důchodcům nebo dětem, i když například v Opavě zaplatí dospělý člověk 384 korun a dítě do dvanácti let dvě stě korun. Ale třeba v Kladně se suma zvedla o dvaašedesát korun ze 430 na 492 a zaplatí ji všichni včetně nemluvňat.
Co přinese nový zákon o odpadech
Pro a proti nového zákona
- Lidé nebudou tolik odpadků vozit do lesa
- Obce mohou výší poplatku motivovat lidi k třídění odpadků
- Lidé zaplatí za odvoz odpadků i v rekreačních chalupách
- Poplatky za odpady budou vyšší
- Paušální platba nebude motivovat k třídění odpadů
- Lidé budou platit poplatek ve městě i v rekreační chatě
Kolik se platí za odpadky (každý člen domácnosti za rok)
Praha 468 M. Boleslav 420
Brno 493 Havířov 444
Ostrava 384 Olomouc 486
Zlín 438 Benešov 312
Sušice 365 Šumperk 432
</TEXT>
</DOC>
<DOC>
<DOCID>MF-20020107006</DOCID>
<DOCNO>MF-20020107006</DOCNO>
<DATE>01/07/02</DATE>
<TITLE>
Než dát dítě do školy, to raději riskují vězení
</TITLE>
<TEXT>
Bystřice u Benešova - Daniel Ornst umí ve svých osmi letech spoustu věcí jako jeho vrstevníci - počítat do sta, číst, psát. Navíc dokáže nakreslit a pojmenovat, včetně latinského názvu, snad každou sladkovodní rybu, která v Česku žije. Jeho znalosti o rybách by mu spolužáci mohli závidět. Tedy kdyby nějaké spolužáky měl. Daniel do školy nechodí. Jeho rodiče jsou přesvědčeni, že by mu škola, tak jak dnes funguje, jen ublížila. Ne, rodina nepatří do žádné sekty. Ani nepodceňuje nutnost vzdělávání dětí. Rodiče - původně učitelé - jen nechtějí poslat syna do školy, aby mu už v útlém věku dala trvalou nálepku: chytrý, hloupý, pozorný, nebo s kázeňskými problémy. Riskují hodně, třeba i vězení. Pokud rodiče dítě do školy nezapíší ani nemají od lékaře potvrzený odklad, mohou podle zákona dostat pokutu. Pokud ani pak vše nedají "do pořádku", mohou skončit na dva roky ve vězení a děti v ústavu. "Daniel nám ovšem za to riskování stojí," říká Ilona Ornstová. "Už když jsem studovala vysokou školu - mám aprobaci pro první stupeň - mi na školách vadilo, že v nich vůbec nejde o přípravu na život. Ale o to, natlouci do dětí co nejvíce vědomostí. A pak je hodnotit podle toho, jak rychle jsou schopné tyto vědomosti reprodukovat," říká dvaatřicetiletá žena. S radikálními myšlenkami, jak učit jinak, však neuspěla. Mezi kolegy si udělala spíš mnoho nepřátel. Mateřská dovolená pro ni byla v zásadě vysvobozením. "Čím větší Daniel byl, tím víc nám s manželem bylo jasné, že pro něj chceme najít něco jiného, než je přeplněná třída, pětačtyřicetiminutová výuka a unavená učitelka, která neví, co je to individuální přístup," říká mladá žena, zatímco podává Danielovi blok a tužku, aby si během jejího povídání mohl za asistence mladšího brášky Honzy kreslit. Na papíře se během chvíle rýsuje silueta lína, který si to vodou míří k návnadě. Nejméně dva roky předtím, než měl Daniel nastoupit - podle pravidel - do školy, se manželé Ornstovi rozhodli založit pro své děti a pro děti svých známých malou privátní základní školu. Neuspěli. Šance založit privátní školu je dnes prakticky nulová. O nové školy, které by konkurovaly těm státním, obce ani ministerstvo nestojí a bez jejich souhlasu to nejde. Na přípravu projektu Ornstovi vynaložili spoustu času a desetitisíce korun, ale nakonec i jim loni v září přišlo z ministerstva školství záporné stanovisko. "Nechtěli jsme pak dělat s Danielem psí kusy a narychlo ho dát do nejbližší školy. Nechtěli jsme se stát hrdiny - prostě nás do téhle situace život donesl. Od příštího roku se chceme zapojit do experimentu domácího vzdělávání a učit Danielka sami," vysvětluje matka. Ilona Ornstová odmítá, že by byla své děti jakkoli zanedbávala. "U nás panuje situace, kdy rodiče, kteří se chtějí dětem maximálně věnovat, jsou ponižováni a perzekvováni - na rozdíl od těch, kteří o tom tolik nepřemýšlejí a dají je prostě do nejbližší školy," říká matka syna, který se zatím před úřady vyhnul škole jen díky pochopení dětské lékařky. (Lékaři jsou v podstatě jediným vodítkem, jak přijít na to, zda rodiče nezanedbávají u svých dětí školní docházku). Na Ornstovy nyní čeká fůra dotazníků. Těmi se musí prokousat každý, kdo se chce zapojit do experimentu domácího vzdělávání. A lepší to asi nebude ani po přijetí nového školského zákona. "Děláme tedy všechno, aby se pozměnila ústava. Aby se hovořilo o povinném vzdělávání, nikoli povinné školní docházce. Stav, kdy jsou bez šance rodiče, kteří se chtějí a umějí o své děti starat sami, je špatný," říká Ilona Ornstová. Vedle dětských kreseb, rozložených na stole, leží kupička dopisů. Pro poslance.
</TEXT>
</DOC>
<DOC>
<DOCID>MF-20020107007</DOCID>
<DOCNO>MF-20020107007</DOCNO>
<DATE>01/07/02</DATE>
<TITLE>
Boj agentů porušil zákon
</TITLE>
<TEXT>
Policie však tvrdí, že zatím není jisté, zda bude někdo trestně stíhán
Policisté ze speciálního odboru zjistili, že lidé, kteří smějí znát tajná fakta důležitá pro bezpečnost země, prozradili, co neměli.
Praha - Někteří aktéři letní války tajných služeb, ostrého sporu o věrohodnost bezpečnostních prověrek mezi Národním bezpečnostním úřadem a BIS s nejvyšší pravděpodobností porušili zákon o ochraně utajovaných skutečností. K tomuto závěru se po půlročním zkoumání přiklonil speciální policejní odbor, který se zabýval sérií trestních oznámení. Jestli bude nakonec někdo trestně stíhán, však zatím jisté není. "Zákon pravděpodobně porušen byl. Ale nemusí to znamenat trestný čin, může to být jiný správní delikt," uvedl šéf kriminálního odboru Martin Hádek. Kdo konkrétně hranici zákona překročil, Martin Hádek prozatím odmítl zveřejnit. Z trestních oznámení, která jeho odbor zkoumal, však je zřejmé, že z vyzrazení citlivých informací jsou podezřelí dva lidé: bývalý zaměstnanec NBÚ Rudolf Přibil a šéf sněmovní komise pro kontrolu BIS Jan Klas. Zbývající dvě trestní oznámení se totiž prozrazení tajných dat netýkala. Na Přibila poslal policii přímo NBÚ kvůli tomu, že ještě coby jeho pracovník informoval o situaci v úřadě ombudsmana. Na poslance Klase směřovalo oznámení od ředitele BIS za to, že v telefonickém rozhovoru se šéfem NBÚ Tomášem Kadlecem prozradil obsah utajovaného jednání komise z června loňského roku. "Opravdu nerad bych ta jména v tuto chvíli konkretizoval. Případ nyní konzultujeme se státním zastupitelstvím a pravomocné rozhodnutí zatím nepadlo," řekl Hádek. Přibil i Klas od počátku trvají na tom, že žádné tajné informace nevyzradili. Klasovi už jednou hrozilo, že ho telefonát s Kadlecem připraví o post šéfa komise pro dohled nad BIS. Nakonec hlasování svých kolegů "přežil", pro odvolání se vyslovili jen dva poslanci z komise.
Bezpečnostní prověrka - problémem i pro významné úředníky
</TEXT>
<HEADING>
Co je bezpečnostní prověrka
</HEADING>
<TEXT>
Detailní prozkoumání osoby či firmy, kterým se dostávají do rukou strategické tajné informace. Podílí se na něm policie, tajné služby, ale konečné slovo má NBÚ. Prověrka rozhodne o tom, kdo v České republice získá osvědčení pro přístup k tajným datům a kdo naopak představuje pro stát takové bezpečnostní riziko, že by o tajné dokumenty neměl ani zavadit.
</TEXT>
<HEADING>
Nejznámější případy sporných prověrek
</HEADING>
<TEXT>
Karel Heřman, premiérův tajemník: Bývalý tajemník KSČ v Praze, šéf obvodního výboru SSM a doktor politických věd neprve požádal od prověření na nejvyšší stupeň utajení. Rok se nic nedělo, pak se sešel šéf úřadu vlády s ředitelem NBÚ, a mimo jiné jednali i o Heřmanově prověrce. Následně úřad vlády odeslal za Heřmana novou žádost o prověrku, ovšem o dva stupně nižší. NBÚ za další tři týdny Heřmana prověřilo na stupeň utajení Důvěrné. Přísnější stupeň utajení mají dokonce i Heřmanovi podřízení.
Václav Jakubík, náměstek policejního prezidenta: Po dvaceti měsících dostal od NBÚ prověrku i přesto, že v minulosti založil firmu s elitním komunistickým špionem, který pro předlistopadovou rozvědku pracoval dokonce v centrále NATO. V osmdesátých letech navíc pracoval jako dozorce ve věznici.
</TEXT>
</DOC>
<DOC>
<DOCID>MF-20020107008</DOCID>
<DOCNO>MF-20020107008</DOCNO>
<DATE>01/07/02</DATE>
<TITLE>
Prověrky? Hlavně, že se tajní nehádají
</TITLE>
<GEOGRAPHY>Praha</GEOGRAPHY>
<TEXT>
Politici jako by nebrali dost vážně podezření, že bezpečnostní prověrky potřebné například pro práci v NATO mohou dostat i kompromitovatelní lidé. Dnešní postoj k podezření tajné služby (BIS), že Národní bezpečnostní úřad prověrky manipuluje, a že se tedy strategické informace mohou dostat do nepovolaných rukou, je spíš takový: hlavní je, že už se šéfové NBÚ a BIS přestali na veřejnosti hádat. Ředitel BIS Jiří Růžek podezření týkající se bezpečnostních prověrek vznesl před poslanci už před půl rokem. Šéf NBÚ Tomáš Kadlec to obratem popřel. Jinak se nestalo nic. Oba muži sedí na svých postech a dodnes se nenašel nikdo, kdo by řekl, na čí straně je pravda. Nikdo ani neuložil policii, aby se tím zabývala. "Nikdo mě kvůli tomu nekontaktoval," říká například bývalý pracovník NBÚ Martin Píša, který už v létě veřejně mluvil o nestandardním průběhu prověrek. O detailech byl ochoten po zbavení mlčenlivosti vypovídat. Poslanci se hájí tím, že NBÚ i BIS spadají výlučně do pravomocí vlády a ta měla spor o prověrky vyřešit. "Měla se angažovat vláda. Tady se vždycky něco nakousne a nic se nedořeší," řekl poslanec Jan Klas. Místopředseda vlády a koordinátor tajných služeb Vladimír Špidla na to odpovídá: "Situace v bezpečnostní komunitě je dobrá. Klíčové je, že odpovídající orgány jsou stabilizovány a jsou schopny odvést tu práci, která se od nich očekává." Stejně tak šéf sněmovního výboru pro obranu a bezpečnost Petr Nečas považuje za hlavní to, že přestaly mediální přestřelky obou šéfů a "válka tajných služeb" na veřejnosti skončila. "Jasně jsem říkal, že buď toho nechají, nebo budou muset odejít. To pro mě bylo absolutně nepřijatelné a už to přestalo," konstatoval Nečas. Na námitku, že konec veřejného "handrkování" nedává odpověď na otázku, zda NBÚ rozhoduje o bezpečnostních prověrkách svévolně, Nečas dodává: "Ani jsem nedoufal, že by se to během několika měsíců podařilo. Je to obtížné a vyžaduje to dlouhodobé a systematické shromažďování a vyhodnocování informací. Existuje několik indicií, které vypadají velmi pochybně, a BIS se tím bezesporu musí dál zabývat." Sněmovna se o případ s prověrkami zajímala v létě bez jakéhokoli výsledku. Pak přišly parlamentní prázdniny a hned potom teroristické útoky na Spojené státy. "Všichni měli jiné starosti a válka BIS a NBÚ šla stranou. Teď se zase blíží volby a nikdo už nemá moc chuť se k tomu vracet. Většinu ministrů navíc tento problém nezajímá," uvedl jeden z členů Zemanova kabinetu. NATO, které Česku poskytuje utajované informace a v jehož ústředí sedí Češi prověření právě od NBÚ, laxní postoj politiků nekomentuje. "Berou to jako interní záležitost dané země," prohlásil už dříve člen české delegace.
Praha - Politici jako by nebrali dost vážně podezření, že bezpečnostní prověrky potřebné například pro práci v NATO mohou dostat i kompromitovatelní lidé. Dnešní postoj k podezření tajné služby (BIS), že Národní bezpečnostní úřad prověrky manipuluje, a že se tedy strategické informace mohou dostat do nepovolaných rukou, je spíš takový: hlavní je, že už se šéfové NBÚ a BIS přestali na veřejnosti hádat. Ředitel BIS Jiří Růžek podezření týkající se bezpečnostních prověrek vznesl před poslanci už před půl rokem. Šéf NBÚ Tomáš Kadlec to obratem popřel. Jinak se nestalo nic. Oba muži sedí na svých postech a dodnes se nenašel nikdo, kdo by řekl, na čí straně je pravda. Nikdo ani neuložil policii, aby se tím zabývala. "Nikdo mě kvůli tomu nekontaktoval," říká například bývalý pracovník NBÚ Martin Píša, který už v létě veřejně mluvil o nestandardním průběhu prověrek. O detailech byl ochoten po zbavení mlčenlivosti vypovídat. Poslanci se hájí tím, že NBÚ i BIS spadají výlučně do pravomocí vlády a ta měla spor o prověrky vyřešit. "Měla se angažovat vláda. Tady se vždycky něco nakousne a nic se nedořeší," řekl poslanec Jan Klas. Místopředseda vlády a koordinátor tajných služeb Vladimír Špidla na to odpovídá: "Situace v bezpečnostní komunitě je dobrá. Klíčové je, že odpovídající orgány jsou stabilizovány a jsou schopny odvést tu práci, která se od nich očekává." Stejně tak šéf sněmovního výboru pro obranu a bezpečnost Petr Nečas považuje za hlavní to, že přestaly mediální přestřelky obou šéfů a "válka tajných služeb" na veřejnosti skončila. "Jasně jsem říkal, že buď toho nechají, nebo budou muset odejít. To pro mě bylo absolutně nepřijatelné a už to přestalo," konstatoval Nečas. Na námitku, že konec veřejného "handrkování" nedává odpověď na otázku, zda NBÚ rozhoduje o bezpečnostních prověrkách svévolně, Nečas dodává: "Ani jsem nedoufal, že by se to během několika měsíců podařilo. Je to obtížné a vyžaduje to dlouhodobé a systematické shromažďování a vyhodnocování informací. Existuje několik indicií, které vypadají velmi pochybně, a BIS se tím bezesporu musí dál zabývat." Sněmovna se o případ s prověrkami zajímala v létě bez jakéhokoli výsledku. Pak přišly parlamentní prázdniny a hned potom teroristické útoky na Spojené státy. "Všichni měli jiné starosti a válka BIS a NBÚ šla stranou. Teď se zase blíží volby a nikdo už nemá moc chuť se k tomu vracet. Většinu ministrů navíc tento problém nezajímá," uvedl jeden z členů Zemanova kabinetu. NATO, které Česku poskytuje utajované informace a v jehož ústředí sedí Češi prověření právě od NBÚ, laxní postoj politiků nekomentuje. "Berou to jako interní záležitost dané země," prohlásil už dříve člen české delegace.
</TEXT>
</DOC>
<DOC>
<DOCID>MF-20020107009</DOCID>
<DOCNO>MF-20020107009</DOCNO>
<DATE>01/07/02</DATE>
<TITLE>
Další obvinění v kauze Železný - Rozehnal?
</TITLE>
<GEOGRAPHY>Praha</GEOGRAPHY>
<TEXT>
V kauze ředitele televize Nova Vladimíra Železného a jeho právníka Aleše Rozehnala se možná schyluje k dalším obviněním. "Zvažují se další úkony, které by mohly vést k rozšíření obvinění," řekl rozhlasové stanici Radiožurnál náměstek policejního prezidenta pro trestní řízení Miroslav Antl. Nechtěl přitom konkretizovat, jaké kroky plánuje vyšetřovatel Vladimír Machala po pondělních výsleších zatím posledních svědkyň. Pouze uvedl, že se čeká na pokyny státního zastupitelství. V případu jsou dosud obviněni Železný a Rozehnal, jež vyšetřovatel viní z pokusu o poškozování věřitele.
Praha - V kauze ředitele televize Nova Vladimíra Železného a jeho právníka Aleše Rozehnala se možná schyluje k dalším obviněním. "Zvažují se další úkony, které by mohly vést k rozšíření obvinění," řekl rozhlasové stanici Radiožurnál náměstek policejního prezidenta pro trestní řízení Miroslav Antl. Nechtěl přitom konkretizovat, jaké kroky plánuje vyšetřovatel Vladimír Machala po pondělních výsleších zatím posledních svědkyň. Pouze uvedl, že se čeká na pokyny státního zastupitelství. V případu jsou dosud obviněni Železný a Rozehnal, jež vyšetřovatel viní z pokusu o poškozování věřitele.
</TEXT>
</DOC>
<DOC>
<DOCID>MF-20020107010</DOCID>
<DOCNO>MF-20020107010</DOCNO>
<DATE>01/07/02</DATE>
<TITLE>
Předseda musel opustit kandidátku
</TITLE>
<GEOGRAPHY>Brno</GEOGRAPHY>
<TEXT>
Nové stanovy, které po svém sloučení přijaly Unie svobody a DEU, vyřadily z kandidátky do sněmovny předsedu jihomoravských unionistů Richarda Nováka. Ten jako někdejší člen komunistické strany nemůže podle stanov v řadách US-DEU o místo ve sněmovně usilovat. Novák byl dosud na druhém místě jihomoravské čtyřkoaliční kandidátky. Zatím tvrdil, že nové stanovy se na něj nevztahují, neboť na kandidátku byl zvolen dříve, než byly přijaty. Včera však řekl, že stanovy ctí. Kdo jej na kandidátce Unie svobody-DEU nahradí, zatím není známo.
Brno - Nové stanovy, které po svém sloučení přijaly Unie svobody a DEU, vyřadily z kandidátky do sněmovny předsedu jihomoravských unionistů Richarda Nováka. Ten jako někdejší člen komunistické strany nemůže podle stanov v řadách US-DEU o místo ve sněmovně usilovat. Novák byl dosud na druhém místě jihomoravské čtyřkoaliční kandidátky. Zatím tvrdil, že nové stanovy se na něj nevztahují, neboť na kandidátku byl zvolen dříve, než byly přijaty. Včera však řekl, že stanovy ctí. Kdo jej na kandidátce Unie svobody-DEU nahradí, zatím není známo.
</TEXT>
</DOC>
<DOC>
<DOCID>MF-20020107011</DOCID>
<DOCNO>MF-20020107011</DOCNO>
<DATE>01/07/02</DATE>
<TITLE>
Vláda projedná školné na vysokých školách
</TITLE>
<GEOGRAPHY>Praha</GEOGRAPHY>
<TEXT>
Se zavedením školného na vysokých školách počítá návrh zákona, který ve středu posoudí ministři sociálnědemokratického kabinetu. Předloha navrhuje systém stipendií, státem garantované půjčky a sociální podporu studentů z chudších rodin. Počítá i se spořením na studium, se státní podporou a daňovými úlevami pro pracující studenty. Upravuje i možnost splátky školného odložit.
Praha - Se zavedením školného na vysokých školách počítá návrh zákona, který ve středu posoudí ministři sociálnědemokratického kabinetu. Předloha navrhuje systém stipendií, státem garantované půjčky a sociální podporu studentů z chudších rodin. Počítá i se spořením na studium, se státní podporou a daňovými úlevami pro pracující studenty. Upravuje i možnost splátky školného odložit.
</TEXT>
</DOC>
<DOC>
<DOCID>MF-20020107012</DOCID>
<DOCNO>MF-20020107012</DOCNO>
<DATE>01/07/02</DATE>
<TEXT>
Poprvé od loňského 11. září, kdy začala po útocích v USA platit přísná bezpečnostní opatření, se budova Senátu otevřela o víkendu pro veřejnost, tak jak to bývalo pravidlem. Tento víkend přišly více než dva tisíce lidí.
</TEXT>
</DOC>
<DOC>
<DOCID>MF-20020107013</DOCID>
<DOCNO>MF-20020107013</DOCNO>
<DATE>01/07/02</DATE>
<TITLE>
Většině politiků vadí Klausův reklamní billboard na lyže Völkl
</TITLE>
<GEOGRAPHY>Praha</GEOGRAPHY>
<TEXT>
Většina politiků nemá pochopení pro čin místopředsedy sněmovny Václava Klause, který vystupuje na billboardu propagujícím lyže značky Völkl. Vesměs říkají, že to není šťastné. A nikdo nekomentuje skutečnost, že Klaus nejspíš porušil zákon o střetu zájmů. "Proč se mi to nelíbí, je jednoduché - a to je spojení s firmou. Kdyby tam bylo v daném okamžiku 'Pojďte na zdravý vzduch', tak bych proti tomu nic neměl," prohlásil místopředseda Senátu Přemysl Sobotka z ODS včera v pořadu televize Nova Sedmička. Miroslav Beneš, místopředseda ODS, pak uvedl, že Klaus na reklamě vystupuje kvůli tomu, že je náruživým lyžařem. "Volební kampaň na lyžích ale dělat nebudeme," řekl. Místopředseda lidovců Jan Kasal soudí, že billboard nevznikl jako součást kampaně ODS. "Beru to spíš s úsměvem, ale kdyby se tímto směrem vydal náš předseda, rád bych nebyl," dodal. Jeho kolega Vladimír Mlynář z US-DEU považuje tuto věc za ubohou, nevkusnou a nedůstojnou předsedy Poslanecké sněmovny. "Každý politik může tímto způsobem propagovat počítače, mixéry, ale mně to připadá nevkusné," tvrdí.
Praha - Většina politiků nemá pochopení pro čin místopředsedy sněmovny Václava Klause, který vystupuje na billboardu propagujícím lyže značky Völkl. Vesměs říkají, že to není šťastné. A nikdo nekomentuje skutečnost, že Klaus nejspíš porušil zákon o střetu zájmů. "Proč se mi to nelíbí, je jednoduché - a to je spojení s firmou. Kdyby tam bylo v daném okamžiku 'Pojďte na zdravý vzduch', tak bych proti tomu nic neměl," prohlásil místopředseda Senátu Přemysl Sobotka z ODS včera v pořadu televize Nova Sedmička. Miroslav Beneš, místopředseda ODS, pak uvedl, že Klaus na reklamě vystupuje kvůli tomu, že je náruživým lyžařem. "Volební kampaň na lyžích ale dělat nebudeme," řekl. Místopředseda lidovců Jan Kasal soudí, že billboard nevznikl jako součást kampaně ODS. "Beru to spíš s úsměvem, ale kdyby se tímto směrem vydal náš předseda, rád bych nebyl," dodal. Jeho kolega Vladimír Mlynář z US-DEU považuje tuto věc za ubohou, nevkusnou a nedůstojnou předsedy Poslanecké sněmovny. "Každý politik může tímto způsobem propagovat počítače, mixéry, ale mně to připadá nevkusné," tvrdí.
</TEXT>
</DOC>
<DOC>
<DOCID>MF-20020107014</DOCID>
<DOCNO>MF-20020107014</DOCNO>
<DATE>01/07/02</DATE>
<TITLE>
Špidla zpochybnil práci Fondu ohrožených dětí při adopcích
</TITLE>
<GEOGRAPHY>Praha</GEOGRAPHY>
<TEXT>
Práci Fondu ohrožených dětí zpochybnil ministr sociálních věcí Vladimír Špidla. V diskusním pořadu televize Prima bránil názor svých podřízených, že fond porušil zákon, když několikrát bez oprávnění zprostředkoval opuštěným dětem náhradní rodinu. Úřad vyměřil v prosinci fondu pokutu 200 000 korun, nezisková organizace se proti rozhodnutí ohradila a podala takzvaný rozklad. Ministerstvo fondu vytýká, že nejméně třikrát neoprávněně zprostředkoval náhradní rodinu.
Praha - Práci Fondu ohrožených dětí zpochybnil ministr sociálních věcí Vladimír Špidla. V diskusním pořadu televize Prima bránil názor svých podřízených, že fond porušil zákon, když několikrát bez oprávnění zprostředkoval opuštěným dětem náhradní rodinu. Úřad vyměřil v prosinci fondu pokutu 200 000 korun, nezisková organizace se proti rozhodnutí ohradila a podala takzvaný rozklad. Ministerstvo fondu vytýká, že nejméně třikrát neoprávněně zprostředkoval náhradní rodinu.
</TEXT>
</DOC>
<DOC>
<DOCID>MF-20020107015</DOCID>
<DOCNO>MF-20020107015</DOCNO>
<DATE>01/07/02</DATE>
<TITLE>
Do voleb je půl roku, kampaň už začala
</TITLE>
<TEXT>
Extrémně brzy - tak začala letos volební kampaň. Billboardy, novoročenkami a inzeráty se strany už dnes připomínají voličům.
Praha - Ťukáním, či spíše bušením na dveře se s příchodem nového roku ozvaly i blížící se volby. Politické strany v nich budou bojovat nejdříve o křesla v Poslanecké sněmovně, pak v Senátu a v místních zastupitelstvech. Mimořádný "supervolební" rok si žádá také patřičnou kampaň, odstartovanou s náležitým předstihem, usoudili nejspíš šéfové partají. Kampaň před jarními volbami do sněmovny odstartovaly strany tentokrát dřív, než bývalo obvyklé.
</TEXT>
<HEADING>
4K: vyrazit co nejdříve
</HEADING>
<TEXT>
O rychlý start volební kampaně se letos zasloužila hlavně Čtyřkoalice. Jako nový subjekt na předvolební scéně měla také největší zájem připomenout se co nejdříve. Už koncem října loňského roku, tedy osm měsíců před volbami, jako první představila kompletní kandidátku. Před voliči zveřejnila i svou "smlouvu s občany" - tedy slib, s čím chce jít do voleb, a dokonce i předvolební hymnu. Krátce po Vánocích se pak v republice objevil vůbec první volební billboard - i ten patřil "čtyřce". Na občany se usmívali Vladimír Mlynář spolu s Miloslavem Výborným ve svetrech (pod heslem připomínajícím slogan z reklamy jednoho z mobilních operátorů - Výborný Mlynář). Krátce po novém roce se pak přidali další čtyřkoaliční kandidáti v Hradci Králové, Středních Čechách a v Liberci.
</TEXT>
<HEADING>
ČSSD: jak na Nový rok...
</HEADING>
<TEXT>
"Naše přání je prosté. Žít ve společnosti, kde je uznáván princip solidarity, prosté lidské vzájemnosti," mohli si přečíst už před koncem loňského roku ve statisících domácností, když z poštovních schránek překvapeně lovili novoročenky ČSSD. Šéf strany Vladimír Špidla v nich spolu s místopředsedou Stanislavem Grossem hovoří o dostatku bytů pro mladé, dobrém veřejném školství či zdravotnictví a občany vyzývají, aby využili svého volebního práva. Novoročenky měly dorazit do několika milionů domácností. "Je to především novoroční přání, není to v žádném případě nějaká volební agitace. Nezahajujeme tím volební kampaň," řekl nejdříve ČTK mluvčí ČSSD Jiří Hron. Špidla však později souvislost s volbami připouští. "Není to přímá součást volební kampaně, i když to s ní souvisí," říká.
</TEXT>
<HEADING>
ODS: hlavně předseda
</HEADING>
<TEXT>
"Zaznamenali jsme, že ostatní strany začínají volební kampaně výrazně dřív," říká volební manažer strany Miroslav Beneš. V souvislosti s příchodem roku 2002 o sobě však dala vědět i jeho strana. Václav Klaus v novinových inzerátech vyzval k hrdému vkročení do nového roku. Objevil se také s lyžemi v ruce a s výzvou "Volte" na billboardu firmy vyrábějící lyže. Že kampaň před jarními volbami do Poslanecké sněmovny začne tentokrát zřejmě dřív než v minulosti, zaregistrovali pronajímatelé reklamních ploch již několik měsíců před koncem loňského roku. "Strany se už zajímají dokonce i o začátek roku," divili se tehdy v jedné z největších firem na pronájem billboardových ploch. A skutečně - s přelomem roku se první billboardy objevily.
</TEXT>
<HEADING>
To nebývalo
</HEADING>
<TEXT>
Že letos začala kampaň opravdu brzy, se dá říci i podle novinových článků z roku 1996. Tehdy zahájila například ODS "oficiálně" svou kampaň až počátkem února plesem na Žofíně.
STÁLICE. Jeho rival končí, Václav Klaus zůstává. I tentokrát, stejně jako v roce 1996 i před tím, bude hlavním lídrem ODS.
TVÁŘE ROKU 1996. Miloš Zeman a Petra Buzková byli před volbami v roce 1996 hlavními tvářemi, na něž sociální demokracie lákala své voliče. Letos bude účast minulých lídrů v kampani o něco skromnější.. Nebudou tolik vidět.
</TEXT>
</DOC>
<DOC>
<DOCID>MF-20020107016</DOCID>
<DOCNO>MF-20020107016</DOCNO>
<DATE>01/07/02</DATE>
<TITLE>
Klaus zůstává, Zeman bude tentokrát vidět méně
</TITLE>
<TEXT>
Praha (das,lds) - Václav Klaus a Miloš Zeman kráčeli léta ruku v ruce politickou scénou. Letos zamíří na předvolební billboardy už jen Klaus. Zeman po dubnovém odchodu z čela sociální demokracie nekandiduje do sněmovny a nebude ani na předvolebních billboardech své strany. Sociální demokraté vsadí místo něj především na tváře nového předsedy Vladimíra Špidly a dlouhodobě nejpopulárnějšího politika Stanislava Grosse. V ČSSD se hovoří přímo o tandemu. Se Zemanem se přesto v kampani počítá, ale jen jako s řečníkem na mítincích. Ani tvář nejpopulárnější političky Petry Buzkové tentokrát ČSSD nevyužije tak jako před volbami v roce 1996. Tehdy se Buzková stala jedním ze dvou předvolebních pilířů strany a její obličej shlížel z billboardů po celé republice.
</TEXT>
<HEADING>
Klaus je jistota
</HEADING>
<TEXT>
Naopak ODS vsadí opět tradičně na Václava Klause. Jako obvykle jeho obličej na obří reklamě zaplaví celé Česko. Nebylo tomu nikdy jinak. "Naším triumfem nepochybně byl, je a nadále zůstává pan předseda Václav Klaus," říká šéf volebního týmu ODS Miroslav Beneš. Na billboardech jeho strany se pak v krajích budou, podobně jako u ČSSD, objevovat i místní lídři, jejichž jména by měla ODS dnes prozradit. Václav Klaus bude pravděpodobně lídrem v hlavním městě.
</TEXT>
<HEADING>
Víc hlav víc ví
</HEADING>
<TEXT>
Sociální demokraté i ODS zatím neuvedli, kdy nechají své billboardy vylepit. Jejich volební manažeři neurčitě říkají, že čas nastane až blíže před volbami. To Čtyřkoalice už s prvními billboardy vystartovala. Ve čtyřech krajích se rozhodla, že lidem ukáže, kdo tam na kandidátce "čtyřky" bude na prvním a druhém místě. Problém, kdo bude společenství prezentovat na celostátních plakátech, strana stále nevyřešila. Má totiž opačný problém než ODS. "Hlav", se kterými by chtěla jít do voleb, je víc, než by si Čtyřkoalice sama přála. Na billboardech tak jistě nebude dominovat jeden člověk. Lídrů bude hned několik. Podle místopředsedy KDU-ČSL Milana Šimonovského jde o snahu ukázat voličům, že za "čtyřkou" stojí práce celého týmu. "Diskutuje se o tom, kde na těch celostátních billboardech bude," přiznává lidovec Milan Šimonovský. Podle něj by však bylo dobré, kdyby se voličům představily na velkoplošných plakátech dva hlavní směry Čtyřkoalice - proud liberální a proud křesťansko-demokratický. "Tedy Hana Marvanová a Cyril Svoboda," dodává Šimonovský. Existují také další alternativy: na billboardech by se mohla objevit takzvaná "svatá trojice" předsedů unie a KDU-ČSL a čtyřkoaličního lídra Karla Kühnla.
</TEXT>
<HEADING>
ODA vidět asi nebude
</HEADING>
<TEXT>
Ať budou na plakátech hlavní lídři dva, nebo tři, zasvěcení ve Čtyřkoalici většinou naznačují, že mezi hlavními tvářemi bude pravděpodobně chybět zástupce ODA. "Ty proudy ve Čtyřkoalici jsou spíše dva," komentuje v souvislosti s billboardy situaci ODA Milan Šimonovský. "Proud liberálně-konzervativní je reprezentován jak ODA, tak unií. A pokud hledáme výrazného zástupce, dal bych přednost Haně Marvanové před předsedou ODA Michaelem Žantovským," říká.
Ať budou na plakátech hlavní lídři dva, nebo tři, zasvěcení ve Čtyřkoalici většinou naznačují, že mezi hlavními tvářemi bude pravděpodobně chybět zástupce ODA. "Ty proudy ve Čtyřkoalici jsou spíše dva," komentuje v souvislosti s billboardy situaci ODA Milan Šimonovský. "Proud liberálně-konzervativní je reprezentován jak ODA, tak unií. A pokud hledáme výrazného zástupce, dal bych přednost Haně Marvanové před předsedou ODA Michaelem Žantovským," říká.
</TEXT>
</DOC>
<DOC>
<DOCID>MF-20020107017</DOCID>
<DOCNO>MF-20020107017</DOCNO>
<DATE>01/07/02</DATE>
<TITLE>
V Karlových Varech zajistili hasiči pět obálek
</TITLE>
<TEXT>
Karlovy Vary - Nebezpečí obálek, v nichž by mohl být prášek s nákazou sněti slezinné, po mnoha týdnech opět ožilo. Zaměstnanci pošty na karlovarském nádraží předali policii pět podezřelých dopisních obálek s bílým práškem, které objevili při třídění pošty. Obálky převzali hasiči, kteří je odeslali na další expertizu. "Podezřelá korespondence byla určena pro karlovarské hotely," řekla mluvčí karlovarské policie Zdena Papežová.
</TEXT>
</DOC>
<DOC>
<DOCID>MF-20020107018</DOCID>
<DOCNO>MF-20020107018</DOCNO>
<DATE>01/07/02</DATE>
<TITLE>
Pravoslavní křesťané slaví Vánoce
</TITLE>
<GEOGRAPHY>Brno</GEOGRAPHY>
<TEXT>
Slavnostní liturgií v chrámu sv. Václava v Gorazdově ulici vyvrcholí dnes ráno pravoslavné vánoční svátky v Brně. Pravoslavní křesťané Vánoce slaví podle juliánského kalendáře, tedy o 13 dní později proti kalendáři gregoriánskému. Pravoslavná církev má v Česku přes 70 církevních obcí a několik klášterů.
Brno - Slavnostní liturgií v chrámu sv. Václava v Gorazdově ulici vyvrcholí dnes ráno pravoslavné vánoční svátky v Brně. Pravoslavní křesťané Vánoce slaví podle juliánského kalendáře, tedy o 13 dní později proti kalendáři gregoriánskému. Pravoslavná církev má v Česku přes 70 církevních obcí a několik klášterů.
</TEXT>
</DOC>
<DOC>
<DOCID>MF-20020107019</DOCID>
<DOCNO>MF-20020107019</DOCNO>
<DATE>01/07/02</DATE>
<TITLE>
Videopůjčovny mají žně, signál skončil
</TITLE>
<GEOGRAPHY>Olomouc</GEOGRAPHY>
<TEXT>
Poté co řada domácností přišla kvůli zastavení bezdrátového vysílání kabelové televize o svůj program, zažívají velké tržby videopůjčovny. Do těch v Olomouci zamířilo o víkendu zhruba o pětinu lidí více než obvykle. Další desítky zájemců se v půjčovnách nově zaregistrovaly. "Počítám, že to bude časem ještě více," řekla Miroslava Hradilová, která pracuje v jedné z videopůjčoven v centru Olomouce.
Olomouc - Poté co řada domácností přišla kvůli zastavení bezdrátového vysílání kabelové televize o svůj program, zažívají velké tržby videopůjčovny. Do těch v Olomouci zamířilo o víkendu zhruba o pětinu lidí více než obvykle. Další desítky zájemců se v půjčovnách nově zaregistrovaly. "Počítám, že to bude časem ještě více," řekla Miroslava Hradilová, která pracuje v jedné z videopůjčoven v centru Olomouce.
</TEXT>
</DOC>
<DOC>
<DOCID>MF-20020107020</DOCID>
<DOCNO>MF-20020107020</DOCNO>
<DATE>01/07/02</DATE>
<TITLE>
Počasí: Inverze a puklé koleje
</TITLE>
<TEXT>
Největším problémem silničářů i železničářů byly o víkendu silné mrazy
Všechny silnice jsou po mnoha dnech průjezdné, i zapadané a od mrazu rozpraskané koleje se už daří železničářům většinou udržovat v provozu. Některé části republiky však o víkendu začala trápit inverze.
Praha - Zhoršené rozptylové podmínky trápí už několikátý den obyvatele severních Čech. Nadlimitní koncentrace oxidu dusíku naměřili o víkendu také na celém území severní Moravy a v Praze. Podle meteorologů však o víkendu byly na Ústecku limity u oxidu dusíku překročeny jen ojediněle. Oxid siřičitý stanovených limitů ani nedosáhl.
</TEXT>
<HEADING>
Inverze by měla skončit počátkem týdne
</HEADING>
<TEXT>
"Oxidy dusíku byly překročeny v Teplicích, kde dosáhly tří set padesáti mikrogramů na metr krychlový a limit je dvě stě mikrogramů. Přes tuto hodnotu se vyšplhala koncentrace oxidů dusíku ještě v Chomutově," uvedl ústecký prognostik Daniel Tudor. Doplnil, že charakter počasí, při němž je na horách tepleji než v nížinách, by se měl změnit už začátkem týdne.
</TEXT>
<HEADING>
Koleje praskaly mrazem
</HEADING>
<TEXT>
Neprůjezdná je už pouze jedna železniční trať v horské oblasti Bruntálska. Jde o sněhem stále zaváté koleje mezi Bruntálem a Malou Morávkou. "Jezdí tam náhradní autobus. Snad se podaří zprovoznit trať zítra. Bude se tam frézovat," uvedl včera večer pracovník železniční stanice Bruntál. Silný mráz včera dopoledne roztrhl kolej na trati Plzeň-Cheb nedaleko Pňovan. "Vlaky mohly kritickým místem projíždět krokem, rychlíky nasbíraly jen několikaminutové zpoždění," řekl dispečer plzeňského ředitelství Českých drah Miroslav Sedláček. Prasklá kolej byla vyměněna za pár hodin, takže už odpoledne vlaky jezdily normálně. Také trať Rakovník-Kralovice se podařilo o víkendu opět zprůjezdnit. Při sněhové kalamitě uvízl u Strakovic osobní vlak, který později zamrzl. "Až do soboty jsme na této trase vozili cestující autobusy, od neděle je už ale opět průjezdná," řekl výpravčí železniční stanice v Rakovníku Miloš Kraft. Velké mrazy podle něj železničním tratím na Rakovnicku zatím neublížily.
</TEXT>
<HEADING>
Mrazy nyní poleví
</HEADING>
<TEXT>
Nejnižší teplotu v neděli zaznamenali meteorologové ve Štítné nad Vláří v okrese Zlín. Ve výšce dva metry nad zemí tam naměřili minus 26,8 stupně Celsia a v pěti centimetrech dokonce minus 30,1 °C. V týdnu má do republiky proudit teplejší oceánský vzduch, který přinese zmírnění nočních mrazů na hodnoty mezi -4 až -8 stupni Celsia.
Nejnižší teplotu v neděli zaznamenali meteorologové ve Štítné nad Vláří v okrese Zlín. Ve výšce dva metry nad zemí tam naměřili minus 26,8 stupně Celsia a v pěti centimetrech dokonce minus 30,1 °C. V týdnu má do republiky proudit teplejší oceánský vzduch, který přinese zmírnění nočních mrazů na hodnoty mezi -4 až -8 stupni Celsia.
</TEXT>
</DOC>
<DOC>
<DOCID>MF-20020107021</DOCID>
<DOCNO>MF-20020107021</DOCNO>
<DATE>01/07/02</DATE>
<TITLE>
Veterináři nebudou stáda kvůli klusavce vybíjet
</TITLE>
<GEOGRAPHY>Helvíkovice</GEOGRAPHY>
<TEXT>
První případ onemo cnění klusavkou objevil v pátek u ovce z chovu Zdeňka Štěpánka z Helvíkovic na Žambersku Státní veterinární ústav v Jihlavě. Onemocnění podle mluvčího Státního veterinárního ústavu Josefa Dubna není pro člověka nebezpečné, patří však do stejné skupiny jako nemoc šílených krav BSE. Dnes kvůli tomu zasedne ústřední nákazová komise ministerstva zemědělství. "Nemoc by se měla postupně odstranit důslednou kontrolou a vyřazováním nemocných kusů," míní majitel nakažené ovce Zdeněk Štěpánek. Chovatel stopadesátikusového stáda si všiml, že ovce má problémy s pohybem, a odvezl ji na brněnskou veterinární kliniku, kde objevili nákazu a ovci utratili. Laboratorní testy následně potvrdily klusavku. Na základě doporučení nákazové komise ministr zřejmě rozhodne o bezpečnostních opatřeních v chovech ovcí. Veterináři podle Dubna počítají s tím, že půjde spíše o monitorování, kontrolu chovů a omezení pohybu zvířat. Kvůli nákaze by se neměla vybíjet celá stáda. Nemoc je podle odborníků známa už zhruba dvě stě let a objevila se již v devatenácti zemích. V Evropě je běžná. Z původců klusavky se vyvinuly infekční bílkoviny priony, které způsobují nemoc šílených krav. Může propuknout až za pět let a končí většinou úhynem zvířete.
Helvíkovice - První případ onemo cnění klusavkou objevil v pátek u ovce z chovu Zdeňka Štěpánka z Helvíkovic na Žambersku Státní veterinární ústav v Jihlavě. Onemocnění podle mluvčího Státního veterinárního ústavu Josefa Dubna není pro člověka nebezpečné, patří však do stejné skupiny jako nemoc šílených krav BSE. Dnes kvůli tomu zasedne ústřední nákazová komise ministerstva zemědělství. "Nemoc by se měla postupně odstranit důslednou kontrolou a vyřazováním nemocných kusů," míní majitel nakažené ovce Zdeněk Štěpánek. Chovatel stopadesátikusového stáda si všiml, že ovce má problémy s pohybem, a odvezl ji na brněnskou veterinární kliniku, kde objevili nákazu a ovci utratili. Laboratorní testy následně potvrdily klusavku. Na základě doporučení nákazové komise ministr zřejmě rozhodne o bezpečnostních opatřeních v chovech ovcí. Veterináři podle Dubna počítají s tím, že půjde spíše o monitorování, kontrolu chovů a omezení pohybu zvířat. Kvůli nákaze by se neměla vybíjet celá stáda. Nemoc je podle odborníků známa už zhruba dvě stě let a objevila se již v devatenácti zemích. V Evropě je běžná. Z původců klusavky se vyvinuly infekční bílkoviny priony, které způsobují nemoc šílených krav. Může propuknout až za pět let a končí většinou úhynem zvířete.
</TEXT>
</DOC>
<DOC>
<DOCID>MF-20020107022</DOCID>
<DOCNO>MF-20020107022</DOCNO>
<DATE>01/07/02</DATE>
<TITLE>
Jak dojet do kostela? Na lyžích i na traktoru
</TITLE>
<GEOGRAPHY>Velhartice</GEOGRAPHY>
<TEXT>
Lyže, ale třeba i trakto r, se v posledních dnech staly dopravním prostředkem mnohých věřících, kteří i přes nepřízeň počasí nechtěli zmeškat nebo dokonce vynechat pravidelnou návštěvu kostela. Nezvyklý způsob dopravy muselo mnoho z nich zvolit v horských oblastech, které přikryla více než metrová vrstva sněhu a vítr na silnicích z něj utvořil na silnicích nižší třídy vysoké závěje. "Jedna paní přijížděla ve svátečních dnech do Čachrova na běžkách." Občas také lidé ze samot a vesnic, aby se vůbec do kostela dostali, používají jako dopravní prostředek traktor. Když to autem po silnicích nejde, jedou silnějším vozem," říká farář z Velhartic u Sušice Zdislav Pešat, který vykonává bohoslužby v několika obcích na Sušicku a Železnorudsku. Nicméně mnoho z jeho farníků muselo od pravidelné návštěvy kostela kvůli počasí přeci jen upustit. "Chodí tak o polovinu lidí méně než obvykle. Už na půlnoční mši na Štědrý den nás bylo v kostele méně. Na silnicích se tehdy tvořily závěje od Železné Rudy až do Velhartic," říká farář. Menší návštěvu kostela pocítil i jeho kolega z Nýrska. "Mě samotného postihla chřipka, takže kromě Nýrska jsem v posledních dnech nikde jinde nebyl. I tady je však počasí znát. Chodí tak o třetinu lidí méně než obvykle," říká nýrský farář Josef Šimsa. Problémy s cestováním nemají jen farníci. Sněhová kalamita postihla i samotné faráře. "Na Hod Boží jsem vzdal bohoslužbu v Železné Rudě. Vůbec jsem tam nevyrazil, jaké bylo počasí. Sněhu bylo už příliš," přiznává velhartický farář Zdislav Pešat. Ten se za svými farníky přepravuje zcela prozaickým způsobem - automobilem. "Pomodlím se, zavřu oči, dám nohu na plyn a jedu," říká farář Zdislav Pešat s nadsázkou, jak v posledních dnech cestuje po šumavských silnicích pokrytých sněhem.
Velhartice - Lyže, ale třeba i trakto r, se v posledních dnech staly dopravním prostředkem mnohých věřících, kteří i přes nepřízeň počasí nechtěli zmeškat nebo dokonce vynechat pravidelnou návštěvu kostela. Nezvyklý způsob dopravy muselo mnoho z nich zvolit v horských oblastech, které přikryla více než metrová vrstva sněhu a vítr na silnicích z něj utvořil na silnicích nižší třídy vysoké závěje. "Jedna paní přijížděla ve svátečních dnech do Čachrova na běžkách." Občas také lidé ze samot a vesnic, aby se vůbec do kostela dostali, používají jako dopravní prostředek traktor. Když to autem po silnicích nejde, jedou silnějším vozem," říká farář z Velhartic u Sušice Zdislav Pešat, který vykonává bohoslužby v několika obcích na Sušicku a Železnorudsku. Nicméně mnoho z jeho farníků muselo od pravidelné návštěvy kostela kvůli počasí přeci jen upustit. "Chodí tak o polovinu lidí méně než obvykle. Už na půlnoční mši na Štědrý den nás bylo v kostele méně. Na silnicích se tehdy tvořily závěje od Železné Rudy až do Velhartic," říká farář. Menší návštěvu kostela pocítil i jeho kolega z Nýrska. "Mě samotného postihla chřipka, takže kromě Nýrska jsem v posledních dnech nikde jinde nebyl. I tady je však počasí znát. Chodí tak o třetinu lidí méně než obvykle," říká nýrský farář Josef Šimsa. Problémy s cestováním nemají jen farníci. Sněhová kalamita postihla i samotné faráře. "Na Hod Boží jsem vzdal bohoslužbu v Železné Rudě. Vůbec jsem tam nevyrazil, jaké bylo počasí. Sněhu bylo už příliš," přiznává velhartický farář Zdislav Pešat. Ten se za svými farníky přepravuje zcela prozaickým způsobem - automobilem. "Pomodlím se, zavřu oči, dám nohu na plyn a jedu," říká farář Zdislav Pešat s nadsázkou, jak v posledních dnech cestuje po šumavských silnicích pokrytých sněhem.
</TEXT>
</DOC>
<DOC>
<DOCID>MF-20020107023</DOCID>
<DOCNO>MF-20020107023</DOCNO>
<DATE>01/07/02</DATE>
<TEXT>
Jablonečtí řidiči stejně jako mnozí jejich kolegové z dalších podhorských měst opět jezdí po asfaltu, nikoliv po sněhu, který vozovky v minulých dnech pokrýval. V Jablonci přijela pomoci odklízet sníh armáda. Obrovský vojenský kolový nakladač, jehož lžíce pojme najednou více než tři kubíky sněhu, teď každý den vyčistí dva kilometry chodníků.
</TEXT>
</DOC>
<DOC>
<DOCID>MF-20020107024</DOCID>
<DOCNO>MF-20020107024</DOCNO>
<DATE>01/07/02</DATE>
<TITLE>
Místo, kde sníh a mráz vůbec neznamenají kalamitu
</TITLE>
<TEXT>
Police nad Metují - Každé ráno Lukáš Hadaš vezme nejprve lopatu, odhází sníh okolo chalupy, cestou ke studni a k padesát metrů vzdálenému hnoji. Pak společně se svou ženou Klárou vyčistí chlév, nakrmí a podojí krávu, nasype zrní slepicím, donese vodu a krmení dvěma koním - huculům čekajícím u zasněžené ohrady. "A když jsou všichni, také kočky a pes, obstaráni, je ten pravý čas na pořádnou snídani. Uvaříme si dobrý čaj a dlouze, dlouze snídáme. Není kam spěchat," usmívají se Hadašovi a zvou ke stolu. Při pohledu z okének jejich chalupy, jež stojí osamoceně na kopci v tzv. Pěkovských končinách, vzdálených vzdušnou čarou pět kilometrů od východočeské Police nad Metují, se tam venku vlastně neděje nic neobvyklého. Prostě jen napadl sníh a mráz trochu víc štípe do tváří.
</TEXT>
<HEADING>
Jakápak kalamita, prostě sněží a mrzne
</HEADING>
<TEXT>
Zprávy o kalamitě na dálnicích či kolejích praskajících mrazem sem nedoléhají. Nemají jak. V jediné světnici, kde Klára Hadašová vaří na malých kamínkách a ve staré odstředivce zpracovává mléko, kde se tříčlenná rodina myje a také spí, není televize a nehraje ani rádio. Noviny sem doputují občas a zcela náhodně, to když přátelé či známí obují lyže a vydají se do kopců, anebo když Hadašovi sejdou do vesnice pro cukr, sůl nebo olej.
</TEXT>
<HEADING>
Chléb si pečou sami
</HEADING>
<TEXT>
"Víc nekupujeme, žijeme převážně z vlastních zásob," říká Klára Hadašová, a zatímco vesničané v mrazivém ránu netrpělivě vyhlížejí pekařské auto s čerstvými rohlíky, ona zadělává těsto na vlastní chléb. Až se nechce věřit, že tahle dívka vyrostla v bytě na pražských Vinohradech. Dnes dojí krávu, dělá sýry, tluče máslo a pleny pro svou dceru Ester vyváří každý den v hrnci na plotně. "Teď v zimě je to vlastně naše nejdůležitější práce. Lukášovi někdy dá i hodinu, než nanosí ze studny vodu," směje se a ukazuje ruční pračku, tzv. kejvalku, jakou před půl stoletím používaly v tomhle kraji všechny hospodyně. Dnes venkované perou většinou "automaticky", zato v domácnosti Hadašových se činí hned několik "antikvárních" pomocníků.
</TEXT>
<HEADING>
Bez televize i mobilu
</HEADING>
<TEXT>
"Nejsme žádní ekologičtí bojovníci ani vyznavači starého způsobu života. Prostě to tak nějak samo přišlo. Chtěli jsme bydlet v přírodě, sami, proto jsme si koupili před sedmi lety tuhle chalupu. Když jsme se stěhovali, měli jsme představu, že tady budeme žít s běžným konfortem. Netušili jsme, že se život sám postupně zjednoduší," vysvětluje Lukáš Hadaš. Jako první vykázali ze své chalupy televizi, pak šel počítač. "Najednou zjistíte, že si chcete po večerech s tím druhým povídat, a ne zírat na obrazovku nebo se nechat válcovat zprávami z éteru. A tak si povídáme, hrajeme šachy, čteme. Nepotřebujeme také už ani auto, ani traktor. Když se poláme něco u koňského povozu, dovedu to sám spravit - v klidu, bez nervování. Poradím si i s ruční pračkou, ale co mám dělat s mobilem, který moje dcera hodila do bandasky plné mléka?" Poslední prostředník moderní civilizace vzal za své - až symbolicky - na Štědrý den.
</TEXT>
<HEADING>
Pět týdnů o samotě
</HEADING>
<TEXT>
Jediná, strmá lesní cesta vedoucí k samotě na Pěkovských končinách je už několik týdnů zapadaná sněhem. Kalamita se tady tomu však neříká. Prostě přišla zima. Pět týdnů Hadašovi nebyli mezi lidmi a nezdá se, že by tím strádali. Blíží se večer, venku už zase mráz štípe do tváří. Ještě je třeba naštípat hromádku polínek na příští den, vyházet cestičku okolo chalupy ke studni, k ohradě hnoje. A zase podojit, nakrmit, vyčistit chlév...
Jediná, strmá lesní cesta vedoucí k samotě na Pěkovských končinách je už několik týdnů zapadaná sněhem. Kalamita se tady tomu však neříká. Prostě přišla zima. Pět týdnů Hadašovi nebyli mezi lidmi a nezdá se, že by tím strádali. Blíží se večer, venku už zase mráz štípe do tváří. Ještě je třeba naštípat hromádku polínek na příští den, vyházet cestičku okolo chalupy ke studni, k ohradě hnoje. A zase podojit, nakrmit, vyčistit chlév...
</TEXT>
</DOC>
<DOC>
<DOCID>MF-20020107025</DOCID>
<DOCNO>MF-20020107025</DOCNO>
<DATE>01/07/02</DATE>
<TITLE>
Strážníci zachránili dva lidi před zmrznutím
</TITLE>
<HEADING>
Z celé země
</HEADING>
<GEOGRAPHY>Brno</GEOGRAPHY>
<TEXT>
Brněnští strážníci zachránili o víkendu život muži a ženě, kteří si opilí lehli v mrazu na zem a usnuli. Podle mluvčího strážníků Víta Cvrčka by v nynějších nízkých teplotách oba do rána jistě zmrzli.
Brno - Brněnští strážníci zachránili o víkendu život muži a ženě, kteří si opilí lehli v mrazu na zem a usnuli. Podle mluvčího strážníků Víta Cvrčka by v nynějších nízkých teplotách oba do rána jistě zmrzli.
</TEXT>
</DOC>
<DOC>
<DOCID>MF-20020107026</DOCID>
<DOCNO>MF-20020107026</DOCNO>
<DATE>01/07/02</DATE>
<TITLE>
Do Vltavy uniklo na padesát litrů oleje
</TITLE>
<HEADING>
Z celé země
</HEADING>
<GEOGRAPHY>Libčice</GEOGRAPHY>
<TEXT>
Na padesát litrů hydraulického oleje uniklo v sobotu do řeky Vltavy u obce Libčice v okresu Praha-západ po technické závadě na plavebním jezu. Hasiči okamžitě položili norné stěny jak kolem jezu, tak v nedalekých Kralupech nad Vltavou, kam se olejová skvrna začala rozšiřovat. Včasným zásahem se ji podařilo svést do plavebního kanálu, kde látku hasiči zneškodňují. Havárii šetří i Česká inspekce životního prostředí. Podle ní se včasným zásahem podařilo zabránit škodám na životním prostředí.
Libčice - Na padesát litrů hydraulického oleje uniklo v sobotu do řeky Vltavy u obce Libčice v okresu Praha-západ po technické závadě na plavebním jezu. Hasiči okamžitě položili norné stěny jak kolem jezu, tak v nedalekých Kralupech nad Vltavou, kam se olejová skvrna začala rozšiřovat. Včasným zásahem se ji podařilo svést do plavebního kanálu, kde látku hasiči zneškodňují. Havárii šetří i Česká inspekce životního prostředí. Podle ní se včasným zásahem podařilo zabránit škodám na životním prostředí.
</TEXT>
</DOC>
<DOC>
<DOCID>MF-20020107027</DOCID>
<DOCNO>MF-20020107027</DOCNO>
<DATE>01/07/02</DATE>
<TITLE>
Tři králové jeli Prahou na velbloudech
</TITLE>
<HEADING>
Z celé země
</HEADING>
<TEXT>
Průvod tří králů na velbloudech přilákal v Praze několik set dětí i dospělých. Králové Kašpar, Melichar a Baltazar se zastavili u živého betléma poblíž kapucínského kostela u Lorety, kde se poklonili Jezulátku a předali mu své dary - zlato, kadidlo a myrhu.
Průvod tří králů na velbloudech přilákal v Praze několik set dětí i dospělých. Králové Kašpar, Melichar a Baltazar se zastavili u živého betléma poblíž kapucínského kostela u Lorety, kde se poklonili Jezulátku a předali mu své dary - zlato, kadidlo a myrhu.
</TEXT>
</DOC>
<DOC>
<DOCID>MF-20020107028</DOCID>
<DOCNO>MF-20020107028</DOCNO>
<DATE>01/07/02</DATE>
<TITLE>
Chrudim pořádá erotické show
</TITLE>
<GEOGRAPHY>Chrudim</GEOGRAPHY>
<TEXT>
Zdají se vám dva na erotiku málo? Přijďte se podívat na švédskou troj ku tria Nikolas. Právě tak například loni zvalo městské kulturní středisko Chrudimská beseda obyvatele Chrudimi k návštěvě vinárny, kterou vlastní i provozuje město. Nešlo vůbec o výjimku. Ve Vademecu chrudimské kultury, které dostávají všichni tamní lidé do svých schránek, zve Chrudimská beseda například příští sobotu (12.) na "exkluzivní Lesbo show"a o dva týdny později pořádá další erotické vystoupení se sado maso show.
</TEXT>
<HEADING>
Chtějí nalákat hosty
</HEADING>
<TEXT>
"Strašně mě to překvapilo. Nikdy jsem se na program městské vinárny nedívala. Nemohli tam dostat zákazníky, tak začali s tímhle. Já bych tam nešla," uvedla chrudimská zastupitelka Věra Doležalová. Starosta Chrudimi Ladislav Libý řekl, že program vinárny je plně v kompetenci šéfa Chrudimské besedy, který ji řídí. "Zasahovat mu do toho ani nemůžeme," řekl starosta. Šéf městského kulturního střediska měl dovolenou, nebral ani mobilní telefon a nemohl se k celé věci vyjádřit. Středisko chce erotickými programy dostat do vinárny hosty. "Jako odpovědný šéf má zájem, aby to prodělečné nebylo. Provoz řídí tak, aby si na sebe celé toto zařízení vydělalo," uvedl Libý. Zda s takovým programem v městském zařízení souhlasí, neřekl. "Já osobně do vinárny nechodím," reagoval Libý. "Kdyby se o tom v městské radě jednalo, byl bych proti. Nevěděl jsem o tom. Vinárna je však trochu bokem, chodí tam v podstatě stálá uzavřená klientela a tyto programy navíc dělá většina restaurací," uvedl chrudimský radní a předseda kulturní komise Pavel Kobetič. Program připravují pracovníci vinárny, kteří jsou zaměstnanci Chrudimské besedy. "Naplánujeme ho, ale Chrudimská beseda jej musí schválit," uvedl vedoucí vinárny Jaroslav Paulus.
</TEXT>
<HEADING>
Vypadá to jako hanbinec
</HEADING>
<TEXT>
Lidem už nabídla například "Strip show z Počasíčka", "Fetish show - erotické vystoupení Mr. Stanleye a Miss. Arien" či lákala na obsluhu "s téměř nahými hosteskami" a nyní zase zve na program, kde "Peříčkové prostředí vytvoří Domina a její otrokyně S/M show". To vše si lidé mohou přečíst vedle programů divadla, kina či nabídky přednášek České křesťanské akademie. Zastupitelka Věra Doležalová doufá, že starosta postup Chrudimské besedy vysvětlí a zajistí nápravu. "Vypadá to, jako kdybychom měli hanbinec. To přece nejde," řekla Doležalová.
Jak chrudimská radnice "provozuje" erotická vystoupení:
- Město vlastní kulturní středisko Chrudimská beseda, jehož součástí je i vinárna, která zve k pravidelnému zhlédnutí erotických show
- Program vinárny připravují její zaměstnanci, schvaluje ho šéf Chrudimské besedy. Starosta Chrudimi Libavý tvrdí, že do programu Chrudimské besedy město nemůže zasahovat
</TEXT>
</DOC>
<DOC>
<DOCID>MF-20020107029</DOCID>
<DOCNO>MF-20020107029</DOCNO>
<DATE>01/07/02</DATE>
<TITLE>
Český tlach
</TITLE>
<TEXT>
České tajné služby nemají dobrou pověst. Ať už mezi nimi probíhá "válka", či je "klid zbraní", jejich nízká důvěryhodnost trvá. Příčiny: přílišná blízkost k politickým hrám, časté a nápadné podezření z průsaku různých tajných informací, vzájemné obviňování, nečisté politické příslužby (zemanovské či Baštovy kufříčky). Veřejnost těžko změří, jak jsou tajné služby profesionální, nakolik jsou efektivní a jaký užitek státu vlastně dávají. Pochybnosti tu jsou - špatnou pověst si vytvářejí tajné služby samy. Trapnost aférek vzbuzuje podezření zásadnější: co vlastně umějí? Umějí chránit sebe. Metoda je snadná: vytvářej aféry, obtížně uchopitelné skandály a rvačky před zraky veřejnosti. Až všechny umoříš nejapností těch šarvátek, přestaň. Politikům se uleví - konečně je klid. A to hlavní, co a jak tajná služba vlastně dělá, zůstane mimo zájem. Šéf BIS Růžek, sám muž s nedobrou pověstí, obviní šéfa Národního bezpečnostního úřadu Kadlece, že manipuluje s bezpečnostními prověrkami. Kadlec na oplátku zaútočí na Růžka. Vznikne válka. Obvinění nikdo neprověří. Závěr je: zaplať Bůh, že je po válce. Nikdo už se neohlédne zpět, šťourat se v ničem nebude. Volby na krku. Obě služby mají klid. Dobrý příklad manipulace s užší politickou veřejností. Mezitím je Zemanův tajemník Heřman, byvší tajemník KSČ, prověřen. A přitom - je větší nebezpečí pro tajemství než tajemník KSČ? K odpovědi na tuto otázku nemusí být člověk ani odborníkem na tajné otázky. S tajnými věcmi se u nás manipuluje a kouzlí rádo. Neodepře si to ani předseda vlády. Přední politické huby chodí na špacír - nikdo se nemůže divit "tajným službám", že je napodobují. Tajné služby u nás nejsou ani tak kvůli státu a pro stát, nýbrž především pro kejkle politiků. Vyzvědači, tajemství, agenti, nebo roznašeči drbů? Prověřovat, vyzvídat, čmuchat, obcovat s tajnostmi... Jak lákavé pro svět politiky - mít tamtu tajnou informaci, toto skrytě použít, dozvědět se... Každý politik by rád přeskočil první odstavec demokracie: bezpečnostní služba je neutrální, je na řetěze, je zticha a je slušná. V druhém odstavci se pak píše: pachatele každého podivnějšího pohybu ihned vyvrhnout. Nic není nebezpečnějšího než bezpečnostní služba. Zejména, když z ní unikají informace. A dokonce nikoliv cestou spiknutí a zrady, nýbrž cestou českého tlachu.
</TEXT>
</DOC>
<DOC>
<DOCID>MF-20020107030</DOCID>
<DOCNO>MF-20020107030</DOCNO>
<DATE>01/07/02</DATE>
<TITLE>
Reklamní figurant
</TITLE>
<HEADING>
Komentář
</HEADING>
<TEXT>
Václav Klaus dělá reklamu na lyže Völkl. Dosud žádný politik nedal souhlas k tomu, aby byl vyfotografován se spotřebním zbožím. Několikrát použili podnikatelé tváře politiků, aby přitáhli pozornost ke svému výrobku. Sklidili ostré protesty a občas i pokuty. Podle všeho však předseda Poslanecké sněmovny pomáhá prodeji lyží zcela vědomě a nevidí v tom nic špatného. A je to vůbec špatné? Není to jen nezvyklé? Klausova otevřenost je odzbrojující. Miluje bílý sport, má rád dovozce lyží, tak proč by mu nepomohl? Nevzal ani pětník. Někdo si řekne: Jistě se v zákulisí dějí mnohem horší věci, tady aspoň víme, na čem jsme. Přesto udělal Klaus přinejmenším neodpustitelnou hloupost, za kterou ponese politickou odpovědnost. Proč?
1) Pokud si chtějí stát a jeho představitelé osobovat nějakou vážnost, nemohou prodávat spotřební zboží. Až pojede Klaus na další návštěvu do Bruselu, nebudou se už voliči ptát, zda mluví za sebe, nebo za republiku, ale zda náhodou nehovoří za Völkl.
2) Je nanejvýš pravděpodobné, že se s lyžemi nenechal pan předseda Poslanecké sněmovny vyfotografovat z čiré nezištnosti. Na začátku volebního roku získal zadarmo velký plakát pro svou tvář. Je to výměnný obchod: já pomohu tvým lyžím, ty pomůžeš mně. Je-li to však obchod, Václav Klaus se dostal do střetu nejen s dobrými mravy, ale i se zákonem.
3) Je nepřípustné, aby politik spojil svou autoritu se zcela určitou značkou. I kdyby nepřijal žádnou úplatu, vystavuje se podezření ze zištných zájmů. Všichni ostatní výrobci lyží, zejména domácí, se mohou právem cítit ukřivděni.
4) Je nevkusné, aby se stal vrcholný představitel státu modelem pro reklamu. Je to, jako kdyby dirigent Libor Pešek propagoval projímadlo nebo prací prášek.
5) Klaus získal chvilkovou pozornost, ale ublížil svým voličům. Soupeři ODS mohou od nynějška donekonečna právem opakovat: "Opravdu chcete, občané, mít premiérem nebo prezidentem reklamního figuranta značky Völkl?"
Klausův billboard se jeví jako nepochopitelná, až amatérská politická chyba. Člověk obdivující dosud při všech výhradách Klausovo politické mistrovství se musí modlit: "Ať se nějak ukáže, že to není pravda!"
</TEXT>
</DOC>
<DOC>
<DOCID>MF-20020107031</DOCID>
<DOCNO>MF-20020107031</DOCNO>
<DATE>01/07/02</DATE>
<TITLE>
Kdo platí, není Čech
</TITLE>
<TEXT>
Finanční úřady vybraly na dani z přidané hodnoty o mnoho miliard méně, než čekaly. Poplatníci totiž dovedně kličkují před výběrčími. Zní to jako ekonomický nesmysl. Vždyť většina bohaté části Evropy zavedla DPH právě proto, že se snadno vybírá i kontroluje. My zůstáváme výjimkou a naše veřejné finance přicházejí o obrovské peníze. Zčásti kvůli podvodům, na které je naše justice krátká. Ale také platíme za chybu zákonodárců, kteří šejdířům naservírovali dvojí sazbu daně. Stačí donekonečna opakovat jednoduchý trik: kupovat se zvýšenou daní, tu stát většině podnikatelů vrátí, ale dál prodávat se sníženou. Rozdíl je sedmnáct procent a takovým ziskem by nepohrdl ani lichvář. Na dobročinnosti z moci úřední se vydělává snadno: aby byly odvody menší, stačí převést zboží do jiné účetní kolonky. Podvodníci si užívají, stát přichází o peníze a daně zase odvedou ti směšní poctivci. Takové karty jsme dostali téměř před deseti lety. Neměl by se už systém dvojího metru definitivně zrušit? Neměl, nic se rušit nebude, takovou čekejme odpověď. Zatím jediné, co se poslední dobou udělalo, souvisí s naším přijetím do Evropské unie. Ne, nemusíme panikařit, že by přijel nějaký bruselský byrokrat, který nám vnutí svoje směrnice a direktivy. Vybojovali jsme naopak výjimku a záruku, že k podvodům nabádající dvojí sazba jen tak nevymizí. Chceme si přece ve sjednocené Evropě uchovat naši identitu a tradice.
</TEXT>
</DOC>
<DOC>
<DOCID>MF-20020107032</DOCID>
<DOCNO>MF-20020107032</DOCNO>
<DATE>01/07/02</DATE>
<TITLE>
Volby jsou ještě daleko, zato Klaus už je blízko
</TITLE>
<TEXT>
Zapomeňte na Harryho Pottera i kouzla ze Společenstva prstenu, Česko má nového akčního superhrdinu: Václava Klause. Zapněte si tři největší české televizní stanice a vykoukne na vás každý den Václav Klaus. Otevřete noviny a uvidíte mnoho zpráv, komentářů, analýz o Václavu Klausovi. A k tomu přídavkem jeho poměrně časté články. Nejinak je tomu v rozhlase. K tomu připočítejme lyžařský billboard ve Špindlerově Mlýně (pane předsedo, existují i lepší lyže, než jsou Völkl), dojemnou fotku v sobotním Magazínu Práva s chotí a vnučkou, obálku časopisu Týden, na níž je jako přející pohádkový Santa Claus, či novoroční novinový inzerát, kde předseda Poslanecké sněmovny a ODS sebevědomě hledí na mapu západní Evropy (oči jsou posazeny trošičku výš, než kde leží "plíživá" bruselská centrála EU). Dojemné? Kdeže. Nechutné? Občas. Populistické? Částečně ano. Vypočítavé? Blížíme se k odpovědi. Strategie? Jeví se to tak. Důvod? Vyhrát volby. Václav Klaus se podle všeho rozhodl i na tomto poli převálcovat všechny své soupeře. A zatím se mu to daří poměrně jednoznačně, zvláště když se zdá, že kampaň před nastávajícími parlamentními volbami vypukla vlastně již v minulém roce a právě on k jejímu odstartování v mnohém přispěl. Navíc bude šéf ODS jenom těžko hledat v tomto směru rovnocenného soupeře. Nelze si totiž představit, že by někdo chtěl vyfotit Cyrila Svobodu jako Santa Clause či pravidelně zveřejňovat fotografie rodiny Miroslava Grebeníčka. K tomu všemu je Klaus již dlouhá léta vděčným soustem pro všechna média v pozitivním i v negativním smyslu. Je pro čtenáře, diváky a posluchače zajímavý bez ohledu na to, zda jej někdo obdivuje, nebo nenávidí. I v tom má výhodu. S podobným ohlasem a pozorností je v Česku od listopadu 1989 sledován již pouze prezident Václav Havel a premiér Miloš Zeman. Jenže Havel bude volby ovlivňovat jenom ze zákulisí. Když se otevřeně rozhodne vystoupit pro některou politickou formaci - a tou by v jeho případě mohla být pouze dvounohá Čtyřkoalice -, tak to nepřinese mnoho užitku ani pro něj, ani pro dotyčnou stranu. Předseda vlády Zeman zatím stále tvrdí, že ho více láká objímání stromů na Vysočině. Avšak zcela jistě bude v předvolební kampani výrazně a hlasitě bojovat za svoji ČSSD, jenže když nekandiduje, tak Klaus svého největšího soupeře ztratil, protože dalšího natolik významného a obratného (když si odmyslíme některé jeho nechutnosti, které do veřejného života vnesl) politika sociální demokracie zatím nemá. Už dopředu lze pochybovat o tom, že by se kterýkoli z vůdců dalších politických stran a koalic - Vladimír Špidla, Hana Marvanová, Cyril Svoboda, Karel Kühnl či Miroslav Grebeníček - dokázal před volbami tak výrazně prosadit v médiích, na volebních shromážděních či při předvolebních reklamních kampaních jako Václav Klaus. Je ovšem pravda, že předvolební "lyžování" s Völklem je selháním předsedy ODS. Mnozí v této souvislosti mohou namítnout, že o výsledku voleb mají přece rozhodovat hlavně myšlenky a program. A že to má být zejména souboj názorů, ne souboj mediálně reklamní. To je v dnešní společnosti a při dnešním vedení předvolebních bojů pravda jenom poloviční. Pohled do světa je v tomto směru jednoznačný. Politici jsou pro své zvolení schopni udělat téměř cokoli: od křtění slizkých lachtanů až po šaškování v převlecích. Můžeme se nad tím pousmát, můžeme se tvářit znechuceně či nad tím jenom mávnout rukou, ale i to v současnosti patří do bojové politické výbavy. Nelze to pomíjet. Vždyť George Bush, který je dnes "pánem světa" a celkem schopným prezidentem, byl před svým zvolením terčem nekonečné série vtipů a narážek, neboť nebyl považován právě za "génia ducha". Jenže měl dobře připravenou kampaň a obklopil se schopnými poradci. V případě kampaně je podle všeho také Václav Klaus zatím na hony vzdálen svým soupeřům. Nemusí to vést k vítězství, ale je to jeden z jeho předpokladů. Tedy volby ještě daleko, Klaus už velmi blízko. A malý dovětek: v posledních letech je především na Západě módou, že se politici (Clinton, Blair, Bush) před volbami objevují i se svými pejsky či kočičkami. To také zabírá! Václav Klaus žádného takového mazlíčka ještě nemá. Takže...
</TEXT>
</DOC>
<DOC>
<DOCID>MF-20020107033</DOCID>
<DOCNO>MF-20020107033</DOCNO>
<DATE>01/07/02</DATE>
<TITLE>
Tajné služby a morálka
</TITLE>
<TEXT>
Velitel jednotky SD, která likvidovala Lidice, Max Rostock. Poslední německý velitel Prahy Rudolf Toussaint. Klatovský okresní hejtman Felix Diesel... A řadu dalších nacistických válečných zločinců vyjmenoval v našem deníku kolega Luděk Navara jako lidi zverbované komunistickou rozvědkou a poslané špionit mezi svými někdejšími souvěrci. Avšak to není nic nového. Verbování poražených nepřátel a jejich vysílání do tábora, kam náleží, se špionážními úkoly, a to bez ohledu na zločiny či přečiny, které dřív spáchali, není ve špionážním světě výjimečné. Ostatně získávání agentů mezi příslušníky nepřátelských tajných služeb v dobách míru i války je naprosto běžné, a pokud se něco takového podaří, považuje se to za obrovský úspěch. Přitom takový člověk i nadále naoko působí proti svému novému skrytému zaměstnavateli - aby na něho nepadlo podezření, někdy dělá i ty nejhroznější činy. Taková jsou pravidla při černé práci zpravodajských služeb po celé věky. V právě uplynulém dvacátém století s tím začali už bolševici po převratu, kterým se koncem roku dostali v Rusku k moci - jejich tajná policie, původně zvaná Čeka, verbovala do svých služeb agenty carské ochranky, pokud se dali, aniž se zatěžovali tím, že proti nim dosud bezohledně bojovali. Totéž se odehrálo po první i po druhé světové válce - vítězové se snažili získat poražené důstojníky zpravodajských služeb, aby je zaměstnali ve svůj prospěch. Americké rozvědce se nabídl generál Richard Gehlen z německé vojenské výzvědné služby Abwehr, který vedl oddělení zaměřené proti Sovětskému svazu - a její šéfové s radostí přijali. Gehlen a jeho důstojníci nejen znali tamní prostředí, ale měli seznamy a disponovali sítí dosud neodhalených agentů, které nyní mohli využít ve prospěch Američanů. A Sověti zase získávali vysoké důstojníky Abwehru, gestapa a SD, aby pracovali proti Západu. Některé zadržené nacistické zločince dokonce unášeli, případně si je vymáhali z rukou například české policie - o tom je spousta svědectví. Podobnou praxi si brzy osvojili rovněž příslušníci československých komunistických tajných služeb. Ovšem byl tady jeden zásadní rozdíl. O činnosti Gehlenovy organizace se brzy všeobecně vědělo, rovněž tak se postupně dostávaly na povrch informace o činnosti dalších nacistů ve prospěch západních tajných služeb. Málokdo si uvědomuje, že to bylo zpravidla díky neúnavné pátrací činnosti těch "hlídačů demokracie", jakými jsou novináři. Naproti tomu převerbování nacistů službami na Východě zůstávalo za oponou tajemství. Zdejší novináři se k těmto informacím nedostali, a pokud by se jim to náhodou podařilo, existoval takový systém řízení sdělovacích prostředků, že by to nemohli nikde otisknout a okamžitě by sami putovali k tajnému vyšetřování, protože pronikli ke státnímu tajemství. Tohoto nesouladu ve stavu informovanosti využila komunistická propaganda k licoměrné kampani. Kritizovala, že Američané, Britové a Francouzi zaměstnávají někdejší nacisty, často s kriminální minulostí, kdežto o verbování této kategorie lidí ze strany KGB, StB, východoněmeckou Stasi a dalšími službami mlčela. I když nejvyšší funkcionáři, kteří měli vliv na zaměření propagandy, o tom věděli. A v tom je hrozná amorálnost komunistického systému. Proto aspoň dnes dodatečně musí sdělovací prostředky za pomoci archivářů a pracovníků Úřadu pro dokumentaci a vyšetřování zločinů komunismu napravovat tuto díru v informovanosti našich občanů. Víc udělat nelze. Ani kdyby žili příslušníci StB, ministerstva vnitra a komunistického aparátu, kteří usvědčené nacistické zločince vysílali jako špiony na Západ, nebyl to trestný čin.
</TEXT>
</DOC>
<DOC>
<DOCID>MF-20020107034</DOCID>
<DOCNO>MF-20020107034</DOCNO>
<DATE>01/07/02</DATE>
<TITLE>
USA na lovu teroristů
</TITLE>
<HEADING>
Námořní pěchota potvrdila zadržení velvyslance Talibanu Zaífa
</HEADING>
<GEOGRAPHY>Kandahár</GEOGRAPHY>
<TEXT>
Americké jednotky v Afghánistánu skutečně zadržely Abdase Saláma Zaífa, bývalého velvyslance Talibanu v Pákistánu, a ten se nyní nachází na jedné americké válečné lodi v Arabském zálivu. Prohlásil to včera mluvčí americké námořní pěchoty v afghánském Kandaháru. Na lodích kotvících v Arabském zálivu jsou zatím drženi i další prominentní zajatci včetně cizinců, kteří sloužili v talibanských jednotkách jako žoldáci. Američtí vyšetřovatelé podle mluvčího očekávají, že z jeho výpovědí získají další poznatky o Talibanu a teroristické organizaci Al-Kajda. Zaíf je totiž dosud nejvýše postaveným činitelem mezi 307 příslušníky vedení Talibanu, které Američané zadržují. Ostatní zatím přes rozporné zprávy o jejich pobytu stále úspěšně unikají. Pákistánské oficiální zdroje nejprve v sobotu uvedly, že Zaíf odešel ze země dobrovolně, později uvedly, že byl deportován do Afghánistánu. Politický azyl, který se velvyslanec svrženého režimu pokusil získat v Pákistánu, mu orgány této země odmítly. Zaíf (34) pořádal v posledních týdnech vlády Talibanu každodenně v Islámábádu tiskové konference, v nichž obhajoval politiku svého režimu a líčil spojenecký útok proti němu jako genocidu muslimů. USA zatím nerozhodly, kolik ze zadržených předáků Talibanu bude obviněno a postaveno před vojenské soudy, ale prezident George Bush prohlásil, že před soudem musí stanout všichni, kteří nesou odpovědnost za zářijové teroristické útoky na Spojené státy. OSN oznámila, že při amerických náletech na vesnici Niazi Kala ve východoafghánské provincii Paktíja 29. prosince zahynulo 52 civilistů. Vesnice, v níž žilo 252 lidí, byla terčem tří útoků, řekla mluvčí OSN v Kábulu Stephanie Bunkerová. Několik členů afghánské vlády tento týden vysvětlovalo, že letecké údery na oblasti, kde jsou ještě stoupenci Talibanu a sítě Al-Kajda islámského radikála Usámy bin Ládina, jsou nezbytné.
Kandahár - Americké jednotky v Afghánistánu skutečně zadržely Abdase Saláma Zaífa, bývalého velvyslance Talibanu v Pákistánu, a ten se nyní nachází na jedné americké válečné lodi v Arabském zálivu. Prohlásil to včera mluvčí americké námořní pěchoty v afghánském Kandaháru. Na lodích kotvících v Arabském zálivu jsou zatím drženi i další prominentní zajatci včetně cizinců, kteří sloužili v talibanských jednotkách jako žoldáci. Američtí vyšetřovatelé podle mluvčího očekávají, že z jeho výpovědí získají další poznatky o Talibanu a teroristické organizaci Al-Kajda. Zaíf je totiž dosud nejvýše postaveným činitelem mezi 307 příslušníky vedení Talibanu, které Američané zadržují. Ostatní zatím přes rozporné zprávy o jejich pobytu stále úspěšně unikají. Pákistánské oficiální zdroje nejprve v sobotu uvedly, že Zaíf odešel ze země dobrovolně, později uvedly, že byl deportován do Afghánistánu. Politický azyl, který se velvyslanec svrženého režimu pokusil získat v Pákistánu, mu orgány této země odmítly. Zaíf (34) pořádal v posledních týdnech vlády Talibanu každodenně v Islámábádu tiskové konference, v nichž obhajoval politiku svého režimu a líčil spojenecký útok proti němu jako genocidu muslimů. USA zatím nerozhodly, kolik ze zadržených předáků Talibanu bude obviněno a postaveno před vojenské soudy, ale prezident George Bush prohlásil, že před soudem musí stanout všichni, kteří nesou odpovědnost za zářijové teroristické útoky na Spojené státy. OSN oznámila, že při amerických náletech na vesnici Niazi Kala ve východoafghánské provincii Paktíja 29. prosince zahynulo 52 civilistů. Vesnice, v níž žilo 252 lidí, byla terčem tří útoků, řekla mluvčí OSN v Kábulu Stephanie Bunkerová. Několik členů afghánské vlády tento týden vysvětlovalo, že letecké údery na oblasti, kde jsou ještě stoupenci Talibanu a sítě Al-Kajda islámského radikála Usámy bin Ládina, jsou nezbytné.
</TEXT>
</DOC>
<DOC>
<DOCID>MF-20020107035</DOCID>
<DOCNO>MF-20020107035</DOCNO>
<DATE>01/07/02</DATE>
<TITLE>
Kanada vyšle do Kábulu devět stovek vojáků
</TITLE>
<GEOGRAPHY>Toronto</GEOGRAPHY>
<TEXT>
Kanada vyšle v příštích týdnech do Afghánistánu sedm set až devět set svých vojáků, kteří se zapojí do činnosti mezinárodních mírových sil v okolí afghánského hlavního města Kábulu. Oznámilo to včera kanadské ministerstvo obrany. O podrobnostech by měl ministr obrany Art Eggleton informovat v pondělí. Zatím nebylo stanoveno ani přesné datum rozmístění kanadských jednotek v této asijské zemi. Kanadští pěšáci však nebudou v oblasti první. V Arabském moři operuje pětice kanadských plavidel, která přepravuje americké letouny a pomáhá také obojživelným útočným lodím, které stráží moře. Jejich hlavním úkolem je zabránit případným pokusům teroristů o útěk lodí. V oblasti Kandaháru na jihovýchodě Afghánistánu se 40 až 50 příslušníků kanadských elitních protiteroristických jednotek účastní akcí společně se stejnými silami z jiných zemí.
Toronto - Kanada vyšle v příštích týdnech do Afghánistánu sedm set až devět set svých vojáků, kteří se zapojí do činnosti mezinárodních mírových sil v okolí afghánského hlavního města Kábulu. Oznámilo to včera kanadské ministerstvo obrany. O podrobnostech by měl ministr obrany Art Eggleton informovat v pondělí. Zatím nebylo stanoveno ani přesné datum rozmístění kanadských jednotek v této asijské zemi. Kanadští pěšáci však nebudou v oblasti první. V Arabském moři operuje pětice kanadských plavidel, která přepravuje americké letouny a pomáhá také obojživelným útočným lodím, které stráží moře. Jejich hlavním úkolem je zabránit případným pokusům teroristů o útěk lodí. V oblasti Kandaháru na jihovýchodě Afghánistánu se 40 až 50 příslušníků kanadských elitních protiteroristických jednotek účastní akcí společně se stejnými silami z jiných zemí.
</TEXT>
</DOC>
<DOC>
<DOCID>MF-20020107036</DOCID>
<DOCNO>MF-20020107036</DOCNO>
<DATE>01/07/02</DATE>
<TITLE>
Mír pro Palestinu hledala tajná schůzka
</TITLE>
<GEOGRAPHY>Jeruzalém</GEOGRAPHY>
<TEXT>
Za nového vyhrocení izraelsko-palestinských vztahů způsobeného především zadržením lodi s nákladem zbraní určených údajně pro Palestince se dnes sešli izraelští a palestinští bezpečnostní činitelé. V přítomnosti amerického vyslance pro Blízký východ Anthonyho Zinniho jednali o příměří, které by mělo ukončit 15 měsíců trvající násilí v oblasti. Jednání bezpečnostních činitelů obou stran potvrdil v Tel Avivu mluvčí izraelského ministerstva obrany, aniž upřesnil, kde se schůzka konala a kdo se jí zúčastnil. Podle agentur za jednacím stolem zasedli za izraelskou stranu armádní činitelé a zástupci izraelské výzvědné služby Šin Bet, přítomni byli také zástupci americké výzvědné služby CIA. O výsledcích jednání nejsou k dispozici žádné podrobnosti. Již v sobotu však izraelský vládní mluvčí varoval před přílišnými nadějemi vkládanými do této schůzky. Jednání bezpečnostních činitelů obou stran, kteří se naposledy sešli loni 26. prosince, bylo poznamenáno čtvrtečním zadržením lodě v Rudém zálivu, na jehož palubě byla zásilka zbraní údajně íránské výroby, která podle Izraele byla určena pro Palestince. Ti však, stejně jako Írán a také militantní hnutí Hizballáh v Libanonu, dali jasně najevo, že se zbrojní zásilkou nemají nic společného. Včerejší izraelsko-palestinská schůzka byla prakticky posledním bodem programu nynější čtyřdenní blízkovýchodní mise amerického emisara Zinniho, který se v pondělí vrací do vlasti.
Jeruzalém - Za nového vyhrocení izraelsko-palestinských vztahů způsobeného především zadržením lodi s nákladem zbraní určených údajně pro Palestince se dnes sešli izraelští a palestinští bezpečnostní činitelé. V přítomnosti amerického vyslance pro Blízký východ Anthonyho Zinniho jednali o příměří, které by mělo ukončit 15 měsíců trvající násilí v oblasti. Jednání bezpečnostních činitelů obou stran potvrdil v Tel Avivu mluvčí izraelského ministerstva obrany, aniž upřesnil, kde se schůzka konala a kdo se jí zúčastnil. Podle agentur za jednacím stolem zasedli za izraelskou stranu armádní činitelé a zástupci izraelské výzvědné služby Šin Bet, přítomni byli také zástupci americké výzvědné služby CIA. O výsledcích jednání nejsou k dispozici žádné podrobnosti. Již v sobotu však izraelský vládní mluvčí varoval před přílišnými nadějemi vkládanými do této schůzky. Jednání bezpečnostních činitelů obou stran, kteří se naposledy sešli loni 26. prosince, bylo poznamenáno čtvrtečním zadržením lodě v Rudém zálivu, na jehož palubě byla zásilka zbraní údajně íránské výroby, která podle Izraele byla určena pro Palestince. Ti však, stejně jako Írán a také militantní hnutí Hizballáh v Libanonu, dali jasně najevo, že se zbrojní zásilkou nemají nic společného. Včerejší izraelsko-palestinská schůzka byla prakticky posledním bodem programu nynější čtyřdenní blízkovýchodní mise amerického emisara Zinniho, který se v pondělí vrací do vlasti.
</TEXT>
</DOC>
<DOC>
<DOCID>MF-20020107037</DOCID>
<DOCNO>MF-20020107037</DOCNO>
<DATE>01/07/02</DATE>
<TEXT>
Poddůstojník francouzské armády Elio Sattin je příslušníkem 17. výsadkového oddílu, který se v Afghánistánu bude podílet na pyrotechnických akcích, především na odminování okolí kábulského letiště. Na snímku ze včerejška prohledává starý bunkr Talibanu.
</TEXT>
</DOC>
<DOC>
<DOCID>MF-20020107038</DOCID>
<DOCNO>MF-20020107038</DOCNO>
<DATE>01/07/02</DATE>
<TITLE>
Bush uctil památku padlého vojáka
</TITLE>
<GEOGRAPHY>Washington</GEOGRAPHY>
<TEXT>
Prezident George Bush uctil památku prvního amerického vojáka, který zemřel při přestřelce s nepřítelem v Afghánistánu, seržanta Nathana Rosse Chapmana. Řekl, že Chapman položil život za důležitou a spravedlivou věc - za bezpečnost amerického lidu a za svobodu v civilizovaném světě. Naše válka je válkou proti zlu, je to jasný případ boje dobra proti zlu. A ať se nikdo nemýlí: dobro zvítězí, prohlásil americký prezident. "Nepřátelé, kteří přežili, se domnívají, že mohou utéci a ukrýt se, protože naše země není dost tvrdá a nemá dostatek trpělivosti," pokračoval prezident. Jedenatřicetiletý Chapman ze San Antonia ve státě Texas byl zabit v pátek v přestřelce ve východním Afghánistánu, při níž byl zraněn také jeden z agentů CIA.
Washington - Prezident George Bush uctil památku prvního amerického vojáka, který zemřel při přestřelce s nepřítelem v Afghánistánu, seržanta Nathana Rosse Chapmana. Řekl, že Chapman položil život za důležitou a spravedlivou věc - za bezpečnost amerického lidu a za svobodu v civilizovaném světě. Naše válka je válkou proti zlu, je to jasný případ boje dobra proti zlu. A ať se nikdo nemýlí: dobro zvítězí, prohlásil americký prezident. "Nepřátelé, kteří přežili, se domnívají, že mohou utéci a ukrýt se, protože naše země není dost tvrdá a nemá dostatek trpělivosti," pokračoval prezident. Jedenatřicetiletý Chapman ze San Antonia ve státě Texas byl zabit v pátek v přestřelce ve východním Afghánistánu, při níž byl zraněn také jeden z agentů CIA.
</TEXT>
</DOC>
<DOC>
<DOCID>MF-20020107039</DOCID>
<DOCNO>MF-20020107039</DOCNO>
<DATE>01/07/02</DATE>
<TITLE>
Euro vyvolá obrovské politické změny na celém kontinentu
</TITLE>
<HEADING>
Analýza
</HEADING>
<TEXT>
Brusel (Od našeho zpravodaje) - Euro má za sebou první týden a postavilo lidi před praktické problémy: výpadky automatů, fronty, potíže s výměnou peněz. Už teď je však třeba myslet na politické změny, jež vyvolá. Budou obrovské a dotknou se i Česka. Jako první to naznačil šéf Evropské komise Romano Prodi, když řekl, že unie nyní potřebuje ještě "více společná pravidla". S tímto požadavkem nestojí - na rozdíl od jiných svých iniciativ - sám jako kůl v plotě. První přijdou na řadu ekonomické reformy, ale před unií nyní vyvstávají i požadavky na vytvoření společné ekonomické politiky a na hlubší politickou spolupráci vůbec. Jakýkoli výpadek EU může mít záporný dopad na důvěryhodnost a pevnost její měny, a tak se Brusel musí snažit. Nadšení nad eurem vyvolává naděje, že nyní je chvíle k vlně ekonomických reforem po celé unii. "(Přijetí eura) ukazuje, že Evropané chtějí ekonomické změny do té míry a stejně hluboce, jako chtějí euro," tvrdí španělský ministr hospodářství Rodrigo Rato. Podle něj je nutné zjednodušit daňové systémy, plně sjednotit finanční trhy unie a změnit situaci na trhu práce, což znamená i omezení štědrosti sociálních států v unii. Na pořadu dne jsou také hluboké změny v ekonomické politice států unie. "Euro nezvratně vede k většímu sblížení ekonomických pravidel (v EU)," tvrdí Prodi. Francouzský ministr financí Laurent Fabius to říká ostřeji: "měnový federalismus", jaký nastolilo euro, doplňme "rozpočtovým federalismem". Jde o pravidla a nástroje, jimiž mohou členské státy unie bránit rozpočtovým experimentům v té či oné zemi EU, jež by poškodily i ostatní země a společnou měnu. Tady už nejde jen o sérii dílčích reforem, ale o cosi mnohem většího: o "ekonomickou vládu" v unii. Paříž prosazuje její vytvoření už léta - vidí v ní politickou protiváhu proti mocné Evropské ústřední bance. Nyní se uvažuje o tom, že neformální "euroskupina", tedy zasedání ministrů financí Eurolandu, získá statut řádného orgánu unie a že bude jmenován "vysoký představitel" pro hospodářské otázky. Ten by spravoval finanční a ekonomickou politiku unie podobně, jako Javier Solana už druhý rok koordinuje diplomacii EU. Tak by si státy unie vytvořily první nástroje, jimiž by mohly ovlivňovat ekonomickou politiku kterékoli země Eurolandu (a nejen jí). A toto ovlivňování by se týkalo nejen daní a rozpočtů, ale i mezd či sociálních dávek. Dnes se ukazuje, že euro není konec. Naopak, je to jen počátek dalších změn uvnitř unie. Podnět k nim může paradoxně přijít od zemí jako Velká Británie, jež jednotnou měnu odmítly. Po zavedení eura totiž podle evropského korespondenta britské BBC Chrise Morrise zůstává Britům jediná cesta, jak udržet vliv "v srdci unie": musí dále posilovat společnou zahraniční a bezpečnostní politiku unie. To jsou jedny z mála oblastí, kde Británie může hrát (a hraje) vůdčí roli. Je paradoxem, že zavedení hmatatelných "europeněz" může mít takové důsledky - koneckonců, zaváděná hotovost tvoří jen šest procent všech peněz v eurozóně. Občané Eurolandu však vůbec poprvé dostali do ruky "kousek Evropy" a mnozí Finové, Portugalci či Řekové i jiní soudí, že euro z nich dělá skutečné Evropany. Politici musí nyní zajistit, aby tento "kousek Evropy" neztratil cenu a aby unie plnila další požadavky, které na ni budou po úspěchu eura směřovat.
Brusel (Od našeho zpravodaje) - Euro má za sebou první týden a postavilo lidi před praktické problémy: výpadky automatů, fronty, potíže s výměnou peněz. Už teď je však třeba myslet na politické změny, jež vyvolá. Budou obrovské a dotknou se i Česka. Jako první to naznačil šéf Evropské komise Romano Prodi, když řekl, že unie nyní potřebuje ještě "více společná pravidla". S tímto požadavkem nestojí - na rozdíl od jiných svých iniciativ - sám jako kůl v plotě. První přijdou na řadu ekonomické reformy, ale před unií nyní vyvstávají i požadavky na vytvoření společné ekonomické politiky a na hlubší politickou spolupráci vůbec. Jakýkoli výpadek EU může mít záporný dopad na důvěryhodnost a pevnost její měny, a tak se Brusel musí snažit. Nadšení nad eurem vyvolává naděje, že nyní je chvíle k vlně ekonomických reforem po celé unii. "(Přijetí eura) ukazuje, že Evropané chtějí ekonomické změny do té míry a stejně hluboce, jako chtějí euro," tvrdí španělský ministr hospodářství Rodrigo Rato. Podle něj je nutné zjednodušit daňové systémy, plně sjednotit finanční trhy unie a změnit situaci na trhu práce, což znamená i omezení štědrosti sociálních států v unii. Na pořadu dne jsou také hluboké změny v ekonomické politice států unie. "Euro nezvratně vede k většímu sblížení ekonomických pravidel (v EU)," tvrdí Prodi. Francouzský ministr financí Laurent Fabius to říká ostřeji: "měnový federalismus", jaký nastolilo euro, doplňme "rozpočtovým federalismem". Jde o pravidla a nástroje, jimiž mohou členské státy unie bránit rozpočtovým experimentům v té či oné zemi EU, jež by poškodily i ostatní země a společnou měnu. Tady už nejde jen o sérii dílčích reforem, ale o cosi mnohem většího: o "ekonomickou vládu" v unii. Paříž prosazuje její vytvoření už léta - vidí v ní politickou protiváhu proti mocné Evropské ústřední bance. Nyní se uvažuje o tom, že neformální "euroskupina", tedy zasedání ministrů financí Eurolandu, získá statut řádného orgánu unie a že bude jmenován "vysoký představitel" pro hospodářské otázky. Ten by spravoval finanční a ekonomickou politiku unie podobně, jako Javier Solana už druhý rok koordinuje diplomacii EU. Tak by si státy unie vytvořily první nástroje, jimiž by mohly ovlivňovat ekonomickou politiku kterékoli země Eurolandu (a nejen jí). A toto ovlivňování by se týkalo nejen daní a rozpočtů, ale i mezd či sociálních dávek. Dnes se ukazuje, že euro není konec. Naopak, je to jen počátek dalších změn uvnitř unie. Podnět k nim může paradoxně přijít od zemí jako Velká Británie, jež jednotnou měnu odmítly. Po zavedení eura totiž podle evropského korespondenta britské BBC Chrise Morrise zůstává Britům jediná cesta, jak udržet vliv "v srdci unie": musí dále posilovat společnou zahraniční a bezpečnostní politiku unie. To jsou jedny z mála oblastí, kde Británie může hrát (a hraje) vůdčí roli. Je paradoxem, že zavedení hmatatelných "europeněz" může mít takové důsledky - koneckonců, zaváděná hotovost tvoří jen šest procent všech peněz v eurozóně. Občané Eurolandu však vůbec poprvé dostali do ruky "kousek Evropy" a mnozí Finové, Portugalci či Řekové i jiní soudí, že euro z nich dělá skutečné Evropany. Politici musí nyní zajistit, aby tento "kousek Evropy" neztratil cenu a aby unie plnila další požadavky, které na ni budou po úspěchu eura směřovat.
</TEXT>
</DOC>
<DOC>
<DOCID>MF-20020107040</DOCID>
<DOCNO>MF-20020107040</DOCNO>
<DATE>01/07/02</DATE>
<TITLE>
Afghánský chrt má život pod psa
</TITLE>
<GEOGRAPHY>Kábul</GEOGRAPHY>
<TEXT>
Více než dvě desetiletí válek v Afghánistánu, které podryly zvyky i společenský život v této zemi, ohrožují také tamního legendárního loveckého psa a zaujetí Afghánců pro lov. Tazi, jak je v Afghánistánu nazýván pes, pro obyvatele ostatního světa známý jako afghánský chrt s velkýma schlíplýma ušima, s výškou asi 70 centimetrů a váhou 23 až 27 kilogramů, rychlý a mrštný, má svůj původ v Egyptě před 5000 až 6000 lety, píše agentura EFE. Byl však "tvořen" v Afghánistánu po stovky let a právě s touto zemí je tento pes s dlouhou hedvábnou srstí, často hnědé barvy, příležitostně melírovanou jinými odstíny, spojován. Tazi zakořenil v Afghánistánu díky zaujetí zdejších původních obyvatel pro lov, a to především ve venkovských oblastech hornatého severu a východní části země. Avšak válka, která zmítá touto asijskou zemí od sovětského vpádu v roce 1979, podkopala zálibu afghánských lovců a ohrožuje také samotného afghánského chrta, jehož bývalí majitelé nechávají svému osudu. Přes pět milionů Afghánců uprchlo do sousedního Pákistánu či Íránu a statisíce dalších se staly uprchlíky ve vlastní zemi. Válka tak zanechala mnohé psy bez pána, bez boudy a bez potravy. "Byl jsem vášnivým lovcem a měl jsem dva tazi, žil jsem v Kunduzu, ale od války nelovím, ani nemám psy," vysvětluje Abdul Hak, který je již tři roky ředitelem zoologické zahrady v hlavním městě Kábulu. "Když jsme byli nuceni kvůli válce opustit náš dům, my jsme odešli a psy jsme tam nechali, stěží jsme mohli odnést oblečení, ale nechali jsme je volně puštěné, ať si dělají, co chtějí," říká.
Kábul - Více než dvě desetiletí válek v Afghánistánu, které podryly zvyky i společenský život v této zemi, ohrožují také tamního legendárního loveckého psa a zaujetí Afghánců pro lov. Tazi, jak je v Afghánistánu nazýván pes, pro obyvatele ostatního světa známý jako afghánský chrt s velkýma schlíplýma ušima, s výškou asi 70 centimetrů a váhou 23 až 27 kilogramů, rychlý a mrštný, má svůj původ v Egyptě před 5000 až 6000 lety, píše agentura EFE. Byl však "tvořen" v Afghánistánu po stovky let a právě s touto zemí je tento pes s dlouhou hedvábnou srstí, často hnědé barvy, příležitostně melírovanou jinými odstíny, spojován. Tazi zakořenil v Afghánistánu díky zaujetí zdejších původních obyvatel pro lov, a to především ve venkovských oblastech hornatého severu a východní části země. Avšak válka, která zmítá touto asijskou zemí od sovětského vpádu v roce 1979, podkopala zálibu afghánských lovců a ohrožuje také samotného afghánského chrta, jehož bývalí majitelé nechávají svému osudu. Přes pět milionů Afghánců uprchlo do sousedního Pákistánu či Íránu a statisíce dalších se staly uprchlíky ve vlastní zemi. Válka tak zanechala mnohé psy bez pána, bez boudy a bez potravy. "Byl jsem vášnivým lovcem a měl jsem dva tazi, žil jsem v Kunduzu, ale od války nelovím, ani nemám psy," vysvětluje Abdul Hak, který je již tři roky ředitelem zoologické zahrady v hlavním městě Kábulu. "Když jsme byli nuceni kvůli válce opustit náš dům, my jsme odešli a psy jsme tam nechali, stěží jsme mohli odnést oblečení, ale nechali jsme je volně puštěné, ať si dělají, co chtějí," říká.
</TEXT>
</DOC>
<DOC>
<DOCID>MF-20020107041</DOCID>
<DOCNO>MF-20020107041</DOCNO>
<DATE>01/07/02</DATE>
<TITLE>
Evropu sužují mrazy, jež nemají pamětníky
</TITLE>
<TEXT>
Atény, Varšava - Části jihovýchodní Evropy jsou sužovány mrazem, jaký tyto končiny nepamatují již několik desetiletí. Kruté mrazy a sněhové závěje odřízly od světa tisíce vesnic v Řecku, Turecku a Bulharsku. V Istanbulu umrzli na ulici dva muži a stejný osud postihl jiné dva v jihovýchodní části země. Bulharsko a Řecko, kde v důsledku prochladnutí zemřela starší žena, vyhlásily v některých oblastech stav ohrožení. Školy v Istanbulu, stejně jako v Řecku, budou v pondělí uzavřeny. V Bulharsku se začala komplikovat situace na Dunaji. 30 až 70 procent hladiny řeky je pokryto ledem a v některých úsecích musela být zastavena lodní doprava. V některých oblastech Řecka napadly až dva metry sněhu a od okolí bylo zcela odříznuto na 150 vesnic. Z letiště v Aténách včera neodstartovalo jediné letadlo, i když několika bylo povoleno přistání. Řecký premiér Kostas Simitis řekl, že nynější zima je nejhorší, jakou jeho země zažila za posledních 40 let. V Polsku od poloviny minulého týdne zůstává po vydatných sněhových srážkách odříznuto od světa několik desítek obcí. Přestože silničáři společně s armádou nasadili do akce těžkou techniku, obnovování průjezdnosti do těchto vsí postupuje jen velmi pomalu. Hlavní silniční trasy na polském území zůstávají sjízdné. Situace se podle silničářů výrazně zlepšila s oteplením. V Polsku se sice i nadále teploty vzduchu drží pod nulou, pominula však už vlna silných mrazů. Sněhem zasypané vesnice o víkendu s využitím helikoptéry navštívil polský premiér Leszek Miller. Jejich obyvatelům, kterým již postupně docházejí zásoby otopu, poděkoval za statečnost, s jakou čelí náporu zimy. Jak ale škodolibě poznamenala polská média, lidé z odříznutých vesnic by radši viděli pluhy než premiéra.
</TEXT>
</DOC>
<DOC>
<DOCID>MF-20020107042</DOCID>
<DOCNO>MF-20020107042</DOCNO>
<DATE>01/07/02</DATE>
<TITLE>
Italský ministr odstoupil - spor kolem eura
</TITLE>
<GEOGRAPHY>Řím</GEOGRAPHY>
<TEXT>
Pouhé čtyři dny po zavedení jednotné evropské měny euro k 1. lednu 2002 ve 12 zemích Evropské unie (EU) rezignoval v sobotu na svoji funkci právě kvůli euru první ministr, šéf italské diplomacie Renato Ruggiero. Důvodem odstoupení jedenasedmdesátiletého Ruggiera z vlády pravého středu Silvia Berlusconiho je jeho zklamání nad skeptickým postojem většiny členů italského kabinetu k euru. Ruggierova demise znamená první změnu v Berlusconiho vládě, která se ujala moci loni v červnu. Přehlíživý a značně euroskeptický pohled většiny členů Berlusconiho exekutivy k euru byl jen posledním ze sporů, které horlivý zastánce jednotné evropské měny Ruggiero vedl s ostatními ministry. Itálie byla ostatně jedinou zemí Eurolandu, která při zavedení eura nepořádala žádné oslavy a ministři svými výroky význam historické chvíle všemožně snižovali. Například ministr pro reformy a šéf separatistické Ligy severu (LN) Umberto Bossi prohlásil, že ho "euro vůbec nezajímá", ministr obrany Antonio Martino z Berlusconiho formace Vzhůru, Itálie (FI) se zase netajil názorem, že "celá záležitost s eurem by mohla skončit krachem". A skepsi vyslovil i ministr financí a hospodářství Giulio Tremonti (FI): "Poněkud se zdráhám jít společnou cestou s primitivy mávajícími prapory." Renomovaný diplomat a manažer Ruggiero se za téměř sedm měsíců ve funkci dostal do rozporu s Berlusconim a dalšími členy vlády i v jiných otázkách, než je jednotná evropská měna. Funkci šéfa italské diplomacie přitom loni v červnu přijal až po vyjádření podpory ze strany prezidenta Carla Azeglia Ciampiho a šéfa turínské automobilky Fiat Giovanniho Agnelliho. Podle svých slov proto, aby zajistil kontinuitu proevropské politiky, jak ji prosazovaly předcházející vlády. Nyní však dospěl k poznání, že "žádné pokračování (proevropské politiky) nevidí". Nestraník Ruggiero loni například podporoval (na rozdíl od ministra obrany Martina) projekt nového vojenského dopravního letadla Airbus A400M, které je považováno za jeden z pilířů evropské obranné strategie. Zatímco osm zemí k tomuto projektu loni v prosinci přistoupilo, Itálie mezi nimi není. Bývalý šéf Světové obchodní organizace (WTO) Ruggiero též nelibě nesl počáteční Berlusconiho váhání ohledně projektu jednotného evropského zatykače, ke kterému se Itálie připojila až po silném evropském nátlaku. Rozpory mezi eurofilem Ruggierem a euroskeptiky v italské vládě se promítly i do jiných oblastí a stále hrozily konfliktem. Paradoxní přitom je, že Italové byli ještě nedávno nejnadšenějšími zastánci evropské integrace a v devadesátých letech dokonce přijali "eurodaň", aby splnili rozpočtové kritérium pro zavedení eura. Funkci italského ministra zahraničí bude dočasně zastávat předseda vlády Silvio Berlusconi. Italský ministr pro reformy Umberto Bossi, šéf populistické Ligy severu (LN), přivítal sobotní demisi svého kolegy - šéfa diplomacie Renata Ruggiera a označil to za "úspěch kritického postoje své formace vůči EU". "Dnes je krásný den," řekl Bossi k demisi italským médiím. Bossi již dříve nestraníka Ruggiera napadal tvrzením, že "je to jen odborník, který sedí ve vládě, aniž by k tomu měl mandát potvrzený volbami". Nedávno obdobný postoj zaujal i premiér Silvio Berlusconi, když zdůraznil, že za zahraniční politiku země je koneckonců odpovědný sám.
Řím - Pouhé čtyři dny po zavedení jednotné evropské měny euro k 1. lednu 2002 ve 12 zemích Evropské unie (EU) rezignoval v sobotu na svoji funkci právě kvůli euru první ministr, šéf italské diplomacie Renato Ruggiero. Důvodem odstoupení jedenasedmdesátiletého Ruggiera z vlády pravého středu Silvia Berlusconiho je jeho zklamání nad skeptickým postojem většiny členů italského kabinetu k euru. Ruggierova demise znamená první změnu v Berlusconiho vládě, která se ujala moci loni v červnu. Přehlíživý a značně euroskeptický pohled většiny členů Berlusconiho exekutivy k euru byl jen posledním ze sporů, které horlivý zastánce jednotné evropské měny Ruggiero vedl s ostatními ministry. Itálie byla ostatně jedinou zemí Eurolandu, která při zavedení eura nepořádala žádné oslavy a ministři svými výroky význam historické chvíle všemožně snižovali. Například ministr pro reformy a šéf separatistické Ligy severu (LN) Umberto Bossi prohlásil, že ho "euro vůbec nezajímá", ministr obrany Antonio Martino z Berlusconiho formace Vzhůru, Itálie (FI) se zase netajil názorem, že "celá záležitost s eurem by mohla skončit krachem". A skepsi vyslovil i ministr financí a hospodářství Giulio Tremonti (FI): "Poněkud se zdráhám jít společnou cestou s primitivy mávajícími prapory." Renomovaný diplomat a manažer Ruggiero se za téměř sedm měsíců ve funkci dostal do rozporu s Berlusconim a dalšími členy vlády i v jiných otázkách, než je jednotná evropská měna. Funkci šéfa italské diplomacie přitom loni v červnu přijal až po vyjádření podpory ze strany prezidenta Carla Azeglia Ciampiho a šéfa turínské automobilky Fiat Giovanniho Agnelliho. Podle svých slov proto, aby zajistil kontinuitu proevropské politiky, jak ji prosazovaly předcházející vlády. Nyní však dospěl k poznání, že "žádné pokračování (proevropské politiky) nevidí". Nestraník Ruggiero loni například podporoval (na rozdíl od ministra obrany Martina) projekt nového vojenského dopravního letadla Airbus A400M, které je považováno za jeden z pilířů evropské obranné strategie. Zatímco osm zemí k tomuto projektu loni v prosinci přistoupilo, Itálie mezi nimi není. Bývalý šéf Světové obchodní organizace (WTO) Ruggiero též nelibě nesl počáteční Berlusconiho váhání ohledně projektu jednotného evropského zatykače, ke kterému se Itálie připojila až po silném evropském nátlaku. Rozpory mezi eurofilem Ruggierem a euroskeptiky v italské vládě se promítly i do jiných oblastí a stále hrozily konfliktem. Paradoxní přitom je, že Italové byli ještě nedávno nejnadšenějšími zastánci evropské integrace a v devadesátých letech dokonce přijali "eurodaň", aby splnili rozpočtové kritérium pro zavedení eura. Funkci italského ministra zahraničí bude dočasně zastávat předseda vlády Silvio Berlusconi. Italský ministr pro reformy Umberto Bossi, šéf populistické Ligy severu (LN), přivítal sobotní demisi svého kolegy - šéfa diplomacie Renata Ruggiera a označil to za "úspěch kritického postoje své formace vůči EU". "Dnes je krásný den," řekl Bossi k demisi italským médiím. Bossi již dříve nestraníka Ruggiera napadal tvrzením, že "je to jen odborník, který sedí ve vládě, aniž by k tomu měl mandát potvrzený volbami". Nedávno obdobný postoj zaujal i premiér Silvio Berlusconi, když zdůraznil, že za zahraniční politiku země je koneckonců odpovědný sám.
</TEXT>
</DOC>
<DOC>
<DOCID>MF-20020107043</DOCID>
<DOCNO>MF-20020107043</DOCNO>
<DATE>01/07/02</DATE>
<TITLE>
Spor Indie s Pákistánem podání rukou nezlepšilo
</TITLE>
<GEOGRAPHY>Káthmándú</GEOGRAPHY>
<TEXT>
Summit Jihoasijského sdružení pro oblastní spolupráci (SAARC), který včera skončil v nepálském Káthmándú a na němž došlo k formálnímu podání ruky mezi nejvyššími představiteli Pákistánu a Indie, nesnížil ani nezvýšil napětí mezi oběma znepřátelenými zeměmi. Prohlásil to na závěrečné tiskové konferenci pákistánský prezident Parvíz Mušaraf. "Vztahy se nezlepšily, ale také nezhoršily," řekl Mušaraf. Pokud se týká jeho dvojího podání ruky s indickým premiérem Atalem Bihárím Vádžpéjím, Mušaraf to charakterizoval jako "neformální kontakt". "Očekáváme, že by se tyto kontakty mohly v budoucnu stát formálními," dodal. Potvrdil však, že rozhovory mezi čtyřma očima s Vádžpéjím na summitu neměl. Vádžpéjí pro indická média označil potřesení ruky s Mušarafem za pouhou "výměnu zdvořilostí". "Nic významnějšího se neprojednávalo," dodal a k možnosti dalších kontaktů se nevyjádřil. Summit v nepálské metropoli byl poznamenán předchozím rozmístěním velkého počtu vojáků podél hraniční linie mezi Pákistánem a Indií v oblasti Kašmíru, o nějž obě země v minulosti vedly již dvě války. Oba státy patří k jaderným mocnostem a vyvolaly ve světě obavy z možného válečného konfliktu. Dillí obviňuje Islámábád, že podněcuje a logisticky podporuje separatistické povstalce v Kašmíru. Pákistán tvrdí, že jeho podpora je pouze diplomatická a morální. Indické jednotky včera střílely na pákistánské průzkumné letadlo bez pilota letící nad indickým Kašmírem. Oznámil to mluvčí indické armády. Indické síly zahájily palbu na letoun v sektoru Púnč nedaleko linie kontroly rozdělující Kašmír.
Káthmándú - Summit Jihoasijského sdružení pro oblastní spolupráci (SAARC), který včera skončil v nepálském Káthmándú a na němž došlo k formálnímu podání ruky mezi nejvyššími představiteli Pákistánu a Indie, nesnížil ani nezvýšil napětí mezi oběma znepřátelenými zeměmi. Prohlásil to na závěrečné tiskové konferenci pákistánský prezident Parvíz Mušaraf. "Vztahy se nezlepšily, ale také nezhoršily," řekl Mušaraf. Pokud se týká jeho dvojího podání ruky s indickým premiérem Atalem Bihárím Vádžpéjím, Mušaraf to charakterizoval jako "neformální kontakt". "Očekáváme, že by se tyto kontakty mohly v budoucnu stát formálními," dodal. Potvrdil však, že rozhovory mezi čtyřma očima s Vádžpéjím na summitu neměl. Vádžpéjí pro indická média označil potřesení ruky s Mušarafem za pouhou "výměnu zdvořilostí". "Nic významnějšího se neprojednávalo," dodal a k možnosti dalších kontaktů se nevyjádřil. Summit v nepálské metropoli byl poznamenán předchozím rozmístěním velkého počtu vojáků podél hraniční linie mezi Pákistánem a Indií v oblasti Kašmíru, o nějž obě země v minulosti vedly již dvě války. Oba státy patří k jaderným mocnostem a vyvolaly ve světě obavy z možného válečného konfliktu. Dillí obviňuje Islámábád, že podněcuje a logisticky podporuje separatistické povstalce v Kašmíru. Pákistán tvrdí, že jeho podpora je pouze diplomatická a morální. Indické jednotky včera střílely na pákistánské průzkumné letadlo bez pilota letící nad indickým Kašmírem. Oznámil to mluvčí indické armády. Indické síly zahájily palbu na letoun v sektoru Púnč nedaleko linie kontroly rozdělující Kašmír.
</TEXT>
</DOC>
<DOC>
<DOCID>MF-20020107044</DOCID>
<DOCNO>MF-20020107044</DOCNO>
<DATE>01/07/02</DATE>
<TITLE>
Argentina má zákon proti krizi
</TITLE>
<TEXT>
Buenos Aires - Argentinští poslanci v noci na včerejšek odhlasovali naléhavý ekonomický zákon, který předložila vláda nového peronistického prezidenta Eduarda Duhaldeho a jenž znamená konec deset let trvající parity dolaru a argentinského pesa. Debata, jejímž výsledkem je mj. umožnění devalvace argentinské měny, trvala devět hodin. Vláda obdrží na dva roky zvláštní pravomoci, aby mohla zemi vyvést z hospodářské recese. Vláda požádala Kongres rovněž o schválení kroků, které by ochránily úspory a úvěry v dolarech před dopady devalvace. Duhalde tak chce zabránit novým protestům a opakování krvavých nepokojů z konce loňského roku. Vláda chce zakázat indexaci dluhů, daní a cel na inflaci a směnný kurz pesa. Hodlá zavést maximální ceny zboží a služeb a navrhuje nově rozložit splácení malých dluhů, aby je chránila před devalvací. Pro běžné platební transakce a soukromé kontrakty má zůstat v platnosti pevný kurz pesa k dolaru v poměru jedna ku jedné. Banky, které se budou muset vyrovnávat se zvýšenou zátěží zajištění dolarových vkladů a úvěrů, získají od vlády kompenzaci. Ta bude mít podobu příjmů z nově zavedených cel na vývoz ropy. Centrální banka má po deseti letech systému konvertibility, v němž dohlížela na to, aby objem peněz v objemu korespondoval s objemem devizových rezerv, v novém systému získat pravomoci běžných centrálních bank. Bude tak moci tisknout a vydávat peníze a kupovat a prodávat zahraniční měny. Zrušit přísná omezení výběru bankovních vkladů, která vyvolávají u obyvatelstva silnou nespokojenost, zatím vláda bezprostředně zrušit nehodlá. Přístup ke vkladům chce umožnit až po zlepšení solventnosti bank.
</TEXT>
</DOC>
<DOC>
<DOCID>MF-20020107045</DOCID>
<DOCNO>MF-20020107045</DOCNO>
<DATE>01/07/02</DATE>
<TITLE>
V Košicích vybuchl plyn ve vysoké peci
</TITLE>
<GEOGRAPHY>Košice</GEOGRAPHY>
<TEXT>
Noční výbuch potrubí odvádějícího plyn v horní části vysoké pece číslo 3 v košických ocelárnách americké společnosti U.S.Steel je stále ve stadiu vyšetřování. Vedení firmy prozatím neupřesnilo příčinu exploze ani výši materiálních škod. Podle odhadů odborníků se však škody mohou pohybovat na úrovni několika desítek milionů korun. Společnost ústy svého mluvčího Jozefa Marka informovala, že k žádnému zranění lidí nedošlo a prostor v místě exploze byl včas zajištěn tak, aby nedošlo ani k ohrožení lidí provádějících expertizy. K výbuchu v ocelárnách došlo jen několik hodin před zahájením plné výroby v huti, které bylo stanoveno právě na 7. ledna. Vedení firmy výrobu oceli zastavilo před Vánocemi v důsledku sníženého odbytu koncem loňského roku. Naposledy došlo k podobné havárii ještě v tehdejších VSŽ Košice koncem roku 1995, kdy po výbuchu potrubí a následném úniku vysokopecního plynu zahynulo devět pracovníků huti a dva místní Romové.
Košice - Noční výbuch potrubí odvádějícího plyn v horní části vysoké pece číslo 3 v košických ocelárnách americké společnosti U.S.Steel je stále ve stadiu vyšetřování. Vedení firmy prozatím neupřesnilo příčinu exploze ani výši materiálních škod. Podle odhadů odborníků se však škody mohou pohybovat na úrovni několika desítek milionů korun. Společnost ústy svého mluvčího Jozefa Marka informovala, že k žádnému zranění lidí nedošlo a prostor v místě exploze byl včas zajištěn tak, aby nedošlo ani k ohrožení lidí provádějících expertizy. K výbuchu v ocelárnách došlo jen několik hodin před zahájením plné výroby v huti, které bylo stanoveno právě na 7. ledna. Vedení firmy výrobu oceli zastavilo před Vánocemi v důsledku sníženého odbytu koncem loňského roku. Naposledy došlo k podobné havárii ještě v tehdejších VSŽ Košice koncem roku 1995, kdy po výbuchu potrubí a následném úniku vysokopecního plynu zahynulo devět pracovníků huti a dva místní Romové.
</TEXT>
</DOC>
<DOC>
<DOCID>MF-20020107046</DOCID>
<DOCNO>MF-20020107046</DOCNO>
<DATE>01/07/02</DATE>
<TITLE>
V Kosovu zatkli policistu OSN pro vraždu ženy
</TITLE>
<GEOGRAPHY>Priština</GEOGRAPHY>
<TEXT>
V Kosovu byl v sobotu odpoledne zatčen policista OSN pro podezření, že zastřelil mladou kosovskou Albánku. Oznámil to včera v kosovském správním středisku Prištině mluvčí policie OSN Derek Chappell. Incident se podle mluvčího stal v sobotu ve městě Peč vzdáleném asi 90 kilometrů západně od Prištiny. Místní lidé zaslechli v bytě později zadrženého policisty střelbu. Policisté v bytě nalezli 23letou kosovskou Albánku s těžkými střelnými zraněními a 32letého policejního důstojníka, který byl rovněž zraněn na ruce a paži. Oba byli převezeni do nemocnice, kde žena zemřela. Mladá kosovská Albánka pracovala jako tlumočnice pro policii OSN v Kosovu. Její jméno mluvčí neuvedl, stejně tak nesdělil jméno a národnost policejního důstojníka.
Priština - V Kosovu byl v sobotu odpoledne zatčen policista OSN pro podezření, že zastřelil mladou kosovskou Albánku. Oznámil to včera v kosovském správním středisku Prištině mluvčí policie OSN Derek Chappell. Incident se podle mluvčího stal v sobotu ve městě Peč vzdáleném asi 90 kilometrů západně od Prištiny. Místní lidé zaslechli v bytě později zadrženého policisty střelbu. Policisté v bytě nalezli 23letou kosovskou Albánku s těžkými střelnými zraněními a 32letého policejního důstojníka, který byl rovněž zraněn na ruce a paži. Oba byli převezeni do nemocnice, kde žena zemřela. Mladá kosovská Albánka pracovala jako tlumočnice pro policii OSN v Kosovu. Její jméno mluvčí neuvedl, stejně tak nesdělil jméno a národnost policejního důstojníka.
</TEXT>
</DOC>
<DOC>
<DOCID>MF-20020107047</DOCID>
<DOCNO>MF-20020107047</DOCNO>
<DATE>01/07/02</DATE>
<TEXT>
Každoročně si o pravoslavných vánočních svátcích dopřává ruská stařenka Tajsa Ivanovová z Moskvy pořádnou lázeň v městském parku. Vnoučata však jen v němém úžasu přihlížejí a nemají chuť ji napodobit.
</TEXT>
</DOC>
<DOC>
<DOCID>MF-20020107048</DOCID>
<DOCNO>MF-20020107048</DOCNO>
<DATE>01/07/02</DATE>
<TITLE>
Slovenští bezdomovci hledají teplo
</TITLE>
<GEOGRAPHY>Bratislava</GEOGRAPHY>
<TEXT>
Chladné počasí, při němž meteorologové místy zaznamenali až dvacetistupňové mrazy, si na Slovensku doposud vyžádalo nejméně sedm lidských životů, především z řad bezdomovců. V Bratislavském kraji zemřeli v minulých dnech na podchlazení dva bezdomovci a podobný osud stihl také trojici mužů v Nitranském kraji. Jeden z východoslovenských bezdomovců se rozhodl vyřešit svou zoufalou situaci sebevraždou, když skočil do řeky. Podle odhadů žije v současnosti na Slovensku až 30 000 bezdomovců, kteří se před zimou ukrývají v opuštěných domech nebo u teplovodů. Lidem bez přístřeší se snaží pomoci některé charitativní organizace a místní samosprávy, které zřizují pro bezdomovce noclehárny.
Bratislava - Chladné počasí, při němž meteorologové místy zaznamenali až dvacetistupňové mrazy, si na Slovensku doposud vyžádalo nejméně sedm lidských životů, především z řad bezdomovců. V Bratislavském kraji zemřeli v minulých dnech na podchlazení dva bezdomovci a podobný osud stihl také trojici mužů v Nitranském kraji. Jeden z východoslovenských bezdomovců se rozhodl vyřešit svou zoufalou situaci sebevraždou, když skočil do řeky. Podle odhadů žije v současnosti na Slovensku až 30 000 bezdomovců, kteří se před zimou ukrývají v opuštěných domech nebo u teplovodů. Lidem bez přístřeší se snaží pomoci některé charitativní organizace a místní samosprávy, které zřizují pro bezdomovce noclehárny.
</TEXT>
</DOC>
<DOC>
<DOCID>MF-20020107049</DOCID>
<DOCNO>MF-20020107049</DOCNO>
<DATE>01/07/02</DATE>
<TITLE>
V Rusku je ve vězení téměř milion lidí
</TITLE>
<GEOGRAPHY>Moskva</GEOGRAPHY>
<TEXT>
V ruských vězeních je podle sdělení ministerstva spravedlnosti kolem 980 000 lidí. Rusko se tak řadí mezi země s největším počtem vězňů v poměru k počtu obyvatel. Mezi vězni je 19 000 mladistvých a 50 000 žen. Rusko je tak spolu se Spojenými státy (více než dva miliony vězňů na 270 milionů obyvatel) jednou ze zemí, kde je nejvíce lidí za mřížemi.
Moskva - V ruských vězeních je podle sdělení ministerstva spravedlnosti kolem 980 000 lidí. Rusko se tak řadí mezi země s největším počtem vězňů v poměru k počtu obyvatel. Mezi vězni je 19 000 mladistvých a 50 000 žen. Rusko je tak spolu se Spojenými státy (více než dva miliony vězňů na 270 milionů obyvatel) jednou ze zemí, kde je nejvíce lidí za mřížemi.
</TEXT>
</DOC>
<DOC>
<DOCID>MF-20020107050</DOCID>
<DOCNO>MF-20020107050</DOCNO>
<DATE>01/07/02</DATE>
<TITLE>
Čínská policie rozbila síť překupníků drog
</TITLE>
<GEOGRAPHY>Peking</GEOGRAPHY>
<TEXT>
Policie se v jihozápadní Číně zmocnila 673 kilogramů heroinu a rozbila mezinárodní síť obchodníků s drogami. Policisté zabavili také velké částky peněz. Čínský ministr bezpečnosti Ťia Čchun označil celou záležitost za "největší případ svého druhu v Asii".
Peking - Policie se v jihozápadní Číně zmocnila 673 kilogramů heroinu a rozbila mezinárodní síť obchodníků s drogami. Policisté zabavili také velké částky peněz. Čínský ministr bezpečnosti Ťia Čchun označil celou záležitost za "největší případ svého druhu v Asii".
</TEXT>
</DOC>
<DOC>
<DOCID>MF-20020107051</DOCID>
<DOCNO>MF-20020107051</DOCNO>
<DATE>01/07/02</DATE>
<TITLE>
Auto spadlo z mostu pod kola vlaku
</TITLE>
<GEOGRAPHY>Madrid</GEOGRAPHY>
<TEXT>
Čtyři lidé zahynuli včera v automobilu, který na předměstí Madridu prorazil zábradlí mostu a zřítil se na železniční koleje před projíždějící vlak. Vlak táhl automobil s řidičem a třemi pasažéry přes 200 metrů. Záchranné čety pracovaly několik hodin, než auto vyprostily a zjistily počet obětí této nehody. Příčina nehody nebyla oznámena.
Madrid - Čtyři lidé zahynuli včera v automobilu, který na předměstí Madridu prorazil zábradlí mostu a zřítil se na železniční koleje před projíždějící vlak. Vlak táhl automobil s řidičem a třemi pasažéry přes 200 metrů. Záchranné čety pracovaly několik hodin, než auto vyprostily a zjistily počet obětí této nehody. Příčina nehody nebyla oznámena.
</TEXT>
</DOC>
<DOC>
<DOCID>MF-20020107052</DOCID>
<DOCNO>MF-20020107052</DOCNO>
<DATE>01/07/02</DATE>
<TITLE>
Visla ve Varšavě po letech zamrzla
</TITLE>
<GEOGRAPHY>Varšava</GEOGRAPHY>
<TEXT>
Oba břehy řeky Visly v polské metropoli Varšavě letos poprvé od roku 1996 spojily ledy. Aby bylo možné řeku bezpečně přejít suchou nohou, musí tloušťka ledu podle varšavských hydrologů dosáhnout 20 centimetrů. K tomu v místech hlavního proudu ještě něco chybí.
Varšava - Oba břehy řeky Visly v polské metropoli Varšavě letos poprvé od roku 1996 spojily ledy. Aby bylo možné řeku bezpečně přejít suchou nohou, musí tloušťka ledu podle varšavských hydrologů dosáhnout 20 centimetrů. K tomu v místech hlavního proudu ještě něco chybí.
</TEXT>
</DOC>
<DOC>
<DOCID>MF-20020107053</DOCID>
<DOCNO>MF-20020107053</DOCNO>
<DATE>01/07/02</DATE>
<TEXT>
Na bosenském jezeře Modrac nedaleko Tuzly mají už delší dobu teploty kolem deseti stupňů mrazu. K cestě na nákup proto Mirzovi Begovičovi slouží jeho věrní psi - doprava jinak přestala fungovat a čeká se na oteplení.
</TEXT>
</DOC>
<DOC>
<DOCID>MF-20020107054</DOCID>
<DOCNO>MF-20020107054</DOCNO>
<DATE>01/07/02</DATE>
<TEXT>
Indie i Pákistán jsou sice jaderné mocnosti, ale velká část jejich obyvatel žije v bídě. Indický rolník na snímku sleduje vojenský konvoj, který jede k hranicím obou zemí. Prostředky na armádu připravují tyto státy o možnost investovat tam, kde to nejvíce potřebují.
</TEXT>
</DOC>
<DOC>
<DOCID>MF-20020107055</DOCID>
<DOCNO>MF-20020107055</DOCNO>
<DATE>01/07/02</DATE>
<TITLE>
Revoluce pro saúdské ženy
</TITLE>
<HEADING>
Svět v pohybu
</HEADING>
<TEXT>
Džidda, Praha - Až donedávna byly a vlastně nebyly. Na veřejnosti chodily vždy zahalené, jen úzká mezera v látce odhalovala jejich oči a často ani to ne. Pokud s nimi nebyl jejich manžel, otec, bratr, manželův bratr, nebo strýc, měly mnohdy potíž prokazovat, že jsou těmi, za něž se vydávají. Ale časy se pro saúdské ženy, jinak stále pevně sevřené přísnými zákony islámu, alespoň trochu začínají lepšit. Zatímco až dosud byla jejich jména jen připsána k dokumentům jejich mužských ochránců, mají nyní možnost získat vlastní osobní průkazy totožnosti, na nichž bude dokonce jejich fotografie. Avšak právě v oné zdánlivě nevinné podobence se skrývá vážný problém, který celou věc v praxi ohrožuje. Ortodoxní vyznavači islámu se totiž brání tomu, aby saúdské ženy měly za povinnost odhalovat při prokazování totožnosti svou tvář a další údaje jiným mužům. Jedinými dokumenty vybavenými podobenkami, kterými se až dosud saúdské ženy prokazovaly, byly pasy. Praxe však byla taková, že je vlastnilo jen mizivé procento žen. A ortodoxní islámské právo bylo tolerantní k tomu, když tyto ženy v doprovodu svých ochránců při zahraničních cestách odkrývaly pro potvrzení totožnosti tvář celním úředníkům jiných zemí. Saúdskoarabský ministr vnitra, princ Nájif bin Abdul Azíz, který nové průkazy totožnosti zavádí, prohlašuje, že toto opatření není v žádném případě porušením islámských zákonů. Hlavním důvodem je podle jeho slov snaha zabránit podvodům a podvrhům. Zejména v soudních síních mají saúdskoarabské ženy často vážné potíže bránit se proti falešným nárokům na svůj majetek a bankovní konta a stejně obtížně dokazují svoji totožnost při sporech o dědictví. Žena se musí v takových případech před soudem prokázat dvěma příbuznými mužského pohlaví, kteří potvrdí, že je skutečně tou, za niž se vydává. A toto pravidlo často vede ke zneužití. Nejmenovaný saúdskoarabský právník nedávno upozornil na exemplární případ týkající se dědictví 133 milionů dolarů, během něhož muži údajně zfalšováním dokladů, jež nebyly opatřeny fotografiemi, získali podíl svých příbuzných ženského pohlaví, které se nemohly účinně bránit. Saúdské ženy mají sice možnost nyní získat průkaz totožnosti, ale úplně vyhráno stejně nemají. Na cestě k "občanskému průkazu" s fotografií totiž stojí nemálo překážek, jež v mnohém připomínají naši nechvalně známou proceduru za komunistického režimu při získávání devizových příslibů potřebných pro vycestování na Západ a do Jugoslávie. Žena může zažádat o průkaz, teprve když dosáhne věku dvaadvaceti let, předloží svolení podepsané jejím mužským ochráncem a pokud pracuje, také svolení zaměstnavatele. Dosud získalo takovýto průkaz totožnosti více 3000 saúdských žen a další na ně čekají. Nejedná se však prakticky vůbec o "obyčejné" ženy. Většina z nich jsou bohaté obchodnice, které přivítaly nové opatření jako významný krok v úsilí, aby získaly větší kontrolu nad svými vlastními záležitostmi.
ŽENY BEZ TVÁŘE. Muslimské ženy musejí přísně dbát, jak se v oblastech, kde žijí, vykládají regule jejich víry. Povinnost neukazovat na veřejnosti tvář se někdy liší od vesnice k vesnici.
</TEXT>
</DOC>
<DOC>
<DOCID>MF-20020107056</DOCID>
<DOCNO>MF-20020107056</DOCNO>
<DATE>01/07/02</DATE>
<TITLE>
Berlusconi by dal zelenou nevěstincům
</TITLE>
<GEOGRAPHY>Řím</GEOGRAPHY>
<TEXT>
Nezvyklý rozruch vyvolal včera v Itálii rozhovor, který poskytl předseda italské vlády Silvio Berlusconi malému pravicovému deníku Libero. Premiér v něm totiž nevyloučil opětovnou legalizaci nevěstinců, které byly v Itálii v roce 1958 zrušeny. Musíme osvobodit italské ulice od prostituce, řekl premiér. Stejně jako mnozí Italové se stydím, když jdu po ulici se svými dětmi: všude prostitutky, vymklo se to kontrole. Snad bychom měli znovu otevřít bordely, aby se situace normalizovala, dodal. Zdůraznil také, jak je důležité udělat něco pro ženy, zvláště cizinky, které jsou k prostituci nuceny, přičemž mnohé žijí jako otrokyně svých pasáků a zločineckých organizací. Přislíbil, že proti těmto zločincům zahájí tvrdý a neúprosný boj.
Řím - Nezvyklý rozruch vyvolal včera v Itálii rozhovor, který poskytl předseda italské vlády Silvio Berlusconi malému pravicovému deníku Libero. Premiér v něm totiž nevyloučil opětovnou legalizaci nevěstinců, které byly v Itálii v roce 1958 zrušeny. Musíme osvobodit italské ulice od prostituce, řekl premiér. Stejně jako mnozí Italové se stydím, když jdu po ulici se svými dětmi: všude prostitutky, vymklo se to kontrole. Snad bychom měli znovu otevřít bordely, aby se situace normalizovala, dodal. Zdůraznil také, jak je důležité udělat něco pro ženy, zvláště cizinky, které jsou k prostituci nuceny, přičemž mnohé žijí jako otrokyně svých pasáků a zločineckých organizací. Přislíbil, že proti těmto zločincům zahájí tvrdý a neúprosný boj.
</TEXT>
</DOC>
<DOC>
<DOCID>MF-20020107057</DOCID>
<DOCNO>MF-20020107057</DOCNO>
<DATE>01/07/02</DATE>
<TITLE>
Tábor u La Manche naplnil hněv
</TITLE>
<TEXT>
Paříž (zpravodajka ČTK) - Situace v uprchlickém středisku v Sangatte nedaleko vjezdu do tunelu pod kanálem La Manche je podle jeho provozovatele - francouzského Červeného kříže - na pokraji exploze. Kromě toho, že je stále chronicky přeplněno, vzrostlo v poslední době ve středisku napětí kvůli mladším obyvatelům zařízení, kteří se odmítají podřídit jeho přísným pravidlům. Červený kříž tento týden vyzval francouzskou vládu k otevření dalšího uprchlického centra, které by ulehčilo zařízení v Sangatte. To bylo plánováno pro 200 lidí, nyní v něm přebývá 1500 běženců. Jejich cílem je dostat se na druhý břeh kanálu do Velké Británie, která má výhodnější azylový systém než Francie. Střediskem v Sangatte prošlo od jeho otevření v září 1999 44 000 uprchlíků, do Británie se podařilo nelegálně dostat 85 procentům z nich. Podle odhadů Červeného kříže trvá svobodným mužům zhruba šest týdnů a rodinám s dětmi dva až tři měsíce, než se jim zdaří nezákonný přechod hranic do Velké Británie. Jen loni se dostalo ilegálně přes La Manche 13 000 lidí. Hodně práce přidělali běženci strážcům pořádku během Vánoc, kdy 550 z nich vniklo do tunelu a pokusilo se o útěk do Británie. I když si francouzská vláda uvědomuje problematickou situaci u vjezdu do tunelu, uspokojivé řešení zatím nenalezla. "Uzavření střediska, které požadují obyvatelé Sangatte, by vedlo jen k bloudění a potulování uprchlíků v okolí Calais," napsal deník Le Figaro. Otevření druhého velkého střediska vyloučila francouzská vláda loni v září při jednání s Brity. Běženci, mezi nimiž převažují Kurdové z Iráku, Afghánci a Íránci, se na konci dlouhé cesty nehodlají vzdát, a proto na břehu La Manche čekají na nejvhodnější chvíli k dosažení cíle. Žádost o azyl ve Francii je pro ně až poslední možností, což dokazuje fakt, že za poslední tři roky ji podaly necelé tři stovky dočasných obyvatelů Sangatte. Z politických a diplomatických důvodů je nepřípustné, aby byli uprchlíci vráceni do země svého původu, poznamenal deník Le Figaro. I když se francouzská a britská vláda především kvůli problémům v Sangatte loni v září dohodly na společném postupu proti nelegální migraci, potíže trvají dál. Počet těch, kterým se podaří dosáhnout britských břehů, se sice díky posíleným bezpečnostním opatřením snížil, situace ve středisku je však čím dál horší.
</TEXT>
</DOC>
<DOC>
<DOCID>MF-20020107058</DOCID>
<DOCNO>MF-20020107058</DOCNO>
<DATE>01/07/02</DATE>
<TITLE>
Vražda v Thajsku potřebuje protekci
</TITLE>
<TEXT>
Bangkok (od našeho spolupracovníka) - Platí spravedlnost pro každého? Mnoho Thajců o tom dnes pochybuje. Případem "Duangchalerm" však pohár jejich trpělivosti přetekl. Rozhořčení, které v "zemi úsměvů" zavládlo, nebylo v posledních deseti letech větší. Vše začalo jako banálně kriminální případ v pozdních nočních hodinách. V bangkockém nočním klubu se sešly dvě skupiny, padly výstřely, jeden muž se skácel k zemi. Jiný směr kauza nabrala ve chvíli, kdy ve známost vešla totožnost oběti i jméno pravděpodobného střelce. Major Suvicai byl policistou, na svůj noční drink zašel beze zbraně krátce poté, co z rukou čínského gangu vysvobodil unesenou dívku. Skupinu, z níž vyšel výstřel, tvořili synové bývalého ministra a čelného politika velice vlivné Strany nové aspirace Chalerma Yubamrunga. Na thajské scéně je mladý Duangchalerm, známá firma, v posledních čtyřech letech zapletený do dvanácti hospodských srážek, ze kterých vždy beztrestně vyvázl díky vlivnému ochrannému deštníku svého otce. O jeho neochvějné víře, že dosavadní historie se bude opakovat, svědčí i předehra k celé tragédii. Duangchalermovu zlobu vyvolalo to, že mu v nočním klubu někdo stoupl na nohu. Jeho společníci pak přidrželi majora Suvicaie, střelec mu přiložil zbraň k hlavě a stiskl spoušť. Rychlému dopadení vraha zabránilo to, že mladý Duangchalerm využil privilegovaného postavení, kterému se jako voják těší. Příslušníci ozbrojených sil nemohou být zatčeni stejně snadno jako ostatní občané. Zadržení a zbavení uniformy se musí odehrát za asistence jejich nadřízeného. Krátce po činu se Duangchalerm uchýlil do bezpečí kasáren, a než policie dosáhla souhlasu s jeho vydáním, zmizel. Po nyní nejznámějším uprchlíkovi nyní thajská policie pátrá i v sousední Kambodži a Malajsii. Čtenář místních novin se na stránkách listu vsadil: dopadnou Američané dříve bin Ládina, nebo thajská policie Duangchalerma? Mnoho Thajců nemá o správné odpovědi žádné pochybnosti. Vlivní, mocní, beztrestní. Thajští prominenti a jejich děti jako by stáli mimo zákon. Na hlavní třídě thajského hlavního města postřelil syn jednoho z politiků policistu, který se pokoušel řešit jeho dopravní nehodu. Viník se na muže zákona obořil se slovy, ty nevíš, kdo jsem, a vytáhl pistoli. Co na mě tak civíš? Chceš mít potíže? byla poslední slova, která slyšel návštěvník jedné restaurace, který si náhodou přisedl vedle jiného člena zlaté mládeže. Svědkové, kteří by v obdobných případech mohli přinést důkazy, se vůbec nenajdou, anebo náhle ztrácejí paměť. Tímto způsobem z osidel práva vyvázl poslanec parlamentu obviněný ze zneužívání nezletilých dívek. Přestože v případě Duangchalerm jeho společníci tvrdí, že v baru byla taková tma, že není možné říci, kdo střílel, a jeho otec za vraha označil synova řidiče, podle thajské policie je tentokrát svědků dostatek. Spravedlnosti by tak nemělo nic bránit. Způsob, jakým bude tragédie z nočního klubu uzavřena, Thajcům ukáže, jak na tom jejich demokracie skutečně je.
</TEXT>
</DOC>
<DOC>
<DOCID>MF-20020107059</DOCID>
<DOCNO>MF-20020107059</DOCNO>
<DATE>01/07/02</DATE>
<TITLE>
Západ kraje má levnější benzin
</TITLE>
<HEADING>
Nejvíce se vyplatí tankovat na Rakovnicku
</HEADING>
<TEXT>
Střední Čechy - Zhruba pět korun na litr naturalu jsou rozdíly mezi nejlevnějšími a nejdražšími benzinovými čerpadly na území Středočeského kraje. Asi nejlépe se mají řidiči, kteří potřebují natankovat naftu či benzin na karlovarské silnici na Rakovnicku. Cena nafty u čerpací stanice v Řevničově poklesla až na 19,90 korun za litr, u dalších benzinových pump v Krupé či u Čechotransu v Kolešově je pak o dvacet haléřů vyšší. Stejně příznivé ceny na hlavním tahu z Prahy do Karlových Varů jsou i v případě benzinů natural a speciál. Litr Naturalu 95 stojí v Kolešově a Krupé shodně 21,50 korun, v Řevničově jej naopak nabízí o dvacet haléřů dráž. Speciál mohou řidiči natankovat nejlevněji u čerpací stanice Krupá, kde stojí litr 21,40 korun, v Kolešově je pak o desetihaléř a v Řevničově o dvacetihaléř dražší. S vyššími cenami pohonných hmot se řidiči potkají pouze u kolešovické čerpací stanice Petra, kde je nafta i benzin průměrně o padesátihaléř dražší. Spokojeni s cenami pohonných hmot mohou být i obyvatelé Rakovníka. Pravděpodobně už pominulo období, kdy rakovnické ceny nafty a benzinu patřily ve středočeském regionu k těm nejvyšším. Nyní jsou ceny u všech tří rakovnických čerpacích stanic sice rozdílné, nicméně u žádné z nich nepřekročí nafta hranici jedenadvaceti korun a nejdražší benzin hranici třiadvaceti korun. Nejlevněji je u čerpací stanice Robin Oil, která nabízí litr nafty za 20,50 korun a všechny ostatní druhy benzinu za 21,90 korun za litr. "Nové ceny, které zákazníky těší, jsme na pokyn majitele firmy Robin Oil nasadili asi čtrnáct dní před Vánocemi. V době svátků jsme pak měli naftu ještě o padesát haléřů a ceny benzínu o devadesát haléřů levnější," řekl provozovatel čerpací stanice Pavel Černý. Strategie se podle Černého vyplatila. V porovnání se stejným obdobím loňského roku je zájem motoristů o pohonné hmoty o padesát procent vyšší. "Zimní období je čas, kdy se příliš nejezdí, proto je nutné zákazníky přilákat lepšími cenami. Očekávám, že s příchodem jara ceny nafty a benzinu opět trochu podraží," dodal.
</TEXT>
<HEADING>
Kladensko
</HEADING>
<TEXT>
Naopak obyvatelé Kladna s cenami nafty a benzinu spokojeni být příliš nemohou. Zdá se, že konkurence mezi pumpaři v Kladně téměř neexistuje. Většina oslovených čerpacích stanic nabízí pohonné hmoty za stejné ceny. U Aralu, Totalu, Essa a Q1 koupí řidiči litr nafty za 21,80 korun, litr Naturalu 95 přijde na 24,60 korun a litr Naturalu 91 a specialu na 24,40 korun. Levněji je opět u čerpací stanice Robin Oil, která nabízí naftu za 21,30 korun, benzin special a Natural 91 za 23,80 korun a Natural 95 za 23,90 korun. "Určitě nejsme nejlevnější čerpací stanice ve Středočeském kraji. Prodejní ceny nafty se v tuto chvíli pohybují v rozpětí mezi 20,80 až 21,20 korun za litr, u benzinu je to mezi 23,80 až 24,50 korun za litr," řekl majitel společnosti Robin Oil Jiří Zoubek. Skutečnost, že v Kladně i Rakovníku jsou jeho čerpací stanice nejlevnější, považuje za výjimku. "V Kladně je to proto, že stanice stojí přímo u sídla firmy. V případě Rakovníka prodáváme v současné době pod prodejní cenou kvůli jednomu pokoutnímu prodejci, který ceny pohonných hmot táhne nesmyslně dolů a tak se musíme přizpůsobit," vysvětlil Zoubek.
</TEXT>
<HEADING>
Mladoboleslavsko
</HEADING>
<TEXT>
Po loňské benzinové válce, kdy čerpací stanice v areálu obchodního střediska Olympia Centrum na jičínské výpadovce z Mladé Boleslavi tlačila ceny pohonných hmot nekompromisně dolů a konkurence se úporně snažila držet krok, se v mladoboleslavském regionu už nevyplatí pátrat po levnější pumpě. Rozdíly jsou totiž haléřové. V Mladé Boleslavi první lednový týden za litr naturalu požadovali 24,30 korun čerpací stanice u Olympia Centra, ale také nedalekého Aralu. Stejnou cenu našli řidiči v průmyslové zóně u Pap Oilu, nebo v Bakově nad Jizerou. Tradičně drahá stanice Benziny na rychlostní komunikaci číslo 10 měla natural jenom o dvacetník dražší. Nejlevněji natural na Mladoboleslavsku řidiči tankovali v Dolním Bousově za 23 korun. A to hlavně proto, že čerpací stanice u Olympia Centra s konce roku 2001 zatím zrušila slevu tří korun za litr naturalu pro zákazníka, který v Hypernově nakoupil zboží za více než jeden tisíc korun. "Od Nového roku jsme tento bonus zrušili, ale nikoliv natrvalo. Určitě se k němu zase někdy vrátíme," slibuje mobilním zákazníkům manažer Olympia Centra Martin Šimek.
</TEXT>
<HEADING>
Kolínsko
</HEADING>
<TEXT>
Řidiči, kteří jezdí z Kolína do Prahy či naopak, vědí, že po cestě na nějakou výrazně levnější benzinku nenatrefí. V současnosti všechny drží cenu Naturalu 95 kolem dvou až tří desetihaléřů nad 24 korunami, nafta stojí od 21,30 do 21,60 korun za litr. U Pap Opil v Palackého ulici v Českém Brodě je ale možné načerpat natural za 23,90 korun. Pověst výhodného nákupu už také ztratila ještě před pár měsíci vyhledávaná benzinka společnosti Čepro v Novém Městě u Plaňan, kde nyní ceny srovnali na běžný průměr. Automobilisté neznalí situace budou mohou mít poměrně dost problémů nalézt levné čerpadlo v Kolíně. Téměř všichni zdejší provozovatelé totiž srovnali ceny na 21,60 za naftu, 24,40 za special a 24,6 za natural. Čestnou výjimkou tak je stanice Galon na odbočce do ulice K Dílnám při výjezdu z Kolína směrem na Čáslav, kde jsou ceny tradičně mnohem příznivější.
</TEXT>
<HEADING>
Kutnohorsko
</HEADING>
<TEXT>
Totéž co v Kolíně vědí řidiči o další benzince Galon u Kutné Hory při výpadovce na Čáslav. Na silnici mezi Prahou a Kutnou Horou drží Benzina ceny v rozpětí od 21,10 a 21,70 za naftu a 24,2 do 25 korun za natural.
</TEXT>
<HEADING>
Nymbursko
</HEADING>
<TEXT>
Na dálnici D-11 v úseku Praha - Poděbrady i jinde na Nymbursku si řidiči mohou vybrat z levnějších i dražších pump. Ty druhé ale obvykle nabízejí mnohem více služeb. Například po sjezdu z dálnice je možné natankovat kolem Poděbrad naftu kolem 21,50 korun, natural za 23,60, special pak o dva desetihaléře levněji. Na hradecké silnici pak určitě překvapí ceny v Kolajích, kde je nafta za 20,90 a cena naturalu i specialu není vyšší než 23 korun. Jednou z nejlevnějších v regionu je benzinka MONA v Lysé nad Labem. Držet atraktivní ceny si prý její majitel Tomáš Voříšek může dovolit kvůli nízkým nákladům a hledání úspor, kde se dá. "Všechno je to o nákladech, které se snažím snížit na co nejmenší míru. Tyhle ceny můžu mít hlavně proto, že zaměstnávám jen pár lidí," vysvětluje Voříšek. V jeho čerpadle je natural za 22,90 a nafta za 20,90 korun. Na druhou stranu připouští, že řidiči u něj nenajdou takový servis, jako u stanic velkých společností. To by totiž okamžitě znamenalo vystřelit cenu pohonných hmot směrem vzhůru. "Já si nemůžu dovolit udělat u sebe velký obchod nebo drahou myčku. Proč bych ji měl provozovat, když by byla ztrátová?" vysvětluje podnikatel.
</TEXT>
<HEADING>
Berounsko
</HEADING>
<TEXT>
Ceny v sítích velkých čerpacích stanic Benzina či ÖMV se u nabízených produktů na Příbramsku i Berounsku příliš neliší. Řidiči tak v těchto dvou okresech koupí litr nafty zhruba za 21,90 korun, Natural 91 stojí 24,70 a Natural 95 pak 24,90 korun. Nejlevnější pohonné hmoty na Berounsku nabízí benzinová stanice UNICORN v Hořovicích na Sklenářce, kde je nafta za 20,90 korun, special za 22,40 a Natural 95 za 22,50 korun. Mezi motoristy vyhlášenou nejlevnější benzinkou u dálnice D5 v Žebráku je čerpací stanice Ford Charouz, kde je možné natankovat naftu rovněž za 20,90 korun, special za 22,70 a Natural 95 za 22,80 korun. O řidiče zde nemají rozhodně nouzi. "Chceme aby k nám zákazníci jezdili nejen kvůli dobré ceně, ale také kvůli kvalitě, kterou vyžadujeme i od našich dodavatelů," říká vedoucí čerpací stanice Jiří Zoubek.
</TEXT>
<HEADING>
Příbramsko
</HEADING>
<TEXT>
Vyhledávanou sítí čerpacích stanic na Příbramsku je Pap Oil, i když v tomto případě se ceny v jednotlivých městech liší. Zřejmě vůbec nejlevnější na okrese je stanice v Jincích, kde stojí nafta 21,50 korun, special a Natural 91 22,70 a Natural 95 22,90 korun. Pod cenovým průměrem je i stanice Pap Oil v Rožmitále pod Třemšínem.
</TEXT>
<HEADING>
Benešovsko
</HEADING>
<TEXT>
Poměrně drahé je tankování na nejfrekventovanější dálnici D1. Čerpadla, která na ní leží v benešovském okrese, vesměs nabízejí Natural 95 dráže než 24,50.
CENY U NĚKTERÝCH BENZINEK V KRAJI (V KORUNÁCH ZA 1 LITR)
MÍSTO NAFTA SPECIAL NATURAL 95
</TEXT>
</DOC>
<DOC>
<DOCID>MF-20020107060</DOCID>
<DOCNO>MF-20020107060</DOCNO>
<DATE>01/07/02</DATE>
<TITLE>
Policistu dnes čeká další soud
</TITLE>
<GEOGRAPHY>Mělník</GEOGRAPHY>
<TEXT>
Mělnický okresní soud dnes začne projednávat případ bývalého policisty, který loni v červenci při pronásledování ukradeného vozu v Mělníku omylem zastřelil chodkyni. Muž, jenž v řadách policie pracoval přes 20 let, po tragédii na vlastní žádost odešel do civilu. Okresní státní zastupitelství ho v listopadu obvinilo z ublížení na zdraví s následkem smrti z nedbalosti. Hrozí mu až pět let vězení. Tragédie se stala poblíž křižovatky Mladoboleslavské a Kokořínské ulice. Policista tehdy dvakrát vystřelil z policejního automobilu po pronásledovaném ukradeném vozu Volkswagen Passat. Jeho řidič předtím ujel při silniční kontrole a vřítil se vysokou rychlostí do Mělníka. Policista netrefil auto, ale zasáhl šestačtyřicetiletou matku dvou dětí, která šla po protějším chodníku. Žena zemřela po převozu do nemocnice. Ukradené auto policie později našla v mělnické čtvrti Vehlovice, řidiče ale dosud nedopadla.
Mělník - Mělnický okresní soud dnes začne projednávat případ bývalého policisty, který loni v červenci při pronásledování ukradeného vozu v Mělníku omylem zastřelil chodkyni. Muž, jenž v řadách policie pracoval přes 20 let, po tragédii na vlastní žádost odešel do civilu. Okresní státní zastupitelství ho v listopadu obvinilo z ublížení na zdraví s následkem smrti z nedbalosti. Hrozí mu až pět let vězení. Tragédie se stala poblíž křižovatky Mladoboleslavské a Kokořínské ulice. Policista tehdy dvakrát vystřelil z policejního automobilu po pronásledovaném ukradeném vozu Volkswagen Passat. Jeho řidič předtím ujel při silniční kontrole a vřítil se vysokou rychlostí do Mělníka. Policista netrefil auto, ale zasáhl šestačtyřicetiletou matku dvou dětí, která šla po protějším chodníku. Žena zemřela po převozu do nemocnice. Ukradené auto policie později našla v mělnické čtvrti Vehlovice, řidiče ale dosud nedopadla.
</TEXT>
</DOC>
<DOC>
<DOCID>MF-20020107061</DOCID>
<DOCNO>MF-20020107061</DOCNO>
<DATE>01/07/02</DATE>
<TITLE>
NA KARLŠTEJN ZNOVU AŽ V BŘEZNU
</TITLE>
<TEXT>
Více než čtyři tisíce sedm set návštěvníků využilo možnosti prohlédnout si v době od 26. prosince do 6. ledna hrad Karlštejn. "Největší návštěvnost jsme zaznamenali na Silvestra, kdy hrad navštívilo sedm set šedesát lidí," uvedl zástupce kastelána Tomáš Řehoř. Od 7. ledna se na Karlštejně začne opět pracovat na poslední etapě rekonstrukce statiky Císařského paláce, z něhož do konce února postupně zmizí všechny podpůrné sloupy. Nová sezona tady začne 1. března, kdy správa hradu zpřístupní veřejnosti klasický první návštěvní okruh s Císařským palácem a Mariánskou věží.
</TEXT>
</DOC>
<DOC>
<DOCID>MF-20020107062</DOCID>
<DOCNO>MF-20020107062</DOCNO>
<DATE>01/07/02</DATE>
<TITLE>
Likvidaci ekologické havárie na Vltavě ztěžoval mráz
</TITLE>
<TEXT>
Libčice nad Vltavou, Hořín - Vodu ve Vltavě v sobotu znečistil olej z porouchaného zařízení jezu u Libčic nad Vltavou, který patří společnosti Povodí Vltavy. "Jako správci řeky havárie většinou zneškodňujeme, tentokrát jsme však i původcem znečištění," řekl ČTK havarijní technik Povodí Vltavy Bohumil Nekolný. Naštěstí se nepotvrdil původní odhad více než dvouhektolitrového úniku. Podle nedělního sdělení pracovníků Povodí Vltavy do řeky vyteklo přibližně padesát litrů hydraulického oleje. Složení ani množství této látky by nemělo omezit množství kyslíku ve vodě tak, aby to ohrozilo život ryb. Olej z hydraulického zařízení na ovládaní jezových klapek unikl do vody v sobotu ráno kolem osmé hodiny. Pár minut po deváté již přivolaní hasiči z okresů Mělník a Praha-západ instalovali první nornou stěnu u místa neštěstí. Další zásah museli provést dál po proudu řeky u Kralup nad Vltavou. Proudem unášenou olejovou skvrnu se jim podařilo nasměrovat do laterálního kanálu Vraňany-Hořín, kde je tok vody klidnější než v přírodním vltavském řečišti, a tudíž jsou tam i příznivější podmínky pro likvidaci oleje. Tu prováděli pracovníci Povodí Vltavy po celý víkend mechanickým sběrem za nornými stěnami a následným pálením ropného produktu i použitých látek. "Práci nám ztěžují kry a ledová tříšť. Pomohlo by nám oteplení, které má po víkendu přijít," uvedl vedoucí plavebních komor v Hoříně Miroslav Hájek, který likvidaci ekologické havárie odhadl na několik dnů. V mrazivém počasí mohl potápěč vybavený kamerou při průzkumu pobývat pod hladinou vždy jen pár minut. Proto pracovníci Povodí Vltava ještě nedokázali přesně specifikovat příčinu úniku.
</TEXT>
</DOC>
<DOC>
<DOCID>MF-20020107063</DOCID>
<DOCNO>MF-20020107063</DOCNO>
<DATE>01/07/02</DATE>
<TITLE>
Světový rekordman už vymýšlí další nej
</TITLE>
<GEOGRAPHY>Vlašim</GEOGRAPHY>
<TEXT>
Přestože v pátek představil Oldřich Jahodář z Vlašimi na Benešovsku veřejnosti nejdelší hlavolam na světě, čímž vylepšil své dva předchozí zápisy, ve slavné Gunessově knize rekordů má zatím zanesen rekord jen jeden, ten první. V roce 1995 ho vytvořil dílem 197 metrů dlouhým. "Na druhý, více než dvě stě šedesát tři metry dlouhý, se nevím proč zapomnělo," říká rekordman, který je zaměstnán jako správce sbírek Muzea okresu Benešov. Při novém světovém rekordu rozhodčí naměřili délku přes 516 metrů. Jahodářův hlavolam tvoří 22 222 dílků a jde o jakési velké puzzle. Autor při jejich výrobě strávil s pilkou v ruce ve své sklepní dílně devět měsíců a čtyři dny. Byl by vůbec někdo schopen tak složitý hlavolam poskládat? Ani jeho autor si na to netroufá. "Musel bych se vsadit, a to o dost peněz. Rád řežu, ale nerad skládám." Při výrobě nejdelšího hlavolamu na světě ukládal Jahodář jednotlivé vyřezané dílky do jakýchsi lišt a z nich pak celé dílo sestavoval deset hodin. Ani jeden dílek neměl však označen či očíslován. Po rekordním zápisu Jahodář čeká, s čím přijdou jeho potenciální soupeři, zda ho někdo překoná. "Nevěřím tomu," je přesvědčen. Svůj největší výtvor chce Jahodář věnovat britské královně matce. Pokud se mu to nepovede, najde hlavolam místo, stejně jako ten první v Pelhřimově. Druhý největší hlavolam daroval jeho tvůrce muzeu ve vlašimském zámku. Kromě hlavolamů Jahodář tvoří i eroticky zaměřené dřevořezby, které již prezentoval na několika výstavách. Baví se i výrobou a prodejem hlavolamů malých, běžně použitelných. Ty mají různé tvary a jsou vyrobeny nejen ze dřeva, ale i z kamene, plechu či plexiskla. "Žena o mně říká, že jsem blázen, ale je hodná, šije mi na malé hlavolamy pytlíky." U patentového úřadu má vynálezce zapsán i užitný vzor vícevrstvých hlavolamů. Ten nejsložitější má pět pater. Bude-li i ten zapsán do Guinnessovy knihy rekordů vynálezce neví. V budoucnu chce Jahodář vytvořit další světový rekord ve výrobě hlavolamů, při němž by chtěl pokořit hned tři kategorie. "Až budu v důchodu, chtěl bych vytvořit hlavolam, který by byl nejen nejdelší, ale i s největší plochou a měl by zároveň i nejvíc kusů. Nebyl by dřevěný, ale papírový. Už to mám vykoumané, mám i materiál, ale schází mi čas," dodal.
Tvůrce hlavolamů z Vlašimi Oldřich Jahodář je autorem toho nejdelšího na světě.
</TEXT>
</DOC>
<DOC>
<DOCID>MF-20020107064</DOCID>
<DOCNO>MF-20020107064</DOCNO>
<DATE>01/07/02</DATE>
<TITLE>
Z celého kraje DNES
</TITLE>
<HEADING>
Kladno: Klub pro dámy
</HEADING>
<TEXT>
Odpočinek, relaxaci a zdraví nabízí první Dámský klub na pěší zóně v Kladně. Kromě cvičení, masáží a posilovny nabídne i zvláštní program proti cellulitidě, k němuž jsou nutné speciální masážní nástroje a bandážování a v nejbližší budoucnosti také výuku břišních tanců. "Klub je určený skutečně pouze ženám, chci, aby tu měly svůj klid a soukromí," řekla majitelka Jitka Čechtická. (jum)
</TEXT>
<HEADING>
Kostelec nad Černými lesy: Nemocniční park otevřou lidem
</HEADING>
<TEXT>
Lesopark v areálu bývalé nemocnice v Kostelci nad Černými lesy by mohl v budoucnu sloužit k příjemným procházkám a odpočinku. Radnice totiž chce park o rozloze několika desítek hektarů otevřít pro veřejnost. Město musí vyřešit problém, jak naložit se stovkou zdejších bytů, které radnice dostane od Středočeského kraje, a také s plochou určenou k zástavbě. Tady by podle města mohlo vyrůst několik rodinných domků. Bývalá nemocnice sloužila do roku 1990 Sovětské armádě, později fungovala jako léčebna pohybových a srdečních vad dětí. Rozsáhlý komplex budov převedlo před rokem ministerstvo zdravotnictví podle zákona na kraj. Jeho vedení ale stále pokračuje ve sporu s ministerstvem, které si mělo podle hejtmana Petr Bendla neprávem ponechat nejlepší budovy v areálu. (vob)
Dnes se děje
</TEXT>
<HEADING>
Praha
</HEADING>
<TEXT>
Krajští radní dostanou na stůl návrh převedení Dětského domova v Milovicích do majetku Středočeského kraje, k němuž by mělo dojít do letošního března. Kvůli nedostatku peněz domovu ještě nedávno hrozilo ukončení činnosti. (vob)
</TEXT>
<HEADING>
Slaný
</HEADING>
<TEXT>
Sedmdesát minerálů ze sbírek Přírodovědecké fakulty Univerzity Karlovy vystavuje ode dneška Městská hvězdárna ve Slaném. Exponáty, které mají svou výstavní premiéru, budou k prodeji. (jum)
</TEXT>
<HEADING>
Hořovice
</HEADING>
<TEXT>
V ranních hodinách se pro motoristy uzavřel hořovický most Na Valdeku. Až do 30. června, kdy by měla jeho plánovaná rekonstrukce skončit, bude osobní a autobusová doprava jezdit přes provizorní most a dále ulicí Svatopluka Čecha. Trasa nákladních vozů povede i nadále přes Kotopeky a Tíhavu. (sou)
V ranních hodinách se pro motoristy uzavřel hořovický most Na Valdeku. Až do 30. června, kdy by měla jeho plánovaná rekonstrukce skončit, bude osobní a autobusová doprava jezdit přes provizorní most a dále ulicí Svatopluka Čecha. Trasa nákladních vozů povede i nadále přes Kotopeky a Tíhavu. (sou)
</TEXT>
</DOC>
<DOC>
<DOCID>MF-20020107065</DOCID>
<DOCNO>MF-20020107065</DOCNO>
<DATE>01/07/02</DATE>
<TITLE>
Veřejnost možná uvidí nové operační sály
</TITLE>
<TEXT>
Kutná Hora - Výsledek největší investice v novodobé historii nemocnice v Kutné Hoře si možná v nejbližší době bude moci prohlédnout veřejnost. Vedení nemocnice totiž chce uspořádat den otevřených dveří, při němž by lidé mohli navštívit v současnosti již dokončené tři nové operační sály. "Je tu určitý dluh vůči veřejnosti, která si zaslouží vědět, jak velká investice se v nemocnici podařila," uvedl Josef Domas, který je od Nového roku pověřený prozatímním vedením nemocnice. Podle Domase ale zatím není jisté, kdy se kvůli přísným hygienickým předpisům podaří den otevřených dveří uspořádat. "Přeci jenom by se vstupovalo do sterilního prostředí, kde panuje zvláštní režim," vysvětlil Domas. Nové operační sály jsou součástí 130 milionové investice, která zahrnuje také novou centrální sterilizaci a urgentní příjem, kde bude záchranka předávat pacienty jednotlivým oddělením. Stát na modernizaci stavebně jinak poměrně zastaralé nemocnice přispěl dvaasedmdesáti miliony korun, padesát osm milionů putovalo z městské kasy. Kutnohorská nemocnice má nyní zpracovanou také studii na rekonstrukci lůžkových částí, která by se měla změnit na komfortní oddělení s menším počtem lůžek. Podle předběžných odhadů by oprava stála přibližně 100 milionů korun. Velké peníze začaly do ústavu proudit po roce 1999, kdy Všeobecná zdravotní pojišťovna (VZP) prohlásila, že buď s kutnohorskou nebo s nedalekou čáslavskou nemocnicí nepodepíše smlouvu. Rozhodnutí VZP zatím stále platí, ovšem není jasné, jestli pojišťovna svou hrozbu splní. Obě nemocnice se tak už tři roky snaží co nejlépe se vybavit, aby měly při jednání s VZP co možná nejvýhodnější pozici.
</TEXT>
</DOC>
<DOC>
<DOCID>MF-20020107066</DOCID>
<DOCNO>MF-20020107066</DOCNO>
<DATE>01/07/02</DATE>
<TITLE>
Huť Poldi-Dříň začíná rok bez definitivního vlastníka
</TITLE>
<GEOGRAPHY>Kladno</GEOGRAPHY>
<TEXT>
Bez konečného vlastníka jde do nového roku huť Poldi - Dříň, kterou správci ani v pátém roce od prohlášení konkursu nedokázali zpeněžit. Bránila jim v tom žaloba německé firmy Spontan, která se dožadovala majetku Poldi. Letos v říjnu však Spontan rezignovala na vedení sporu a v prosinci si proto případ mohl převzít Vrchní soud v Praze. "Ten má počátkem roku 2002 rozhodnout, zda spor definitivně ukončí a umožní tak prodej huti," sdělil správce Poldi Ocel Tomáš Pelikán. Na odkup huti přitom podle něj čekají Třinecké železárny, které se účastnily tendru správců a za Poldi nabídly 265 milionů korun. V soutěži se umístily až třetí za firmou Kapitál, nabízející 621,9 milionu korun, a Mossei International Holding s nabídkou 404 milionů korun, jako jediné však prokázaly zdroje financování. Třinecké železárny přitom huť Poldi - Dříň už třetím rokem provozují na základě smlouvy s konkursními správci. Po koupi chtějí do její obnovy investovat 670 milionů korun a do pěti let zde vyrábět 300 000 tun válcované oceli ročně.
Kladno - Bez konečného vlastníka jde do nového roku huť Poldi - Dříň, kterou správci ani v pátém roce od prohlášení konkursu nedokázali zpeněžit. Bránila jim v tom žaloba německé firmy Spontan, která se dožadovala majetku Poldi. Letos v říjnu však Spontan rezignovala na vedení sporu a v prosinci si proto případ mohl převzít Vrchní soud v Praze. "Ten má počátkem roku 2002 rozhodnout, zda spor definitivně ukončí a umožní tak prodej huti," sdělil správce Poldi Ocel Tomáš Pelikán. Na odkup huti přitom podle něj čekají Třinecké železárny, které se účastnily tendru správců a za Poldi nabídly 265 milionů korun. V soutěži se umístily až třetí za firmou Kapitál, nabízející 621,9 milionu korun, a Mossei International Holding s nabídkou 404 milionů korun, jako jediné však prokázaly zdroje financování. Třinecké železárny přitom huť Poldi - Dříň už třetím rokem provozují na základě smlouvy s konkursními správci. Po koupi chtějí do její obnovy investovat 670 milionů korun a do pěti let zde vyrábět 300 000 tun válcované oceli ročně.
</TEXT>
</DOC>
<DOC>
<DOCID>MF-20020107067</DOCID>
<DOCNO>MF-20020107067</DOCNO>
<DATE>01/07/02</DATE>
<TITLE>
Rakovníkem prošel průvod tří králů
</TITLE>
<GEOGRAPHY>Rakovník</GEOGRAPHY>
<TEXT>
Dětští koledníci v čele s králi Kašparem, Melicharem a Baltazarem vyrazili včera odpoledne v průvodu od vánočního stromu před rakovnickou radnicí do místního chrámu svatého Bartoloměje. Na jeho vrata pak bílou křídou napsali začáteční písmena jmen tří králů a nový letopočet, aby kostel ochránili od zla. Několika stovkám diváků tak připomněli význam vánočních svátků, ukázali, jak to bylo v Betlémě, i tříkrálovou nadílku. Ti je odměnili dlouhým potleskem. "Vždy jsme se zaměřovali spíše na vánoční koledy a písně, letos poprvé jsme udělali po vystoupení k čertu a Mikuláši také tříkrálové koledování s tanečky. Musím děti velmi pochválit, přípravu jsme sice začali už v listopadu, ale protože jsem poté onemocněla a byly vánoční prázdniny, dolaďovali jsme vystoupení vlastně až na poslední chvíli," řekla vedoucí sboru Pavouček při Třetí základní škole Jana Štenglová. Ač do sboru chodí pouze děvčata, mezi koledníky nechyběli ani kluci. Ty si učitelka Štenglová vybrala mezi žáky své třídy. "O zájemce vůbec nebyla nouze. Naopak ti, na které se s vystoupením nedostalo, byli spíše zklamaní," dodala.
Zájemců o roli koledníků bylo více, než organizátoři potřebovali.
Přestože rakovnický sbor Pavouček navštěvují pouze děvčata, mezi koledníky nakonec nechyběli ani chlapci.
</TEXT>
</DOC>
<DOC>
<DOCID>MF-20020107068</DOCID>
<DOCNO>MF-20020107068</DOCNO>
<DATE>01/07/02</DATE>
<TITLE>
Opilý muž napadl policistu
</TITLE>
<TEXT>
Mladá Boleslav - Muž, který včera brzy ráno rozbil stojan benzinového čerpadla v Mladé Boleslavi, napadl při eskortě jednoho z policistů. "Když muž vystupoval z vozu, udeřil jednoho z policistů pěstí do obličeje," řekla mluvčí středočeské policie Soňa Budská. Útočník, který jevil známky opilosti, skončil v policejní cele, z čeho se bude zodpovídat, mluvčí neupřesnila.
</TEXT>
</DOC>
<DOC>
<DOCID>MF-20020107069</DOCID>
<DOCNO>MF-20020107069</DOCNO>
<DATE>01/07/02</DATE>
<TITLE>
Vzpomenou obětí komunistického režimu
</TITLE>
<TEXT>
Kralupy nad Vltavou - Vzpomínkové odpoledne na oběti komunistické totality pořádá kralupské městské muzeum s okresní pobočkou Konfederace politických vězňů. Program s odbornými přednáškami, literárním pořadem a diskuzí v kralupském městském muzeu začíná v úterý v 16 hodin 8. ledna.
</TEXT>
</DOC>
<DOC>
<DOCID>MF-20020107070</DOCID>
<DOCNO>MF-20020107070</DOCNO>
<DATE>01/07/02</DATE>
<TITLE>
Zastupitelstvo jedná už tento týden
</TITLE>
<TEXT>
Mladá Boleslav - První letošní jednání mladoboleslavského zastupitelstva se uskuteční ve čtvrtek 10. ledna. Na programu jednání jsou přípravy a realizace stavby přeložky železniční tratě v souvislosti s přestavbou Slovanky, poskytnutí dočasné finanční dotace stavební firmě Interma a schválení strategického plánu rozvoje Mladé Boleslavi. Rozpočet města pro rok 2002 mladoboleslavské zastupitelstvo projedná až 31. ledna.
</TEXT>
</DOC>
<DOC>
<DOCID>MF-20020107071</DOCID>
<DOCNO>MF-20020107071</DOCNO>
<DATE>01/07/02</DATE>
<TITLE>
Tříkrálový maraton
</TITLE>
<GEOGRAPHY>Unhošť</GEOGRAPHY>
<TEXT>
Tříkrálový maraton přilákal v neděli do Unhoště na Kladensku osmnáct běžců z celé republiky. V pětistupňovém mrazu a na klouzajícím terénu zdolal trasu 42,195 kilometru nejrychleji Tomáš Ulma z Prahy v čase 2:53 hodiny. "Bylo to kruté, díky mrazu mám výjimečně i puchýře na nohou," řekl vítěz závodu po doběhu do cíle. Dálkový běh pořádal unhošťský běžec Jiří Pucholt, který dnes oslaví 42 let a 195 dní od svého narození, společně s Maraton klubem v Kladně.
Unhošť - Tříkrálový maraton přilákal v neděli do Unhoště na Kladensku osmnáct běžců z celé republiky. V pětistupňovém mrazu a na klouzajícím terénu zdolal trasu 42,195 kilometru nejrychleji Tomáš Ulma z Prahy v čase 2:53 hodiny. "Bylo to kruté, díky mrazu mám výjimečně i puchýře na nohou," řekl vítěz závodu po doběhu do cíle. Dálkový běh pořádal unhošťský běžec Jiří Pucholt, který dnes oslaví 42 let a 195 dní od svého narození, společně s Maraton klubem v Kladně.
</TEXT>
</DOC>
<DOC>
<DOCID>MF-20020107072</DOCID>
<DOCNO>MF-20020107072</DOCNO>
<DATE>01/07/02</DATE>
<TITLE>
Středočeské silnice byly sjízdné
</TITLE>
<GEOGRAPHY>Praha</GEOGRAPHY>
<TEXT>
Většina silnic ve středních Čechách byla o víkendu sjízdná, silnice první a druhé třídy byly většinou suché, v lesních úsecích s vrstvou zledovatělého sněhu. Mimo provoz zůstávaly pouze krátké úseky mezi menšími obcemi. Následky sněžení pociťoval okres Kutná Hora.
Praha - Většina silnic ve středních Čechách byla o víkendu sjízdná, silnice první a druhé třídy byly většinou suché, v lesních úsecích s vrstvou zledovatělého sněhu. Mimo provoz zůstávaly pouze krátké úseky mezi menšími obcemi. Následky sněžení pociťoval okres Kutná Hora.
</TEXT>
</DOC>
<DOC>
<DOCID>MF-20020107073</DOCID>
<DOCNO>MF-20020107073</DOCNO>
<DATE>01/07/02</DATE>
<TITLE>
Události uplynulého týdne
</TITLE>
<TEXT>
Pyrotechnika zranila několik lidí. Přestože oslavy Silvestra byly v kraji ve většině měst podstatně umírněnější nežli v loňském a předlonském roce, opět výbuchy pyrotechniky zranily několik lidí. Většinou se jednalo o poranění ruky a prstů.
První dítě se narodilo v Hořovicích. Dvě hodiny po půlnoci se v Hořovické nemocnici narodilo první středočeské dítě roku 2002. Stal se jím chlapeček Jiří Šustr.
Kraj zažil kalamitu. Desítky úseků silnic byly od středy někdy až do pátku v devíti z dvanácti okresů kraje neprůjezdné. Nejhorší situace byla na Kolínsku, Kutnohorsku a Benešovsku. V závějích uvízlo mnoho osobních automobilů a také několik autobusů.
V Boleslavi vyhlásili postupový cíl. O tom, že budou usilovat o postup do první ligy, poprvé veřejně promluvili funkcionáři fotbalového klubu v Mladé Boleslavi. Klub usiluje o posílení například bývalým Sparťanem Václavem Budkou, který také působil v celku Jablonce.
Exstarosta dostal podmínku. Podmínečný roční trest vězení udělil soudce berounského okresnímu soudu v rozsudku bývalému starostovi Hostomic Miroslavu Mevaldovi. Soud shledal, že si Mevald v letech 1995 až 1997 neoprávněně vyplatil desetitisícové prémie a odměny. Škodu musí exstarosta městu uhradit.
Nováčci nastoupili k dělostřelcům. Dvě stě třicet nováčků nastoupilo ve čtvrtek na roční základní vojenskou službu k 1. výcvikové základně dělostřelectva v Jincích na Příbramsku.
První světový rekord roku 2002. První světový a český rekord nového roku padl ve čtvrtek ve Vlašimi v okrese Benešov. Zásluhu na tom má Oldřich Jahodář, který sestrojil hlavolam s největším počtem dílků na světě.
Nemocnici povede radní. Zatím, než bude vyhlášen nový konkurs a znám jeho vítěz, povede po odvolaném řediteli Jiřím Kestřánkovi nemocnici v Kutné Hoře Josef Domas. Ten současně vykonává funkci primáře oddělení dlouhodobě nemocných.
Kladno konečně vyhrálo. Po delší době kladenští hokejisté přerušili dlouhotrvající sérii neúspěchů, když v pátečním extraligovém zápase zdolali jeden z nejlepších celků nejvyšší soutěže z Pardubic.
Mráz trhal potrubí. Zejména pracovníkům podniku Vodovody a kanalizace Beroun přidělal starosti silný mráz. Jeho pracovníci v pátek zdolávali havárii vodního potrubí zásobujícího vodou nemocnici a domov důchodců v Hořovicích na Berounsku.
Chřipka se dosud neobjevila. Podle hygieniků zatím ve Středočeském kraji chřipkový virus nezaútočil v žádnem z dvanácti okresů a nemocnost akutními respiračními chorobami odpovídá sezonnímu výskytu.
Dvougólové vedení nestačilo. Ani dvougólové vedení hokejistů Berouna v utkání se Slavií Třebíč nestačilo domácím hokejistům k vítězství. Zápas skončil remízou.
Tříkrálový koncert. Koncert tříkrálový se uskutečnil zásluhou Farní charity Benešov v neděli v kostele sv. Anny na benešovském Masarykově náměstí.
DĚLOSTŘELEC DOHOLA?
Stříhání bylo jednou z věcí, které čekaly na nováčky základny v Jincích.
</TEXT>
</DOC>
<DOC>
<DOCID>MF-20020107074</DOCID>
<DOCNO>MF-20020107074</DOCNO>
<DATE>01/07/02</DATE>
<TITLE>
Očekávané události
</TITLE>
<TEXT>
- ÚTERÝ - V kladenské Malé galerii spořitelny začíná výstava Václava Podestáta.
- Ve 14 hodin bude slavnostně otevřen nový domov důchodců v Dobříši na Příbramsku.
- STŘEDA - Český klub skeptiků Sisyfos pořádá v kladenské Státní vědecké knihovně přednášku Oskara Andrýska Zdraví člověka a vliv psychiky na jeho imunitní systém.
- V dobříšském domově důchodců se uskuteční Den otevřených dveří.
- ČTVRTEK - Poctu šansoniérce Edith Piaf vzdají Marta Balejová, Libuše Švormová a Jiří Hošek v rakovnické Rabasově galerii.
- PÁTEK - U kladenského okresního soudu začíná hlavní líčení s Helenou Čermákovou, která je obviněna z toho, že způsobila smrt své pětileté dcery Terezky.
- V Hříměždicích proběhne kolaudace bývalého hotelu Permon.
- SOBOTA - Berounský pohár v lezení na umělé stěně se koná v hale TJ Lokomotiva Beroun.
</TEXT>
</DOC>
<DOC>
<DOCID>MF-20020107075</DOCID>
<DOCNO>MF-20020107075</DOCNO>
<DATE>01/07/02</DATE>
<TITLE>
Kubova galerie představuje Otakara Čemuse
</TITLE>
<TEXT>
Klasik českého výtvarného umění druhé poloviny dvacátého století Otakar Čemus vystavuje své obrazy do konce ledna v poděbradské Galerii Ludvíka Kuby.
Poděbrady - Ještě po celý leden mají milovníci výtvarného umění možnost zhlédnout v poděbradské Galerii Ludvíka Kuby výstavu obrazů akademického malíře Otakara Čemuse. Podle mínění odborníků patří dnes tvorba tohoto žáka profesora Vlastimila Rady ke klasice českého výtvarného umění druhé poloviny dvacátého století. Oceňována bývá figurální skladba, čistota, vnitřní harmonie krajin i květinových zátiší. "Otakar Čemus maluje své poetické kompozice s péčí a subtilitou při zachování ideální barevné harmonie a vztahu jednotlivých částí obrazu a celku. K odlišení těchto částí mu slouží především barva. S její pomocí vytváří zajímavý dojem prostorové hloubky. Bohatství použitých barev a odstínů mu umožňuje definovat konzistenci figur a vyznačit jejich místo v celkové kompozici. Čemus není jenom kolorista, ale i zručný kreslíř. Dokonalost kresby je zejména vidět na pastelech a akvarelech s figurální tematikou ženských aktů. Zde vévodí jednoduchá, ale působivá linie, navíc se v poslední době tato linka uvolňuje a zjednodušuje. Umělec pracuje s lehce a svižně nahozenou barvou, někdy nechává záměrně prosvítat plátno, které dodává malbě lehkosti a nahodilosti. Druhé malířovo téma je reálná česká krajina a také vlastně motivy z Jadranu, Chorvatska a Itálie. Naše krajiny vzbuzují touhu lehnout si do trávy a pozorovat plující mraky. Vzdálené cizí kraje voní Středomořím a skrze borovice nás hladí slunce. Třetí, neméně zajímavou kapitolou jsou květiny. Astry, kopretiny, slunečnice jsou barevnými doteky malířova štětce přenášeny z přírody na plátno, kde znovu ožívají. Květinová zátiší jsou svébytnými díly, která přitahují svým dokonalým zpracováním," uvedl k tvorbě Otakara Čemuse historik umění Jiří Karbaš. Zmíněný výtvarník také ilustroval celou řadu knížek, dětských leporel, několik let působil jako vedoucí výtvarník časopisu Květy. Tady svými kresbami doprovázel povídky, romány na pokračování a verše mnoha autorů. Svůj půvab mají i jeho soubory tematických pohlednic.
Poetické obrazy Otakara Čemuse lze v Galerii Ludvíka Kuby v Poděbradech zhlédnout až do konce ledna.
</TEXT>
</DOC>
<DOC>
<DOCID>MF-20020107076</DOCID>
<DOCNO>MF-20020107076</DOCNO>
<DATE>01/07/02</DATE>
<TITLE>
Muzeum v Brandýse přiblíží Egypt
</TITLE>
<TEXT>
Brandýs nad Labem - Atmosféru starého i současného Egypta přiblíží výstava fotografií Kamila Voděry v okresním muzeu v Brandýse nad Labem v okrese Praha - východ. Výstava 50 barevných a 50 černobílých fotografií bude zahájena zítra. "Doplní ji exponáty ze sbírek Náprstkova muzea v Praze," prozradil Kamil Voděra. Výstava bude rozdělena do tří samostatných částí. V jedné bude fotografická dokumentace objevů českých egyptologů v hrobovém komplexu vezíra Kara a jeho synů z 23. století před naším letopočtem. Další část expozice představí hrobový komplex hodnostáře Iufaa z 6. století před naším letopočtem. Samostatnou kolekci vytvoří záběry ze současného Egypta. Vernisáž se uskuteční 8. ledna v 17 hodin a výstava potrvá do 18. února. Autor ji uspořádal ve spolupráci s Českým egyptologickým ústavem Univerzity Karlovy a Českým národním egyptologickým centrem. Tématu Egypta a české egyptologii se bude věnovat také velká červnová výstava v pražském Karolinu. Třiatřicetiletý autor se dnes specializuje na reklamní grafiku, fotografii a tisk. Spolupracuje jako fotograf s Českým egyptologickým ústavem. Uskutečnil několik autorských a společných výstav, fotografie publikoval v odborných i populárních publikacích a časopisech.
</TEXT>
</DOC>
<DOC>
<DOCID>MF-20020107077</DOCID>
<DOCNO>MF-20020107077</DOCNO>
<DATE>01/07/02</DATE>
<TITLE>
Nechci se líbit všem, říká berounský malíř
</TITLE>
<GEOGRAPHY>Beroun</GEOGRAPHY>
<TEXT>
Ve středu 16. ledna bude v Městské galerii Beroun v Jenštejnském domě zahájena výstava místního expresivního malíře Jana Krumphanzla s názvem BIOPSIE - Krumphanzlova duše na pitevním stole. Vernisáž začíná v 18 hodin. Jan Krumphanzl se narodil v roce 1976 v Berouně a malování se intenzivně věnuje od dětství. V roce 1993 se poprvé setkal se surrealismem a byl jím hluboce zasažen. Pod jeho vlivem začal vytvářet své první kresby na rozhraní surrealismu, action paintingu a abstraktního expresionismu. Dalším impulsem pro jeho tvorbu i životní názory bylo dílo filozofa Friedricha Nietzscheho. Veřejnosti se poprvé představil v roce 1997, kdy několik svých obrazů vystavil v Loděnici u Berouna. Jeho grafika o lidské závislosti Na nitkách měla velice příznivý ohlas. Následovala autorská výstava Introspekce v berounské galerii U Radnice, pražském Jazz klubu Železná či Galerii Piano Bar. V roce 2000 založil mezinárodní internetovou galerii, která jeho tvorbu prezentuje po celém světě. "Nechci, aby se moje obrazy lacině líbily všem, co je náhodou spatří, ale aby v lidech, kteří jim porozumí, evokovaly pocity. Pocity, které jsem chtěl touto cestou vyjádřit," uvádí výtvarník na webové stránce své galerie. Výstava nabídne aktuální Krumphanzlovu tvorbu a je doplněna nekompromisními čtyřveršími s mnohdy velmi razantním a drsným obsahem.
Beroun - Ve středu 16. ledna bude v Městské galerii Beroun v Jenštejnském domě zahájena výstava místního expresivního malíře Jana Krumphanzla s názvem BIOPSIE - Krumphanzlova duše na pitevním stole. Vernisáž začíná v 18 hodin. Jan Krumphanzl se narodil v roce 1976 v Berouně a malování se intenzivně věnuje od dětství. V roce 1993 se poprvé setkal se surrealismem a byl jím hluboce zasažen. Pod jeho vlivem začal vytvářet své první kresby na rozhraní surrealismu, action paintingu a abstraktního expresionismu. Dalším impulsem pro jeho tvorbu i životní názory bylo dílo filozofa Friedricha Nietzscheho. Veřejnosti se poprvé představil v roce 1997, kdy několik svých obrazů vystavil v Loděnici u Berouna. Jeho grafika o lidské závislosti Na nitkách měla velice příznivý ohlas. Následovala autorská výstava Introspekce v berounské galerii U Radnice, pražském Jazz klubu Železná či Galerii Piano Bar. V roce 2000 založil mezinárodní internetovou galerii, která jeho tvorbu prezentuje po celém světě. "Nechci, aby se moje obrazy lacině líbily všem, co je náhodou spatří, ale aby v lidech, kteří jim porozumí, evokovaly pocity. Pocity, které jsem chtěl touto cestou vyjádřit," uvádí výtvarník na webové stránce své galerie. Výstava nabídne aktuální Krumphanzlovu tvorbu a je doplněna nekompromisními čtyřveršími s mnohdy velmi razantním a drsným obsahem.
</TEXT>
</DOC>
<DOC>
<DOCID>MF-20020107078</DOCID>
<DOCNO>MF-20020107078</DOCNO>
<DATE>01/07/02</DATE>
<TITLE>
Hudební magazín se dočkal dalšího čísla
</TITLE>
<TEXT>
Kralupy nad Vltavou - Na sklonku loňského roku vyšlo již třinácté číslo magazínu podporujícího okrajové hudební žánry Payo, který v Kralupech nad Vltavou vydává Pavel Merkl. Na šedesáti stránkách obsahuje rozhovory se známými kapelami Root, Hypnos, Atheist nebo italskými Macbeth, řadu recenzí i stálých rubrik typu Zpovědnice, Vepsané myšlenky či Babinec. Všichni předplatitelé navíc zdarma obdrželi CD kompilaci Brutal Assault 2001.
</TEXT>
</DOC>
<DOC>
<DOCID>MF-20020107079</DOCID>
<DOCNO>MF-20020107079</DOCNO>
<DATE>01/07/02</DATE>
<TITLE>
V Berouně vystoupí Due Boemi
</TITLE>
<GEOGRAPHY>Beroun</GEOGRAPHY>
<TEXT>
Zítra pořádá Kruh přátel hudby Beroun koncert hudebního seskupení Due Boemi. V koncertním sále Základní umělecké školy Václava Talicha začíná v 19 hodin.
Beroun - Zítra pořádá Kruh přátel hudby Beroun koncert hudebního seskupení Due Boemi. V koncertním sále Základní umělecké školy Václava Talicha začíná v 19 hodin.
</TEXT>
</DOC>
<DOC>
<DOCID>MF-20020107080</DOCID>
<DOCNO>MF-20020107080</DOCNO>
<DATE>01/07/02</DATE>
<TITLE>
Škola pořádá poslechovou diskotéku
</TITLE>
<GEOGRAPHY>Beroun</GEOGRAPHY>
<TEXT>
Poslechovou diskotéku na téma Hudební skladatelé - jubilanti roku 2002 připravila na středu 9. ledna Základní umělecká škola Václava Talicha Beroun. Uskuteční se v koncertním sále od 17.15 hodin.
Beroun - Poslechovou diskotéku na téma Hudební skladatelé - jubilanti roku 2002 připravila na středu 9. ledna Základní umělecká škola Václava Talicha Beroun. Uskuteční se v koncertním sále od 17.15 hodin.
</TEXT>
</DOC>
<DOC>
<DOCID>MF-20020107081</DOCID>
<DOCNO>MF-20020107081</DOCNO>
<DATE>01/07/02</DATE>
<TITLE>
Koncert se nekoná
</TITLE>
<GEOGRAPHY>Sedlčany</GEOGRAPHY>
<TEXT>
Koncert Marcely Holanové, Pavla Vítka a orchestru Golem, který se měl konat v Kulturním domě Josefa Suka 10. ledna, se neuskuteční. Důvodem je malý zájem diváků.
Sedlčany - Koncert Marcely Holanové, Pavla Vítka a orchestru Golem, který se měl konat v Kulturním domě Josefa Suka 10. ledna, se neuskuteční. Důvodem je malý zájem diváků.
</TEXT>
</DOC>
<DOC>
<DOCID>MF-20020107082</DOCID>
<DOCNO>MF-20020107082</DOCNO>
<DATE>01/07/02</DATE>
<TITLE>
Tipy na dnešní den
</TITLE>
<TEXT>
KINO ATLANTIS: Zlatíčka pro každého. Hvězdný hollywoodský pár, Gwen Harrisonová a Eddie Thomas, přivádí k slzám filmové fanoušky a plní kapsy producentů. Idylka ale končí, když se žárlivý Eddie pokusí svou hereckou partnerku a manželku zabít, protože ji přistihl s milencem. Eddie se léčí z depresí a Gwenina hvězda září bez partnera jen napůl. A producent Dave Kingman má uvést do kin jejich poslední film. Jak ale dostat znesvářené hvězdy na společnou promotion? To je úkol pro zkušeného tiskového agenta Lee Phillipse. ( 17.30, 20.00) PIARISTICKÁ KOLEJ: TRADICE PIARISTICKÉ VZDĚLANOSTI A KULTURY. Komorní expozice o vzdělávacím řádu piaristů a jeho působení v Benešově je umístěna v klášterním ambitu. Přístupný je též rajský dvůr se slunečními hodinami. Otevřeno ve všední dny od 7.00 do 18.00. RADNICE: AP ATELIER J. PLESKOTA A PŘESTAVBA BENEŠOVSKÉ RADNICE. Komorní expozice umístěná ve foyer radnice seznamuje s tvorbou známého pražského atelieru a problematikou přestavby radnice, za kterou její autoři obdrželi Grand Prix Obce architektů.
KINO MÍR: Divoké včely. Hořkosladká komedie vypráví příběh o citové izolaci mladých lidí, kteří žijí v uzavřeném světě zapadlé vesnice na severu Moravy. ( 17.30) Rychle a zběsile. V ulicích Los Angeles žije skupina mladíků, kteří za vrchol zábavy považují superrychlou jízdu. ( 20.00)
KINO SVĚT: Zatracená noční dřina. Setkávají se každý večer v kavárně, než jim začne noční směna. Sean pracuje v nemocnici, Vincent doplňuje regály v supermarketu, přátelský Lenny na informacích o telefonních číslech a Jody vyrábí elektroniku. Sean si vylévá srdce ostatním: má přítelkyni, která pracuje přes den a on ji neviděl už tři týdny, kdy se ošklivě pohádali. Začíná si myslet, že se od něj možná odstěhovala. ( 19.30)
MĚSTSKÉ KINO: Vymítač ďábla. Divošské a brutální, napsal po premiéře Vymítače ďábla v lednu 1974 časopis Time. Kritici tenkrát křičeli, že režisér natočil "náboženské porno" a vykřičený brak, film prý obscénní, urážlivý a morálně pochybný, neboť zde třináctiletá dívenka podrobovaná "vyhánění ďábla" ze sebe chrlí nejen zvratky, nýbrž i nevídaně hrubá slova. Obnovená premiéra měla v řadě zemí velký úspěch a v anketě Amerického filmového institutu se snímek oceněný Oscarem za scénář zařadil do první desítky nejnapínavějších děl všech dob. ( 20.00)
MUZEUM BETLÉMŮ: PERNÍKOVÉ BETLÉMY. Tradiční výstava. KARLŠTEJNSKÝ KRÁLOVSKÝ BETLÉM. Největší český pohyblivý betlém.
KINO HUTNÍK: Deník princezny. Patnáctiletá Mia musí řešit životní dilema - zůstat obyčejnou studentkou nebo naplnit přání babičky a otce a převzít odpovědnost za vládu malé vzdálené země. ( 17.30, 20.00) KINO SOKOL: Sejměte Cartera. Jack Carter je drsňák každým coulem. V Las Vegas odvádí pro hlavouny podsvětí poctivou, i když ne právě čistou práci a k návratu do rodného Seattlu ho dokáže přinutit jen tragická smrt mladšího bratra. ( 17.30, 20.00) KINOKAVÁRNA: Rebelové. Rebelové začínají v prostředí typickém pro 60. léta, na takzvaných čajích. Osmnáctiletá Tereza a její spolužačky Bugyna a Julča si přišly na tuto prehistorickou diskotéku nejenom poslechnout největší hity své doby, ale také konečně najít toho pravého. ( 20.00) STŘEDOČESKÉ DIVADLO: DUE BOEMI. Koncert klasické hudby. ( 19.00) MALÁ GALERIE SPOŘITELNY: UNITED COLOURS OF NEPAL. Výstava Zdeňka Lhotáka potrvá do 7. ledna.
KINO VLTAVA: Jako kočky a psi. Válka mezi kočkami a psy je na spadnutí. Skupina militantních koček, vedených maniakálním kocourem Tinklesem se rozhodla, že napadne a zneškodní domácnost profesora Brodyho, který má možnost vstoupit do dějin jako objevitel léku proti alergii na psy. ( 20.00)
KINO SVĚT: Jak ukrást Dagmaru. Bláznivá komedie o českém agentovi 007 naruby. ( 19.00) MALÁ GALERIE BASET: ALENA DOBIÁŠOVÁ. Výstava obrazů a grafiky.
PAMĚTNÍ SÍŇ SLAVNÍKOVSKÉ LIBICE: STÁLÁ EXPOZICE.
PAMÁTNÍK LIDICE: STÁLÁ EXPOZICE. Tragický osud obce Lidice a jejích obyvatel za 2. světové války.
</TEXT>
<HEADING>
HUDEBNÍ ŠKOLA: ŽELEZNIČNÍ MODELY.
</HEADING>
<TEXT>
KINO SOKOL: Evoluce. Bývalý vědec, dnes vysokoškolský učitel Ira a jeho kamarád, vědec a sportovní trenér Harry tráví své nevzrušivé dny marným čekáním na něco, co by změnilo jejich život. Což se stane rychleji, než se nadějí. ( 19.00) MASARYKŮV KULTURNÍ DŮM: TAJEMSTVÍ UPÍRŮ. Drákula a jeho skutečná historie, co je to vampyrismus, středověké pronásledování upírů a čarodějnic, věda odhaluje skutečné pozadí upírů, upíři jako duchovní zjevení, energetický vampyrismus a ochrana proti jeho účinkům. Přednáška Vladimíra Lišky. ( 18.00)
KINO FORUM: Moulin Rouge. Do Paříže konce 19. století přichází mladík Christian. Na Montmartru potkává francouzského malíře Toulouse - Lautreca a stává se součástí party bohémů. Na proslulé Moulin Rouge poznává nezkažený mladík lásku u protřelé kurtizány. ( 17.30, 20.00) KINOKAVÁRNA SVĚT: Láska je kurva/Amores Perros. Pojítkem tří příběhů je bezdomovec El Chivo, který kdysi opustil rodinu i bohatství, aby se stal revolucionářem. Po dvaceti letech končí na ulici s výnosným vedlejším příjmem jako nájemný zabiják likvidující bez milosti bohaté obchodníky. Octavio je naopak chudý mladý muž zoufale zamilovaný do své půvabné švagrové a nebezpečně namočený do ilegálních sázek na bojové psy. Jeho pes Cofi vítězil v soubojích už příliš dlouho a bylo jen otázkou času, kdy dojde konkurenci trpělivost. A tak se teď Octavio řítí městem při zběsilé honičce s postřeleným Cofim na zadním sedadle a to poslední, co před srážkou vidí, je červené světlo na semaforu. V druhém voze sedí modelka a herečka Valeria a zranění jí zkomplikuje nejen profesionální kariéru, ale i vztah k vydavateli Danielovi, který kvůli ní právě opustil svou rodinu. ( 20.00) MĚSTSKÉ DIVADLO: Veselé paničky windsorské (Městské divadlo Mladá Boleslav). Jedna z nejlepších komedií W. Shakespear. V hlavních rolích I. Nováčková, K. Frydecká a B. Poloczek j.h. ( 18.00) ŠKODA AUTO MUZEUM: STÁLÉ EXPOZICE. 100 let Škody, Galerie motorů a Jak vzniká automobil. Otevřeno denně od 9.00 do 17.00.
MĚSTSKÉ KINO: Lovec policajtů. Gauneři si ke své smůle neuvědomují, že proti nim sice stojí jen dva muži, ale jedním z nich je Steven Seagal. ( 17.30)
KINO BONANZA: Babí léto. Vlídná nadgenerační komedie, v níž Vlastimil Brodský a Stella Zázvorková vytvářejí sehranou manželskou dvojici penzistů. ( 19.00)
KINO SOKOL: Skleněný dům. Ruby Bakerová žije bezstarostný život dospívajícího děvčete až do dne, kdy jí policie oznámí, že rodiče zahynuli při autonehodě. V den pohřbu se Ruby dozvídá, že rodiče před smrtí určili jako opatrovníky pro ni a jejího mladšího bratra Rhetta své přátele Glassovi. Děti se přestěhují do jejich extravagantního skleněného sídla v Malibu. Atmosféra je napjatá, Ruby si jen obtížně zvyká na nové prostředí, naivní Rhett je naopak oslněn drahými dárky. Brzy se ale začne ukazovat, že Erin a Terry Glassovi nejsou milujícími adoptivními rodiči, jak by se mohlo zdát. Ruby se prostřednictvím právníka podaří zjistit, že po smrti rodičů získala díky pojistce několik milionů dolarů. Erin má problémy s drogami (i když dětem tvrdí, že trpí cukrovkou a píchá si inzulin) a Terryho trápí dluhy. Teď jsou jejími poručníky a luxusní sídlo je jakousi zlatou klecí. Byla smrt rodičů skutečně nehoda? ( 19.00)
</TEXT>
<HEADING>
ZÁMECKÝ BIOGRAF: Deník princezny ( 19.30)
</HEADING>
<TEXT>
KINO MÍR: Prci, prci, prcičky 2. Nemotorný Jim, sympatický Kevin, sportovec Oz, intelektuál Finch a frajírek Stifler se těší na prázdniny. Pronajatý dům na pláži dává každému z nich naději na skvělý sex. Jejich touha po jediné bouřlivé noci je tak veliká, že přijmou i brigádu, aby si vydělali nějaký dolar. Jenže správný sex dělají minimálně dva a v tom je potíž. O holky, které by měly pochopení pro jejich hobby, je nouze a kluci to s nimi (i sami se sebou) mají těžké. Dlouho a pečlivě připravovaný mejdan se i tentokrát poněkud vymkne režii. ( 17.30, 20.00) DIVADLO: Impresário ze Smyrny (Divadlo Příbram). Italská komedie, která rozvíjí dnes tak oblíbené téma důležitosti funkce impresária, či lépe řečeno manažera v umění. Do Benátek přijíždí bohatý turecký obchodník, aby tu vytvořil vlastní operní soubor. Protože neumí italsky a nerozumí místním zvyklostem, stane se vděčným objektem rádobyumělců. ( 16.00)
KD JOSEFA SUKA: TOMÁŠ DIBLÍK. Prodejní výstava obrazů výtvarníka z Vysokého Mýta.
MĚSTSKÉ KINO: Prci, prci, prcičky 2. Nemotorný Jim, sympatický Kevin, sportovec Oz, intelektuál Finch a frajírek Stifler se těší na prázdniny. Pronajatý dům na pláži dává každému z nich naději na skvělý sex. Jejich touha po jediné bouřlivé noci je tak veliká, že přijmou i brigádu, aby si vydělali nějaký dolar. Jenže správný sex dělají minimálně dva a v tom je potíž. O holky, které by měly pochopení pro jejich hobby, je nouze a kluci to s nimi (i sami se sebou) mají těžké. Dlouho a pečlivě připravovaný mejdan se i tentokrát poněkud vymkne režii. ( 17.00, 19.30) IKAROS GALERIE ANTIK: VLASTIMIL ZÁBRANSKÝ. Výstava obrazů potrvá do 19. ledna.
</TEXT>
<HEADING>
STARÁ HUŤ
</HEADING>
<TEXT>
PAMÁTNÍK KARLA ČAPKA: STÁLÁ EXPOZICE. Památník je věnován nejen osobnosti a dílu Karla Čapka, ale i jeho manželky, herečky a spisovatelky Olgy Scheinpflugové. Samostatnou expozici má v podkroví domu Ferdinand Peroutka.
GALERIE KIC: KATEŘINA ROWE. Výstava obrazů, kreseb a grafiky.
</TEXT>
<HEADING>
HOROROVÁ PODÍVANÁ V HOŘOVICKÉM KINĚ
</HEADING>
<TEXT>
Obnovenou premiéru jednoho z desítky nejnapínavějších filmů všech dob, amerického hororu Vymítač ďábla, dnes večer od dvaceti hodin uvádí Mětské kino v Hořovicích.
Obnovenou premiéru jednoho z desítky nejnapínavějších filmů všech dob, amerického hororu Vymítač ďábla, dnes večer od dvaceti hodin uvádí Mětské kino v Hořovicích.
</TEXT>
</DOC>
<DOC>
<DOCID>MF-20020107083</DOCID>
<DOCNO>MF-20020107083</DOCNO>
<DATE>01/07/02</DATE>
<TITLE>
Sedmá výhra v řadě
</TITLE>
<GEOGRAPHY>Praha</GEOGRAPHY>
<TEXT>
Původně to měla být jasná záležitost basketbalistů GA Nymburk, zkušenějších a individuálně vyspělejších. Úvod utkání (11:1) tomu i nasvědčoval, jenže nakonec málem došlo k velkému překvapení. Hosté přijeli s jasnou taktikou: pivoti Sirovina s pohyblivým Damjanovičem měli USK zničit pod košem, kde jsou Pražané nejslabší. Ani jeden z dvojice Formánek - Lukš nedokáže hrát zády ke koši, a to Lukš operuje hlavně z periferie. V úvodu navíc nastoupil právě jen Lukš, ovšem kouč Marko musel brzy na Sirovinu nasadit Formánka místo Jandy, který jinak především svou bojovností přispěl týmu velkým dílem. Nymburku nastavená hra klapala do začátku druhé čtvrtky. V té mu USK, i bez zraněného Tremla, rozbil čtyřmi trojkami chvilkově hranou zónu, přidal body z tradičně rychlého přechodu do útoku a v půli otočil na 38:37. Hostům se i díky zvýšenému úsilí Pražanů v obraně přestalo dařit v útoku, kde odstoupili od kolektivní hry a absolutně vyhořeli při střelbě z dálky. Zmar Nymburka vrcholil v úvodu třetí části (37:46) po ostrostřelbě USK z velkých vzdáleností. Jenže pak se trenér Benáček vybouřil při timeoutu a favorit zapnul na plný výkon. Další úsek vyhrál zásluhou výrazně zpřísněné osobní obrany, odřezávající hráče bez míče od možnosti přijmout přihrávku, 15:2, až do konce dovolil domácím, kteří v tu dobu přišli o vyfaulovaného Jandu a později Vrchotu, už jen jednu trojku. Disciplína Nymburka v obraně ve druhé půli byla vysoká - jen šest faulů. USK hlavně díky Lukšovi vedl ještě 61:60, jenže nezadržitelní Damjanovič a muž zápasu Sirovina dávali v klíčových okamžicích Nymburku bodovou jistotu. "Vůbec se nám nedařila střelba z dálky, proto jsem šťastný za toto vítězství," shrnul utkání Benáček.
Praha - Původně to měla být jasná záležitost basketbalistů GA Nymburk, zkušenějších a individuálně vyspělejších. Úvod utkání (11:1) tomu i nasvědčoval, jenže nakonec málem došlo k velkému překvapení. Hosté přijeli s jasnou taktikou: pivoti Sirovina s pohyblivým Damjanovičem měli USK zničit pod košem, kde jsou Pražané nejslabší. Ani jeden z dvojice Formánek - Lukš nedokáže hrát zády ke koši, a to Lukš operuje hlavně z periferie. V úvodu navíc nastoupil právě jen Lukš, ovšem kouč Marko musel brzy na Sirovinu nasadit Formánka místo Jandy, který jinak především svou bojovností přispěl týmu velkým dílem. Nymburku nastavená hra klapala do začátku druhé čtvrtky. V té mu USK, i bez zraněného Tremla, rozbil čtyřmi trojkami chvilkově hranou zónu, přidal body z tradičně rychlého přechodu do útoku a v půli otočil na 38:37. Hostům se i díky zvýšenému úsilí Pražanů v obraně přestalo dařit v útoku, kde odstoupili od kolektivní hry a absolutně vyhořeli při střelbě z dálky. Zmar Nymburka vrcholil v úvodu třetí části (37:46) po ostrostřelbě USK z velkých vzdáleností. Jenže pak se trenér Benáček vybouřil při timeoutu a favorit zapnul na plný výkon. Další úsek vyhrál zásluhou výrazně zpřísněné osobní obrany, odřezávající hráče bez míče od možnosti přijmout přihrávku, 15:2, až do konce dovolil domácím, kteří v tu dobu přišli o vyfaulovaného Jandu a později Vrchotu, už jen jednu trojku. Disciplína Nymburka v obraně ve druhé půli byla vysoká - jen šest faulů. USK hlavně díky Lukšovi vedl ještě 61:60, jenže nezadržitelní Damjanovič a muž zápasu Sirovina dávali v klíčových okamžicích Nymburku bodovou jistotu. "Vůbec se nám nedařila střelba z dálky, proto jsem šťastný za toto vítězství," shrnul utkání Benáček.
</TEXT>
</DOC>
<DOC>
<DOCID>MF-20020107084</DOCID>
<DOCNO>MF-20020107084</DOCNO>
<DATE>01/07/02</DATE>
<TITLE>
Berounští Medvědi jen remizovali
</TITLE>
<GEOGRAPHY>Beroun</GEOGRAPHY>
<TEXT>
Ani dvougólové vedení nestačilo hokejistům Berouna ve 29. kole první hokejové ligy k vítězství nad dosud třetím celkem tabulky Horáckou Slavií Třebíč. Nakonec jen remizovali 3:3. Medvědi sice trošku zaspali úvod zápasu a měli štěstí při velkých šancích Altrichtera a Vítka, které chytil brankář Barek. Pak ale rozehráli skvělou partii, kterou načal v 10. min. Michalovič, když vystihl špatnou přihrávku obránce Ševčíka a dělovkou otevřel skóre. Berounu se dařilo i nadále a minutu před první přestávkou se dvakrát prosadil Bednář. Ve druhé třetině hosté přidali a v přesilovce snížil Holý. Naděje pak Medvědům vrátil po spolupráci s Křesťanem tvrdým příklepem Halinský a Beroun znovu odcházel do šaten s dvougólovým náskokem. V poslední části hry se Berounští začali strachovat o vítězství a to se jim nevyplatilo. Jedenáct minut před závěrečnou sirénou vystřelil od modré čáry třebíčský obránce Kříž a brankář Barek pustil laciný gól, když mu puk proklouzl mezi betony do sítě. Berounu se pak naskytla velká šance v 52. min., kdy sudí Ondřej během necelé minuty vyloučil Třebíči tři hráče a Medvědi měli tři a půl minuty výhodu přesilové hry 5:3. Trestuhodně ji však promarnili a stihl je trest. Tři minuty před třetí sirénou třebíčský Altrichter vyrovnal a následovalo prodloužení. V nastaveném čase hráli berounští hokejisté přesilovku, ale v křečovitě hrajícím tempu ji nedokázali využít.
Berounský hokejista Vladimír Bednář se raduje ze vstřelené branky. V utkání s Třebíčí stihl překonat hostujícího brankáře ještě jednou. Jeho trefy však vítězství nepřinesly.
</TEXT>
</DOC>
<DOC>
<DOCID>MF-20020107085</DOCID>
<DOCNO>MF-20020107085</DOCNO>
<DATE>01/07/02</DATE>
<TITLE>
Kladenští dokázali zabodovat
</TITLE>
<GEOGRAPHY>Ostrava</GEOGRAPHY>
<TEXT>
Hokejisté Kladna získali v 37. kole hokejové extraligy cenný bod za remízu 2:2 na ledě Vítkovic. Vedení v zápase se ujali domácí zásluhou Burgera, který po sérii rychlých přihrávek puk pohodlně doklepl do prázdné branky. Z vítkovické strany to však bylo vše a hosté vycítili šanci. Po nevyužitých několika šancích vyrovnal v polovině zápasu Kysela a těsně před koncem druhé třetiny poslal hosty do vedení pohotový Klimt. Zbytky fyzických sil vrhli domácí v závěru do ofenzívy a jejich ztrátu smazal ve 49. minutě nekompromisní dělovkou znovu Burger. V posledních vteřinách řádné hrací doby stálo Kladno na pokraji porážky, ale Melenovský z dobré pozice netrefil. Prodloužení už nic nepřineslo. " První třetina nám nevyšla, zlepšení přišlo ve druhé části hry, výkon našeho mužstva poznamenal výpadek tří obránců. Remízu považuji za spravedlivou," zhodnotil utkání kladenský trenér Jaromír Šindel.
Ostrava - Hokejisté Kladna získali v 37. kole hokejové extraligy cenný bod za remízu 2:2 na ledě Vítkovic. Vedení v zápase se ujali domácí zásluhou Burgera, který po sérii rychlých přihrávek puk pohodlně doklepl do prázdné branky. Z vítkovické strany to však bylo vše a hosté vycítili šanci. Po nevyužitých několika šancích vyrovnal v polovině zápasu Kysela a těsně před koncem druhé třetiny poslal hosty do vedení pohotový Klimt. Zbytky fyzických sil vrhli domácí v závěru do ofenzívy a jejich ztrátu smazal ve 49. minutě nekompromisní dělovkou znovu Burger. V posledních vteřinách řádné hrací doby stálo Kladno na pokraji porážky, ale Melenovský z dobré pozice netrefil. Prodloužení už nic nepřineslo. " První třetina nám nevyšla, zlepšení přišlo ve druhé části hry, výkon našeho mužstva poznamenal výpadek tří obránců. Remízu považuji za spravedlivou," zhodnotil utkání kladenský trenér Jaromír Šindel.
</TEXT>
</DOC>
<DOC>
<DOCID>MF-20020107086</DOCID>
<DOCNO>MF-20020107086</DOCNO>
<DATE>01/07/02</DATE>
<TITLE>
Mladá Boleslav si pojistila vedení
</TITLE>
<TEXT>
Po sobotních neúspěších Slaného a Příbrami, se v neděli středočeským hokejistům dařilo
Zatímco hokejisté Benátek a Kolína rozhodli o svém vítězství až v prodloužení, Mladá Boleslav a Nymburk přehrály své soupeře v normální hrací době.
</TEXT>
<HEADING>
Benátky - H. Brod 4:3
</HEADING>
<TEXT>
Třikrát domácí v důležitém souboji o play off vedli a třikrát hosté z Havlíčkova Brodu dokázali vyrovnat. O vítězství Benátek tak až ve 3. minutě prodloužení rozhodl Štěpánek. Utkání, které svou úrovní zaostalo za nedávným soubojem obou soupeřů, začali lépe domácí a už ve 3. minutě vedli po chybě obrany hostů 1:0. Ve 12. minutě však Klepetko zblízka vyrovnal a poté se šance střídaly na obou stranách. Více jich měli Benátečtí, na další gól si však museli počkat až do poloviny zápasu, kdy se prosadil Kotýnek. Hosté vzápětí vyrovnali, domácí do vedení opět dostal po skvělé individuální akci Šebor. Na vítězství v normální hrací době to ale mužstvu Benátek nestačilo, přestože v bezgólové závěrečné třetině mělo k rozhodnutí blíže.
Senzaci domácí hokejisté nepřipustili. I když s posledním týmem soutěže prohrávali po vlažném začátku o dvě branky, zápas nakonec obrátili. Po Vánoční pauze se Nymburští rozjížděli ztuha. Těžko se probíjeli přes zahuštěné střední pásmo, navíc dvakrát nepokryli brejky soupeře, a ten trestal. Až ve druhé části se začala prosazovat jejich kvalita. Po úvodu rozbitém řadou vyloučení z přesilovky srovnal Zeman a domácí rozehráli koncert útočných akcí, ty však končily na chrudimském brankáři, jenž vychytal Kocmana, Černého i Kostelňáka, posilu z Mladé Boleslavi. Nymburské trápení s bojovným protivníkem ukončil ránou od modré až Jeník a výhru domácích vzápětí po nádherné kombinaci potvrdil Lukeš.
Přestože ještě v polovině zápasu domácí prohrávali 0:3, nakonec neztratili ani bod. Famózní zápas odehrála Králova formace, která zařídila všechny branky. V úvodu promarnil Kadlec nájezd a Král netrefil prázdnou klec, pak už Boleslav jen sledovala, jak padají puky do její brány. Knap dvakrát pouze vyrážel před sebe a po třetím gólu Hubáčka zpoza branky, pouhých deset vteřin po Strakově bekhendové trefě, se nechal střídat Šindelářem. Stíhací jízdu Boleslavi odstartovala přesilovková rána Kročáka od modré a ještě před sirénou doklepl Metlička - 2:3. V poslední části přestáli hosté dvě minuty ve třech, jenže v 54. minutě se Metlička vrátil z trestné lavice přímo do úniku a srovnal. V závěru dokonal obrat Pazdera.
Zápas výborné úrovně rozhodl Kolín až v prodloužení, i když tak mohl učinit už mnohem dříve. Nad všechny hráče čněli v utkání oba gólmani. Jako první se musel prezentovat domácí Kalousek, protože Hradec začal náporem. Skutečně velkou možnost ale měl v 10. minutě kolínský Pomichálek. Jeho tým tím odstartoval sérii šancí, jejich vrcholem byly nevyužité tutovky Nedbala a Pomichálka. Na druhé straně se Kalousek zaskvěl proti Eismannovi. I ve druhém dějství chyběly jen góly. Duel měl vrcholné tempo, k vidění byly skvělé kombinace. Třeba když se kupředu vrhli Vagenknecht s Pomichálkem a puk poskakoval na hradecké brankové čáře. Ani hosté nezůstávali pozadu. Jenže fantastický Kalousek vychytal Kodyma i další těžkou palbu v oslabení. Ve 43. minutě se Kolín radoval. Kozdera zblízka doklepl ránu Nedbala. Při dalším střídání se však hosté nastěhovali do útočného pásma a bylo z toho vyrovnání. Sehnoutka tečoval do sítě nahození Frýby. V závěru měli domácí obří tlak, jenže brankář Dušek střelce začaroval. A tak mohl v poslední minutě udeřit před poloprázdnou brankou hradecký Sehnoutka. V prodloužení se hrálo vabank. Sudí neuznal regulérní gól Kolína, ale ten se stejně dočkal při dorážce Nedbala.
</TEXT>
</DOC>
<DOC>
<DOCID>MF-20020107087</DOCID>
<DOCNO>MF-20020107087</DOCNO>
<DATE>01/07/02</DATE>
<TITLE>
Nové posily příbramské Marily věří, že se prosadí
</TITLE>
<TEXT>
Fotbalisté Lukáš Paleček a Jakub Bartolšic se zatím jen rozkoukávají, ale netají se úmyslem prosadit se do prvoligového kádru.
Příbram - S náručí čerstvě vyfasovaných věcí se první lednový čtvrtek obezřetně rozhlíželi, kde se posadit v nové kabině. Jednadvacetiletý brankář Lukáš Paleček z Baníku Ostrava a o rok mladší útočník Jakub Bartolšic ze Střížkova jsou zatím jedinými novými tvářemi v kádru příbramských fotbalistů. Přitáhla je touha prosadit se v první lize. Zatímco gólman už má pětiletý kontrakt v kapse, druhý novic musí trenéra Kotrbu přesvědčit o svých kvalitách během zimní přípravy. Paleček s druholigovými zkušenostmi z Třince si už plánuje, jak se popere o místo mezi tyčemi. "Bude to ale těžké. Jarda Blažek má hodně zkušeností a je to kvalitní gólman, stejně jako Radek Sňozík," tuší. Střížkovská posila Bartolšic má skromnější ambice. "Jsem tu na zkoušku. Záleží, co předvedu na zimním turnaji v Karlíně a dalších přípravných zápasech," uvědomuje si. Vytáhlého gólmana zájem příbramského klubu hodně překvapil. Počítal spíše, že prodlouží své třináctileté působení v ostravském Baníku. "Jako odchovanec jsem měl těžší prosadit se do ligy než hráči odjinud. I proto jsem rád, že se mi Příbram ozvala," vítá novou šanci. Střelec sedmi podzimních branek třetiligového Střížkova vzhledem k vřelým vztahům obou klubů naopak předpokládal, že jeho výkony nezůstanou u říčky Litavky bez povšimnutí. Nový kolektiv je přijal bezvadně. "Jsem spokojen, i když tady moc mladých kluků není. Trenér Kotrba staví spíš na starších hráčích," postřehl Bartolšic. "I ti se k nám chovají dobře. Snad to bude v pohodě," doufá Paleček. Po pár dnech přípravy jsou překvapeni, jak tvrdě se v zimě v Příbrami trénuje. "Je to určitě náročnější než v Ostravě za pana Ličky a Jarabinského," protahuje si Paleček unavené svaly. "Pro mě je to velký skok, ale musím se s tím poprat. Bolí mě nohy. I když tolik neběháme, je to ve srovnání s třetí ligou mnohem větší námaha," svěruje se Bartolšic. Brankář na sobě navíc stále cítí následky virozy, která ho postihla na přelomu roku. "Podle toho to dopadlo na fyzických testech. Úplně jsem propadl," přiznává. S útočníkovou kondicí byl naopak kouč spokojen. Ani jeden nemá s nejvyšší domácí soutěží zkušenosti. Paleček věří, že se brzy dočká. "Nebavilo by mě sedět na lavičce nebo dokonce na tribuně," říká odhodlaně. "Vím, že to nebude hned. Musím si v novém prostředí zvyknout, ale do půl roku bych chtěl chytat." Bartolšic ještě před dvěma roky kopal v pražském přeboru za střížkovskou rezervu a svůj test u Litavky považuje za příležitost zviditelnit se. "Těžko mohu pomýšlet, že se dostanu do základu, ale chtěl bych trenéra Kotrbu i vedení zaujmout, aby o mě uvažovali do budoucna," přeje si. Příbramská Marila zakončila podzimní část první fotbalové ligy na čtrnáctém místě, s čímž u Litavky nevládne spokojenost. "Musíme se co nejdřív dostat z pásma ohrožení a pokusit se vyhrát domácí pohár, přes nějž vede nejsnadnější cesta do Evropy," řekl prezident klubu Starka. K tomu by mohli pomoci i oba noví hráči příbramského celku Bartolšic a Paleček.
</TEXT>
</DOC>
<DOC>
<DOCID>MF-20020107088</DOCID>
<DOCNO>MF-20020107088</DOCNO>
<DATE>01/07/02</DATE>
<TITLE>
Obec si ověřila, že kaly zdraví neškodí
</TITLE>
<TEXT>
Nezávislé testy potvrdily výsledky společnosti Diamo Příbram Lidé nemusí mít strach, říká starosta Wied
Obyvatelé Krásna už mají jistotu, že nízkoradioaktivní kaly, které správce uranových ložisek Diamo Příbram začal ukládat v propadlině na území obce, jsou neškodné.
Krásno - Potvrdilo to testování vzorků kalů, které si nedůvěřiví krásenští zastupitelé objednali u odborníků nezávisle na podobných laboratorních rozborech prováděných státním podnikem Diamo. "Rozbory vzorků jsou v pořádku, lidé nemusí mít strach. Je to dobrá zpráva," řekl starosta Krásna Otto Wied. Podrobně se ale k výsledkům testování nízkoradioaktivních kalů nechtěl včera vyjadřovat. "Nejdříve to musím oznámit zastupitelům," vysvětlil starosta. Weid také dodal, že výsledky rozboru, který si objednala obec, se neliší od těch informací, které podalo Diamo. Až dosud se krásenská radnice obávala, že v ukládaných kalech by mohlo být větší množství radioaktivity, než povolují limity a než je Diamo ochotno přiznat. Proto si raději hodnoty záření nechala nezávisle ověřit. "Ne že bychom Diamu nevěřili. Chceme mít ale jistotu," vysvětloval na konci minulého roku Otto Wied i přes vytrvalé ujišťování ředitele správce uranových ložisek Václava Plojhara, že kaly jsou pro zdraví obyvatel vesnice neškodné. Odpad, který Diamo do propadliny na okraji obce ukládá, pochází z nedaleké čistírny důlních vod u Horního Slavkova. Podnik čistírnu vybudoval za desítky milionů korun. Nemohl ji však dlouho uvést do provozu právě kvůli odporu krásenské radnice, která nesouhlasila s tím, aby úložiště vyprodukovaných kalů bylo na území obce. Obecní úřad v Krásně se nechtěl smířit s porážkou, ačkoliv úložiště povolil Okresní úřad v Sokolově a Státní úřad pro jadernou bezpečnost. Radnice zorganizovala petici, kterou podepsala většina místních obyvatel. Ti také dali najevo svůj odpor k úmyslu Diama při bouřlivém setkání se zástupci státního podniku. Beseda skončila pro zástupce Diama fiaskem. Po několika týdnech se ale vzájemné napjaté vztahy uklidnily, když správce uranových ložisek přistoupil na většinu požadavků obce, která kritizovala nedostatečná technická opatření v připravovaném úložišti. "Nastala rozumná spolupráce. Nemůžeme si dovolit ztratit tak těžce získanou důvěru," řekl k tomu ředitel Diama Václav Plojhar. Ten dodal, že si uvědomuje, že počínání jeho podniku bude veřejností ostře sledováno.
</TEXT>
</DOC>
<DOC>
<DOCID>MF-20020107089</DOCID>
<DOCNO>MF-20020107089</DOCNO>
<DATE>01/07/02</DATE>
<TITLE>
Lázně lákají zločince
</TITLE>
<TEXT>
Karlovy Vary - Za uplynulý rok v karlovarském okrese policisté zjistili nebo jim lidé nahlásili celkem 4430 případů porušení zákona. Karlovarsko tak vede v celém kraji před okresem Cheb a Sokolov policejní statistiku trestných činů. "Větší počet trestných činů v západočeském regionu vykazuje jen okres Plzeň - město se 6295 případy," uvedla mluvčí karlovarské policie Zdeňka Papežová. Policisté na Karlovarsku v objasnili 52 procent trestných činů. Nejmenší objasněnost vykazují statistiky u vloupání do objektů. Z 90 procent je úspěšné řešení mravnostních deliktů. Násilnou trestnou činnost policisté objasnili v 88 procentech. Jednotlivé obvody okresu se liší počtem trestných činů. Na prvním místě jsou Karlovy Vary - město s 1532 trestnými činy.
</TEXT>
</DOC>
<DOC>
<DOCID>MF-20020107090</DOCID>
<DOCNO>MF-20020107090</DOCNO>
<DATE>01/07/02</DATE>
<TEXT>
Víkendové teploty klesly na mnoha místech Karlovarského kraje pod 20° Celsia
</TEXT>
</DOC>
<DOC>
<DOCID>MF-20020107091</DOCID>
<DOCNO>MF-20020107091</DOCNO>
<DATE>01/07/02</DATE>
<TITLE>
Kolonáda získá výtah
</TITLE>
<TEXT>
Karlovy Vary - Hned dvě novinky přinese Vřídelní kolonádě dnes začínající pravidelná technická odstávka. Do konce odstávky plánované do 29. ledna se kolonáda dočká speciálního výtahu. Práce výjimečně nezastaví největší lákadlo lázeňské stavby gejzír pod kopulí. Skutečnost, že letos při pracích nepřestane pod kopulí Vřídelní kolonády tryskat dvanáct metrů vysoký pramen, označil ředitele správy Tomáš Vylita za výjimku. "Loňská výstelka vřídelní mísy z nerezové oceli se totiž osvědčila a voda tak přestala prosakovat do podzemí," řekl Vylita. Protože údržbáři v prosinci s předstihem vyčistili vřídelní trysky, atrakce Karlových Varů má tryskat po převážnou dobu údržbářských prací. Práce v hodnotě několika set tisíc korun se při letošní odstávce prodraží o dva miliony. Za tuto částku totiž odborná firma vybuduje speciální nákladní výtah. Zařízení bude sloužit při vyvážení nejrůznějších odpadů z podzemí kolonády na korbu nákladního auta. V prostorách kolonády vznikne nově místnost pro skladování odpadů. Od Vřídelní kolonády tak zmizí kontejner. Každoroční uzavření Vřídelní kolonády se datuje od dob první republiky. Tehdy lázně přešly na celoroční provoz a výměna potrubí a další nutné práce si proto vyžádaly nucenou odstávku. Vřídelní kolonáda je jediná z pěti karlovarských kolonád, která je počátkem nového roku pravidelně uzavřena.
</TEXT>
</DOC>
<DOC>
<DOCID>MF-20020107092</DOCID>
<DOCNO>MF-20020107092</DOCNO>
<DATE>01/07/02</DATE>
<TITLE>
Pád dvou sloupů ochromil Neklid
</TITLE>
<TEXT>
Boží Dar - Lyžaři mířící na krušnohorský Neklid se nejméně týden nesvezou na nejdelších sjezdovkách Moser a Karásek končících u kotvy zvané Tisícovka a čekají je tak fronty. Při opravě na čtvrtém sloupu se totiž v pátek odpoledne celá jeho konstrukce zřítila. Naštěstí se nikomu nic nestalo. Podobná nehoda se stala i na pomě nad božídarským hotelem Praha, kde také spadl sloup. Nad Prahou již ode dneška jezdit lze. "V pondělí odkryjeme základy sloupu spadlého u Tisícovky, abychom mohli zajistit opravu, kterou bude patrně potřebovat především základ pod sloupem. Předpokládám, že kotva by měla začít jezdit do týdne či deseti dnů," uvedl vedoucí Ski areálu Boží Dar - Neklid Otakar Štika. Sněhové podmínky jsou v celých horách ideální, sjezdovky upravené.
</TEXT>
</DOC>
<DOC>
<DOCID>MF-20020107093</DOCID>
<DOCNO>MF-20020107093</DOCNO>
<DATE>01/07/02</DATE>
<TEXT>
Dostatek sněhu na všech sjezdovkách v kraji využívají lyžaři ke svým radovánkám
</TEXT>
</DOC>
<DOC>
<DOCID>MF-20020107094</DOCID>
<DOCNO>MF-20020107094</DOCNO>
<DATE>01/07/02</DATE>
<TITLE>
Školy jedou cvičit do hor
</TITLE>
<GEOGRAPHY>Cheb</GEOGRAPHY>
<TEXT>
Střední školy, uvyklé z minulých let spíše na blátivé zimy, pořádají i letos svůj lyžařský výcvik ve vzdálených a drahých horských střediscích, ačkoli přímo v jejich okolí je sněhu nadbytek. "Termíny ubytování na Šumavě se musí zajišťovat rok předem, zálohy jsou již zaplacené a horské ubytovny si účtují vysoké poplatky za případné stornování pobytu," vysvětlil ředitel chebského gymnázia Jaroslav Kočvara. "Kdybychom věděli, že bude tolik sněhu tady, samozřejmě bychom cvičili někde poblíž," dodal Jaroslav Kočvara. První chebští gymnazisté odjíždějí na Šumavu 20. ledna. Podobně jsou na tom i další školy. "Zimy jsou tu nevyzpytatelné, jezdíme proto již asi deset na Špičák a pobyt máme již dlouho dopředu objednaný. Letos například od poloviny února," uvedla Dana Vovsová z Obchodní akademie v Mariánských Lázních. Tam je nyní přímo ve městě v provozu sjezdovka plná prašného sněhu s vlekem a lanovkou u Koliby. Do Krušných hor odjíždějí na lyžařský výcvik i mariánskolázeňští gymnazisté. "Pro studenty našeho gymnázia máme objednaný pobyt na březen," potvrdil ředitel gymnázia Jaroslav Smazal. Výjimkou je gymnázium v Aši, které připravuje lyžařský výcvik studentů na městské sjezdovce z vrchu Háj nedaleko školy. "S lyžařským výcvikem začínáme již od příštího týdne," informoval ředitel ašského gymnázia Jindřich Novák.
Cheb - Střední školy, uvyklé z minulých let spíše na blátivé zimy, pořádají i letos svůj lyžařský výcvik ve vzdálených a drahých horských střediscích, ačkoli přímo v jejich okolí je sněhu nadbytek. "Termíny ubytování na Šumavě se musí zajišťovat rok předem, zálohy jsou již zaplacené a horské ubytovny si účtují vysoké poplatky za případné stornování pobytu," vysvětlil ředitel chebského gymnázia Jaroslav Kočvara. "Kdybychom věděli, že bude tolik sněhu tady, samozřejmě bychom cvičili někde poblíž," dodal Jaroslav Kočvara. První chebští gymnazisté odjíždějí na Šumavu 20. ledna. Podobně jsou na tom i další školy. "Zimy jsou tu nevyzpytatelné, jezdíme proto již asi deset na Špičák a pobyt máme již dlouho dopředu objednaný. Letos například od poloviny února," uvedla Dana Vovsová z Obchodní akademie v Mariánských Lázních. Tam je nyní přímo ve městě v provozu sjezdovka plná prašného sněhu s vlekem a lanovkou u Koliby. Do Krušných hor odjíždějí na lyžařský výcvik i mariánskolázeňští gymnazisté. "Pro studenty našeho gymnázia máme objednaný pobyt na březen," potvrdil ředitel gymnázia Jaroslav Smazal. Výjimkou je gymnázium v Aši, které připravuje lyžařský výcvik studentů na městské sjezdovce z vrchu Háj nedaleko školy. "S lyžařským výcvikem začínáme již od příštího týdne," informoval ředitel ašského gymnázia Jindřich Novák.
</TEXT>
</DOC>
<DOC>
<DOCID>MF-20020107095</DOCID>
<DOCNO>MF-20020107095</DOCNO>
<DATE>01/07/02</DATE>
<TITLE>
Z celého kraje DNES
</TITLE>
<HEADING>
Karlovy Vary: Primátor volen nebude
</HEADING>
<TEXT>
S volbami primátora Karlových Varů nepočítá program zítřejšího jednání městských zastupitelů v Karlových Varech. Ti se tentokrát sejdou na magistrátu. "Program jednání byl sestaven s předstihem už 20. prosince. Proto není vyloučeno, že volby do programu někdo z poslanců dodatečně navrhne," řekl mluvčí magistrátu Tomáš Grosser. Karlovy Vary jsou bez primátora od 11. září loňského roku, kdy byl odvolán Petr Keřka. (zed)
</TEXT>
<HEADING>
Karlovy Vary: Vandalové poškodili vázu
</HEADING>
<TEXT>
Neznámí vandalové, kteří na Mlýnské kolonádě rozbili pitnou vázu u pramenů Rusalka a Václav, přidělali nečekaně práci zaměstnancům správy Léčivých přírodních zdrojů a kolonád. Vzniklou škodu odhaduje ředitel správy Tomáš Vylita na desítky tisíc korun. "Vandalové o svátcích ohnuli v míse stojan, z kterého vytéká termální voda," řekl Vylita. Dělníci proto v dílně zpevňují dno obou mís, aby z nich nešel stojan sundat. Ročně pachatelé podobných činů způsobí na kolonádách podle Vylity škody přibližně za sto tisíc korun. (zed)
Františkovy Lázně, Skalná: Pražská "S" trénují na západě Čech
Na hřišti ve Františkových Lázních a ve sportovní hale ve Skalné si v těchto dnech zlepšují kondici fotbalisté pražských prvoligových klubů Sparta a Slavie. Účastníci soustředění kromě fotbalu podnikají také výpravy na běžkách, cvičení v posilovnách a rehabilitaci ve františkolázeňských sanatoriích, kde jsou ubytováni. Účastník Ligy mistrů Sparta i její ligový rival Slavie setrvají na Chebsku do 12. ledna. (tk)
</TEXT>
</DOC>
<DOC>
<DOCID>MF-20020107096</DOCID>
<DOCNO>MF-20020107096</DOCNO>
<DATE>01/07/02</DATE>
<TITLE>
Trest přišel druhý den po deliktu
</TITLE>
<HEADING>
Zkrácená řízení nyní brzdí staré případy
</HEADING>
<GEOGRAPHY>Plzeň</GEOGRAPHY>
<TEXT>
Minulý čtvrtek odpoledne se dvaatřicetiletý Rakušan oddával v Plzni alkoholickým radovánkám, které ho nakonec přivedly až za hranici zákona. Vloupal se do kanceláří firmy na Borských polích, kde ho chytili policisté. V pátek odpoledne už odcházel od plzeňského městského soudu potrestán. K uzavření případu stačilo policistům, státnímu zástupci a soudci pouhých osmnáct hodin. Využili totiž takzvaného zkráceného přípravného řízení, které jim od letošního roku dala do rukou novela trestního řádu. " Muži jsem trestním příkazem uložil podmíněný dvouměsíční trest odnětí svobody se zkušební dobou na jeden rok. Navíc jsem mu zakázal pobyt v okrese Plzeň-město na dobu jednoho roku," informoval soudce Miloslav Sedláček. Rakušan, který přijel do Plzně na přelomu roku, se před soudcem přiznal a nakonec s verdiktem souhlasil. Na jeho alkoholický výstřelek upozornila bezpečnostní signalizace v objektu, kam vnikl. "Vytlačil plastové dveře a prohledal zásuvky v kancelářích," řekl mluvčí plzeňských policistů Petr Kovář. Policisté cizince načapali ve chvíli, kdy pojídal nalezený pomeranč a přikusoval k němu oplatky. Proč to udělal? Prý byl tak opilý, že si neuvědomil, co vlastně dělá. Škoda, kterou způsobil, byla zanedbatelná - tisíc korun na poničených dveřích a k tomu pár drobných za snězený pomeranč a oplatky. "Byl to první případ zkráceného přípravného řízení, který plzeňský okresní soud projednával," informoval Miloslav Sedláček.
Plzeň - Minulý čtvrtek odpoledne se dvaatřicetiletý Rakušan oddával v Plzni alkoholickým radovánkám, které ho nakonec přivedly až za hranici zákona. Vloupal se do kanceláří firmy na Borských polích, kde ho chytili policisté. V pátek odpoledne už odcházel od plzeňského městského soudu potrestán. K uzavření případu stačilo policistům, státnímu zástupci a soudci pouhých osmnáct hodin. Využili totiž takzvaného zkráceného přípravného řízení, které jim od letošního roku dala do rukou novela trestního řádu. " Muži jsem trestním příkazem uložil podmíněný dvouměsíční trest odnětí svobody se zkušební dobou na jeden rok. Navíc jsem mu zakázal pobyt v okrese Plzeň-město na dobu jednoho roku," informoval soudce Miloslav Sedláček. Rakušan, který přijel do Plzně na přelomu roku, se před soudcem přiznal a nakonec s verdiktem souhlasil. Na jeho alkoholický výstřelek upozornila bezpečnostní signalizace v objektu, kam vnikl. "Vytlačil plastové dveře a prohledal zásuvky v kancelářích," řekl mluvčí plzeňských policistů Petr Kovář. Policisté cizince načapali ve chvíli, kdy pojídal nalezený pomeranč a přikusoval k němu oplatky. Proč to udělal? Prý byl tak opilý, že si neuvědomil, co vlastně dělá. Škoda, kterou způsobil, byla zanedbatelná - tisíc korun na poničených dveřích a k tomu pár drobných za snězený pomeranč a oplatky. "Byl to první případ zkráceného přípravného řízení, který plzeňský okresní soud projednával," informoval Miloslav Sedláček.
</TEXT>
</DOC>
<DOC>
<DOCID>MF-20020107097</DOCID>
<DOCNO>MF-20020107097</DOCNO>
<DATE>01/07/02</DATE>
<TITLE>
Soudci: Projednávání se nezrychlí
</TITLE>
<GEOGRAPHY>Cheb</GEOGRAPHY>
<TEXT>
Od Nového roku platná novela trestního řádu zrychlí sice vyšetřování trestných činů, jejich projednávání u soudu však podle soudců zřejmě nikoliv. Problém nahromaděných stovek nevyřešených případů z minula proto zůstává. "Každý z nás tlačí před sebou přes sto neprojednaných případů a předseda senátu má v týdnu tři jednací dny. Novela nám určuje nařídit hlavní líčení v případu do tří týdnů od jeho obdržení - termín líčení klidně nařídíme, ale třeba až na příští rok," vysvětlila místopředsedkyně chebského okresního soudu Věra Mathauserová.
Nezlepší se líčení tím, že výslech svědků budou moci provádět státní zástupce a obhájce?
Novela to sice umožňuje, vedení procesu je však dál na předsedovi senátu. Ne každý státní zástupce umí vyslýchat a proto je těžké pro předsedu senátu odhadnout délku hlavního líčení Vyslýchání svědků stranami by proto mohlo naopak líčení značně prodloužit a předpokládám proto, že soudci se budou často rozhodovat vést proces postaru celý sami.
</TEXT>
<HEADING>
Zlepší se tyto podmínky?
</HEADING>
<TEXT>
Pro svědky je nyní řízení příjemnější, nejsou již vyslýcháni třikrát - policií, úřadem vyšetřování a soudem, ale u běžných případů vlastně jen soudem. Je ale otázka, co si lidé budou pamatovat, když budou poprvé vyslýcháni až před soudem třeba za rok. Pomohla by alespoň větší kázeň svědků. Nejvíce totiž procesy zdržují právě oni. Dokonce ani poškození nám nechodí na předvolání k soudu. U svědků nemáme ani nyní prakticky žádné možnosti, jak účinně zajistit jejich účast.
Pro svědky je nyní řízení příjemnější, nejsou již vyslýcháni třikrát - policií, úřadem vyšetřování a soudem, ale u běžných případů vlastně jen soudem. Je ale otázka, co si lidé budou pamatovat, když budou poprvé vyslýcháni až před soudem třeba za rok. Pomohla by alespoň větší kázeň svědků. Nejvíce totiž procesy zdržují právě oni. Dokonce ani poškození nám nechodí na předvolání k soudu. U svědků nemáme ani nyní prakticky žádné možnosti, jak účinně zajistit jejich účast.
</TEXT>
</DOC>
<DOC>
<DOCID>MF-20020107098</DOCID>
<DOCNO>MF-20020107098</DOCNO>
<DATE>01/07/02</DATE>
<TITLE>
Nová smlouva umožní společný zásah policie
</TITLE>
<TEXT>
Karlovy Vary - Ještě v letošním roce by měla začít platit smlouva o spolupráci mezi Policií ČR a německou policií, která umožní omezenou působnost obou policejních složek na území druhého státu. "Konkrétně se jedná například o pronásledování osob, které se vyhýbají státní kontrole. Tyto osoby budou moci policisté pronásledovat i přes hranice do sousedního stáu a to v celém hraničním pásmu, které do vnitrozemí v České republice zasahuje do šířky 25 kilometrů, v Německu 30 kilometrů," vysvětlila Marie Masaříková z tiskového odboru ministerstva vnitra. Jak dále Masaříková uvedla, zjednoduší tento postup mnoho policejních akcí: "Zatímco pronásledovaná osoba bez problémů překročila hranice, policisté museli někdy doslova zůstat stát u hraničního mezníku. Často se pak stávalo, že než na místo přijeli němečtí kolegové, podařilo se jí uniknout. Více komplikací pak přinášelo pronásledování skupin, například běženců." Podle některých zkušeností policistů byla někdy přítomnost druhé strany zbytečná. "Pachatele byla například schopna zadržet naše hlídka, ale musela přivolat německou policii. Na místě pak operovalo zbytečně mnoho příslušníků, kteří zase naopak chyběli jinde. Teď pouze postačí, když operační středisko nahlásí druhé straně překročení hranice a bude moci dokončit akci," konstatovala Masaříková. Podezřelý po zadržení zůstavává na území, kde byl chycen. Jednodušší bude podle nové smlouvy i spolupráce policií obou zemí. "V případě západní části České republiky to znamená, že na požádání se bude moci německá policie zařadit do akcí na české straně a naopak. Součástí plánů vycházejících z této smluvy je i postupné budování společných služeben," uzavírá Masaříková. Česko-německou smlouvu schválil parlament i Senát, v současné době ji k podpisu dostal prezident, stejný schvalovací proces probíhá i na německé straně. Podobná smlouva už funguje mezi Českou republikou a Polskem, další budou řešit situaci na hranicích se Slovenskem a Rakouskem.
</TEXT>
</DOC>
<DOC>
<DOCID>MF-20020107099</DOCID>
<DOCNO>MF-20020107099</DOCNO>
<DATE>01/07/02</DATE>
<TEXT>
Pravoslavným věřícím začaly včera vánoční svátky. Asi sto věřících se zúčastnilo slavnostní bohoslužby v pravoslavném chrámu svatého Petra a Pavla v Karlových Varech.
</TEXT>
</DOC>
<DOC>
<DOCID>MF-20020107100</DOCID>
<DOCNO>MF-20020107100</DOCNO>
<DATE>01/07/02</DATE>
<TITLE>
Nepozorné barmance ukradli část tržby
</TITLE>
<HEADING>
Krimi
</HEADING>
<TEXT>
Karlovy Vary - Zatím neznámý pachatel využil nepozornosti barmanky v baru Viktoria klub a odcizil devět tisíc korun, což byla část tržby. "Okradená žena zloděje sama za bar pustila. Ten si vyčíhnul okamžik, kdy nedávala pozor, a z otevřeného příručního trezorku sebral peníze. Poté odešel v doprovodu dalších dvou osob," řekla mluvčí karlovarských policistů Zdeňka Papežová. Přestože barmanka za neznámými vyběhla na ulici, nikoho již nezahlédla.
Karlovy Vary - Zatím neznámý pachatel využil nepozornosti barmanky v baru Viktoria klub a odcizil devět tisíc korun, což byla část tržby. "Okradená žena zloděje sama za bar pustila. Ten si vyčíhnul okamžik, kdy nedávala pozor, a z otevřeného příručního trezorku sebral peníze. Poté odešel v doprovodu dalších dvou osob," řekla mluvčí karlovarských policistů Zdeňka Papežová. Přestože barmanka za neznámými vyběhla na ulici, nikoho již nezahlédla.
</TEXT>
</DOC>
<DOC>
<DOCID>MF-20020107101</DOCID>
<DOCNO>MF-20020107101</DOCNO>
<DATE>01/07/02</DATE>
<TITLE>
Dopravní nehoda stála dva životy
</TITLE>
<HEADING>
Krimi
</HEADING>
<GEOGRAPHY>Bochov</GEOGRAPHY>
<TEXT>
Zatím nezjištěné příčiny má dopravní nehoda, která se stala na silnici z Prahy do Karlových Varů a vyžádala si dva lidské životy. "Řidička sjela do protisměru a při čelním střetu s dalším vozidlem zemřela. Na místě našel smrt také řidič druhého vozidla," popsala mluvčí karlovarských policistů Zdeňka Papežová.
Bochov - Zatím nezjištěné příčiny má dopravní nehoda, která se stala na silnici z Prahy do Karlových Varů a vyžádala si dva lidské životy. "Řidička sjela do protisměru a při čelním střetu s dalším vozidlem zemřela. Na místě našel smrt také řidič druhého vozidla," popsala mluvčí karlovarských policistů Zdeňka Papežová.
</TEXT>
</DOC>
<DOC>
<DOCID>MF-20020107102</DOCID>
<DOCNO>MF-20020107102</DOCNO>
<DATE>01/07/02</DATE>
<TITLE>
Události týdne
</TITLE>
<TEXT>
TRAGÉDIE V RADOŠOVĚ. Až na tragédii v Radošově se letošní silvestrovské noční veselí a první hodiny nového roku v Karlovarském kraji obešly bez vážnějších neštěstí. Ve vesničce Radošov u Karlových Varů vyhořel rodinný dům, v jehož útrobách zahynul jeho majitel. "Zasahovali jsme v Radošově společně s dobrovolnými hasiči z Kyselky a Velichova. Příčiny neštěstí jsou v šetření," informoval operační důstojník karlovarských profesionálních hasičů Jan Šesták.
ORTOPEDIE PŘESÍDLÍ. Péči ortopedů najdou lidé, poté co zavřelo ortopedické oddělení v ostrovské nemocnici, nově jak v Karlových Varech, tak v Sokolově. Ve výběrovém řízení na provozování ortopedických lůžek totiž uspěly nemocnice v obou zmíněných městech.
PATNÁCT SET KOLEDNÍKŮ. Průvodem všech koledníků z Čech a Německa začala dnes v Chebu Tříkrálová sbírka české katolické charity. Děti převlečené za Tři krále - Kašpara, Melichara a Baltazara - prošly centrem Chebu a v kostele svatého Mikuláše vyslechly bohoslužbu biskupů z Plzně a bavorského Řezna.
UHELNÁ SPOLEČNOST BUDE PŘIDÁVAT. Téměř šest tisíc zaměstnanců těžařské společnosti Sokolovská uhelná si letos opět finančně polepší. Kolektivní smlouva uzavřená mezi odbory a vedením firmy zaručuje, že platy v největším podniku v kraji vzrostou v roce 2002 o 7,3 procenta. Průměrná mzda se tak zvýší o sedm set korun a přiblíží se k hranici sedmnácti tisíc.
UHODILY REKORDNÍ MRAZY. Jeden z nejchladnějších prosinců v historii zaznamenali klimatologové na území Karlovarského kraje. Minimální teploty na některých místech klesly pod minus dvacet stupňů Celsia a silný mráz několikrát prolomil hranici registrovaných teplotních minim.
Desítky převážně mladých lidí společně přivítaly příchod nového roku před karlovarskou hlavní poštou. Světelné efekty a rány dělbuchů sice oproti minulým dvěma oslavám Silvestra ubraly na intenzitě, i tak však nebylo o podívanou nouzi.
</TEXT>
</DOC>
<DOC>
<DOCID>MF-20020107103</DOCID>
<DOCNO>MF-20020107103</DOCNO>
<DATE>01/07/02</DATE>
<TITLE>
Citáty týdne
</TITLE>
<TEXT>
Na otázku, co přinese letošní rok, nabídl několik odpovědí loketský věštec Karel Zicho.
K volbám: "Karty ukázaly, že lidé jsou už nasyceni těmi neustále se opakujícími jmény. Na úrovni obcí by se politika měla v tomto roce změnit."
K vyhlídkám na práci na Sokolovsku: "Budou se tu prát dvě velké firmy o to, aby tady mohly postavit své továrny. Bude práce pro lidi, kteří chtějí pracovat."
K situaci v zemi: "Bude nutná ostřejší veřejná kontrola úředníků a lidí, kteří s penězi daňových poplatníků manipulují."
K našim hokejistům na olympiádě v Salt Lake City: "Nevyhrajou. Hokejoví trenéři totiž dělají stejnou chybu jako fotbalisté. Nechávají hrát staré osvědčené profíky, místo aby do mužstva pustili mladé dravé hráče. Bude nám chybět týmový duch."
</TEXT>
</DOC>
<DOC>
<DOCID>MF-20020107104</DOCID>
<DOCNO>MF-20020107104</DOCNO>
<DATE>01/07/02</DATE>
<TITLE>
Pražská kapela J.A.R. přijede v květnu
</TITLE>
<TEXT>
Propaganda bude společenským klubem, kam si lidé přijdou poslechnout muziku, tvrdí František Volf
Hudební klub Propaganda zvolní v letošním roce podle vyjádření jeho dramaturga a provozovatele Františka Volfa tempo.
Karlovy Vary - Důvodem je přesycenost návštěvníků klubu. "Mám pocit, že současná klientela se už nabažila agresivní muziky. Techno parties už lidi přestávají bavit," vysvětluje Volf. Dramaturgický plán na letošní rok se příliš neliší od předcházejícího. "Vše zůstane při starém. Jednou měsíčně se v klubu představí známější kapela. Tak, jako v předchozích letech, budu i letos dávat příležitost menším kapelám z regionu. Každou sobotu se tedy návštěvníci mohou těšit na živé vystoupení," prozrazuje Volf. Posluchačům se letos v Propagandě představí například Načeva, Support Lesbiens, v únoru zde vystoupí kapela Divokej Bill. Nemilým překvapením pro návštěvníky klubu je skutečnost, že se letos neuskuteční série koncertů nazvaná Folkové Vánoce, jejíž tradice sahá až do poloviny osmdesátých let. "Nedostal jsem dotaci od města a bez finanční pomoci není takovou akci možné uspořádat," zdůvodňuje Volf. Po loňské odmlce je i letos nejistá Přehlídka karlovarského bigbítu. "Přehlídka se uskuteční pouze v případě, že seženeme sponzory. S touto akcí navíc nemám dobré zkušenosti. Když jsem totiž naposledy sehnal po dlouhých peripetiích na její uspořádání sponzory, kapely, kvůli kterým jsem peníze sháněl, se nechtěly dělit s méně známými skupinami o pódium. Najednou chtěly vystupovat na svém samostatném koncertě. Nakonec to dopadlo tak, že jsem je musel přemlouvat, aby se obtěžovaly na přehlídce vystoupit. Proto jsem v loňském roce tuto přehlídku do programu klubu nezařadil," vzpomíná Volf. Ten se v současné době podílí spolu s provozovatelem toužimské Sokolovny Vladimírem Suchanem na přípravě velkolepé hudební show, kterou bude letní koncert pražské funky kapely J.A.R.. "Místo hudební produkce zatím není jisté. Pravděpodobně se koncert uskuteční v karlovarském letním kině, v úvahu však přichází také loketský amfiteátr. Potvrzen je však termín koncertu. Kapela v čele s hudebníkem Romanem Holým vystoupí 25. května," informuje Volf. Propaganda má ambice vybudovat si pozici klubové scény, která bude nabízet kvalitní produkci zkušených deejayů, nikoli však založenou na agresivitě. "Ageresivní muzika se už v klubu objevovat nebude, nabídka hudební produkce bude obsahovat spíše pohodovější žánry. Propaganda bude společenským klubem, kam si lidé přijdou poslechnout muziku, zahrají si kulečník a zažijí přitom pohodový, příjemný večer," seznamuje se svou představou Volf.
</TEXT>
</DOC>
<DOC>
<DOCID>MF-20020107105</DOCID>
<DOCNO>MF-20020107105</DOCNO>
<DATE>01/07/02</DATE>
<TITLE>
Zámek v Kamenném Dvoře zvolna pustne
</TITLE>
<HEADING>
Panská sídla
</HEADING>
<TEXT>
Mezi panská sídla Sokolovska, které pomalu ale jistě čeká s největší pravděpodobností pozvolný zánik, patří jistě i zámecká stavba Kamenný Dvůr. Zámek leží při hlavní silnici spojující Cheb se Sokolovem, přibližně dva kilometry jižně od Kynšperku nad Ohří. Na místě dnešního Kamenného Dvora stál původně dvůr Leuchtemberků, obehnaný kamennými zdmi, z něhož vznikla později menší ves s tvrzí. Obě se připomínají v roce 1370. V roce 1509 připojil ves s tvrzí k nedalekému Kynšperku Jetřich z Gutštejna. Kamenný Dvůr pak patřil k městu již trvale. Koncem 18. století dalo město na místě již zaniklé tvrze vystavět pozdně barokní zámek. Okolo rybníčku s ostrůvkem (možná pozůstatek původní tvrze)u zámku vznikl i významný přírodní park. Jedná se o dodnes mohutně působící zámeckou patrovou trojkřídlou stavbu. Průčelí vévodí obdélná budova s rizalitem ukončeným trojúhelníkovým štítem s vjezdem v ose. Jeho patro je členěno piastry. Nádvoří uzavírají dvě boční křídla a ohradní zeď. V druhé polovině minulého století patřil zámek státu, který o něj pečoval tak, že se již na počátku 80. let 20. století uvažovalo pro jeho katastrofální stav o jeho zboření, ke kterému nakonec zatím nedošlo. Kdysi cenný park je dnes také pustý, a i prostranství před zámkem, které dnes slouží jako blátivé odpočívadlo, se pozvolna topí v odpadcích. A tak dokresluje jen pochmurnou náladu tohoto kdysi jistě upraveného panského sídla.
Stav zámku je dnes velmi žalostný
</TEXT>
</DOC>
<DOC>
<DOCID>MF-20020107106</DOCID>
<DOCNO>MF-20020107106</DOCNO>
<DATE>01/07/02</DATE>
<TITLE>
Program kin v Karlovarském kraji od 7. do 13. ledna
</TITLE>
<HEADING>
Aš
</HEADING>
<TEXT>
7.1.: Záhada Blair Witch, II. část, Spojené státy americké, 20 hod. 8. -10.1.: Jurský park 3, Spojené státy americké, čtvrtek 20 hod., 17.30 a 20 hod. 11.1.: Prokletí žlutozeleného škorpiona, Spojené státy americké, 20 hod., 13.1.: Jako pavouk, Spojené státy americké, 20 hod.
</TEXT>
<HEADING>
Chodov
</HEADING>
<TEXT>
DRAHOMÍRA: 7.1.: Kokain, Spojené státy americké, 19.30 hod., 8. -9.1.: Strach a hnus v Las Vegas, Spojené státy americké, 19.30 hod., 10.1.:
FILMOVÝ KLUB: Příběh Alvina Straighta, Spojené státy americké, 19.30 hod., 11. -12.1.: To je mé tělo, Francie, 19.30 hod., 7. -13.1.: Amélie z Montmartru, Francie.
Mariánské Lázně
</TEXT>
</DOC>
<DOC>
<DOCID>MF-20020107107</DOCID>
<DOCNO>MF-20020107107</DOCNO>
<DATE>01/07/02</DATE>
<TITLE>
Oficiální TOP 40
</TITLE>
<TEXT>
Hitparádu nejprodávanějších desek pop-music na českém západě sestavuje redakce Radia Kiss Proton podle údajů desítky prodejců hudebních nosičů v regionu a vysílá ji vždy v neděli ve 12 hodin na frekvenci 90 FM. Pořadí za 1. týden roku 2002 (čísla ve druhém sloupci udávají pořadí v minulém týdnu, ve třetím sloupci nejvyšší umístění a ve čtvrtém počet týdnů v hitparádě):
</TEXT>
</DOC>
<DOC>
<DOCID>MF-20020107108</DOCID>
<DOCNO>MF-20020107108</DOCNO>
<DATE>01/07/02</DATE>
<TITLE>
Tým změnil historii
</TITLE>
<HEADING>
Hokejisté Becherovky premiérově zvítězili ve Zlíně
</HEADING>
<GEOGRAPHY>Zlín</GEOGRAPHY>
<TEXT>
Mimořádného činu dosáhli včera hokejisté karlovarské Becherovky. Vyhráli 4:3 ve Zlíně, vůbec poprvé v novodobé extraligové historii. Díky plnému bodovému zisku tak celek z lázní opět navýšil tabulkový náskok před posledním Kladnem. Právě včerejší účinkování Kladna ve Vítkovicích možná nastartovalo obrat duelu ve Zlíně. Středočeši totiž v jeden moment dokázali strhnout vedení na vítkovickém ledě na svou stranu v době, kdy Becherovka prohrávala ve Zlíně 0:2. "Ano, registrovali jsme to ze světelné tabule," potvrdil karlovarský trenér Marek Sýkora. Podle něho byl Zlín lepší jen v úvodní třetině, kterou také vyjádřil dvougólovým vedením. "Jenže domácí už ve druhé části notně polevili, mírně navrch jsme měli my, ale skórovat se nám nepodařilo. To přišlo až v poslední dvacetiminutovce, povedl se dokonalý obrat," ulevil si Sýkora. Kouč Becherovky dirigoval značně prořídlou sestavu, především v útoku nezůstal kámen na kameni. Moskalovi už v Karlových Varech skončilo hostování a je zpět v Třinci, kvůli zranění nehráli Kverka, Bednařík, Balázs a Švík. Také proto tým posílil Ladislav Boušek vypůjčený z prvoligového Chomutova a hned se střelecky prosadil, když v 52. minutě poslal Becherovku do vedení 3:2. "A to ještě po druhé třetině odstoupil Alinč a v centru prvního útoku jej nahradil Domin. Všechna ta oslabení a improvizace v naší sestavě nám zřejmě paradoxně pomohla. Jistý si tím nejsem, ale zlínští hráči asi pod dojmem dvoubrankového vedení a s přihlédnutím ke změnám v našem složení střetnutí podcenili. To je ale jejich problém, ne? Když se pak nadechli za stavu 3:2 v náš prospěch k závěrečnému náporu, výborně nás podržel brankář Franěk," prohlásil karlovarský trenér Marek Sýkora.
Zlín - Mimořádného činu dosáhli včera hokejisté karlovarské Becherovky. Vyhráli 4:3 ve Zlíně, vůbec poprvé v novodobé extraligové historii. Díky plnému bodovému zisku tak celek z lázní opět navýšil tabulkový náskok před posledním Kladnem. Právě včerejší účinkování Kladna ve Vítkovicích možná nastartovalo obrat duelu ve Zlíně. Středočeši totiž v jeden moment dokázali strhnout vedení na vítkovickém ledě na svou stranu v době, kdy Becherovka prohrávala ve Zlíně 0:2. "Ano, registrovali jsme to ze světelné tabule," potvrdil karlovarský trenér Marek Sýkora. Podle něho byl Zlín lepší jen v úvodní třetině, kterou také vyjádřil dvougólovým vedením. "Jenže domácí už ve druhé části notně polevili, mírně navrch jsme měli my, ale skórovat se nám nepodařilo. To přišlo až v poslední dvacetiminutovce, povedl se dokonalý obrat," ulevil si Sýkora. Kouč Becherovky dirigoval značně prořídlou sestavu, především v útoku nezůstal kámen na kameni. Moskalovi už v Karlových Varech skončilo hostování a je zpět v Třinci, kvůli zranění nehráli Kverka, Bednařík, Balázs a Švík. Také proto tým posílil Ladislav Boušek vypůjčený z prvoligového Chomutova a hned se střelecky prosadil, když v 52. minutě poslal Becherovku do vedení 3:2. "A to ještě po druhé třetině odstoupil Alinč a v centru prvního útoku jej nahradil Domin. Všechna ta oslabení a improvizace v naší sestavě nám zřejmě paradoxně pomohla. Jistý si tím nejsem, ale zlínští hráči asi pod dojmem dvoubrankového vedení a s přihlédnutím ke změnám v našem složení střetnutí podcenili. To je ale jejich problém, ne? Když se pak nadechli za stavu 3:2 v náš prospěch k závěrečnému náporu, výborně nás podržel brankář Franěk," prohlásil karlovarský trenér Marek Sýkora.
</TEXT>
</DOC>
<DOC>
<DOCID>MF-20020107109</DOCID>
<DOCNO>MF-20020107109</DOCNO>
<DATE>01/07/02</DATE>
<TITLE>
Útočník Kuchta se v dresu Baníku uvedl čtyřmi góly
</TITLE>
<GEOGRAPHY>Sokolov</GEOGRAPHY>
<TEXT>
Hokejisté Baníku zahájili nový rok v druhé lize ziskem výhrou v Teplicích 5:1. Skvěle se uvedl útočník Lukáš Kuchta, který v utkání vstřelil čtyři góly. Předposlední tým tabulky ale Sokolovu zisk tří bodů notně znepříjemnil. "Nebylo to příliš pohodové utkání. Soupeř, který je kvalitou pod průměrem druhé ligy, hrál velmi záludně. Píša po napadení teplickým hráčem dohrával utkání s několika stehy na hlavě a pohmožděným okem jen s velkým sebezapřením. Proti naší snaze o kombinační hru se domácí zmohli jen na destrukci, ale v té jim napomohl stav ledu. Pro poruchu rolby se plocha upravovala jen nasucho," shrnul nepříjemné stránky teplického zájezdu hlavní trenér Baníku Karel Potužník. Skóre utkání už ve dvacáté osmé vteřině otevřel Lukáš Kuchta, který v mistrovském utkání oblékl sokolovský dres poprvé. Po chybě obrany hostů však Teplice ještě do konce třetiny vyrovnaly. "Naši kluci začali bez nasazení, přizpůsobili se kvalitě soupeře. O přestávce jsem musel v šatně hodně zvýšit hlas," uvedl Karel Potužník. Domluva trenérů a několik změn v sestavě (v obraně Karla Svatoše doplnil místo Krátkého Tvrdek, v třetím útoku Pazdera nahradil Kašpara) přinesly ovoce. Po Pazderově brance ještě třikrát skórovala čerstvá posila Baníku z prvoligového Šumperka. "Kuchta přinesl do naší hry potřebné oživení a ukázal, že umí zužitkovat nabízené šance," pochvaloval si kouč Potužník. Baníku pomohla i zdrženlivost hráčů v osobních soubojích. V Sokolově neblaze proslulý Bittner tentokrát musel trestat více prohřešky domácích, Feixe za napadení čárového rozhodčího vyloučil do konce utkání a hosté dvě přesilovky využili k zajištění výhry.
Sokolov - Hokejisté Baníku zahájili nový rok v druhé lize ziskem výhrou v Teplicích 5:1. Skvěle se uvedl útočník Lukáš Kuchta, který v utkání vstřelil čtyři góly. Předposlední tým tabulky ale Sokolovu zisk tří bodů notně znepříjemnil. "Nebylo to příliš pohodové utkání. Soupeř, který je kvalitou pod průměrem druhé ligy, hrál velmi záludně. Píša po napadení teplickým hráčem dohrával utkání s několika stehy na hlavě a pohmožděným okem jen s velkým sebezapřením. Proti naší snaze o kombinační hru se domácí zmohli jen na destrukci, ale v té jim napomohl stav ledu. Pro poruchu rolby se plocha upravovala jen nasucho," shrnul nepříjemné stránky teplického zájezdu hlavní trenér Baníku Karel Potužník. Skóre utkání už ve dvacáté osmé vteřině otevřel Lukáš Kuchta, který v mistrovském utkání oblékl sokolovský dres poprvé. Po chybě obrany hostů však Teplice ještě do konce třetiny vyrovnaly. "Naši kluci začali bez nasazení, přizpůsobili se kvalitě soupeře. O přestávce jsem musel v šatně hodně zvýšit hlas," uvedl Karel Potužník. Domluva trenérů a několik změn v sestavě (v obraně Karla Svatoše doplnil místo Krátkého Tvrdek, v třetím útoku Pazdera nahradil Kašpara) přinesly ovoce. Po Pazderově brance ještě třikrát skórovala čerstvá posila Baníku z prvoligového Šumperka. "Kuchta přinesl do naší hry potřebné oživení a ukázal, že umí zužitkovat nabízené šance," pochvaloval si kouč Potužník. Baníku pomohla i zdrženlivost hráčů v osobních soubojích. V Sokolově neblaze proslulý Bittner tentokrát musel trestat více prohřešky domácích, Feixe za napadení čárového rozhodčího vyloučil do konce utkání a hosté dvě přesilovky využili k zajištění výhry.
</TEXT>
</DOC>
<DOC>
<DOCID>MF-20020107110</DOCID>
<DOCNO>MF-20020107110</DOCNO>
<DATE>01/07/02</DATE>
<TEXT>
Útočník karlovarské Becherovky Tomáš Němčický (v modrém) právě u mantinelu obral o puk zlínského obránce Marušáka. Prořídlá sestava Karlových Varů včera překvapivě vyhrála ve Zlíně 4:3, všechny branky hostů padly v závěrečné třetině.
</TEXT>
</DOC>
<DOC>
<DOCID>MF-20020107111</DOCID>
<DOCNO>MF-20020107111</DOCNO>
<DATE>01/07/02</DATE>
<TITLE>
Házenkářky Chebu venku neuspěly
</TITLE>
<GEOGRAPHY>Cheb</GEOGRAPHY>
<TEXT>
Zápas, ve kterém měly herně navrch, ale který přesto skončil výhrou soupeře, sehrály extraligové házenkářky Casina Estor Cheb na palubovce Kunovic. "Ve hře jsme měli navrch, ale na rozdíl od soupeře jsme kupili technické chyby. Hodně branek jsme inkasovali z trháků, do plné obrany se Kunovice neprosadily. Na rozdíl od nich jsme naše trháky zahodili kvůli triviálním chybám," nechal se slyšet chebský trenér Miloslav Moulis po prohře 19:24. Na klíčové okamžiky střetnutí došlo zhruba mezi 45. a 50. minutou. Nejprve po zranění odstoupila autorka pěti chebských branek Romana Kovačíková, o chvíli později inkasovaly červené karty sestry Eva a Martina Frouzovy. "V době odstoupení Kovačíkové to bylo 14:14, ale pak se naše sestava rozpadla. Nebylo chytré, že jsme obě červené karty obdrželi po zákrocích na oporu domácího celku Romanovou. Ta trávila nezanedbatelnou část zápasu na palubovce, na kterou se po sebemenším kontaktu poroučela se srdceryvným výkřikem. Mohu mít za zlé rozhodčím, že všechny takové momenty pískali proti nám, ale nemohu omluvit naše hráčky, že si na to nedaly pozor. Hráčky se musí přizpůsobit sudím, opačně to neplatí," postěžoval si na menší míru disciplíny na straně svých svěřeňkyň chebský kouč Moulis. Ten vznesl dvě výtky proti výkonu dvojice rozhodčích. "Pískali téměř každý střet. Podle statistiky sedmimetrových hodů, kterých bylo v utkání celkem dvanáct, a tří vyloučení se může zdát, že to bylo hodně tvrdé střetnutí, ale s tím nesouhlasím. Budiž, každý sudí má jiný metr. Co však arbitrům mohu jen těžko odpustit, je skutečnost, že házenkářkám Kunovic často tolerovali pasivní hru. Když si soupeř nevěděl rady s naší plnou obranou, skácela se Romanová a míč zůstal domácím," vyjádřil se kritickým tónem na adresu rozhodčích Miloslav Moulis.
Cheb - Zápas, ve kterém měly herně navrch, ale který přesto skončil výhrou soupeře, sehrály extraligové házenkářky Casina Estor Cheb na palubovce Kunovic. "Ve hře jsme měli navrch, ale na rozdíl od soupeře jsme kupili technické chyby. Hodně branek jsme inkasovali z trháků, do plné obrany se Kunovice neprosadily. Na rozdíl od nich jsme naše trháky zahodili kvůli triviálním chybám," nechal se slyšet chebský trenér Miloslav Moulis po prohře 19:24. Na klíčové okamžiky střetnutí došlo zhruba mezi 45. a 50. minutou. Nejprve po zranění odstoupila autorka pěti chebských branek Romana Kovačíková, o chvíli později inkasovaly červené karty sestry Eva a Martina Frouzovy. "V době odstoupení Kovačíkové to bylo 14:14, ale pak se naše sestava rozpadla. Nebylo chytré, že jsme obě červené karty obdrželi po zákrocích na oporu domácího celku Romanovou. Ta trávila nezanedbatelnou část zápasu na palubovce, na kterou se po sebemenším kontaktu poroučela se srdceryvným výkřikem. Mohu mít za zlé rozhodčím, že všechny takové momenty pískali proti nám, ale nemohu omluvit naše hráčky, že si na to nedaly pozor. Hráčky se musí přizpůsobit sudím, opačně to neplatí," postěžoval si na menší míru disciplíny na straně svých svěřeňkyň chebský kouč Moulis. Ten vznesl dvě výtky proti výkonu dvojice rozhodčích. "Pískali téměř každý střet. Podle statistiky sedmimetrových hodů, kterých bylo v utkání celkem dvanáct, a tří vyloučení se může zdát, že to bylo hodně tvrdé střetnutí, ale s tím nesouhlasím. Budiž, každý sudí má jiný metr. Co však arbitrům mohu jen těžko odpustit, je skutečnost, že házenkářkám Kunovic často tolerovali pasivní hru. Když si soupeř nevěděl rady s naší plnou obranou, skácela se Romanová a míč zůstal domácím," vyjádřil se kritickým tónem na adresu rozhodčích Miloslav Moulis.
</TEXT>
</DOC>
<DOC>
<DOCID>MF-20020107112</DOCID>
<DOCNO>MF-20020107112</DOCNO>
<DATE>01/07/02</DATE>
<TITLE>
Bauer znovu nezklamal, v Itálii dojel dvanáctý
</TITLE>
<TEXT>
Val di Fiemme - Dvanácté místo obsadil český reprezentant Lukáš Bauer v sobotní kombinaci Světového poháru běžců na lyžích. V italském Val di Fiemme vyhrál závod, složený z 10 km klasickou a 10 km volnou technikou, Švéd Per Elofsson a zvýšil své vedení v hodnocení Světového poháru. Druhý skončil Nor Alsgaard a třetí byl jeho krajan Aukland. Ostrovský rodák Lukáš Bauer figuroval v polovině závodu na šestnácté pozici a do volné desítky odstartoval se ztrátou 53 vteřin na pozdějšího vítěze. O Elofssonově vítězství nebylo hned od startu druhé poloviny pochyb. Švéd zvýšil náskok na více než tři čtvrtě minuty, až v závěru zvolnil a vychutnal si desáté vítězství v závodu SP.
</TEXT>
</DOC>
<DOC>
<DOCID>MF-20020107113</DOCID>
<DOCNO>MF-20020107113</DOCNO>
<DATE>01/07/02</DATE>
<TITLE>
Odveta žen byla dokonalá
</TITLE>
<TEXT>
Karlovy Vary - Basketbalistky karlovarské Lokomotivy také v prvních duelech nového roku potvrdily výhrami vedoucí pozici v druhé lize žen. V sobotu přemohly předposlední BK Kompresory Praha 82:65 a včera deklasovaly jediné družstvo, s nímž v této sezoně prohrály. Druhé BC Libochovice porazily vysoko 95:31. Ani z tohoto nečekaného rozdílu však karlovarský trenér Josef Primus nevyvozuje žádné dalekosáhlé závěry. "Jsem rád, že se nám odveta za nešťastnou prohru v Libochovicích dokonale vydařila, ale soupeřkám zápas vůbec nevyšel. Ani to nevypadalo, že bojujeme s týmem z čela tabulky. To se občas stane každému, v utkání s lepším soupeřem z toho bývá debakl," prohlásil sportovně kouč Primus. Příčinu vysokého bodového rozdílu vidí karlovarský lodivod především v důsledné obranné hře a vítané posile jednou z karlovarských mistryň světa. Po delší době v dresu domovského klubu hrála Miroslava Hamouzová. "Proti sobotě jsme se hodně zlepšili a podali vyrovnanější výkon. S pražským týmem jsme v druhé půli hráli slabě, poslední čtvrtinu jsme dokonce prohráli o osm bodů. Úspěch v tomto zápase byl podložen dobrou osobní obranou všech hráček a hodně nám pomohla Hamouzová. Je fakt, že vždy, když Brantlová nebo Hamouzová přijdou, vleje to do hry družstva větší náboj," konstatoval Primus. V lednu už nejlepší karlovarské basketbalové družstvo na domácí palubovce v Tuhnicích neuvidíme, příští víkend hraje utkání extraligy starších dorostenek v Přerově a Poděbradech a také na další druholigové zápasy jede k soupeřkám.
</TEXT>
</DOC>
<DOC>
<DOCID>MF-20020107114</DOCID>
<DOCNO>MF-20020107114</DOCNO>
<DATE>01/07/02</DATE>
<TITLE>
Holenda hrál finále čtyřhry
</TITLE>
<GEOGRAPHY>Plzeň</GEOGRAPHY>
<TEXT>
Titul halových mistrů České republiky ve čtyřhře vybojovali včera v Plzni tenisté TK Neridé Lukáš Dlouhý a David Miketa, kteří ve finále porazili dvojici Bartoněk, Holenda (TC Adex Mariánské Lázně) ve třech setech 7:6, 4:6 a 6:4. Titul tak získali ve všech třech dosavadních startech na domácím šampionátu. Semifinále dvouher se stalo záležitostí mladých hráčů. Postoupili sedmnáctiletý Daniel Lustig, osmnáctiletý Lukáš Dlouhý, Robin Vik, kterému je 21 let, a o rok starší Jan Hernych. Vik ze Sparty porazil Dlouhého hladce 6:3 a 6:1, Hernych zdolal Lustiga až po boji. Finále, v němž se střetnou dva nejvýše nasazení hráči šampionátu, se hraje dnes od 10:30 hodin.
Plzeň - Titul halových mistrů České republiky ve čtyřhře vybojovali včera v Plzni tenisté TK Neridé Lukáš Dlouhý a David Miketa, kteří ve finále porazili dvojici Bartoněk, Holenda (TC Adex Mariánské Lázně) ve třech setech 7:6, 4:6 a 6:4. Titul tak získali ve všech třech dosavadních startech na domácím šampionátu. Semifinále dvouher se stalo záležitostí mladých hráčů. Postoupili sedmnáctiletý Daniel Lustig, osmnáctiletý Lukáš Dlouhý, Robin Vik, kterému je 21 let, a o rok starší Jan Hernych. Vik ze Sparty porazil Dlouhého hladce 6:3 a 6:1, Hernych zdolal Lustiga až po boji. Finále, v němž se střetnou dva nejvýše nasazení hráči šampionátu, se hraje dnes od 10:30 hodin.
</TEXT>
</DOC>
<DOC>
<DOCID>MF-20020107115</DOCID>
<DOCNO>MF-20020107115</DOCNO>
<DATE>01/07/02</DATE>
<TEXT>
Lví podíl na vysoké výhře karlovarských basketbalistek nad ženami druholigových Libochovic měly Šárka Větrovcová (v pádu) a Miroslava Hamouzová (nad ní s číslem 10). Větrovcová nastřílela čtyřicet bodů, hráčka prvoligové Sparty a mistryně světa Hamouzová tvořila hru.
</TEXT>
</DOC>
<DOC>
<DOCID>MF-20020107116</DOCID>
<DOCNO>MF-20020107116</DOCNO>
<DATE>01/07/02</DATE>
<TITLE>
Horská centra jsou stále plná
</TITLE>
<TEXT>
Rekreantů přijelo víc než v minulých letech
Konečně zima, jak má vypadat - pochvalují si provozovatelé ubytovacích zařízení v horských střediscích.
Špindlerův Mlýn - Zatímco v minulých letech zájem rekreantů o ubytování na horách s prvním pracovním dnem nového roku většinou opadal, letos byly hotely a penziony i na konci prvního lednového týdne stále plné. "Zájem o ubytování v prvním lednovém týdnu je větší než vloni," potvrdila vedoucí informačního centra ve Špindlerově Mlýně Ilona Matějková. Pro návštěvníky střediska je k dispozici více než 11 tisíc lůžek, z nichž většina byla o uplynulém víkendu obsazena. "Rekreanty bez rezervací nemáme kde ubytovat. Počátkem nadcházejícího týdne by se situace měla mírně zlepšit, protože návštěvníkům, kteří tu byli přes Silvestra, pobyt končí. První lednový týden byl již tradičně více obsazen ruskou klientelou, která si oblíbila slavit svoje svátky u nás," vysvětlila Matějková. Výraznější pokles rekreantů v horských střediscích očekávají hoteliéři teprve ve třetím lednovém týdnu. "Předpokládáme však, že už devatenáctého ledna opět rekreanti přibudou, protože v sousedním Polsku začnou hlavní zimní prázdniny," dodala Matějková. V Krkonoších leží stále téměř dvoumetrová vrstva prachového sněhu, všechny lyžařské vleky jsou v provozu, sjezdovky jsou udržované a na hřebenech je upraveno několik desítek kilometrů běžeckých tratí. V horských střediscích byla o víkendu jasná obloha a teploty těsně pod bodem mrazu. "Stále trvají ideální podmínky pro lyžování. Hodně lidí, kteří u nás trávili Silvestra, odjíždí až teď. Další nápor turistů očekáváme zejména o nadcházejících víkendech," uvedla včera Iva Lorencová z informačního střediska v Peci pod Sněžkou. Také v Peci je většina lůžek obsazena.
</TEXT>
</DOC>
<DOC>
<DOCID>MF-20020107117</DOCID>
<DOCNO>MF-20020107117</DOCNO>
<DATE>01/07/02</DATE>
<TITLE>
Silné mrazy způsobují silničářům četné problémy
</TITLE>
<TEXT>
Rychnov nad Kněžnou, Trutnov - Arktické počasí o víkendu zkomplikovalo práci silničářům, kterým se přesto podařilo udržet průjezdné všechny silnice v Hradeckém kraji. "Mrazy způsobují poruchy na autech, v nádržích zamrzá nafta," sdělila dispečerka Správy a údržby silnic v Trutnově Helena Štajnerová, ale dodala, že potíže s technikou se na údržbě silnic zatím neprojevily. Mrazivé počasí připravilo silničáře o účinnou zbraň proti námraze - sůl. "Při tak nízkých teplotách, jaké byly o víkendu, sůl není účinná. Jediné štěstí je, že níže položené silnice jsou holé. Ve vyšších polohách, kde je uježděná sněhová vrstva, používáme písek," vysvětlil dispečer rychnovské správy silnic Josef Jišina. V okolí horských středisek mají silničáři stále problémy s auty zaparkovanými mimo parkoviště, která znemožňují frézám odstraňovat sněhové bariéry.
</TEXT>
</DOC>
<DOC>
<DOCID>MF-20020107118</DOCID>
<DOCNO>MF-20020107118</DOCNO>
<DATE>01/07/02</DATE>
<TEXT>
I svahy na Novém Hradci Králové jsou v těchto dnech místem vhodným pro trénink mladých snowboardistů.
</TEXT>
</DOC>
<DOC>
<DOCID>MF-20020107119</DOCID>
<DOCNO>MF-20020107119</DOCNO>
<DATE>01/07/02</DATE>
<TITLE>
Co se starými panelovými domy?
</TITLE>
<TEXT>
Dají se stará sídliště opravit? Která města v kraji to zkouší?
Čtěte zítra
</TEXT>
</DOC>
<DOC>
<DOCID>MF-20020107120</DOCID>
<DOCNO>MF-20020107120</DOCNO>
<DATE>01/07/02</DATE>
<TITLE>
Muzeum diecéze nebude v Hradci
</TITLE>
<TEXT>
Hradec Králové - Muzeum královéhradecké katolické diecéze vzniká v prostorách Východočeské galerie v Pardubicích. Církev v něm vystaví umělecké předměty a památky spojené s bohoslužbou pocházející z kostelů diecéze, historické dokumenty o poutích, fotografie a další předměty dokládající více než třísetletou historii katolické církve v regionu. "Díky laskavosti galerie využijeme opravený dům U Jonáše, který se ke zřízení stálé expozice velmi hodí. Pro udržování exponátů využijeme služeb restaurátorů galerie," řekl královéhradecký biskup Dominik Duka. Diecézní muzeum původně mělo sídlit v Hradci Králové, ale církev se později rozhodla, že tam zřídí pouze jeho odloučené pracoviště. Bude umístěno v přízemních prostorách biskupské rezidence na Velkém náměstí, které veřejnost zná jako výstavní síň a bývalou konírnu. "V Hradci nemáme pro umístění muzea vhodný dům a Muzeum východních Čech je plné. Uvažovali jsme také o budově Boromea na Velkém náměstí, kde je dnes umístěna pošta, ale její rekonstrukce by stála miliony korun," uvedl biskup. První exponáty diecézního muzea v Hradci a Pardubicích návštěvníci uvidí letos na jaře, kdy biskupství otevře hradecké muzejní prostory. Bude to v květnu, kdy město oslaví výročí 777 let od první zmínky o své existenci.
</TEXT>
</DOC>
<DOC>
<DOCID>MF-20020107121</DOCID>
<DOCNO>MF-20020107121</DOCNO>
<DATE>01/07/02</DATE>
<TITLE>
Koně jsou pro krásu, ne pro peníze, říká chovatel
</TITLE>
<TEXT>
Roudnice (ku) - Ani třeskuté mrazy v sobotu neodradily chovatele koní od tradiční novoročního setkáni v Roudnici na Hradecku. Součástí akce byly parkurové skoky a dvouhodinová projížďka v okolí obce. "Novoroční vyjížďka je především setkáním příznivců koní a současně oslavou začátku jezdecké sezony. Každý rok se jí účastní zhruba třicet koní, letos jich kvůli mrazivému počasí přijelo pouze devět," řekl čtyřiatřicetiletý chovatel Tomáš Müller, který vede místní jezdecký klub a je hlavním organizátorem tradičního setkání milovníků koní. Chovu těchto zvířat se společně s manželkou začali věnovat počátkem devadesátých let poté, co v rámci restitucí získali statek. "Manželka pochází ze Slovenska, v její rodině má chov koní dlouholetou tradici. Zabýváme se chovem sportovních koní určených pro parkurové skákání. V současné době máme šest českých teplokrevníků," sdělil Müller. Hodně lidí se prý domnívá, že kdo má koně, musí být bohatý. Müller tvrdí, že opak je pravdou. "Na koně se spíš doplácí, náš chov v žádném případě není výdělečný. Aby je člověk mohl chovat, musí k nim mít vztah," míní roudnický chovatel. Na Hradecku patří k necelé desítce chovatelů, kteří se věnují chovu závodních koní a pořádají závody. "Ročně uspořádáme zhruba pět akcí včetně veřejných tréninků a parkurového skákání. Největším problémem jsou stále peníze, které se snažíme získat od sponzorů," vysvětlil Müller. Chov koní prý zabere téměř všechen jeho čas. "Dá se říct, že je to můj smysl života. Například za čtrnáct dní čekáme hříbě a to znamená být čtyřiadvacet hodin denně ve střehu a dávat pozor, kdy se klisna začne hřebit," řekl Müller. Roudnický jezdecký klub vznikl v roce 1996 a má třicet členů. "Z Roudnice je v klubu osmnáct členů, kteří nám s koňmi pomáhají," dodal chovatel. Před rokem 1989 byl prý v České republice chov koní pro většinu lidí zapovězen, protože komunistický režim ho spojoval se šlechtou a sedláky. "Dříve se lidé mohli koním věnovat jen ve Svazarmu, v jezdeckých spolcích tehdejšího socialistického svazu mládeže, v zemědělských družstvech nebo v chovatelských stanicích," vzpomíná Müller. Milovníci koní se shodují, že podobné akce, jako jsou roudnické novoroční vyjížďky, mají velký význam pro přiblížení koní mladé generaci, která se s těmito neobyčejnými zvířaty setkává stále méně.
</TEXT>
</DOC>
<DOC>
<DOCID>MF-20020107122</DOCID>
<DOCNO>MF-20020107122</DOCNO>
<DATE>01/07/02</DATE>
<TEXT>
Martin Bitvar z Roudnice na Královéhradecku se chystá na zimní projížďku s klisnou Hvězdou a hříbětem Jousi.
</TEXT>
</DOC>
<DOC>
<DOCID>MF-20020107123</DOCID>
<DOCNO>MF-20020107123</DOCNO>
<DATE>01/07/02</DATE>
<TITLE>
Z celého kraje DNES
</TITLE>
<GEOGRAPHY>Milíčeves</GEOGRAPHY>
<TEXT>
Teplota opět klesla pod minus 25 stupňů Celsia
Již třetí den po sobě včera ráno na meteorologické stanici v Milíčevsi u Jičína rtuť teploměru klesla pod minus 25 stupňů Celsia. "Minus 25,8 stupně zcela jistě patří k nejnižším teplotám zaznamenaným dnes v České republice," řekl včera Jindřich Pozler z královéhradecké pobočky Českého hydrometeorologického ústavu. Dodal, že velké mrazy sevřely včera ráno celé východní Čechy. "V Hradci Králové bylo minus 20 a v Pardubicích minus 18,9 stupně," řekl meteorolog. Královéhradecký a Pardubický kraj spolu s jihovýchodní Moravou patřily včera k nejchladnějším místům v republice. (ČTK)
Hradec Králové - Základní škola uspořádá den otevřených dveří
Základní škola s rozšířenou hudební výukou v Habrmanově ulici v Hradci Králové pořádá zítra od 8 do 14.30 hodin den otevřených dveří. Rodiče boudou mít možnost prohlédnout si nejen učebny, ale i ukázky různých aktivit žáků. Uvidí při práci počítačový i sportovní kroužek a poslechnou si dětský pěvecký sbor. (lek)
</TEXT>
<HEADING>
Rychnov nad Kněžnou - Požár zničil sklad slámy
</HEADING>
<TEXT>
Požár skladu slámy v areálu zemědělského družstva v Rovni na Rychnovsku způsobil škodu více než půl milionu korun. Plameny zachvátily objekt v sobotu krátce před osmnáctou hodinou. Na místě zasahovalo sedm hasičských jednotek. "Ke zranění naštěstí nedošlo. Po dohodě s majitelem objektu jsme požár nechali dohořet," uvedl operační důstojník rychnovských hasičů Miroslav Jetel. Příčinami požáru se zabývá policie. (ku)
Chlumec nad Cidlinou - Důchodce se udusil při zatápění
Jednadevadesátiletý stařec se v neděli krátce po poledni ve svém bytě v centru Chlumce nad Cidlinou udusil kouřem z kamen. "Příčinou smrti byla špatná manipulace při zatápění v kamnech. Kolem kamen začala hořet podlaha a zplodiny muže otrávily," uvedl operační důstojník policie. (ku)
</TEXT>
<HEADING>
Hradec Králové - Fotbalisté zahájili bezbrankovou remízou
</HEADING>
<TEXT>
Fotbalisté SK Foma Hradec Králové sehráli v sobotu první přípravný zápas na jarní část české nejvyšší soutěže, ve kterém remizovali s týmem Bohemians.
Více na str. D5
</TEXT>
</DOC>
<DOC>
<DOCID>MF-20020107124</DOCID>
<DOCNO>MF-20020107124</DOCNO>
<DATE>01/07/02</DATE>
<TITLE>
Muzeum betlémů usiluje o větší expozici
</TITLE>
<TEXT>
Unikátní Proboštův betlém by v reprezentativních prostorách skýtal mnohem větší zážitek, tvrdí muzejníci
Třebechovice pod Orebem - Třebechovické muzeum betlémů a jeho unikátní Proboštův mechanický betlém patří k turisticky nejatraktivnějším cílům na Hradecku. Ročně ho navštíví téměř pětašedesát tisíc lidí. Budova muzea krčící se v koutě místního náměstí však už řadu let takovému provozu nevyhovuje, muzejníci proto připravují její rozšíření. Hodnota projektu včetně vnitřního vybavení je vyčíslena na téměř osmdesát milionů korun. "Kdyby se nám podařilo vystavit Proboštův betlém v reprezentativních prostorách, skýtal by několikanásobně větší zážitek. To se týká i jeho technické části, kterou obdivují zvláště muži a jejíž nepřístupnost nám návštěvníci často vyčítají," říká ředitelka muzea Zita Zemanová. Architektonická studie navrhuje rozšíření muzea tak, aby přízemí dvoupatrové budovy sloužilo pro reprezentaci města i regionu a skýtalo zázemí pro návštěvníky včetně muzejního obchodu. Ve výstavních prostorách by vedle stálé expozice Proboštova betlému a českého betlémářství, jehož centrem se chtějí Třebechovice stát, vznikly také galerijní prostory pro pořádání krátkodobých výstav. Součástí objektu by měly být i depozitáře a pracovny, které muzejníkům dosud chybí. Osmdesátimilionová investice by však citelně zatížila rozpočet prosperujícího stotisícového města, natož malých Třebechovic. "Prostředky budeme hledat nejen v rozpočtech kraje a státu, ale i ve fondech euroregionu Glacensis či některého z programů Evropské unie. V současnosti již jednáme o podání projektu," sděluje ředitelka. Podle ní by bylo ideální, kdyby se celou stavbu povedlo realizovat najednou. "Některé části by samozřejmě mohly počkat, ale expozice by měla být budována jako komplex, který bude co nejdříve sloužit návštěvníkům," míní Zemanová. Myšlenkou rozšíření muzea betlémů, které v šedesátých letech zřídili manželé Marie a Vladimír Vaclíkovi, se Třebechovičtí zabývají již několik let. V době, kdy šance na realizaci projektu byla výrazně vyšší, však probíhal vleklý, téměř osmiletý soudní spor o vlastnictví slavného Proboštova betlému. Dnes budou muzejníci shánět peníze mnohem obtížněji. "Proboštův betlém to nikdy neměl lehké. Jeho tvůrci, majitelé i správci měli vždycky velké problémy, betlému jako by osud nepřál. Kdybychom ho dokázali nabídnout světu v celé jeho kráse, bylo to to nejlepší, co bychom mohli pro slávu jeho tvůrců udělat. Žádný jiný betlém se mu totiž nevyrovná. Kombinace unikátního technického řešení a umělecké hodnoty je ojedinělá," tvrdí ředitelka. Velké mechanické moderní betlémy, jako jsou například jesličky ve slovenské Rajenské Lesné, sice stále vznikají, ale na rozdíl od Proboštova betlému již žádný nepřekvapí takovou technickou dokonalostí, s jakou přišli třebechovičtí tvůrci téměř před sto lety. Za dobu provozu betléma nebylo třeba vyměnit žádnou důležitější část jeho dřevěného mechanismu. Přestože Proboštův betlém zaujal například na světové výstavě Expo v Montrealu v roce 1967 či později na výstavě v Londýně, Třebechovičtí přiznávají, že jeho propagace ve světě je stále nedostatečná. "Ne že bychom nevěděli, kde všude inzerovat, ale nedostává se nám peněz, které získáváme výhradně ze vstupného. Proto musíme třebechovické zastupitele přesvědčit, aby z rozpočtu na rok 2002 přispěli na provoz muzea důstojnou částkou. Roční náklady na provoz činí téměř dva a půl milionu korun," říká Zemanová. Nejvíce návštěvníků přijíždí do muzea od června do poloviny září. Jejich počet je v té době srovnatelný s předvánoční návštěvností. "Před Vánocemi tu někdy lidé procházejí nekonečným průvodem, takže je problém si prohlídku řádně vychutnat. Je ale zajímavé, že o svátcích jsou lidé dobře naladěni a tlačenici neberou jako velké příkoří," dodává ředitelka muzea.
BUDOU NA NI PENÍZE?
Architektonická studie přístavby Třebechovického muzea betlémů (objekt uprostřed stávající zástavby třebechovického náměstí).
</TEXT>
</DOC>
<DOC>
<DOCID>MF-20020107125</DOCID>
<DOCNO>MF-20020107125</DOCNO>
<DATE>01/07/02</DATE>
<TITLE>
Probační služba nabízí pomoc trestaným
</TITLE>
<TEXT>
Hradec Králové - Bezmála rok působí v Královéhradeckém kraji úředníci probační a mediační služby. Instituce, kterou spravuje ministerstvo spravedlnosti, pomáhá lidem v trestním řízení, řeší spory mezi obviněnými, poškozenými a odsouzenými a snaží se urovnávat vztahy narušené v souvislosti s trestním řízením. Služba dostává podněty od státních zástupců či soudů. O pomoc si často píší vězni. "Věznice v kraji o nás vědí. Vězni s námi řeší rodinné vztahy. Radíme jim, jak si po propuštění z vězení hledat práci či jak uhradit dluhy. Zprávy, které předáváme soudům, jim napomáhají při rozhodování o trestu či o propuštění lidí z vazby," řekla krajská a královéhradecká koordinátorka služby Irena Machačová. Úředníci probační služby v okresních střediscích spolupracují se všemi věznicemi v kraji. Královéhradecké středisko letos pomohlo šesti stům klientů. Spolupracuje i s místní vazební věznicí. Střediska probační služby se rovněž snaží vyhledávat vhodnou práci pro lidi odsouzené k veřejně prospěšným pracím a kontrolují, zda ji vykonají. "Dobře spolupracujeme například s královéhradeckým magistrátem. Naši klienti vykonávají pro město pomocné práce ve školách a školkách při údržbě sportovních areálů. Například udržují pískoviště, sekají trávu, natírají ploty a prolézačky," sdělila Machačová. Pochvaluje si také spolupráci s habřinským starostou Václavem Skořepou. "V Habřině odsouzení opravovali budovu bývalé kampeličky, dnešního obecního úřadu, a stavěli k ní přístavbu. Dobré vztahy máme i v Třebechovicích pod Orebem, kde odsouzení vykonávají pomocné úklidové práce. Zákon však nevylučuje, aby se zapojili i do odborných prací, pokud k nim mají vzdělání. Příští rok chceme odsouzené zapojit do práce v neziskových organizacích," uvedla koordinátorka. Na území bývalého Východočeského kraje působí jedenáct středisek probační služby se sedmnácti úředníky. Vloni pomohli více než dvěma tisícům klientů. Střediska sídlí v objektech okresních soudů. Podle statistik zatím pomáhají hlavně klientům v období po rozhodnutí soudu. "Usilujeme o to, abychom byli už u přípravného řízení a mohli s našimi klienty začít pracovat už od chvíle, kdy je policie obviní. Proto chceme letos zvýšit počet pracovníků," dodala Machačová.
</TEXT>
</DOC>
<DOC>
<DOCID>MF-20020107126</DOCID>
<DOCNO>MF-20020107126</DOCNO>
<DATE>01/07/02</DATE>
<TITLE>
Vyšel sborník přednášek o evropské integraci
</TITLE>
<TEXT>
Hradec Králové - Sérii přednášek o evropské integraci a očekávaných důsledcích vstupu České republiky do Evropské unie, kterou vloni uspořádaly Regionální evropské informační středisko a Univerzita v Hradci Králové, nyní středisko vydalo v podobě sborníku. Přednášky vysokoškolských pedagogů, publicistů či politiků určené především učitelům základních a středních škol vyslechlo šestnáct pedagogů z hradeckého okresu. Mohli při nich získat argumenty pro i proti integraci. "Menší zájem učitelů o podobné projekty je pravděpodobně obrazem postoje té části společnosti, která v průzkumech veřejného mínění velmi často vyjadřuje politování nad nedostatkem informací o Unii, ale současně nepřijímá nápravu tohoto stavu," řekl jeden z přednášejících Karel Vít z hradecké univerzity. Dodal, že spolupráce se školami Královéhradeckého kraje bude pokračovat i letos.
</TEXT>
</DOC>
<DOC>
<DOCID>MF-20020107127</DOCID>
<DOCNO>MF-20020107127</DOCNO>
<DATE>01/07/02</DATE>
<TITLE>
Policie dopadla gang zlodějů
</TITLE>
<TEXT>
Hradec Králové - Vyšetřovatel obvinil z krádeží skupinu mužů, kteří za posledního půl roku na Hradecku odcizili několik horských kol, vykradli zahradní chatky, prodejny a také šatny ve školách. "Škodu, kterou způsobili, odhadujeme na více než sto dvacet tisíc korun. Zloději ve věku od osmnácti do šestatřiceti let odnášeli z objektů elektroniku, peníze, oblečení, mobilní telefony, náramkové hodinky a také potraviny nebo alkohol," sdělila mluvčí krajské policie v Hradci Králové Marie Kotková.
</TEXT>
</DOC>
<DOC>
<DOCID>MF-20020107128</DOCID>
<DOCNO>MF-20020107128</DOCNO>
<DATE>01/07/02</DATE>
<TITLE>
Zloděj na ulici okradl starou paní
</TITLE>
<TEXT>
Nové Město nad Metují - Čtyřiaosmdesátiletou ženu okradl za bílého dne před jejím domem v Novém Městě nad Metují neznámý zloděj. Staré paní vytrhl z ruky tašku, ve které měla peněženku a nákup a zmizel. Po muži intenzivně pátrá policie.
</TEXT>
</DOC>
<DOC>
<DOCID>MF-20020107129</DOCID>
<DOCNO>MF-20020107129</DOCNO>
<DATE>01/07/02</DATE>
<TITLE>
Události týdne
</TITLE>
<HEADING>
Hradec Králové
</HEADING>
<TEXT>
Silvestra slavil rekordní počet lidí. Přes pět tisíc lidí slavilo Silvestra na Velkém náměstí v Hradci Králové. Pořadatelé oslavy příchodu nového roku nazvané První vteřinu spolu doufají, že to městu vynese už čtvrtý zápis do Guinessovy knihy rekordů.
</TEXT>
<HEADING>
Hradec Králové
</HEADING>
<TEXT>
Město vítalo prvního novorozence. První dítě se letos v hradecké Fakultní nemocnici narodilo na Nový rok o půl osmé. Jmenuje se Filip Kapitán. "Filip si pospíšil, měl přijít na svět až v únoru," řekla jednatřicetiletá matka Petra Kapitánová z Hradce. Matce prvního novorozence přišel blahopřát hradecký primátor Oldřich Vlasák. Kromě kytice a drobných dárků jí předal i pět tisíc korun.
</TEXT>
<HEADING>
Náchod
</HEADING>
<TEXT>
Německý investor přislíbil obnovu lázní. Lázně v Náchodě - Bělovsi, které už pět let nefungují, by se letos mohly začít rekonstruovat. Přislíbil to německý investor, s nímž o obnově lázní jednají dva vlastníci. Vedení radnice chce napomoci lázeňskému ruchu alespoň vlastními investicemi do této části města.
</TEXT>
<HEADING>
Hostinné
</HEADING>
<TEXT>
Z léčebny bude moderní zařízení. Léčebna dlouhodobě nemocných v Hostinném na Trutnovsku se do dvou let promění v moderní geriatrické zařízení, jež nemá v tuzemsku obdoby. Naprostou novinkou bude především sociálně ošetřovatelský pavilon se šedesáti lůžky, na kterém budou dlouhodobě pobývat senioři trpící vážnými chronickými chorobami.
</TEXT>
<HEADING>
Hradec Králové
</HEADING>
<TEXT>
Přívaly sněhu lámaly rekordy. Už nejméně čtyřicet roků nezasypalo východní Čechy tolik sněhu jako na konci minulého a v prvních dnech letošního roku. Až dvoumetrové závěje ve středu odřízly několik horských obcí Královéhradeckého kraje od světa, neprůjezdné byly i silnice na Hradecku. Všech pět okresů kraje ve středu vyhlásilo kalamitní stav.
</TEXT>
<HEADING>
Deštné v Orlických horách
</HEADING>
<TEXT>
Sníh prolomil střechy dvou domů. Dvě střechy se prolomily pod nebývalými přívaly sněhu v Deštném v Orlických horách. I když šlo o neudržované stavby, místní lidé se raději z opatrnosti začali zbavovat těžkých závějí i na svých domech. Ve středisku minulý týden leželo metr a půl sněhu.
</TEXT>
<HEADING>
Valdice
</HEADING>
<TEXT>
Ve věznici zřídili nejstřeženější cely. Nejdokonaleji střežené cely v republice má od čtvrtka věznice ve Valdicích na Jičínsku. Káznice otevřela nové oddělení pro mimořádně nebezpečné trestance. Do něho se v polovině ledna nastěhuje i přibližně polovina z dvaadvaceti doživotně odsouzených vězňů včetně Jiřího Kajínka a Ivana Roubala.
</TEXT>
<HEADING>
Hradec Králové
</HEADING>
<TEXT>
Ztracenou turistku budou hledat skauti. Po pohřešované Janě Kubištové z Boharyně na Královéhradecku, která se vloni v červenci ztratila při turistice v ekvádorských horách, začnou brzy pátrat i skauti. Tento měsíc odjede do Ekvádoru dvojice, jejímž úkolem bude připravit podmínky pro příjezd vícečlenné skupiny skautských záchranářů. Ti by měli po zmizelé pátrat společně s ekvádorskými kolegy.
</TEXT>
<HEADING>
Skuhrov nad Bělou
</HEADING>
<TEXT>
Požár zničil zařízení za čtyři miliony korun. Ve slévárně a strojírně Porkert ve Skuhrově nad Bělou v pátek vypukl požár, který zničil část technologického zařízení cínárny. Na místě zasahovaly hasičské záchranné sbory z Rychnova nad Kněžnou a Kvasin. "Oheň jednotky zlikvidovaly během hodiny, k poškození budov nedošlo, ale na zařízení vznikla škoda asi za čtyři miliony korun. Firma zastavila provoz, příčiny požáru se teprve vyšetřují," sdělil vyšetřovatel Hasičského záchranného sboru v Rychnově nad Kněžnou Jiří Václavík.
</TEXT>
<HEADING>
Hradec Králové
</HEADING>
<TEXT>
Architekt Albrecht dostal milost. Někdejšímu hlavnímu architektovi Hradce Králové Karlu Albrechtovi a jeho bývalému společníkovi Miroslavu Barteldimu z Pardubic, které před dvěma lety krajský soud v Praze za zpronevěru a zkreslování údajů hospodářské a obchodní evidence poslal na čtyři roky do vězení, na sklonku uplynulého roku prezident republiky udělil milost. Albrecht i Barteldi nastoupili výkon trestu teprve vloni v říjnu. Albrechta, který se nástupu trestu vyhýbal a zdůvodňoval to svým zdravotním stavem, musela do vězení odvézt až policejní eskorta.
</TEXT>
<HEADING>
Hradec Králové
</HEADING>
<TEXT>
Okresní správy silnic zanikly. Královéhradecký kraj, který převzal silniční správy, chystá jejich reorganizaci. Okresní správy zrušil a vytvořil krajskou správu silnic. "Abychom nenarušili zimní údržbu silnic, začneme nový organizační model zavádět až na jaře, do té doby budou správy silnic v okresech pracovat jako dosud," vysvětlil krajský radní Jaroslav Vácha, který má na starost dopravu. Někteří krajští zastupitelé ale soudí, že úřad reorganizaci uspěchal. "Místo krajské správy měla vzniknout akciová společnost, která by údržbu silnic zajistila lépe," tvrdí Lubomír Štěpán.
Kvůli nebývalým přívalům sněhu vyhlásily počátkem roku všechny okresy Královéhradeckého kraje kalamitní stav.
</TEXT>
</DOC>
<DOC>
<DOCID>MF-20020107130</DOCID>
<DOCNO>MF-20020107130</DOCNO>
<DATE>01/07/02</DATE>
<TITLE>
Když se něco děje, je u toho Tydlitát
</TITLE>
<TEXT>
Neúnavný organizátor kulturního života v Rychnově oprašuje památku Karla Poláčka a Jiřího Šlitra
Jan Tydlitát, zaměstanec kulturního odboru Městského úřadu v Rychnově, stojí u zrodu většiny kulturních akcí ve městě a snaží se připomínat slavné rodáky - spisovatele Karla Poláčka a skladatele Jiřího Šlitra.
Rychnov nad Kněžnou - Každodenní chuť do života, jak tvrdí, si bere z Jana Wericha. Jeho portrét mu visí v kanceláři. "Ač jsme se nikdy osobně nesetkali, Jana Wericha si vážím nejen pro jeho herecké schopnosti, ale i pro nesmírnou inteligenci. Jako bývalý češtinář mám úctu i k Osvobozenému divadlu a Werichovým dalším divadelním aktivitám. Jeho moudra jsou stále živá a aktuální. Když si například vezmu jeden jeho citát Je zajímavé, jak v každé době překáží člověk něčím jiným, až zamrazí, jak je pravdivý. A on na to doplácel celý život. Bohužel nejen on," míní Tydllitát. Bývalý učitel přišel do Rychnova před třiceti lety a od té doby nechybí coby pořadatel u žádné výraznější kulturní akce ve městě.
Jednou z kontroverzních osobností spjatých s Rychnovem je spisovatel a novinář Karel Poláček. Jaký vztah k němu mají Rychnováci?
Poláčka si snažíme nepřipomínat příliš pietně, ale jako humoristu, který měl rád legraci a který si ji dělal z maloměšťáků a jiných společenských nešvarů. Problém každého malého města je, že si svých rodáků sice většinou váží, ale má k nim své výhrady, zvláště jsou-li jako Poláček humoristy. Poláček si Rychnováky pohněval svou tvorbou. Kdyby psal jako Jirásek, tak by to bylo v pořádku. Negativní vztah k němu stále přežívá a jednu dobu jsem měl pocit, že se to snad i dědí. Doufám ale, že to pomine a příští generace tímto předsudkem už nebude zatížena.
Je Poláčkova tvorba pro Rychnováky tak citlivá? Jak by je potom viděl třeba v padesátých letech?
Každé maloměsto potřebuje svého humoristu a je velká škoda, že se Poláček nedožil konce války. Zajímalo by mě, jak by se jeho dílo a pohledy vyvíjely dál. Myslím ale, že jeho návrat by byl velmi smutný. Pocházel z židovské rodiny a už by nenašel nikoho ze svých blízkých, nejen v Rychnově, ale i Praze, kde před válkou působil. Až do smrti v něm ale zůstala chuť a smysl pro jeho typický humor. Nenechal se otupit ani v Terezíně a později ani v Osvětimi, Hindenburgu, ani v Gleiwitzu, kde prožíval velké utrpení, kde také v roce 1945 zemřel. Jak by reagoval na rok 1948 a padesátá léta? Těžko říct, můžeme jen spekulovat. Asi si to nedovedeme dost dobře představit.
</TEXT>
<HEADING>
Jak je Poláček v Rychnově připomínán?
</HEADING>
<TEXT>
Poláčkovi byl zřízen památník v prostorách obnovené synagogy a město přispělo penězi na obrovský projekt, který nemá v našich literárních dějinách obdoby. Ve spolupráci s nakladatelstvím Franze Kafky vyjde do roku 2002 Poláčkovo souborné dílo. Celkem dvacet svazků vydávaných od roku 1992 obsahuje nejen jeho nejznámější díla, ale i všechny soudničky, povídky, fejetony a korespondenci. Celý cyklus bude hotov do 110. výročí jeho narození, které letos oslavíme.
Největší akcí pro spisovatelovo zviditelnění je ale Poláčkovo léto...
Je to jen symbolické spojení. Nejde nám však o to, aby bylo naplněno jenom jeho tvorbou. Je to více než týdenní divadelní přehlídka doplněná koncerty. Je jakýmsi vyvrcholením kulturní sezony a prolíná se s dobou, kdy se do města a Podorlicka vůbec sjíždějí první letní návštěvníci. Festivalová divadelní představení směrujeme do netradičních prostorů jako je park, zámecká jízdárna či rychnovské náměstí, kde v roce 1995 sehrála činohra brněnského Národního divadla Poláčkovo Okresní město ve skvělé dramatizaci Arnošta Goldflama. Projekt určený původně pro velkou scénu Mahenova divadla se totiž do žádného zdejšího sálu nevešel, a tak jsme ho zasadili přesně do míst, kde se příběh odehrává. To dodalo hře kolorit, na který se dodnes vzpomíná.
Vzpomínka na Karla Poláčka souvisí i se vznikem festivalu Filmový smích?
Ano. Přehlídka vznikla zcela neplánovaně v roce 1984, kdy jsme chtěli připomenout čtyřicáté výročí Poláčkova úmrtí. Při této příležitosti jsme uspořádali literární seminář, kterého se zúčastnil i filmový historik Pavel Taussig. Ten přišel s nápadem obohatit seminář o cyklus filmů, který by Poláčka připomenul jako prvního placeného filmového dramaturga a autora několika filmových scénářů, jako jsou například Muži v ofsajdu či Dům na předměstí. Jeho zásluhou je i to, že pro českou filmografii objevil Huga Hasse.
</TEXT>
<HEADING>
Jaký byl tehdy o seminář zájem?
</HEADING>
<TEXT>
Mimo bohemistů a poláčkologů jsme pozvali také členy a lektory filmových klubů. Spojili jsme tedy dva semináře v jednu třídenní akci. Průvodcem po místech souvisejících s Poláčkem byl tehdejší primář rychnovské nemocnice Rudolf Pivec, který se s Poláčkem osobně znal a jako student mu dával číst svoje literární prvotiny. Filmový smích Karla Poláčka měl takový úspěch, že se ještě před jeho skončením ozvaly hlasy, zda by nebylo možné se napříště setkat při projektu zaměřeném na filmovou tvorbou jiné výrazné osobnosti, ať už herce či režiséra. Nechtěně se tak narodila tradice, která trvá již osmnáct let.
</TEXT>
<HEADING>
Jak se vydařil loňský Filmový smích?
</HEADING>
<TEXT>
Byl důstojnou vzpomínkou na Jaroslava Marvana. Panovala při něm skvělá atmosféra a měli jsme i šťastnou ruku při výběru filmů. Sál kina byl zaplněn do posledního místa a bouřil smíchem. Marvanova dcera Alena Poleníková překvapila pohodou, která z ní vyzařovala, ráda zavzpomínala i Luba Skořepová, která se známým komikem hrála na prknech Národního divadla. Důvěrné zkušenosti ze sedmileté práce na Marvanových pamětech si připomněl i Petr Hořec. Jemu herec nabídl, jako jednomu z mála lidí ve svém okolí, tykání, což bylo výrazem velkého přátelství a důvěry. Největší úspěch měl v závěru letošního ročníku promítaný snímek režiséra Josefa Macha Nikdo nic neví. Většina účastníků Filmového smíchu se shodla, že tato komedie, v níž si Marvan zahrál spolu s Františkem Filipovským, je televizí neprávem opomíjena a že by si zasloužila znovuuvedení. Možná i do kin.
</TEXT>
<HEADING>
Nezastiňuje zájem o Poláčka další rychnovské rodáky?
</HEADING>
<TEXT>
Rychnov patří mezi města, kterým by mohl těžko někdo vytýkat, že na své rodáky zapomíná. Státní okresní archiv vydal už v druhém vydání publikaci, která připomíná nejen významné Rychnováky, ale i další osobnosti z regionu. Město připomíná své rodáky i řadou kulturních akcí, které si vydobyly celonárodní renomé. Mimo Filmového smíchu je to i třeba Šlitrovo jaro, jímž začíná kulturní sezona.
Šlitr ale není rodákem z Rychnova. Proč tedy právě on?
Sice se do Rychnova přistěhoval, ale dostudoval zde gymnázium a začínal své umělecké kroky ať už v podobě první kapely či dnes již legendárních karikatur gymnaziálního pedagogického sboru. Měl tu i řadu přátel, například klavíristu Rudolfa Rokla. V případě Šlitrova jara jsme ale nechtěli sklouznout do stereotypu, přeci jenom lze jeho dílo vyčerpat, a tak zůstal jen jako symbol. Vedle tradičních představení Semaforu a výstavy jeho kreseb je třídenní přehlídka věnována žánru filmového muzikálu a maratonu koncertů swingových orchestrů.
</TEXT>
<HEADING>
A ze starších rodáků...
</HEADING>
<TEXT>
Dalším významným rodákem je František Martin Pelc, po němž je pojmenováno nejen rychnovské gymnázium, ale také divadlo a městský nadační fond. Jeho přínos připomnělo několik literárních seminářů, jejichž referáty jsou vydávány ve sbornících, a vyšel i soupis jeho díla. Chystá se i první zveřejnění seznamu toho, co tvořilo slavnou Pelclovu knihovnu. Věnujeme se i osobnostem z doby pozdního baroka. V okolí totiž začínaly první krůčky k obrození národa. Z regionu vyšla řada osobností, například Josef Dobrovský či Josef Liboslav Zeigler, kteří kolem sebe sdružovali persony formátu Heka či Patrčky. Dnešní generaci se tak snažíme ukázat, co pro nás znamenají lidé, kteří zachraňovali jazyk a vytvářeli základ českého národního obrození a nového národa.
(60 let) I když je rodákem ze Strakonic, maturoval v Žamberku, kam se jeho rodina přestěhovala. Vystudoval Filozofickou fakultu Masarykovy univerzity v Brně. Od roku 1962 učil češtinu a dějepis na učilišti ČSAO v Ústí na Orlicí. V Žamberku spoluzakládal a vedl filmový klub. Po jeho rozpuštění v této činnosti pokračoval v Rychnově nad Kněžnou, kde od roku 1972 vyučoval na Pelclově gymnáziu. Jednou z jeho žaček byla i zpěvačka Věra Martinová. Od roku 1982 pracuje na odboru kultury nejprve Okresního, později Městského úřadu v Rychnově.
</TEXT>
</DOC>
<DOC>
<DOCID>MF-20020107131</DOCID>
<DOCNO>MF-20020107131</DOCNO>
<DATE>01/07/02</DATE>
<TITLE>
Při nové klauniádě z Draku se smutně usmíváme sami sobě
</TITLE>
<HEADING>
Recenze
</HEADING>
<TEXT>
Hoch z dobré rodiny hraje na foukací harmoniku Nesem vám noviny, nádražní sígr, který páskovsky zpívá, si pohazuje s loveckým nožem a ukrajuje jím banán, jenž pojídá culící se děvče. Panuje smír a za třemi postavami stojí vánoční stromek - smeták, na němž jsou zalomeny nohy hmyzího monstra. Otevřený konec, padá opona. Tak končí nová klauniáda Divadla Drak Hopla! Kukla pukla! aneb Letem živočišným světem z autorské firmy režiséra Jakuba Krofty, výtvarníka Marka Zákosteleckého a dramaturgyně Zory Vondráčkové. Renomovaný tým se po robustní a gagy nabité komedii Všechno lítá, co peří má pustil do subtilní smutné grotesky s jemným humorem, která se dotýká až saint-exupéryovské filosofie o zodpovědnosti za ty, jenž si k sobě připoutáme. Jevištní nápady a efekty, které Drak vždycky sypal z rukávu, ustoupily chaplinovské grotesce a hereckým kreacím Zuzany Vojtíškové, Redyho Vávry a Milana Žďárského. Oč méně strojově přesné podívané, o to více fantazie a podnětů k přemýšlení. Výborným nápadem bylo sehrát hru na fiktivním nádraží, kde řinčí rychlíky a ozvěna zesiluje anonymní kroky po peronu. Už samo místo - mezinárodní symbol loučení, konců a samoty - vyvolává příjemný smutek, vždyť i Bob Dylan zpíval: "...Zasmát se dá práci, k pláči stačí vlak...". Právě na peron dorazí hoch z dobré rodiny s kufrem - je večer a nikdo ho nečeká. Stane se terčem nádražního chuligána, na němž montérky "balíkáře" drží silou vůle, vzájemná nevraživost přeroste v klukovské furiantství. Hoch se kasá obsahem kufru, a tak jeho chudý protivník přiveze obrovskou bednu. Časovaná nálož - hochův budík a provázek - ji otevře a mezi hrdiny s thrillerovým zášlehem vletí obří housenkovité monstrum. Co s ním? Konejšit, nebo dráždit? Šťouchat do něj smetákem, nebo nakrmit? Přijmout, nebo vyhnat? Spojí je onen úkaz, nebo rozdělí? Duševní pochody v hlavičkách obou kluků připomínají často uvažování dospělých, jež děti rády bezděčně přebírají, v němž pošetilost, odmítání, malost a omezenost s razancí mariášového mistra přebíjejí toleranci, empatii, slušnost a přirozenou vstřícnost. Hmyzí monstrum se několikrát promění - ve stonožku (a krásně zatančí na šlágr Chattanooga Choo Choo), v jakousi vosu a v opici, jejíž kejkle oba hrdinové zcela v logice dospělých využijí k zisku, o který se ještě stačí poprat, a nakonec ve zmíněnou dívku. Najednou mohou být oba spojenci v nouzi budoucími soky. Hopla! Kukla pukla! je fantazijní metaforou lidských vztahů, podobně jako starší titul Draku Jé! Kdo to je?, která jen naznačuje, mnohé situace dozrají v divákovi až časem. Děti se baví, dospělým při jednotlivých obrazech mrazí: Nechovám se někdy také tak? Drak, bez zpronevěry statutu divadla pro děti, návratem k pozapomenutému klaunskému řemeslu chytře a nenápadně vychovává, aniž by dutě zvedal varovný prst mentora.
Divadlo Drak Hradec Králové - Hopla! Kukla pukla! aneb Letem živočišným světem. Dramaturgie Zora Vondráčková, hudba Vráťa Šrámek, výprava Marek Zákostelecký, režie Jakub Krofta. Hrají Zuzana Vojtíšková, Redy Vávra, Milan Žďárský. Psáno z reprízy 5. ledna.
Z TAJEMNÉHO HMYZU SE STALA STONOŽKA
Výjev z nové klauniády hradeckého divadka Drak Hopla! Kukla pukla! Vlevo Milan Žďárský, v hmyzím kostýmu Zuzana Vojtíšková.
</TEXT>
</DOC>
<DOC>
<DOCID>MF-20020107132</DOCID>
<DOCNO>MF-20020107132</DOCNO>
<DATE>01/07/02</DATE>
<TITLE>
Psalo se před sto lety
</TITLE>
<TEXT>
Přelom starého a nového roku byl vítanou příležitostí ke společenským oslavám, které se v Hradci Králové odehrávaly už tradičně na několika místech:
"Byly to zejména Beseda, Grand hotel, Mercur a Živnostensko-čtenářská jednota, jež poutaly především zájem těch, kdo chtěli v náladě veselé překročit z roku 1901 do roku 1902. Velice živo bylo v Besedě, kdež pořádána zábava za účinkování některých členů společnosti páně Sukovy. Herci s plným zdarem se starali, aby přečetná společnost co nejlépe se bavila a v náladě nejrůžovější do Nového roku vstoupila. Zábavu skončil rušný taneček, kterýž bohužel netrval tak dlouho, jak by si byla mládež přítomná přála - inu ovšem vtančit do Nového roku jest velice příjemno. Také v Jednotě byl Silvestr veselý. Všude kolem nás největší mizérie národní i národohospodářská, ale o Silvestru: "Proč bychom se netěšili" a peněz nemrhali. Je to význačná vlastnost naší národní povahy. Policejní raport dodává, že byl Silvestr tichý, což s potěšením sluší vzíti na vědomí.
Už 3. ledna uspořádali v Chrudimi svůj ples číšníci, aby si i oni odpočinuli a užili zábavy:
Ples v útulných místnostech oblíbené restaurace páně Minaříkovy na Kateřinském předměstí konaný vydařil se v každé příčině znamenitě. Návštěva byla velice četná, dostavilo se hojně číšníků z měst okolních a také přemnozí hostinští zdejší nelenili, aby zábavu poctili svojí návštěvou. Za zvuků osvědčené hudby vraclavské rozvinula se srdečná, nenucená a svrchovaně animovaná zábava mezi přítomnými, jež nerušena potrvala do hodin ranních. Výtečné obsluze, exkvisitním nápojům i jídlům vzdávána obecně zasloužená chvála. Naší bujaří a čačtí číšníci, kteří se přišli osvěžit a poněkud pookřát, aspoň na chvilku užít nerušeně příjemné zábavy v trudu klopotného a úmorného svého povolání, mohou býti se zdárným výsledkem svoji zábavy plně spokojeni.
Vánoční svátky i příchod nového roku provázelo poměrně teplé počasí. Na většině území východních Čech často pršelo, sníh pokrýval pouze Krkonoše a Orlické hory:
Vyplní-li se četná naše pořekadla, která se nám po našich starých hospodářích posud udržela, měli bychom letošní velikonoce studené, mrazivé! Praviť pořekadla: Teplé vánoce, studené velikonoce. Chodí-li husa o vánocích po blátě, chodí o velikonocích po ledě. Tak vlažná zima nebyla již dávno. Ale co budou dělati naše pivovary? Žádný led a k tomu pivní přirážka!
Problémy s telefony nejsou ničím novým. Také před sto lety se sazby za zřizování telefonů zdály vysoké, stejně tak výše poplatků za jednotlivé hovory:
Telefon jest velmi praktické zařízení a se zálibou hledíme vstříc jeho se rozmáhání, ba doufáme dokonce, že za nepříliš dlouhou dobu i naši zámožnější soukromníci, rolníci a řemeslníci budou opatřeni vlastní stanicí telefonickou. K tomu ovšem musí erár sám býti více nápomocný a co možno zlevňovat a umožňovat zřizování nových stanic a slevit na sazbě pro mluvení i na poplatku ročním za udržování. Poplatek jedné koruny a šedesáti haléřů za tříminutovou rozmluvu s Prahou jest nepoměrně vysoký, a kdyby byl upraven na jednu korunu, vynášel by mnohem více, neboť drahota nečiní ani nejlepší zařízení populárním. Také za udržování stanice místní poplatek by bylo dobře snížit na padesát korun a přibylo by o mnoho stanic více. Neboť i to dobré má býti pokud možno každému přístupné.
</TEXT>
</DOC>
<DOC>
<DOCID>MF-20020107133</DOCID>
<DOCNO>MF-20020107133</DOCNO>
<DATE>01/07/02</DATE>
<TITLE>
Kultura dnes
</TITLE>
<TEXT>
KINO SVĚT: Nevěra. ( 20.00) ZOOLOGICKÁ ZAHRADA A SAFARI: Vánoční zoo.
</TEXT>
<HEADING>
MĚSTSKÉ KINO: Planeta opic. ( 19.30)
</HEADING>
<TEXT>
KINO DUKLA: Deník Bridget Jonesové. ( 17.30) Z pekla. ( 20.00) KINO JAS: Mach, Šebestová a kouzelné sluchátko. ( 17.30) Prokletí žlutozeleného škorpiona. ( 20.00) VÝCHODOČESKÁ GALERIE - DŮM U JONÁŠE: Alena Nádvorníková - Děje, děje. Surrealistické kresby z let 1966 - 2001. VÝCHODOČESKÉ MUZEUM: Stálá expozice - Sbírka pohlednic.
KINO VESMÍR: Belphegor, fantom z Louvru. ( 17.30, 20.00) KINO VESMÍR: Milan Kment - Fotografie.
KRKONOŠSKÉ MUZEUM: Sem k jesličkám pospěšme. Výstava betlémů a vánočních zvyků. Vánoce dnes v podání Jany Pičmanové a Věry Urikové.
Kulturní programy v krajích - s recenzemi, videoukázkami z filmů a možností vyhledávání naleznete na adrese www.idnes.cz/kis
HOPLA! KUKLA PUKLA!
Milan Žďárský (vlevo) a Redy Vávra v inscenaci královéhradeckého divadla Drak.
</TEXT>
</DOC>
<DOC>
<DOCID>MF-20020107134</DOCID>
<DOCNO>MF-20020107134</DOCNO>
<DATE>01/07/02</DATE>
<TITLE>
Tipy na týden
</TITLE>
<TEXT>
Národní dům Trutnov, úterý 19.30 a Hankův dům Dvůr Králové nad Labem, čtvrtek 19.30
Ladislav Smoljak - Jára Cimrman - Zdeněk Svěrák: Vražda v salonním coupé. Představení pražského Divadla Járy Cimrmana.
</TEXT>
<HEADING>
Klicperovo divadlo Hradec Králové, sobota 19.00
</HEADING>
<TEXT>
Jiří Suchý - Vladimír Morávek - Jiří Šlitr - Ferdinand Havlík - Pavel Horák: Špatně placená procházka. I. premiéra muzikálové fantazie na téma Semafor. Režie Radek Balaš.
Sál Filharmonie Hradec Králové, dnes 19.30
Novoroční recitál klavíristy Jana Niederle.
Hotel Windsor Špindlerův Mlýn, úterý 21.00
Ramblin Rex Trio. Bluesový večer.
Hotel Windsor Špindlerův Mlýn, pátek 21.00
Jana Koubková &amp; Marek Šmaus Trio. Jazzový koncert.
Klub U Cikána Hradec Králové, sobota 20.00
Tři sestry. Punkový koncert.
Městské divadlo Dr. Josefa Čížka Náchod, neděle 17.00
Oboroh. Koncert folkrockové kapely.
Studio PH Hradec Králové, sobota 10.00
Josef Čapek: Pejsek a kočička. Pohádka pro nejmenší v podání souboru HAD.
Historická radnice na Velkém náměstí Hradec Králové, dnes 17.00
Fotografie a pohlednice Jaroslava Hrůzy. Výstava děl královéhradeckého fotografa u příležitosti 777 let královského věnného města.
</TEXT>
</DOC>
<DOC>
<DOCID>MF-20020107135</DOCID>
<DOCNO>MF-20020107135</DOCNO>
<DATE>01/07/02</DATE>
<TITLE>
Hradec zahájil bezbrankovou remízou
</TITLE>
<TEXT>
První zápas zimního turnaje na umělé trávě v pražském Karlíně poznamenala srážka hráčů Bohemians
Fotbalisté SK Foma Hradec Králové sehráli v sobotu první přípravný zápas na jarní část české nejvyšší soutěže, ve kterém remizovali s týmem Bohemians.
Praha - Srážka dvou hráčů soupeře, při které se oba vážně zranili, poznamenala úvodní zápas fotbalistů SK Foma Hradec Králové na zimním turnaji v pražském Karlíně. "Zranění obou našich stoperů je vážné a hlavně s Horákem nemohu nějaký čas počítat," uvedl trenér Bohemians Vlastimil Petržela k události, která se stala v 17. minutě zápasu. Tehdy se Horák srazil s Obermajerem a oba zůstali ležet. Zápas byl na patnáct minut přerušen. "Přestože to pro zbývající hráče nebylo nic příjemného, dokázali se otřepat a hrál se aktivní fotbal," konstatoval hradecký trenér Petr Uličný. To platilo i o úvodu zápasu. Už v 8. minutě vystřelil z dvaceti metrů Szabo, míč se zastavil o tyč branky Čontofalského a následnou dorážku poslal Moník těsně vedle. Boheminas nezůstávali pozadu. Krátce po šanci Hradce minul Kolář těsně hradeckou branku, o chvíli později se stejný hráč dostal znovu ke střele, ale Novotný ji vyrazil. Když se začalo znovu hrát po nešťastné srážce Horáka s Obermajerem, chvíli hráčům trvalo, než se dokázali plně koncentrovat na hru. A tak domácí Šenkeřík sám před brankou jen trkl míč hlavou do Novotného náruče, hradecký Zemánek nemířil přesně, vršovický Šnajdr si místo střely zbytečně zpracovával přihrávku. Druhý poločas byl ve znamení marného dobývání východočeské branky, hráči Bohemians si vypracovali množství šancí, ale v koncovce selhali. O zakončení se v prvních dvaceti minutách postupně pokoušeli Petrouš, Baláž, Šírl, Šnajdr i Mareš, ale gólman Svoboda, který o přestávce vystřídal Novotného, chytal výborně. V největší šanci Bohemky se čtvrt hodiny před koncem po centru Rygela objevil Šírl, ale trefil jen nohy padajícího gólmana a následnou střelu Petrouše vytáhl Svoboda na tyč. V poslední minutě rozhodčí Čuřín neposoudil obranný zákrok v pokutovém území Bohemians jako nedovolený.
Hradec Králové - Bohemians Praha 0:0. Rozhodčí: Čuřín. ŽK: Zoubek - Baláž. Diváků: 300.
Kapitán hradeckého týmu Miroslav Zemánek (vpravo) se snaží ukopnout míč před Zdeňkem Šenkeříkem z Bohemians v úvodním utkání zimního turnaje na umělé trávě v Karlíně. Vzadu další hradecký hráč Jaroslav Moník.
</TEXT>
</DOC>
<DOC>
<DOCID>MF-20020107136</DOCID>
<DOCNO>MF-20020107136</DOCNO>
<DATE>01/07/02</DATE>
<TITLE>
Zahráli si a hned jeli do Krkonoš
</TITLE>
<TEXT>
Praha, Hradec Králové - Dohráli zápas, sbalili si fotbalové věci a přímo z Prahy uháněli do Špindlerova Mlýna - takový program měli v sobotu prvoligoví fotbalisté SK Foma Hradec Králové. "Letos jsme zvolili tento model, také proto, že zařízení, ve kterém se hráči budou týden připravovat, nabízí veškeré vybavení pro kvalitní trénink," uvedl ředitel hradeckého klubu Petr Jezdinský. Trenér Petr Uličný vezl do Krkonoš jednadvacet hráčů. Z širšího kádru prvního mužstva, ze kterého se bude vybírat sestava pro jaro, chyběli tři. Košťál a Kalousek jsou po zranění či nemoci, podobně na tom je David Kříž, vyhlédnutá posila do hradeckého útoku. "V nejbližších hodinách jeho přestup dotáhneme, ale vzhledem k tomu, že měl v minulých dnech virózu, bude se stejně jako Košťál a Kalousek připravovat s naším béčkem," řekl ředitel. Do Krkonoš tým odjel přímo ze zápasu proti Bohemians. "Zkoušel jsem sedmnáct hráčů, překvapil mě Pavel Lukáš na postu předstopera," sdělil trenér Uličný. "Bohemka si sice vytvořila více šancí, ale my jsme také měli několik příležitostí, navíc jsme nastřelili tyč," uvedl k zápasu hradecký kapitán Miroslav Zemánek, "navíc si myslím, že zákrok na Zoubka v závěru zápasu byl jasný pokutový kop."
</TEXT>
</DOC>
<DOC>
<DOCID>MF-20020107137</DOCID>
<DOCNO>MF-20020107137</DOCNO>
<DATE>01/07/02</DATE>
<TITLE>
Trutnov jasně podlehl USK Praha
</TITLE>
<TEXT>
Hradec Králové - Basketbalistky Trutnova podruhé v tomto ligovém ročníku prohrály, v 11. kole podlehly v Praze týmu USK 53:69. Přesto zůstaly na druhém místě tabulky, jejich ztráta na brněnské obhájkyně titulu však vzrostla na dva body. Vedoucí celek Gambrinus Brno jednoznačně zvítězil v Hradci Králové.
Utkání, které nejspíš rozhodne o umístění na druhém místě v ligové tabulce po základní části, bylo přes poměrně jednoznačný průběh velmi neurovnané. Vysokoškolačky si vybojovaly rozhodující náskok hned v úvodní čtvrtině, a když Trutnovu nevycházela střelba, nebylo o vítězi pochyb. Pražanky lépe bránily a hrály moderní důrazný basketbal.
Favorizovaný brněnský celek si hned na začátku zápasu v Hradci Králové vybudoval dostatečný bodový náskok, který postupně zvyšoval zásluhou svých nejlepších hráček, pivotek Stěpanovové a Vodičkové. Vítězky měly výraznou převahu ve všech herních činnostech a dík své důrazné obraně téměř znemožnovaly hradeckému družstvu střelbu na koš. Domácí hráčky zápas dohrály v hlubokém útlumu. V dresu hostujícího týmu nastoupila poprvé po mateřské dovolené rozehrávačka Hamzová a s ní i výborná ruská křídelní hráčka Abrossimová, nová posila z Ruska.
</TEXT>
</DOC>
<DOC>
<DOCID>MF-20020107138</DOCID>
<DOCNO>MF-20020107138</DOCNO>
<DATE>01/07/02</DATE>
<TITLE>
Rezervní tým Hradce remizoval se Ždírcem
</TITLE>
<TEXT>
Hradec Králové - V prvním letošním přípravném utkání se rozešel tým české ligy SK Hradec Králové B s jedenáctým celkem podzimní tabulky divize C SK Dekora Ždírec nad Doubravou.
</TEXT>
<HEADING>
SK Hradec B - Ždírec n. D. 1:1
</HEADING>
<TEXT>
Za osmnáctistupňového mrazu na umělé trávě hradeckého Všesportovního stadionu zajímali hrstku diváků především hradečtí navrátilci z hostování v druholigových a divizních klubech. V obraně nastoupil Blüml, jenž hostoval v Mostě, vedle něho Weisser z Rychnova, v záloze hrál Brendl který by hostem v Neratovicích, a Vaniš, jenž na podzim posílil Letohrad, a v útoku nastoupil Kraus, podzimní posila Mostu. Ve druhé půli střídal odchovanec hradeckého klubu Dujsík, který v první polovině letošní sezony pomáhal diviznímu celku Trutnova. Z nových posil se v sestavě Hradce B na hřišti představili Michal a Hůlka, hráči s divizními zkušenostmi. Ve vyrovnaném duelu se Hradečtí ujali vedení po dorážce Krause, hosté srovnali hned po přestávce střelou Legáta, když se předtím míč odrazil od břevna hradecké branky. Řada slibných střeleckých příležitostí zůstala na obou stranách nevyužita.
Za osmnáctistupňového mrazu na umělé trávě hradeckého Všesportovního stadionu zajímali hrstku diváků především hradečtí navrátilci z hostování v druholigových a divizních klubech. V obraně nastoupil Blüml, jenž hostoval v Mostě, vedle něho Weisser z Rychnova, v záloze hrál Brendl který by hostem v Neratovicích, a Vaniš, jenž na podzim posílil Letohrad, a v útoku nastoupil Kraus, podzimní posila Mostu. Ve druhé půli střídal odchovanec hradeckého klubu Dujsík, který v první polovině letošní sezony pomáhal diviznímu celku Trutnova. Z nových posil se v sestavě Hradce B na hřišti představili Michal a Hůlka, hráči s divizními zkušenostmi. Ve vyrovnaném duelu se Hradečtí ujali vedení po dorážce Krause, hosté srovnali hned po přestávce střelou Legáta, když se předtím míč odrazil od břevna hradecké branky. Řada slibných střeleckých příležitostí zůstala na obou stranách nevyužita.
</TEXT>
</DOC>
<DOC>
<DOCID>MF-20020107139</DOCID>
<DOCNO>MF-20020107139</DOCNO>
<DATE>01/07/02</DATE>
<TITLE>
Vítězové: z oprav k suverénní výhře
</TITLE>
<TEXT>
Nová Paka - Z opravné jízdy v kvalifikaci, do níž se nedobrovolně dostali kvůli prasklému řetězu, až na nejvyšší stupínek pro vítěze - to byla cesta motocyklisty Pavla Kunce a lyžařem Josefem Komůrkou k zatím největšímu letošnímu úspěchu této dvojice v závodech letošního mistrovství České republiky - Orion Cup 2002 v motoskijöringu. Ve finálové jízdě druhého podniku devítidílného seriálu mistrovství republiky v motoskijöringu, který se jel v sobotu v Nové Pace, zvítězili Kunc s Komůrkou z týmu Ladiex Náchod s udivující jistotou. Po startu finálové jízdy se sice ujali vedení bratři Patrik a Miroslav Šrolerovi, ale pozdější vítězové šli už ve druhém okruhu do čela startovního pole. Jejich jízda ve zbytku závodu připomínala opravdovou smršť. Ve výborné fyzické i psychické kondici jedoucí Kunc s Komůrkou předjížděli své pomalejší soupeře o celé kolo s udivující jistotou a do cíle přijeli bez zaváhání. "Z prvního místa jsme opravdu šťastni. Před závodem bychom brali páté místo. Na zdejší trati se nám jelo skvěle," zářil v cíli rychnovský motocyklový závodník Kunc. Skvělý den měla i dvojice bratrů Šrolerových, jimž patřilo po zásluze druhé místo. S velkým odstupem od svých pronásledovatelů dojeli do cíle i třetí Roman Voksa s Janem Maříkem. Další z favoritů na čelní umístění, obhájci titulu Svatoš s Novákem, odstartovali na pátém místě, ale hned v úvodním kole je zdržely dva pády a po následné stíhačce dojeli na šesté příčce se ztrátou jednoho kola na vítěze. "Zajel jsem do vyjeté koleje, která byla po úpravě trati zahrnuta měkkým sněhem. Pádům pak nešlo zabránit," vysvětlil po závodě svůj nezdar zkušený jezdec Svatoš. Smůlu měli i Skalka s Bečičkou, vítězové úvodního podniku letošního mistrovského seriálu ze Sněžného v Orlických horách. Po zdrženém startu finálové jízdy kvůli pozdnímu příjezdu jedné z dvojic vůbec na trať nevyjeli. "Při akceleraci se mi zadřel motor," konstatoval zkalmaný jezdec Roman Skalka, jenž zbytku finále přihlížel už jen jako divák. Prvenství v Nové Pace vyneslo Kunce s Komůrkou do čela celkové klasifikace mistrovství České republiky, za nimi jsou Šrolerovi. Technický výpadek Skalky s Bečičkou odsunul dosud vedoucí pár na třetí místo celkového pořadí, obhájci titulu Svatoš s Novákem jsou zatím šestí.
Vítězi druhého závodu letošního domácího šampionátu v motoskijöringu v Nové Pace se stala dvojice Kunc, Komůrka (vpředu s číslem 2), před bratry Šrolerovými (s číslem 4).
</TEXT>
</DOC>
<DOC>
<DOCID>MF-20020107140</DOCID>
<DOCNO>MF-20020107140</DOCNO>
<DATE>01/07/02</DATE>
<TITLE>
Kapitán: Naše touha po vítězství rozhodla
</TITLE>
<GEOGRAPHY>Pardubice</GEOGRAPHY>
<TEXT>
Jako první mohl zvednout nad hlavu trofej určenou pro hokejové mistry světa do dvaceti let Anton Volčenkov. Plným právem. V pátečním večerním finálovém utkání šampionátu, který se odehrával v Pardubicích a v Hradci Králové, totiž vstřelil Kanadě pátý gól. Vítězný.
Finále mělo skvělou úroveň a oba týmy předvedly výborný hokej. Co rozhodlo o vašem vítězství?
Bojovnost a touha po vítězství. Všichni jsme velice toužili po zlaté medaili a jsem moc rád, že se nám to povedlo.
S Kanadou jste se na letošním mistrovství světa střetli už v základní skupině a prohráli jste 2:5. Neměli jste před finále pod dojmem této porážky trošku obavy?
Strach jsme rozhodně neměli. Zápas ve skupině jsme prohráli vlastními chybami. Přitom jsme nebyli ve zmíněném utkání horší, ale často jsme se nechali vylučovat, takže se nám trošku rozsypala hra, a proto jsme prohráli.
Na začátku druhé třetiny jste však inkasovali další rychlý gól a prohrávali už 1:3. Věřil jste stále ve vítězství?
Za tohoto stavu se většinou utkání prohrává, ale stále jsem věřil stejně jako celý tým. Druhá třetina ukázala, že jsme byli silnější než Kanada. Dokázali jsme se zvednout, chytili jsme druhý dech.
Co bylo příčinou špatného úvodu utkání a rychlých gólů na začátku první a druhé třetiny?
Všichni jsme dělali chyby. Je to prostě kolektivní sport, v němž může kdokoliv chybovat. To se stane i profesionálům v NHL. Důležité však bylo, že jsme pak dokázali chyby napravit. Dali jsme se dohromady a zvítězili.
</TEXT>
</DOC>
<DOC>
<DOCID>MF-20020107141</DOCID>
<DOCNO>MF-20020107141</DOCNO>
<DATE>01/07/02</DATE>
<TITLE>
Zlín: Koledníci zahájili sbírku
</TITLE>
<HEADING>
Z celého kraje DNES
</HEADING>
<TEXT>
Přes 140 skupinek koledníků zlínské Charity navštívilo včera 40 obcí Zlínska a v rámci Tříkrálové sbírky vybíralo příspěvky na dobročinné účely. "Loni naši koledníci vykoledovali více než půl miliónu korun. Kolik získají letos, se dozvíme později, protože vyjdou za lidmi i v příštím týdnu," řekl pracovník zlínské Charity Radim Bačuvčík.
Přes 140 skupinek koledníků zlínské Charity navštívilo včera 40 obcí Zlínska a v rámci Tříkrálové sbírky vybíralo příspěvky na dobročinné účely. "Loni naši koledníci vykoledovali více než půl miliónu korun. Kolik získají letos, se dozvíme později, protože vyjdou za lidmi i v příštím týdnu," řekl pracovník zlínské Charity Radim Bačuvčík.
</TEXT>
</DOC>
<DOC>
<DOCID>MF-20020107142</DOCID>
<DOCNO>MF-20020107142</DOCNO>
<DATE>01/07/02</DATE>
<TITLE>
Vsetín: Myslivci přikrmují zvěř
</TITLE>
<HEADING>
Z celého kraje DNES
</HEADING>
<TEXT>
Zvláštní péči věnují v tuhé zimě myslivci zvěři. "Musíme teď zvěř přikrmovat,ale i denně udržovat přístupy k vodě. Hlavně prosekávat toky potůčků a čistit studánky. Zvěř trpí v zimě dehydratací a hasit žízeň sněhem je například pro srnčí značná energetická ztráta," řekl jednatel Českomoravské myslivecké jednoty vsetínského okresního mysliveckého spolku Josef Janoušek.
Zvláštní péči věnují v tuhé zimě myslivci zvěři. "Musíme teď zvěř přikrmovat,ale i denně udržovat přístupy k vodě. Hlavně prosekávat toky potůčků a čistit studánky. Zvěř trpí v zimě dehydratací a hasit žízeň sněhem je například pro srnčí značná energetická ztráta," řekl jednatel Českomoravské myslivecké jednoty vsetínského okresního mysliveckého spolku Josef Janoušek.
</TEXT>
</DOC>
<DOC>
<DOCID>MF-20020107143</DOCID>
<DOCNO>MF-20020107143</DOCNO>
<DATE>01/07/02</DATE>
<TITLE>
Zlín: Početnější vedení
</TITLE>
<HEADING>
Z celého kraje DNES
</HEADING>
<TEXT>
Z pěti členů na šest vzrostl na konci minulého roku počet členů představenstva strojírenské společnosti Tajmac-ZPS Zlín. Po dohodě s majitelem společnosti odstoupil z funkce člena pětičlenného představenstva Václav Čmolík a zvoleni do něj byli generální ředitel firmy František Lambert a Michele William Taiariol, syn majitele. Na funkci člena tříčlenné dozorčí rady rezignoval finanční ředitel Petr Mlčák a místo něj byl zvolen Václav Čmolík.
Z pěti členů na šest vzrostl na konci minulého roku počet členů představenstva strojírenské společnosti Tajmac-ZPS Zlín. Po dohodě s majitelem společnosti odstoupil z funkce člena pětičlenného představenstva Václav Čmolík a zvoleni do něj byli generální ředitel firmy František Lambert a Michele William Taiariol, syn majitele. Na funkci člena tříčlenné dozorčí rady rezignoval finanční ředitel Petr Mlčák a místo něj byl zvolen Václav Čmolík.
</TEXT>
</DOC>
<DOC>
<DOCID>MF-20020107144</DOCID>
<DOCNO>MF-20020107144</DOCNO>
<DATE>01/07/02</DATE>
<TITLE>
Rožnov pod Radhoštěm: Příroda na výstavě
</TITLE>
<HEADING>
Z celého kraje DNES
</HEADING>
<TEXT>
Příroda inspiruje dvaačtyřicetiletého rodáka z Uherského Hradiště Martina Zálešáka, který od včerejška až do konce ledna vystavuje patnáct svých olejů v T klubu v Rožnově pod Radhoštěm. Při tvorbě se podle svých slov inspiruje zátišími holandských mistrů.
Příroda inspiruje dvaačtyřicetiletého rodáka z Uherského Hradiště Martina Zálešáka, který od včerejška až do konce ledna vystavuje patnáct svých olejů v T klubu v Rožnově pod Radhoštěm. Při tvorbě se podle svých slov inspiruje zátišími holandských mistrů.
</TEXT>
</DOC>
<DOC>
<DOCID>MF-20020107145</DOCID>
<DOCNO>MF-20020107145</DOCNO>
<DATE>01/07/02</DATE>
<TEXT>
Řeznický mistr Antonín Rýznar zbavuje prase štětin
</TEXT>
</DOC>
<DOC>
<DOCID>MF-20020107146</DOCID>
<DOCNO>MF-20020107146</DOCNO>
<DATE>01/07/02</DATE>
<TITLE>
Netopýrů je v horách dost
</TITLE>
<GEOGRAPHY>Beskydy</GEOGRAPHY>
<TEXT>
Speleologové a ochránci přírody včera zahájili sčítání netopýrů v Beskydech. Po prvním dni, ve kterém si prohlédli několik jeskyní u Radhoště, jsou výsledky uspokojivé. Netopýrů sice nepřibývá, ale také jich není méně. Zatím jich "sčítací komisaři" našli asi čtyřicet. "Kontrolovali jsme sice jen menší zimoviště, ale vypadá to tak, že se celkové počty netopýrů od loňského roku nijak výrazně nezměnily. Tento stav trvá už pět let," říká Josef Wagner ze speleologické společnosti Orcus Bohumín. Pro veřejnost to může být dobrá zpráva. Protože jsou netopýři určitým barometrem čistoty ovzduší, lze usuzovat, že se kvalita životního prostředí nezhoršuje. "Reagují především na siřičitany v ovzduší," podotýká Wagner. Netopýři jsou kriticky ohroženým a zákonem chráněným druhem živočicha, který zimuje v jeskyních v horách asi do půlky března. Do té doby chtějí mít speleologové všechny netopýry v Beskydech spočítány.
Beskydy - Speleologové a ochránci přírody včera zahájili sčítání netopýrů v Beskydech. Po prvním dni, ve kterém si prohlédli několik jeskyní u Radhoště, jsou výsledky uspokojivé. Netopýrů sice nepřibývá, ale také jich není méně. Zatím jich "sčítací komisaři" našli asi čtyřicet. "Kontrolovali jsme sice jen menší zimoviště, ale vypadá to tak, že se celkové počty netopýrů od loňského roku nijak výrazně nezměnily. Tento stav trvá už pět let," říká Josef Wagner ze speleologické společnosti Orcus Bohumín. Pro veřejnost to může být dobrá zpráva. Protože jsou netopýři určitým barometrem čistoty ovzduší, lze usuzovat, že se kvalita životního prostředí nezhoršuje. "Reagují především na siřičitany v ovzduší," podotýká Wagner. Netopýři jsou kriticky ohroženým a zákonem chráněným druhem živočicha, který zimuje v jeskyních v horách asi do půlky března. Do té doby chtějí mít speleologové všechny netopýry v Beskydech spočítány.
</TEXT>
</DOC>
<DOC>
<DOCID>MF-20020107147</DOCID>
<DOCNO>MF-20020107147</DOCNO>
<DATE>01/07/02</DATE>
<TEXT>
Se zarudlými tvářičkami a cvakajícími zuby vystoupili tři králové na závěr Folklorního betlému, který se konal na nádvoří Muzea J. Á. Komenského v Uherském Brodě. Zhruba dvě stovky lidí sledovaly program, při němž se představily například soubory Nivnička, Kocvar z Dolního Němčí nebo Horňácké trio. Celkem tu vystoupilo asi sto dvacet krojovaných účinkujících.
</TEXT>
</DOC>
<DOC>
<DOCID>MF-20020107148</DOCID>
<DOCNO>MF-20020107148</DOCNO>
<DATE>01/07/02</DATE>
<TITLE>
Meziříčím bloudila srnka
</TITLE>
<TEXT>
Valašské Meziříčí - Vlastním očím nevěřili obyvatelé Valašského Meziříčí, kteří včera krátce po poledni zahlédli ve městě srnku. Zrak je však nešálil. Plachý tvor skutečně navštívil třicetitisícové město. Zhruba třicet minut po poledni dostala valašskomeziříčská městská policie zprávu od náhodného občana, že v areálu soukromé nemocnice Are Medica je srnka. "Viděla jsem ji, jak tady stála u popelnic. Asi měla hlad. Pak ji vyplašili lidé se psem a utekla," řekla zaměstnankyně soukromé nemocnice. Vyděšená srnka si razila cestu dál do města směrem k hlavnímu náměstí. Tam na ni asi deset minut před jednou hodinou narazila hlídka městské policie, která s sebou měla narkotizační pušku a tyč s okem k odchytu psů. Zařízení ani zbraň ale nepotřebovali. "Strážník Petr Bartoš po srnce skočil a chytil ji holýma rukama," popsal jeho kolega Dalibor Škrobák. "Byla zřejmě už hodně vysílená a také zmatená," soudí jednatel Českého svazu ochránců přírody Milan Orálek. Když dvouletou srnku vážící zhruba čtyřicet kilo prohlédl veterinář a zjistil, že jí po útoku psa chybí na jednom místě chlupy, ale jinak je zdravá, odvezli ji myslivci zpátky do lesa. Ochránci přírody se domnívají, že nepřirozené chování jinak plachého zvířete způsobila hlavně tuhá zima a tlustá sněhová pokrývka. "Zvířata těžko shánějí v takovém počasí potravu. Pokud srnka v lese nenajde krmelec, tak si jen velmi obtížně vyhledá potravu pod sněhovými závějemi," vysvětluje Orálek. Když se pak srnka hnaná hladem dostane blízko civilizace, začne se chovat nepřirozeně. Není zvyklá na domy a ploty a navíc neumí couvat. "Jde pořád dál do města, z lesa není zvyklá se otočit a jít zpátky," uzavírá ochránce přírody.
</TEXT>
</DOC>
<DOC>
<DOCID>MF-20020107149</DOCID>
<DOCNO>MF-20020107149</DOCNO>
<DATE>01/07/02</DATE>
<TITLE>
Vaškovi se pod řeznický nůž vůbec nechtělo
</TITLE>
<HEADING>
ZABÍJAČKA: jitrničky, mráz a pálenka
</HEADING>
<GEOGRAPHY>Buchlovice</GEOGRAPHY>
<TEXT>
Zabíjačková idyla, domácí prase je zcela zauzlováno a připraveno, dlouhoočekávaná slavnost vepřového v hájence pod Buchlovem může začít. Jenže - ještě před chvílí zcela znehybnělý pašík Vašek se najednou vysmekne z oček provazů, kterými měl svázané nohy, a rozběhl se přes celý dvůr hájenky, v níž už řadu let bydlí rodina Karáskových. Jako každý rok i letos na úvod nového roku udělali zabíjačku. Tentokrát však začala poměrně dobrodružně. Nejen, že se půlroční cvalík v růžovém ohozu se štětinami s mocným kvikotem vytrhl svým "vrahům", po dvoře jej začal navíc pronásledovat malý pes. Pětašedesátiletý Jan Karásek je totiž lesník a myslivec a má pět psů. "Ta sviňa. Je zle," křičí na svého psa. Prase však už brzdí u dřevěné boudy a pes s ním. Za chvíli svého pejska Karásek drží v rukou a raději ho zavírá do garáže. Prase se mezitím prosmýknulo kolem ztuhlých účastníků zabíjačky a poslušně se vrátilo do svého chléva. Druhý pokus už je úspěšný. Bohužel nikoli pro pašíka. "Rychle míchejte krev," vybízí řeznický mistr Antonín Rýznar rodinu Karáskových, když napoprvé odsunuje od propíchnutého hrdla zvířete mísu s krví, ze které se valí dým jak z komína. Teď pro změnu z chléva vybíhá zděšená hnědá koza a míří rovnou k mrtvému pašíkovi, kolem kterého pobíhá několik lidí. Vbíhá mezi ně a samozřejmě nezapomíná stoupnout si do mísy s krví. "Co tu zase dělá ta koza," volá už trochu nabroušeně řezník. Tím však všechny organizační nedostatky zabíjačky Karáskových končí. Dál už všechno klape, jak má. Každý ví, co má dělat, takže z čuníka začíná poměrně brzy ubývat. Nejdříve ale čtyři chlapi mrtvé zvíře nastěhují do troků. Tam jej řezník posypal pryskyřicí, polil vřelou vodou a začal jej pomocí řetězů, zvonků a nožů zbavovat štětin. Za chvíli už holé tělo pašíka visí pověšené za zadní nohy na trojnožce a řeznický mistr jej začíná porcovat. Jisté rány nožem, přesné údery sekerou. Aby také ne. Antonín Rýznar byl sice povoláním dřevorubec, ale zabíjačky dělá už dvaatřicet let. "V nejlepší formě jsem jich zvládl až osmdesát za rok," chlubí se penzista, který by mohl sloužit jako archetyp řezníka. Pěst jako házenkářský míč, kulatá, mírně brunátná tvář a samozřejmě kostkovaný kabátek. "Má nejakú osezenú prdel," říká při porcování na adresu prasete směrem k jeho majiteli. "To je tím, že si Vašek vždycky při jídle sedal," vysvětluje otec Karásek. "Netlačte se k teplu, to musí lítat. Potřebuju lavory, kýble a plechy," křičí vzápětí řezník na ostatní, kteří se houfují v prádelně, kde se od časného rána přitápí pod kotlem. Jako by na něho patnáctistupňový mráz vůbec nepůsobil. Ale ano. I on se potřebuje zahřát. Nepohrdá kalvádosem ani svařeným vínem. "To je malvaz, hergot," pochvaluje si horký "svařák" s citronem. "Vavřinec," odpovídá hrdě na nevyřčenou otázku pan domácí. To už je ale prase poloviční. Většina ho plave v kotli, kde se z kusů masa vaří polévka. Z mozečku už Ladislava Karásková stihla připravit vaječinu. "Před chvílí tady běhalo, a teď už máme tu jeho chytristiku na talíři," zamýšlí se mezi sousty řeznický mistr. Za několik desítek minut paní domácí ohlašuje druhé svačinové kolo. Tentokrát se podávají játra s hořčicí a chlebem. Kolem poledne už jsou na trojnožce pouze kotky - malé kousky prasečích nožek. Zvíře je kromě paznehtů a očí, které snědly kočky, kompletně zpracováno. Maso k uzení visí na hácích ve spíži, žebírka jsou naporcována, vepřové k pečení čeká na další zpracování na plechu a sádlo taje v prádelně v lavoru. Polévka je hotová a začíná se podávat. Když pak řeznický mistr se svými pomocníky vyčistí a opere střívka, začíná se s tlačením jitrnic a jelit. "Privilegovaná je však tlačenka," říká znalecky Karásek. Tučné štangle tlačenky se už ostatně za několik desítek minut chladí ve sněhu. A jitrnic stále přibývá, zatímco kalvádosu ubývá...
</TEXT>
<HEADING>
RITUÁLNÍ ÚLITBA POD VISÍCÍ OBĚTÍ
</HEADING>
<TEXT>
Obzvlášť v současných tuhých mrazech prokázaly tekutiny pálené z jablek či švestek nedocenitelné služby. Řezník však musí být opatrný, aby se nezahřál alkoholem příliš, bude totiž ještě pracovat se sekerou.
Z těla prasete se musí dostat všechny štětiny. Proto je třeba ho položit do troků a pomocí vřelé vody a pryskyřice chlupů zbavit.
Zhruba pětadvacet metrů, tedy asi tolik jako člověk, má prase domácí dlouhá střeva. Než se do nich dá pomletý prejt a vzniknou jitrnice, musí se pořádně vyčistit.
SBOHEM, VAŠKU
Prasečí život končí, zabíjačka začíná. Jednoduchá a neúprosná matematika oblíbené tradice, kterou rodina Karáskova dodržuje každý rok.
</TEXT>
<HEADING>
DOČKÁ SE?
</HEADING>
<TEXT>
Zatímco prase stoupá z troků na trojnožku, kočky trpělivě čekají na svůj díl. Na své už si ale přišly. Pochutnaly si na prasečích očích. Vědí však, že další hody ještě nastanou.
A JE ČAS PLNĚNÍ...
Kolik jitrnic asi letos bude?
Řeznický mistr Antonín Rýznar právě porcuje pašíkovu hlavu. Nic pro měkké povahy.
FOTOREPORTÁŽ: MAFA - JAN KARÁSEK
</TEXT>
</DOC>
<DOC>
<DOCID>MF-20020107150</DOCID>
<DOCNO>MF-20020107150</DOCNO>
<DATE>01/07/02</DATE>
<TITLE>
Podnikatelé: Zima je, jak má být
</TITLE>
<TEXT>
Hotely jsou většinou plně obsazené až do konce března, vlekaři jsou nadšení
Takový rozjezd zimní sezony, jako je ten letošní, si určitě nepředstavoval nikdo z horalů, kteří jsou závislí při svém podnikání na sněhové nadílce.
Beskydy, Javorníky - Majitelé horských hotelů a chat v Beskydech a Javorníkách i zdejší provozovatelé vleků si mohou mnout ruce. V době, kdy jinde sníh působí jen problémy, omezuje dopravu, zásobování a silničářům bere poslední síly i peníze, vlekaři a chataři mají naopak zajištěný slušný výdělek. Hotely jsou většinou plně obsazené až do konce března a na sjezdovky vyráží tisíce lyžařů. Lyžařská střediska mohla tentokrát spustit vleky už koncem listopadu, tak brzy se tady nelyžovalo už několik let. "Můžeme být jen spokojení. První třetina zimy je prostě perfektní. Vypadá to tady jako z Ladových obrázků. Nám tady sníh rozhodně nevadí," pochvaluje si majitel vleku ve Velkých Karlovicích Jiří Mucha. Letošní zima tak snad zacelí rány po špatné loňské sezóně, kdy lyžaři na svazích paběrkovali na dvaceti centimetrech sněhu a v údolích se nedalo skoro vůbec lyžovat. "Loni se nevydělalo za celou sezonu ani to, co teď za jeden měsíc," soudí chatař ze Vsackého Cábu Igor Levč. Pokud zima vydrží, mohli by se návštěvníci Beskyd dočkat už příští sezonu dalších novinek a modernizací. Podnikatelé slibují, že budou do svých zařízení investovat. "Budeme budovat další umělé zasněžování sjezdovek," zní z úst mnoha vlekařů. "Jedna skvělá zima nás nemůže uspat, protože dvě další bez sněhu nás položí. Umělé zasněžování bude nutné," prohlásil už před časem majitel vleků U Sachovy studánky na Horní Bečvě Antonín Tovaryš. Ale také na horách platí, že čeho je moc, toho může být příliš. A je to tak i se sněhem. "Je to výborné, ale všeho moc škodí. Sněhu je tolik, že máme problémy se zásobováním. Pro pečivo a některé jiné potraviny musíme chodit pěšky s velkým batohem. Auto je vyloží u dostupného hotelu, sem nemá šanci projet," povzdechla si majitelka chatové osady a restaurace Morávia na Soláni Mirka Hlochová. "Chataři už zuří. Nevíme, kam dřív skočit. Stále dokola odhrnujeme cestu, že už ani nemáme kam sníh házet. Problém je i s dopravou hostů a zásob. Na supersezonu by stačil metr sněhu, tady jsou už dva," popisuje druhou stránku letošní sněhové nadílk y v Beskydech Igor Levč z Cábu. Sněhová kalamita, vítr a mráz odrazuje v těchto dnech mnoho lidí i od lyžování. Do kopců se raději ani nepouštějí. "Je to trochu kontraproduktivní. Když je sníh všude, lyžuje se i v nižších polohách. Lidé pak do hor nepřijedou. Spoustu lyžařů stáhnou příměstské vleky. Na tržby si ale nemůžeme stěžovat," uvažuje jeden z vlekařů na Soláni. Pokud nepřijde žádné zvláštní oteplení a sníh vydrží až do jara, zažijí podnikatelé na horách i tak asi nejlepší sezonu za posledních patnáct let.
</TEXT>
</DOC>
<DOC>
<DOCID>MF-20020107151</DOCID>
<DOCNO>MF-20020107151</DOCNO>
<DATE>01/07/02</DATE>
<TITLE>
Lidé vyjeli do hor
</TITLE>
<GEOGRAPHY>Beskydy</GEOGRAPHY>
<TEXT>
Po počasí, které do hor lákalo především dobrodruhy, si mohli tento víkend konečně přijít na své také lyžaři. Ideální slunečné počasí s teplotou mírně pod bodem mrazu jim k tomu dalo výborné předpoklady. "Lyžařů přijelo opravdu hodně. Některá střediska byla přeplněná, jinde bylo lyžařů méně," hodnotí uplynulé dva dny člen Horské služby Beskydy Radan Jaškovský. Například zimní areál na Soláni byl sice plný lyžařů, nicméně ve švech ještě nepraskal. Čekací doba na vlek tady byla téměř po celou neděli zhruba deset minut. Nejen milovníci sjezdového lyžování, ale po delší době také běžkaři si hor dosytosti užili. Všechny stopy na hřebenovkách byly protaženy, žádné nebyly zaváté. Výjezd do hor proto nebyl i zásluhou dobré viditelnosti nijak nebezpečný. "Momentálně jsou podmínky pro běžkaře dobré. Uvidíme, jestli to vydrží," říká Jaškovský. Tato okolnost se projevila i v tom, že Horská služba oproti předcházejícím víkendům nemusela hledat zbloudilé běžkaře. "Měli jsme jen několik úrazů, které navíc nebyly vážné. Nikoho jsme hledat nemuseli," pochvaloval si Jaškovský. Zatímco si lyžaři na horách užívali sluníčka a mírných teplot, lidé ve městech museli opět snášet tvrdé mrazy a tentokrát navíc i inverzi. V následujících dnech by už měly ale teploty i tady stoupat.
Beskydy - Po počasí, které do hor lákalo především dobrodruhy, si mohli tento víkend konečně přijít na své také lyžaři. Ideální slunečné počasí s teplotou mírně pod bodem mrazu jim k tomu dalo výborné předpoklady. "Lyžařů přijelo opravdu hodně. Některá střediska byla přeplněná, jinde bylo lyžařů méně," hodnotí uplynulé dva dny člen Horské služby Beskydy Radan Jaškovský. Například zimní areál na Soláni byl sice plný lyžařů, nicméně ve švech ještě nepraskal. Čekací doba na vlek tady byla téměř po celou neděli zhruba deset minut. Nejen milovníci sjezdového lyžování, ale po delší době také běžkaři si hor dosytosti užili. Všechny stopy na hřebenovkách byly protaženy, žádné nebyly zaváté. Výjezd do hor proto nebyl i zásluhou dobré viditelnosti nijak nebezpečný. "Momentálně jsou podmínky pro běžkaře dobré. Uvidíme, jestli to vydrží," říká Jaškovský. Tato okolnost se projevila i v tom, že Horská služba oproti předcházejícím víkendům nemusela hledat zbloudilé běžkaře. "Měli jsme jen několik úrazů, které navíc nebyly vážné. Nikoho jsme hledat nemuseli," pochvaloval si Jaškovský. Zatímco si lyžaři na horách užívali sluníčka a mírných teplot, lidé ve městech museli opět snášet tvrdé mrazy a tentokrát navíc i inverzi. V následujících dnech by už měly ale teploty i tady stoupat.
</TEXT>
</DOC>
<DOC>
<DOCID>MF-20020107152</DOCID>
<DOCNO>MF-20020107152</DOCNO>
<DATE>01/07/02</DATE>
<TITLE>
Podnikatel do Chřibů láká spoustu lyžařů
</TITLE>
<GEOGRAPHY>Stupava</GEOGRAPHY>
<TEXT>
Mladý podnikatel a horal Lubomír Orel si před měsícem otevřel ve Stupavě v Buchlovských horách sjezdovku. Jednu ze dvou v celé oblasti. Teď sedí ve vyhřáté buňce a sleduje frontu lyžařů u vleku. Měl by mít tedy důvod ke spokojenosti. Jeho tvář je však zadumaná. Uvědomuje si totiž, že mu letos velmi pomohlo počasí. Za rok může být vše jinak. Vyhráno ještě nemá. "Zatím to jde, i když je to velmi náročné na čas," říká Orel. A nejen pro něho. Když se snášely na Chřiby závěje sněhu, musel nad ránem se svými blízkými vyrazit na svah, kde lopatami a lyžemi sjezdovku upravoval. Zatím totiž nemá rolbu. Každým dnem by ji však měl dostat. "Potom ze svahu konečně zmizí drobné muldy," těší se. Sjezdovka ve Stupavě je zatím dlouhá tři sta padesát metrů, stejný počet lidí odveze vlek za hodinu na její vrchol. Lubomír Orel ji chce ale prodloužit o dalších sto padesát metrů. V brzké době by chtěl také otevřít druhý vlek, aby lyžaři pod kopcem nemuseli čekat. Podnikatel si uvědomuje, že pokud si chce zákazníky udržet, musí do areálu neustále investovat a modernizovat ho. Lidé, kteří jezdí pravidelně lyžovat do Alp, totiž už vyžadují obdobný komfort i v České republice. "Mohu být rád, že naši lyžaři zatím jezdí na sedačkových vlecích a nevyžadují všude kabinky," říká s trochou nadsázky. Podnikatel z Koryčan chce investovat také do zasněžovacího děla a bufetu se sociálním zařízením. "Ten chybí," uvědomuje si. Jeho slova potvrzuje mladá dívka, která sedí s lyžemi v rukou na patníku pod svahem. Není lyžařka a teď čeká na svého bratra, který naopak tento sport miluje. "Škoda, že si nemohu někde dát čaj," posteskla si.
Stupava - Mladý podnikatel a horal Lubomír Orel si před měsícem otevřel ve Stupavě v Buchlovských horách sjezdovku. Jednu ze dvou v celé oblasti. Teď sedí ve vyhřáté buňce a sleduje frontu lyžařů u vleku. Měl by mít tedy důvod ke spokojenosti. Jeho tvář je však zadumaná. Uvědomuje si totiž, že mu letos velmi pomohlo počasí. Za rok může být vše jinak. Vyhráno ještě nemá. "Zatím to jde, i když je to velmi náročné na čas," říká Orel. A nejen pro něho. Když se snášely na Chřiby závěje sněhu, musel nad ránem se svými blízkými vyrazit na svah, kde lopatami a lyžemi sjezdovku upravoval. Zatím totiž nemá rolbu. Každým dnem by ji však měl dostat. "Potom ze svahu konečně zmizí drobné muldy," těší se. Sjezdovka ve Stupavě je zatím dlouhá tři sta padesát metrů, stejný počet lidí odveze vlek za hodinu na její vrchol. Lubomír Orel ji chce ale prodloužit o dalších sto padesát metrů. V brzké době by chtěl také otevřít druhý vlek, aby lyžaři pod kopcem nemuseli čekat. Podnikatel si uvědomuje, že pokud si chce zákazníky udržet, musí do areálu neustále investovat a modernizovat ho. Lidé, kteří jezdí pravidelně lyžovat do Alp, totiž už vyžadují obdobný komfort i v České republice. "Mohu být rád, že naši lyžaři zatím jezdí na sedačkových vlecích a nevyžadují všude kabinky," říká s trochou nadsázky. Podnikatel z Koryčan chce investovat také do zasněžovacího děla a bufetu se sociálním zařízením. "Ten chybí," uvědomuje si. Jeho slova potvrzuje mladá dívka, která sedí s lyžemi v rukou na patníku pod svahem. Není lyžařka a teď čeká na svého bratra, který naopak tento sport miluje. "Škoda, že si nemohu někde dát čaj," posteskla si.
</TEXT>
</DOC>
<DOC>
<DOCID>MF-20020107153</DOCID>
<DOCNO>MF-20020107153</DOCNO>
<DATE>01/07/02</DATE>
<TITLE>
UDÁLOSTI: při oslavách konce roku umřel chlapec
</TITLE>
<TEXT>
Oslavy pokazila smrt chlapce: Klidné silvestrovské oslavy na Zlínsku poznamenala smrt třináctiletého chlapce. Školák ze Zlechova na Uherskohradišťsku v neděli večer manipuloval v pokoji domu svých rodičů s výbušninou, která mu explodovala v ruce a smrtelně ho zranila.
Autobusy jsou dražší: O korunu více začali od Nového roku platit cestující za městskou hromadnou dopravu ve Valašském Meziříčí. Podražilo také časové jízdné.
První se narodil chlapec: První dítě v roce 2002 se narodilo tři hodiny a patnáct minut po silvestrovské půlnoci v Baťově nemocnici. Jmenuje se Jaromír a jeho rodiče pocházejí z Vizovic. Při narození vážil necelé tři kilogramy a měřil bez jednoho centimetru půl metru.
Vyučování narušila kalamita: První vyučovací den po vánočních svátcích ve školách ve Zlínském kraji výrazně narušila sněhová kalamita, která minulý týden postihla celou republiku. Někteří žáci i profesoři se museli cestou do školy doslova brodit sněhovými závějemi, a proto nepřišli včas na zahájení vyučování.
Muž zneužíval malé chlapce: Policie zadržela padesátiletého muže ze Vsetínska, který pohlavně zneužíval malé chlapce. Zaměstnanec sběrných surovin lákal školáky k sobě na brigádu a pak je pod různými záminkami odváděl domů, kde je sexuálně obtěžoval. Hrozí mu až desetiletý trest.
První byla antilopa: Prvním letošním přírůstkem v zoologické zahradě Lešná u Zlína bylo mládě vzácné africké antilopy adaxe, které dostalo jméno Silvestr. Potomek rodičů Matouše a Sáry vážil po narození necelých sedm kilo.
Soud potrestal těžaře: Okresní soud ve Vsetíně potrestal další tři muže, kteří načerno káceli dřevo v lesích na Vsetínsku a na Zlínsku. Hlavní obžalovaný muž z Hošťálkové dostal podmíněný trest na tři roky. Jeho dva společníci zaplatí pokutu sto tisíc korun.
Fotbalisté začali sezonu: Druholigoví fotbalisté FK Svit Zlín zahájili zimní přípravou novou soutěžní sezonu. Tým už nepovede jako na podzim Bohumil Páník, ale bývalý trenér prvoligového Synotu Staré Město František Komňacký.
</TEXT>
</DOC>
<DOC>
<DOCID>MF-20020107154</DOCID>
<DOCNO>MF-20020107154</DOCNO>
<DATE>01/07/02</DATE>
<TITLE>
TEĎ JE HEJ, ALE CO ZA ROK?
</TITLE>
<TEXT>
Podobnou otázku si klade mladý podnikatel Lubomír Orel. Pod sjezdovkou, kterou si před časem otevřel v Buchlovských horách, může plánovat své příští investice. Ví totiž velmi dobře, že bez nich se do budoucna neobejde.
</TEXT>
</DOC>
<DOC>
<DOCID>MF-20020107155</DOCID>
<DOCNO>MF-20020107155</DOCNO>
<DATE>01/07/02</DATE>
<TEXT>
Masopust zahájili včera na zlínském zámku účastníci letos již šestého tříkrálového koštování slivovice. Vzorky s nadšením ochutnával i spisovatel Ludvík Vaculík.
</TEXT>
</DOC>
<DOC>
<DOCID>MF-20020107156</DOCID>
<DOCNO>MF-20020107156</DOCNO>
<DATE>01/07/02</DATE>
<TITLE>
Zloděj se vloupal do rodinného domu
</TITLE>
<HEADING>
Krimi
</HEADING>
<GEOGRAPHY>Veselá</GEOGRAPHY>
<TEXT>
Motorovou pilu a dámské náramkové hodinky odcizil zatím nezjištěný zloděj z rodinného domu ve Veselé na Zlínsku. Majitelce domu tak způsobil škodu jedenáct tisíc korun.
Veselá - Motorovou pilu a dámské náramkové hodinky odcizil zatím nezjištěný zloděj z rodinného domu ve Veselé na Zlínsku. Majitelce domu tak způsobil škodu jedenáct tisíc korun.
</TEXT>
</DOC>
<DOC>
<DOCID>MF-20020107157</DOCID>
<DOCNO>MF-20020107157</DOCNO>
<DATE>01/07/02</DATE>
<TITLE>
Žena napadla exekutora
</TITLE>
<HEADING>
Krimi
</HEADING>
<GEOGRAPHY>Napajedla</GEOGRAPHY>
<TEXT>
Velmi rázným způsobem dala najevo devětačtyřicetiletá žena z Napajedel, že nesouhlasí s exekucí majetku ve svém domě. Ihned po příchodu exekutora jej fyzicky napadla a bránila mu ve výkonu práce. Výbušnou majitelku domu až pomocí donucovacích prostředků zpacifikovala policejní hlídka. Žena nakonec sledovala zabavování svého majetku v poutech. Na místě byl přítomen také šéf napajedelské policie, který zákrok vyhodnotil jako oprávněný.
Napajedla - Velmi rázným způsobem dala najevo devětačtyřicetiletá žena z Napajedel, že nesouhlasí s exekucí majetku ve svém domě. Ihned po příchodu exekutora jej fyzicky napadla a bránila mu ve výkonu práce. Výbušnou majitelku domu až pomocí donucovacích prostředků zpacifikovala policejní hlídka. Žena nakonec sledovala zabavování svého majetku v poutech. Na místě byl přítomen také šéf napajedelské policie, který zákrok vyhodnotil jako oprávněný.
</TEXT>
</DOC>
<DOC>
<DOCID>MF-20020107158</DOCID>
<DOCNO>MF-20020107158</DOCNO>
<DATE>01/07/02</DATE>
<TITLE>
Pachatele zahnal hlas alarmu
</TITLE>
<HEADING>
Krimi
</HEADING>
<GEOGRAPHY>Otrokovice</GEOGRAPHY>
<TEXT>
Neúspěšně se pokusil neznámý pachatel vykrást v noci z pátku na sobotu chemickou laboratoř soukromé firmy v Otrokovicích. Vyrušilo jej však bezpečnostní signalizační zařízení a zloděj z místa činu utekl, aniž by si odtud cokoliv odnesl. Způsobil škodu dva tisíce korun za rozbité okno, jímž vnikl dovnitř.
Otrokovice - Neúspěšně se pokusil neznámý pachatel vykrást v noci z pátku na sobotu chemickou laboratoř soukromé firmy v Otrokovicích. Vyrušilo jej však bezpečnostní signalizační zařízení a zloděj z místa činu utekl, aniž by si odtud cokoliv odnesl. Způsobil škodu dva tisíce korun za rozbité okno, jímž vnikl dovnitř.
</TEXT>
</DOC>
<DOC>
<DOCID>MF-20020107159</DOCID>
<DOCNO>MF-20020107159</DOCNO>
<DATE>01/07/02</DATE>
<TITLE>
Výroky týdne
</TITLE>
<TEXT>
Já jsem s těmi svými vyšel, ale byla to šichta.
Starosta Vyškovce Miroslav Sedlačík komentuje cestu sněhovými závějemi do školy první den po vánočních prázdninách
Elektřina funguje, autobusy jezdí, pekaři přijeli, voda teče, i pivo v hospodě teče.
Místostarosta Štítné František Kulíšek popsal chod své obce v den, kdy v ní meteorologové naměřili teplotní rekord
Dovedli jsme je nahoru a Silvestra jsme nakonec trávili příjemně - v šantánu.
Člen Horské služby Beskydy Jiří Štivar v rámci své silvestrovské služby musel se svými kolegy zachraňovat skupinu zbloudilých lyžařů
Pro vesmír je to datum jako každé jiné.
Vedoucí uherskobrodské hvězdárny Rostislav Rajchl soudí, že rok 2002 nebude nijak zvláštní
</TEXT>
</DOC>
<DOC>
<DOCID>MF-20020107160</DOCID>
<DOCNO>MF-20020107160</DOCNO>
<DATE>01/07/02</DATE>
<TEXT>
Prvním přírůstkem roku 2002 v Zoo Lešná se stalo antilopí mládě Silvestr, které se narodilo 1. ledna. Sameček vzácné africké antilopy adax vážil po narození necelých 7 kilogramů a nyní žije se svou matkou v zimovišti afrických kopytníků.
</TEXT>
</DOC>
<DOC>
<DOCID>MF-20020107161</DOCID>
<DOCNO>MF-20020107161</DOCNO>
<DATE>01/07/02</DATE>
<TITLE>
Martina Zálešáka inspiruje hlavně příroda
</TITLE>
<TEXT>
Především přírodu zobrazuje dvaačtyřicetiletý rodák z Uherského Hradiště, malíř Martin Zálešák, který od soboty vystavuje své olejomalby v rožnovské Galerii MK. Vystavené obrazy vznikaly od roku 1990. Při tvorbě se Martin Zálešák inspiruje zátišími holandských mistrů. "Láká mne mikrosvět rostlin, který dokážu najít třeba ve vlastní malé zahrádce. Z drobných částí inspirace pak skládám velký obraz, který unikátní přírodní motivy poodhaluje," říká autor. Zálešák vystudoval pražskou Akademii výtvarných umění u profesora Jiřího Sopka. V současnosti působí v ateliéru malířství brněnského Vysokého učení technického. Výstava v Rožnově potrvá do 30. ledna.
</TEXT>
</DOC>
<DOC>
<DOCID>MF-20020107162</DOCID>
<DOCNO>MF-20020107162</DOCNO>
<DATE>01/07/02</DATE>
<TITLE>
V Hradišti uvádí Allena
</TITLE>
<TEXT>
Uherské Hradiště - Čtyři filmy nabídne minipřehlídka snímků amerického režiséra a herce Woodyho Allena, která dnes začíná v uherskohradišťském kině Hvězda projekcí zbrusu nového Allenova snímku Prokletí žlutozeleného škorpiona. "Chtěli jsme trochu výrazněji připomenout tuto premiéru a osobnost Woodyho Allena. Kromě premiérového filmu diváci uvidí na závěr také snímek Annie Hallová, který byl vybrán do Zlatého fondu kinematografie," vysvětluje ředitel uherskohradišťských Městských kin Jiří Králík. Filmografie Woodyho Allena je neuvěřitelně bohatá, od roku 1969 natočil třicet celovečerních filmů. "My uvádíme čtyři filmy, které se nám podařilo získat. Dalším skončil monopol," upozornil Jiří Králík. Prvním z promítaných filmů bude dnes večer ve 20 hodin zatím poslední Allenovo dílo, Prokletí žlutozeleného škorpiona, které režisér natočil v loňském roce. Tato projekce také zahájí novou sezonu hradišťského art kina. Prokletí žlutozeleného škorpiona je komedií ve velkém stylu a s hvězdným obsazením, kromě Woodyho Allena se zde objevuje třeba Dan Aykroyd nebo Helen Huntová. Děj filmu se odehrává v New Yorku roku 1940 a jeho protagonistou je pojišťovací vyšetřovatel Briggs, který má velké spory s emancipovanou novou kolegyní Betty Ann Fitzgeraldovou. Oba se stanou obětí hypnotizéra Voltana, který je spojí milostným poutem a později je v hypnotickém stavu vysílá krást šperky ze sejfů bohatých klientů pojišťovny. Zítra ve 20 hodin kino Hvězda uvede kultovní Allenův snímek Všechno, co jste kdy chtěli vědět o sexu a báli jste se zeptat z roku 1972, ve středu ve 20 hodin je na programu film Pozor na Harryho z roku 1997. Miniprofil Woodyho Allena uzavře ve čtvrtek v 16 hodin v S-klubu projekce filmu Annie Hallová. Cyklus art filmů v Uherském Hradišti v polovině ledna nabídne také dva filmy německého režiséra Wima Wenderse - Nickův film a snímek Texas-Paříž. "Využili jsme toho, že pražské kino Aero dělá přehlídku Wendersových filmů a zapůjčili jsme tyto dva tituly, které jinak nejsou běžně uváděny," říká Jiří Králík. Kromě běžných komerčních projekcí, jako jsou premiérová uvedení Pána prstenů I. nebo Mach, Šebestová a utržené sluchátko, hradišťská kina v lednu promítají premiéru mexického filmu Amores Perros, Underground jugoslávského režiséra Emira Kusturici, nový snímek italského režiséra Nanni Morettiho Synův pokoj a Kubrickovu Vesmírnou odysseu 2001.
</TEXT>
</DOC>
<DOC>
<DOCID>MF-20020107163</DOCID>
<DOCNO>MF-20020107163</DOCNO>
<DATE>01/07/02</DATE>
<TITLE>
Arktické podmínky více svědčily zlínským hráčům
</TITLE>
<GEOGRAPHY>Zlín</GEOGRAPHY>
<TEXT>
Nelítostnou bitvu o postup do 3. kola Českého poháru házenkářů slibovalo krajské derby mezi Zlínem a Rožnovem pod Radhoštěm. Zápas však spíše připomínal pohodové tréninkové utkání, ve kterém není výsledek příliš důležitý. Důvod? Hrálo se v podmínkách, jež nesvědčí kvalitnímu sportu. Lépe se s nimi vypořádal domácí celek, který zvítězil 22:17 (12:6). První lednová sobota bývá ve zlínské sportovní hale Novesta tradičně vyhrazena házenkářskému Turnaji generací. A protože odpoledne byla na programu ženská extraliga a nejvyšší soutěž volejbalistů, pohárové utkání začínalo už v 9 hodin ráno. Navíc se hrálo v arktických podmínkách. Vytopit obrovskou zlínskou halu v době, kdy venku je mráz téměř 20 °C, je téměř nemožné. "V takové zimě se hráči ani pořádně nerozcvičí. Takže jsem rád, že se nikdo nezranil," řekl trenér Zlína Petr Linek. "Jiný termín nebyl možný, protože se muselo hrát v sobotu," dodal na vysvětlenou. Domácí o výhře rozhodli už v prvním poločase, v němž si vytvořili šestibrankový náskok. Přestože Rožnov po přestávce dotahoval, Zlín si postup pohlídal. Nastoupil kompletní včetně Prokopce z Karviné, zatímco hostům chyběly pendly ze Zubří. "Šanci dostali házenkáři, kteří toho v sezoně moc neodehráli. Chtěl jsem, aby se přesvědčili, na co mají," poznamenal trenér Rožnova Jaromír Petřek. "Rozhodla hráčská kvalita na straně soupeře." Domácí pohár vyplňuje prvoligovým házenkářům přestávku před rozhodujícími zápasy. Do konce základní části zbývá sedm kol, které rozhodnou o postupu do osmičlenného play off. Závěrečná fáze dlouhodobé části startuje koncem ledna, rivalové do ní jdou z rozdílných pozic. Nováček z Rožnova je sedmý, před devátou Ostravou drží čtyřbodový náskok. Cílem byla záchrana, ale šanci na vyřazovací boje nechce tým pustit. "Zkusíme ještě uhrát šest bodů, to by mělo stačit," spočítal si Petřek. Zlín, který si postup do elitní osmičky vytknul za svůj cíl, je ve složitější pozici. Zatím mu patří desáté místo, na osmé Brno ztrácí dva body. "Doma nás čekají čtyři těžká utkání. Jestli chceme hrát play off, musíme je zvládnout," naznačil Linek.
Zlín - Nelítostnou bitvu o postup do 3. kola Českého poháru házenkářů slibovalo krajské derby mezi Zlínem a Rožnovem pod Radhoštěm. Zápas však spíše připomínal pohodové tréninkové utkání, ve kterém není výsledek příliš důležitý. Důvod? Hrálo se v podmínkách, jež nesvědčí kvalitnímu sportu. Lépe se s nimi vypořádal domácí celek, který zvítězil 22:17 (12:6). První lednová sobota bývá ve zlínské sportovní hale Novesta tradičně vyhrazena házenkářskému Turnaji generací. A protože odpoledne byla na programu ženská extraliga a nejvyšší soutěž volejbalistů, pohárové utkání začínalo už v 9 hodin ráno. Navíc se hrálo v arktických podmínkách. Vytopit obrovskou zlínskou halu v době, kdy venku je mráz téměř 20 °C, je téměř nemožné. "V takové zimě se hráči ani pořádně nerozcvičí. Takže jsem rád, že se nikdo nezranil," řekl trenér Zlína Petr Linek. "Jiný termín nebyl možný, protože se muselo hrát v sobotu," dodal na vysvětlenou. Domácí o výhře rozhodli už v prvním poločase, v němž si vytvořili šestibrankový náskok. Přestože Rožnov po přestávce dotahoval, Zlín si postup pohlídal. Nastoupil kompletní včetně Prokopce z Karviné, zatímco hostům chyběly pendly ze Zubří. "Šanci dostali házenkáři, kteří toho v sezoně moc neodehráli. Chtěl jsem, aby se přesvědčili, na co mají," poznamenal trenér Rožnova Jaromír Petřek. "Rozhodla hráčská kvalita na straně soupeře." Domácí pohár vyplňuje prvoligovým házenkářům přestávku před rozhodujícími zápasy. Do konce základní části zbývá sedm kol, které rozhodnou o postupu do osmičlenného play off. Závěrečná fáze dlouhodobé části startuje koncem ledna, rivalové do ní jdou z rozdílných pozic. Nováček z Rožnova je sedmý, před devátou Ostravou drží čtyřbodový náskok. Cílem byla záchrana, ale šanci na vyřazovací boje nechce tým pustit. "Zkusíme ještě uhrát šest bodů, to by mělo stačit," spočítal si Petřek. Zlín, který si postup do elitní osmičky vytknul za svůj cíl, je ve složitější pozici. Zatím mu patří desáté místo, na osmé Brno ztrácí dva body. "Doma nás čekají čtyři těžká utkání. Jestli chceme hrát play off, musíme je zvládnout," naznačil Linek.
</TEXT>
</DOC>
<DOC>
<DOCID>MF-20020107164</DOCID>
<DOCNO>MF-20020107164</DOCNO>
<DATE>01/07/02</DATE>
<TEXT>
Zlínští hokejisté v domácím prostředí nečekaně selhali s Karlovými Vary a prohráli 3:4. Po úvodní části sice vedli o dvě branky, v závěrečné třetině se však nedokázali vypořádat s aktivní hrou hostů. Domácí útočník Libor Pivko poslal hostujícího Pavliše k zemi, karlovarský hráč se za to pomstil dvěma brankami.
</TEXT>
</DOC>
<DOC>
<DOCID>MF-20020107165</DOCID>
<DOCNO>MF-20020107165</DOCNO>
<DATE>01/07/02</DATE>
<TITLE>
Zlín si pohrál v přípravě na PVP s Bohunicemi
</TITLE>
<GEOGRAPHY>Zlín</GEOGRAPHY>
<TEXT>
I prohra o 21 branku, výsledek 7:28, může být přijatelná, nastoupí-li bázlivý nováček proti rozjetému čekateli na titul. Házenkářky Zlína zahájily poslední týden před vstupem do evropského PVP s rumunskou Valceou, kterou hostí v sobotu, jednoznačným vítězstvím nad odevzdaným outsiderem z Bohunic. Poražený trenér Ladislav Dvořák další neúspěch pokorně přijal. Vadil mu jen přístup hráček, které s poraženeckým pocitem už přicestovaly. "Nálada nebyla od začátku bojovná," utrousil Dvořák, jehož výběr z hlediště okázale sekýroval manažer Josef Trumpeš. Bohunické hráčky srážel k zemi často nevybíravým slovníkem. "S tím rozezlením našeho manažera to není tak horké. Bez Josefa Trumpeše by bohunická házená nemohla fungovat. A jestli občas řekne něco peprnějšího, nemyslí to doslova. Patří to k jeho zanícení pro házenou," omlouval Dvořák neobvyklé vystupování Trumpeše, který často s teatrálními gesty opouštěl první řadu pro sedící a svůj názor na věc křičel nad hlavami házenkářek. Zlínský trenér Jiří Zerzáň si po obrátce předem rozhodnutého střetu dovolil přepych, který mu jeho kolegové tiše závidí. Zlín vedl v 5. minutě 3:0, v 10. minutě 10:0, ve 20. minutě 12:3, poločas vyhrál 17:4, a tak mohl dohrávat se dvěma extraligovými novickami v základní šestce. K osmnáctileté Lence Kysučanové, už stálé hráčce, se přidaly stejně stará Petra Hudcová a jen o rok mladší Helena Boršická. Obě se trenérovi odvděčily za důvěru jednou brankou. "Nesoutěžíme se Slavií o skóre se slabšími soupeři. Je třeba vyzkoušet hráčky, které zatím nemají místo v základní sestavě," povídal po očekávaném úspěchu Zerzáň. Stručné hodnocení skládal ve spěchu, myšlenkami už byl na utkání konkurenčních Kunovic s Chebem, které začínalo v Hluku chvíli po odpískání zlínského zápasu. A Zerzáň nechtěl v hledišti dalšího vyrovnaného střetu chybět. Kunovice pod novým trenérem Petrem Koutným poprvé zvítězily 24:19. Úspěch slavila kunovická posila Lucie Dorotíková z Ostravy, autorka šesti branek. Zlínské házenkářky čeká pozítří extraligová generálka na duel s Valceou ve Veselí nad Moravou. "Mám trochu strach, aby se některá z hráček nezranila," obává se trenér Zerzáň. S menšími problémy, s naraženinami kostí a svalů, dohrávaly sobotní utkání dvě z klíčových hráček, Vašková a Roubínková.
Zlín - I prohra o 21 branku, výsledek 7:28, může být přijatelná, nastoupí-li bázlivý nováček proti rozjetému čekateli na titul. Házenkářky Zlína zahájily poslední týden před vstupem do evropského PVP s rumunskou Valceou, kterou hostí v sobotu, jednoznačným vítězstvím nad odevzdaným outsiderem z Bohunic. Poražený trenér Ladislav Dvořák další neúspěch pokorně přijal. Vadil mu jen přístup hráček, které s poraženeckým pocitem už přicestovaly. "Nálada nebyla od začátku bojovná," utrousil Dvořák, jehož výběr z hlediště okázale sekýroval manažer Josef Trumpeš. Bohunické hráčky srážel k zemi často nevybíravým slovníkem. "S tím rozezlením našeho manažera to není tak horké. Bez Josefa Trumpeše by bohunická házená nemohla fungovat. A jestli občas řekne něco peprnějšího, nemyslí to doslova. Patří to k jeho zanícení pro házenou," omlouval Dvořák neobvyklé vystupování Trumpeše, který často s teatrálními gesty opouštěl první řadu pro sedící a svůj názor na věc křičel nad hlavami házenkářek. Zlínský trenér Jiří Zerzáň si po obrátce předem rozhodnutého střetu dovolil přepych, který mu jeho kolegové tiše závidí. Zlín vedl v 5. minutě 3:0, v 10. minutě 10:0, ve 20. minutě 12:3, poločas vyhrál 17:4, a tak mohl dohrávat se dvěma extraligovými novickami v základní šestce. K osmnáctileté Lence Kysučanové, už stálé hráčce, se přidaly stejně stará Petra Hudcová a jen o rok mladší Helena Boršická. Obě se trenérovi odvděčily za důvěru jednou brankou. "Nesoutěžíme se Slavií o skóre se slabšími soupeři. Je třeba vyzkoušet hráčky, které zatím nemají místo v základní sestavě," povídal po očekávaném úspěchu Zerzáň. Stručné hodnocení skládal ve spěchu, myšlenkami už byl na utkání konkurenčních Kunovic s Chebem, které začínalo v Hluku chvíli po odpískání zlínského zápasu. A Zerzáň nechtěl v hledišti dalšího vyrovnaného střetu chybět. Kunovice pod novým trenérem Petrem Koutným poprvé zvítězily 24:19. Úspěch slavila kunovická posila Lucie Dorotíková z Ostravy, autorka šesti branek. Zlínské házenkářky čeká pozítří extraligová generálka na duel s Valceou ve Veselí nad Moravou. "Mám trochu strach, aby se některá z hráček nezranila," obává se trenér Zerzáň. S menšími problémy, s naraženinami kostí a svalů, dohrávaly sobotní utkání dvě z klíčových hráček, Vašková a Roubínková.
</TEXT>
</DOC>
<DOC>
<DOCID>MF-20020107166</DOCID>
<DOCNO>MF-20020107166</DOCNO>
<DATE>01/07/02</DATE>
<TITLE>
Vsetín čeká exekuce
</TITLE>
<TEXT>
Hokejisté Zlína ještě v novém roce nezvítězili. Po Znojmu je překonaly také Vary. Obhájce titulu Vsetín včera prohrál v Pardubicích 2:4.
Vsetín, Zlín - Začíná týden, který může významně ovlivnit život nejlepších hokejových klubů v kraji. Hrozí, že se bude od úterý hrát extraliga už pouze na jednom stadionu. Alespoň na čas. Mistr Vsetín přijde zítra podle informací z Finančního úřadu ve Vsetíně o část vybavení hráčské šatny. V krajní variantě se úterní zápas 38. kola s Českými Budějovicemi může hrát v náhradním termínu. "Je to možné. V úterý navštíví zimní stadion na Lapači také soudkyně a zajistí už dřív označený majetek bývalého držitele vsetínských práv na extraligu, akciové společnosti HC Slovnaft," sdělil jeden z úředníků. Na seznamu věcí pro exekuci, jejichž hodnota byla vyčíslena na 375 000 korun, je kromě dresů téměř kompletní vybavení hráčské šatny včetně lavic a část zařízení posilovny. První pokus o zabavení majetku se uskutečnil minulý pátek. Stěhovací kamion nakonec odjel prázdný. Exekutorům chyběl k zabavení klíčový doklad - kupní smlouva. Pokračují také potíže s kádrem. Příchod slovenského útočníka Romana Stantiena, který se vrátil z Chabarovska, zůstal na vážkách. Zájem o jeho služby mají také solventní Vítkovice. Zlín, který letos může na extraligovém trůnu vystřídat rivala ze sousedního města, nastoupil doma podesáté v historii proti Karlovým Varům. Tentokrát ale neuspěl. Soupeř, jenž od svého nástupu do extraligy v roce 1997 uhrál na zlínském kluzišti jen nuzné dva body za dvě remízy, včera zvítězil 4:3. "Otočit z 0:2 na 4:2, to je pro nás nevídaný způsob hry," divil se překotnému vývoji vítězný trenér Radim Rulík. Karlovy Vary prohrály úvodní část 0:2, ve druhé třetině ale neinkasovaly. "Srovnali jsme obraz hry a v závěru pak zariskovali," shrnul utkání Rulík. Zlínu včera chyběl první brankář Vladimír Hudáček (potíže se zády), obránce Patrik Hučko (zhmožděné zápěstí) a útočníci Radovan Somík (vazy v kotníku) a Ivan Rachůnek (naražené stehno). Včerejší zápas nedohrál první muž bodování klubu i soutěže Petr Leška. Železný muž extraligy, který letos ještě nechyběl, odstoupil po druhé třetině kvůli střevním potížím. "V závěru jsme Petra nechali odpočívat. Cítil se velmi zesláblý," upřesnil zlínský asistent Stanislav Přikryl.
</TEXT>
</DOC>
<DOC>
<DOCID>MF-20020107167</DOCID>
<DOCNO>MF-20020107167</DOCNO>
<DATE>01/07/02</DATE>
<TITLE>
Krasojezdec Písek přispěl k vítězství v kolové
</TITLE>
<GEOGRAPHY>Zlín</GEOGRAPHY>
<TEXT>
Sedminásobným vítězstvím a jednou remízou zahájili nový ročník mistrovství ČR v kolové v kategorii U 23 zlínští hráči Jan Krejčí a Luděk Písek. První kolo pětidílného šampionátu se uskutečnilo v Brně, favorité na prvenství Radim Lepka a Petr Přikryl z Nezamyslic obsadili až 3. místo. V přímém souboji zvítězila dvojice ze Sokolu Zlín těsně 4:3. "Vítězům se stoprocentně nevydařilo pouze utkání s Favoritem Brno I, který reprezentují Berger s Rožníkem. Ztratili s nimi bod. V celkovém součtu ale zvítězili Písek s Krejčím o skóre," sdělil Miloslav Urbanec z TJ Sokol Zlín. Znamenitě rozehranou sezonu měli víkendoví vítězové také loni. Jenomže zranění Luďka Píska nakonec neumožnilo dokončit šampionát podle představ. Brněnský Pískův úspěch je považován za výjimečnost, hráč zařazuje kolovou pouze mezi své doplňkové sporty. Jeho prioritou je krasojízda (3. místo na ME juniorů 2001). Mistrovství republiky pokračuje v sobotu 26. ledna, 2. kolo hostí Sokol Zlín ve své hale v Prštném.
Zlín - Sedminásobným vítězstvím a jednou remízou zahájili nový ročník mistrovství ČR v kolové v kategorii U 23 zlínští hráči Jan Krejčí a Luděk Písek. První kolo pětidílného šampionátu se uskutečnilo v Brně, favorité na prvenství Radim Lepka a Petr Přikryl z Nezamyslic obsadili až 3. místo. V přímém souboji zvítězila dvojice ze Sokolu Zlín těsně 4:3. "Vítězům se stoprocentně nevydařilo pouze utkání s Favoritem Brno I, který reprezentují Berger s Rožníkem. Ztratili s nimi bod. V celkovém součtu ale zvítězili Písek s Krejčím o skóre," sdělil Miloslav Urbanec z TJ Sokol Zlín. Znamenitě rozehranou sezonu měli víkendoví vítězové také loni. Jenomže zranění Luďka Píska nakonec neumožnilo dokončit šampionát podle představ. Brněnský Pískův úspěch je považován za výjimečnost, hráč zařazuje kolovou pouze mezi své doplňkové sporty. Jeho prioritou je krasojízda (3. místo na ME juniorů 2001). Mistrovství republiky pokračuje v sobotu 26. ledna, 2. kolo hostí Sokol Zlín ve své hale v Prštném.
</TEXT>
</DOC>
<DOC>
<DOCID>MF-20020107168</DOCID>
<DOCNO>MF-20020107168</DOCNO>
<DATE>01/07/02</DATE>
<TITLE>
Fatra proti Budějovicím nasadila obě posily, na výhru to nestačilo
</TITLE>
<GEOGRAPHY>Zlín</GEOGRAPHY>
<TEXT>
Pokud bylo první utkání roku 2002 předzvěstí toho, jak budou vypadat další letošní vystoupení zlínských volejbalistů, musí jejich příznivce přepadat chmurné představy. Ani v novém roce se tým nedokázal zbavit herní mizérie, která ho doprovázela celý podzim. Proti Českým Budějovicím neměl prakticky šanci. Fatra prohrála za 66 minut hladce 0:3 ( -20, -22, -22) a v tabulce zůstala předposlední. Odstup na šesté místo, které ještě zaručuje účast v play off, se však zvýšil na dva body. Hlavní konkurent v boji o poslední pozici pro vyřazovací část Ostrava totiž v domácím prostředí přehrál Příbram. "Budějovice vyhrály zaslouženě. K naší tradiční slabině, kterou je obrana na síti, se tentokrát přidala velice slabá přihrávka. To byl základní kámen neúspěchu," trpce konstatoval trenér Fatry Zlín Ivan Dostál. "Každá výhra venku je dobrá," opáčil kouč Českých Budějovic Zdeněk Pommer. "První set jsme získali hladce, ve druhém jsme dobře nasadili Černého. Ve třetí sadě při vedení 20:12 jsme sice začali dělat krávoviny, ale naštěstí jsme to dohráli," ulevil si. Zlínský oddíl v týdnu získal dvě posily z prvoligového Brna, ale ani jejich nasazení nezajistilo úspěšný výsledek. Větší šanci dostal překvapivě osmnáctiletý blokař Kamil Baránek, který s Fatrou absolvoval jeden společný trénink. Smečař Miroslav Svoboda se na hřišti objevil teprve ve druhé sadě, kdy vystřídal Calábka. "Svoboda moc šancí nedostal, ale rozhodně bude platným hráčem. Baránek hrál dobře v útoku, v obraně byl slabší," zhodnotil oba nováčky zlínský kouč. "Byl jsem svým nasazením do základní sestavy trochu zaskočený, spíš jsem počítal s lavičkou," řekl Kamil Baránek, který byl zklamaný z toho, že nezažil vítěznou premiéru. "Se svým výkonem jsem byl celkem spokojený, ale dělali jsme moc chyb v poli. Šanci na play off jsme přesto ještě neztratili," optimisticky dodal český juniorský reprezentant. Baránka poslala do hry chyba zlínského vedení. Při registraci nových hráčů v pražské centrále extraligy chybělo na soupisce jméno smečaře Marka Kopanji. Rozhodčí to zjistili těsně před zápasem, Jugoslávec musel do hlediště a základní sestava se výrazně změnila. Místo Kopanji nastoupil na post přihrávajícího smečaře Stejskal, který většinu sezony odehrál na bloku. První zlínskou příležitost proto dostal Baránek. "Nastoupili jsme v jiném složení, než v jakém jsme se celý týden připravovali. Ale to rozhodně nebyla příčina naší porážky," přiznal Dostál. "V příštím utkání v Příbrami už by měl Kopanja nastoupit," slíbil.
Zlín - Pokud bylo první utkání roku 2002 předzvěstí toho, jak budou vypadat další letošní vystoupení zlínských volejbalistů, musí jejich příznivce přepadat chmurné představy. Ani v novém roce se tým nedokázal zbavit herní mizérie, která ho doprovázela celý podzim. Proti Českým Budějovicím neměl prakticky šanci. Fatra prohrála za 66 minut hladce 0:3 ( -20, -22, -22) a v tabulce zůstala předposlední. Odstup na šesté místo, které ještě zaručuje účast v play off, se však zvýšil na dva body. Hlavní konkurent v boji o poslední pozici pro vyřazovací část Ostrava totiž v domácím prostředí přehrál Příbram. "Budějovice vyhrály zaslouženě. K naší tradiční slabině, kterou je obrana na síti, se tentokrát přidala velice slabá přihrávka. To byl základní kámen neúspěchu," trpce konstatoval trenér Fatry Zlín Ivan Dostál. "Každá výhra venku je dobrá," opáčil kouč Českých Budějovic Zdeněk Pommer. "První set jsme získali hladce, ve druhém jsme dobře nasadili Černého. Ve třetí sadě při vedení 20:12 jsme sice začali dělat krávoviny, ale naštěstí jsme to dohráli," ulevil si. Zlínský oddíl v týdnu získal dvě posily z prvoligového Brna, ale ani jejich nasazení nezajistilo úspěšný výsledek. Větší šanci dostal překvapivě osmnáctiletý blokař Kamil Baránek, který s Fatrou absolvoval jeden společný trénink. Smečař Miroslav Svoboda se na hřišti objevil teprve ve druhé sadě, kdy vystřídal Calábka. "Svoboda moc šancí nedostal, ale rozhodně bude platným hráčem. Baránek hrál dobře v útoku, v obraně byl slabší," zhodnotil oba nováčky zlínský kouč. "Byl jsem svým nasazením do základní sestavy trochu zaskočený, spíš jsem počítal s lavičkou," řekl Kamil Baránek, který byl zklamaný z toho, že nezažil vítěznou premiéru. "Se svým výkonem jsem byl celkem spokojený, ale dělali jsme moc chyb v poli. Šanci na play off jsme přesto ještě neztratili," optimisticky dodal český juniorský reprezentant. Baránka poslala do hry chyba zlínského vedení. Při registraci nových hráčů v pražské centrále extraligy chybělo na soupisce jméno smečaře Marka Kopanji. Rozhodčí to zjistili těsně před zápasem, Jugoslávec musel do hlediště a základní sestava se výrazně změnila. Místo Kopanji nastoupil na post přihrávajícího smečaře Stejskal, který většinu sezony odehrál na bloku. První zlínskou příležitost proto dostal Baránek. "Nastoupili jsme v jiném složení, než v jakém jsme se celý týden připravovali. Ale to rozhodně nebyla příčina naší porážky," přiznal Dostál. "V příštím utkání v Příbrami už by měl Kopanja nastoupit," slíbil.
</TEXT>
</DOC>
<DOC>
<DOCID>MF-20020107169</DOCID>
<DOCNO>MF-20020107169</DOCNO>
<DATE>01/07/02</DATE>
<TEXT>
Extraligové házenkářky Kunovic po dvou nezdarech zabraly, s ostravskou posilou Lucií Dorotíkovou překonaly Cheb 24:19 (11:9). První výhru slavil nový trenér Petr Koutný, který v prosinci nahradil Antonína Střelce. Na snímku je spojka Lenka Romanová.
</TEXT>
</DOC>
<DOC>
<DOCID>MF-20020107170</DOCID>
<DOCNO>MF-20020107170</DOCNO>
<DATE>01/07/02</DATE>
<TITLE>
Podniky vidí letošek poměrně optimisticky
</TITLE>
<HEADING>
Události
</HEADING>
<GEOGRAPHY>Praha</GEOGRAPHY>
<TEXT>
Zlepšení ekonomické situace v příštích šesti měsících předpokládá téměř čtvrtina tuzemských podniků, což je o pět procent více než loni v listopadu. Současně poměrně výrazně ubylo podniků, které očekávají zhoršení podmínek. V prosinci jich bylo šest procent proti listopadovým devíti procentům. Vyplývá to z konjunkturálního průzkumu Českého statistického úřadu. Celkový indikátor důvěry v průmyslu vzrostl. Podobně jako v předchozích měsících považovalo v prosinci svou ekonomickou situaci za dobrou 39 procent dotázaných, 58 procent za uspokojivou a tři procenta za špatnou.
Praha - Zlepšení ekonomické situace v příštích šesti měsících předpokládá téměř čtvrtina tuzemských podniků, což je o pět procent více než loni v listopadu. Současně poměrně výrazně ubylo podniků, které očekávají zhoršení podmínek. V prosinci jich bylo šest procent proti listopadovým devíti procentům. Vyplývá to z konjunkturálního průzkumu Českého statistického úřadu. Celkový indikátor důvěry v průmyslu vzrostl. Podobně jako v předchozích měsících považovalo v prosinci svou ekonomickou situaci za dobrou 39 procent dotázaných, 58 procent za uspokojivou a tři procenta za špatnou.
</TEXT>
</DOC>
<DOC>
<DOCID>MF-20020107171</DOCID>
<DOCNO>MF-20020107171</DOCNO>
<DATE>01/07/02</DATE>
<TITLE>
Šen-tchou pomohlo EGAP k rekordnímu pojištění
</TITLE>
<HEADING>
Události
</HEADING>
<GEOGRAPHY>Praha</GEOGRAPHY>
<TEXT>
Rekordní pojištění úvěrů českým vývozcům za více než 85 miliard korun očekává za loňský rok státní Exportní garanční a pojišťovací společnost EGAP. K více než 20procentnímu nárůstu proti roku 2000 přispěje především pojištění dodávek pro čínskou tepelnou elektrárnu Šen-tchou. Zisk EGAP čeká v řádu stovek milionů korun, přičemž jej opět investuje do pojistných fondů.
Praha - Rekordní pojištění úvěrů českým vývozcům za více než 85 miliard korun očekává za loňský rok státní Exportní garanční a pojišťovací společnost EGAP. K více než 20procentnímu nárůstu proti roku 2000 přispěje především pojištění dodávek pro čínskou tepelnou elektrárnu Šen-tchou. Zisk EGAP čeká v řádu stovek milionů korun, přičemž jej opět investuje do pojistných fondů.
</TEXT>
</DOC>
<DOC>
<DOCID>MF-20020107172</DOCID>
<DOCNO>MF-20020107172</DOCNO>
<DATE>01/07/02</DATE>
<TITLE>
Automobilka Audi loni výrazně zvýšila výrobu
</TITLE>
<HEADING>
Události
</HEADING>
<GEOGRAPHY>Frankfurt</GEOGRAPHY>
<TEXT>
Automobilka Audi zvýšila v loňském roce prodej o 11 procent na 725 tisíc vozů a zaznamenala tak po šesté za sebou nový rekord. V neděli to oznámila firma s tím, že její prodej v samotném Německu stoupl o šest procent na 255 000 vozů. Podíl společnosti na německém trhu se tak zvýšil na 7,5 procenta z předchozích 6,9 procenta. V celé západní Evropě pak firma očekává zvýšení tržního podílu na 3,7 procenta z 3,3 procenta. Podíl exportu na celkovém prodeji loni stoupl na 65 procent.
Frankfurt - Automobilka Audi zvýšila v loňském roce prodej o 11 procent na 725 tisíc vozů a zaznamenala tak po šesté za sebou nový rekord. V neděli to oznámila firma s tím, že její prodej v samotném Německu stoupl o šest procent na 255 000 vozů. Podíl společnosti na německém trhu se tak zvýšil na 7,5 procenta z předchozích 6,9 procenta. V celé západní Evropě pak firma očekává zvýšení tržního podílu na 3,7 procenta z 3,3 procenta. Podíl exportu na celkovém prodeji loni stoupl na 65 procent.
</TEXT>
</DOC>
<DOC>
<DOCID>MF-20020107173</DOCID>
<DOCNO>MF-20020107173</DOCNO>
<DATE>01/07/02</DATE>
<TITLE>
Špidla: euro přijde 6 let po vstupu do EU
</TITLE>
<HEADING>
Události
</HEADING>
<GEOGRAPHY>Praha</GEOGRAPHY>
<TEXT>
Zavedení eura v České republice lze podle ministra práce a sociálních věcí a šéfa ČSSD Vladimíra Špidly očekávat během šesti až sedmi let po vstupu země do Evropské unie. "Naše výpočty říkají, že po vstupu do Evropské unie budeme potřebovat šest, sedm let," řekl včera Špidla. Předběžný odhad zavedení jednotné měny je podle něj v průběhu let 2010-2011. Špidla zároveň odmítl, že by přechod na euro s sebou nesl jakékoliv dodatečné náklady. "Přechod na euro je velmi hladký, naopak to znamená snížení některých nákladů, například nákladů na transakce při převádění peněz, které bývají asi pět procent. Tyto náklady pak odpadnou," řekl Špidla. Odmítl, že by zavedení eura v budoucnu ovlivnilo systém daní.
Praha - Zavedení eura v České republice lze podle ministra práce a sociálních věcí a šéfa ČSSD Vladimíra Špidly očekávat během šesti až sedmi let po vstupu země do Evropské unie. "Naše výpočty říkají, že po vstupu do Evropské unie budeme potřebovat šest, sedm let," řekl včera Špidla. Předběžný odhad zavedení jednotné měny je podle něj v průběhu let 2010-2011. Špidla zároveň odmítl, že by přechod na euro s sebou nesl jakékoliv dodatečné náklady. "Přechod na euro je velmi hladký, naopak to znamená snížení některých nákladů, například nákladů na transakce při převádění peněz, které bývají asi pět procent. Tyto náklady pak odpadnou," řekl Špidla. Odmítl, že by zavedení eura v budoucnu ovlivnilo systém daní.
</TEXT>
</DOC>
<DOC>
<DOCID>MF-20020107174</DOCID>
<DOCNO>MF-20020107174</DOCNO>
<DATE>01/07/02</DATE>
<TITLE>
Firmy pomohly státu s daněmi
</TITLE>
<TEXT>
Výpadek daně z přidané hodnoty zachránily podniky, kterým se dařilo vytvářet zisky
Praha - Zlepšující se situace podniků, které byly loni schopny zaplatit více na daních, zachránila státní rozpočet před vyšším schodkem. Více peněz ze zdaněných zisků firem totiž vyrovnalo výpadek při výběru na dani z přidané hodnoty. "Na vině je i nynější systém odpočtů daně a dvou sazeb," uvedl k problematickému výběru DPH ministr financí Jiří Rusnok. Jde o to, že firmy mohou nakupovat zboží s 22procentní sazbou a poskytované služby zatížit pouze pětiprocentní daní. Ze zákona přitom mají nárok na vrácení vyšší daně a rozdíl zůstane v jejich kapse. Další desítky miliard odsávají státu organizované řetězce firem, které si navzájem prodávají zboží, jehož cena se stále zvyšuje. Poslední firma zboží fiktivně vyveze a požádá o vrácení daně. Společnost, která je prodala a měla by daň zaplatit, takzvaný bílý kůň, poté zmizí. Naopak na daních z příjmů loni firmy zaplatily celkem o 16 miliard více, než kolik očekávala vláda ve schváleném státním rozpočtu. "Na území města Prahy se vybralo na daních z příjmů zhruba o polovinu více než předloni," potvrzuje Lubomír Janoušek z tamního finančního ředitelství. Nejvíce peněz proudí od středních firem. Ty mají podle Janouška již delší čas za sebou zásadní investice a prosperují. Naproti tomu velké firmy často měly i kvůli restrukturalizacím spočívajícím v masivní výměně svých strojů a zařízení obrovské ztráty, které si mohou odpočítávat až sedm let a odevzdávají méně daní. Za přílivem mnoha miliard navíc stála i jedna mimořádná okolnost, která se již nebude opakovat. Téměř sedm miliard na daních totiž loni přispěly do státní kasy České radiokomunikace. Ty totiž v roce 2000 prodaly za 22 miliard svůj podíl v mobilním operátorovi Radiomobil, což se odrazilo ve vysokém zisku, z kterého loni společnost zaplatila zhruba pět miliard na daních. Další více než miliardu přineslo zdanění šestimiliardové dividendy, kterou loni radiokomunikace vyplatily. Kromě rostoucích zisků firem přispěli z daní k vyšším příjmům státu již pouze zaměstnanci a podnikatelé a vyšší výnos daně z nemovitostí. Naopak méně se kromě daně z přidané hodnoty vybralo na spotřebních a majetkových daních. Na vývoji DPH se již ministerstvo financí loni poučilo a letos počítá s pouze o jednu miliardu vyšším příjmem do rozpočtu, než jakého bylo dosaženo letos. Kromě úniků totiž její výběr komplikují i stále větší sumy vracené při nákupu zboží turistům či firmám, které zde investují. Naopak pokud jde o majetkové daně, stát letos očekává, že získá o několik miliard více než loni, kdy bylo zavedeno několik nových daní.
</TEXT>
</DOC>
<DOC>
<DOCID>MF-20020107175</DOCID>
<DOCNO>MF-20020107175</DOCNO>
<DATE>01/07/02</DATE>
<TITLE>
Jakou barvu má cibulák? V Japonsku bude zelený
</TITLE>
<GEOGRAPHY>Dubí</GEOGRAPHY>
<TEXT>
Japonci si již brzy budou moci koupit ve svých obchodech tradiční cibulákový porcelán v zelené barvě. Český porcelán Dubí totiž jako první ze čtyř světových výrobců cibuláku zahájí sériovou výrobu v jiné než modré barvě. Na žádost japonských obchodníků to bude právě zelená. O dodávkách zeleného cibuláku jednala firma s Japonci zhruba rok. "Japonský partner nejprve zjišťoval zájem o tuto barvu na tamním trhu," uvedl tajemník firmy Ladislav Blažek. Dodal, že poptávka po zeleném cibuláku je překvapivě velmi vysoká. Zatím však podle něj není stanoven objem dodávek. Společnost dodává ročně na japonský trh výrobky za 10 až 20 milionů korun, což je mezi čtyřmi a osmi procenty loňských firemních tržeb. "Japonsko patří k našim tradičním vývozním teritoriím," uvedl Blažek.
Dubí - Japonci si již brzy budou moci koupit ve svých obchodech tradiční cibulákový porcelán v zelené barvě. Český porcelán Dubí totiž jako první ze čtyř světových výrobců cibuláku zahájí sériovou výrobu v jiné než modré barvě. Na žádost japonských obchodníků to bude právě zelená. O dodávkách zeleného cibuláku jednala firma s Japonci zhruba rok. "Japonský partner nejprve zjišťoval zájem o tuto barvu na tamním trhu," uvedl tajemník firmy Ladislav Blažek. Dodal, že poptávka po zeleném cibuláku je překvapivě velmi vysoká. Zatím však podle něj není stanoven objem dodávek. Společnost dodává ročně na japonský trh výrobky za 10 až 20 milionů korun, což je mezi čtyřmi a osmi procenty loňských firemních tržeb. "Japonsko patří k našim tradičním vývozním teritoriím," uvedl Blažek.
</TEXT>
</DOC>
<DOC>
<DOCID>MF-20020107176</DOCID>
<DOCNO>MF-20020107176</DOCNO>
<DATE>01/07/02</DATE>
<TITLE>
Rusko od února sníží clo na ropu
</TITLE>
<GEOGRAPHY>Moskva</GEOGRAPHY>
<TEXT>
Rusko od února srazí clo na vývoz ropy na osm dolarů za tunu z nynějších 23,4 eura na tunu. Rozhodnutí vyplývá z nového zákona o celních tarifech, uvedla mluvčí vládní Komise pro ochranná opatření v zahraničním obchodě. Snížení cel na vývoz ropy má pomoci ropným společnostem zachovat ziskovost i za nynějších nižších cen ropy a po rozhodnutí ruské vlády a firem omezit po dohodě s ropným kartelem OPEC těžbu ropy. "Toto rozhodnutí zcela jistě zvýší ziskovost ruského vývozu ropy," řekl mluvčí komise Gennadij Ježov. Rusko slíbilo snížit svůj vývoz ropy o sto padesát tisíc barelů denně, tedy zhruba o pět procent. Moskva byla nucena tento krok učinit, aby vyhověla nátlaku organizace OPEC. Ta hrozila, že neuskuteční plánovanou redukci dodávek, pokud se ke snížení nepřipojí ostatní producenti, tedy zejména Rusko a Mexiko. Cena ropy v uplynulém týdnu, ve kterém členské i nečlenské země kartelu OPEC těžbu omezily, výrazně rostla. Cena barelu nejčastěji uváděné ropy Brent stoupla o 1,86 dolaru na 21,55 dolaru. Členové kartelu začali od nového roku dodávat na trh o 1,5 milionu barelů ropy méně než dosud, aby tak pomohli stabilizovat situaci a zvýšit ceny. K růstu ceny ropy přispěla rovněž zpráva energetického informačního úřadu EIA, podle které se zásoby ropy ve Spojených státech začaly výrazně snižovat.
Moskva - Rusko od února srazí clo na vývoz ropy na osm dolarů za tunu z nynějších 23,4 eura na tunu. Rozhodnutí vyplývá z nového zákona o celních tarifech, uvedla mluvčí vládní Komise pro ochranná opatření v zahraničním obchodě. Snížení cel na vývoz ropy má pomoci ropným společnostem zachovat ziskovost i za nynějších nižších cen ropy a po rozhodnutí ruské vlády a firem omezit po dohodě s ropným kartelem OPEC těžbu ropy. "Toto rozhodnutí zcela jistě zvýší ziskovost ruského vývozu ropy," řekl mluvčí komise Gennadij Ježov. Rusko slíbilo snížit svůj vývoz ropy o sto padesát tisíc barelů denně, tedy zhruba o pět procent. Moskva byla nucena tento krok učinit, aby vyhověla nátlaku organizace OPEC. Ta hrozila, že neuskuteční plánovanou redukci dodávek, pokud se ke snížení nepřipojí ostatní producenti, tedy zejména Rusko a Mexiko. Cena ropy v uplynulém týdnu, ve kterém členské i nečlenské země kartelu OPEC těžbu omezily, výrazně rostla. Cena barelu nejčastěji uváděné ropy Brent stoupla o 1,86 dolaru na 21,55 dolaru. Členové kartelu začali od nového roku dodávat na trh o 1,5 milionu barelů ropy méně než dosud, aby tak pomohli stabilizovat situaci a zvýšit ceny. K růstu ceny ropy přispěla rovněž zpráva energetického informačního úřadu EIA, podle které se zásoby ropy ve Spojených státech začaly výrazně snižovat.
</TEXT>
</DOC>
<DOC>
<DOCID>MF-20020107177</DOCID>
<DOCNO>MF-20020107177</DOCNO>
<DATE>01/07/02</DATE>
<TITLE>
Největší obchody loni znovu zvýšily tržby
</TITLE>
<GEOGRAPHY>Praha</GEOGRAPHY>
<TEXT>
velké obchodní řetězce v loňském roce výrazně zvýšily svůj podíl na trhu. Deset největších obchodních firem v Česku loni utržilo přes 178 miliard korun, což je ve srovnání s rokem 2000 bezmála o 27 miliard korun více. Údaje poskytla společnost Incoma Research. Největším obchodníkem bylo loni Makro s 32 miliardami korun tržeb, následováno Aholdem, který měl tržby 29,6 miliardy. Tržby třetí firmy, Rewe, Incoma odhaduje na 21,3 miliardy korun. Podle Incomy se pořadí na prvních osmi místech žebříčku proti loňsku nezměnilo. Makru totiž vzrostly meziročně tržby o 4,5 miliardy korun, Aholdu o šest miliard a skupině Rewe, tvořené řetězci Penny Market a Billa, o 2,3 miliardy. Čtvrtou příčku stejně jako v předchozím roce obsadilo Tesco ČR s tržbami 18,5 miliardy korun, což je růst o 2,7 miliardy. Delvitě naopak tržby klesly. Celkový podíl deseti největších obchodníků na trhu dosáhl 30 procent. Přes posilování velkých firem na trhu tempo růstu tržeb deseti největších obchodníků se v roce 2001 nezvýšilo, ale již podruhé mírně kleslo.
Tržby 2001(v mld.Kč, odhad)
</TEXT>
</DOC>
<DOC>
<DOCID>MF-20020107178</DOCID>
<DOCNO>MF-20020107178</DOCNO>
<DATE>01/07/02</DATE>
<TITLE>
Dráhy stála kalamita 30 milionů
</TITLE>
<GEOGRAPHY>Praha</GEOGRAPHY>
<TEXT>
Mimořádné náklady zhruba třicet milionů korun si dosud podle odhadu Českých drah vyžádaly práce spojené s odklízením přívalu sněhu na železnici. "Neplánované náklady začaly vznikat od poloviny prosince a stále trvají," řekla mluvčí drah Martina Benešová. Dráhy se po přívalech sněhu, často doprovázených silným větrem, musely po několik minulých nocí potýkat i s následky extrémních mrazů. Ty způsobily lomy kolejí na několika traťových úsecích, zamrzání topení a brzdových kohoutů zejména u starších vozů, zatuhnutí výhybek i nákladu ve vagonech. Ve středu minulého týdne, kdy kalamita vrcholila, bylo nesjízdných celkem 16 traťových úseků. Vlaky nabíraly většinou čtvrthodinové zpoždění, některé mezinárodní spoje se však zpozdily i o několik hodin.
Praha - Mimořádné náklady zhruba třicet milionů korun si dosud podle odhadu Českých drah vyžádaly práce spojené s odklízením přívalu sněhu na železnici. "Neplánované náklady začaly vznikat od poloviny prosince a stále trvají," řekla mluvčí drah Martina Benešová. Dráhy se po přívalech sněhu, často doprovázených silným větrem, musely po několik minulých nocí potýkat i s následky extrémních mrazů. Ty způsobily lomy kolejí na několika traťových úsecích, zamrzání topení a brzdových kohoutů zejména u starších vozů, zatuhnutí výhybek i nákladu ve vagonech. Ve středu minulého týdne, kdy kalamita vrcholila, bylo nesjízdných celkem 16 traťových úseků. Vlaky nabíraly většinou čtvrthodinové zpoždění, některé mezinárodní spoje se však zpozdily i o několik hodin.
</TEXT>
</DOC>
<DOC>
<DOCID>MF-20020107179</DOCID>
<DOCNO>MF-20020107179</DOCNO>
<DATE>01/07/02</DATE>
<TITLE>
Euro přestálo velkou sobotní zkoušku
</TITLE>
<TEXT>
První velký nákupní den dopadl bez problémů, lidé si pouze kontrolovali, jaké dostávají do rukou peníze
Brusel (od našeho zpravodaje) - Netrpělivě očekávaná sobotní "zkouška ohněm" dopadla pro novou evropskou měnu na jedničku. Po třech dnech s eurem byly obchody v sobotu už připraveny na chvíli, kdy je zavalí navrátilci z dovolené a rodiny nakupující množství jídla na další týden. "Byznys bez problémů," hlásili po dlouhé sobotě, kdy jsou obchody otevřeny až do večera, obchodníci z Německa či Francie. A podobně to vypadalo i v Belgii. "Lidé sice nepropadají nákupní horečce, ale nejsou ani nijak zdrženliví," prohlásil mluvčí svazu německého maloobchodu Hubertus Pellengahr. Ale třeba v Hamburku uváděli zástupci obchodního domu Karstadt, že "je to skoro jako při vánočním prodeji". Jediným problémem byl chybějící návyk na nové peníze. "Lidé si musí až třikrát kontrolovat, jaké peníze mají vlastně v ruce," uvedli vedoucí z řady prodejen na jihu Německa. Jinak do včerejšího večera nepřišly ze žádné části eurozóny zprávy o problémech při nákupech. Úřady se snažily předem předejít všem potížím, a tak byly ve Španělsku, Nizozemsku, Irsku a Finsku ještě v sobotu otevřeny banky. Byla to reakce na výzvu Evropské komise. Ta varovala, že během soboty může nastat nedostatek bankovek zejména menších hodnot. Euro zatím zasáhla jen první "politická krize" - kvůli sporu o jeho zavádění a o evropskou politiku Itálie odstoupil v sobotu ministr zahraničí Renato Ruggiero. Obchodníci nyní čekají na výsledek dalšího "testu": na výprodeje. Ty začínají v řadě zemí tento týden. Po sobotním bezproblémovém dni sílí hlasy, že marky, franky či liry "zmizí velmi rychle z oběhu". Mnohde už fakticky zmizely. "Platby ve francích tvoří jen desetinu všech plateb v hotovosti," uváděli v sobotu pracovníci prodejen na Rue Neuve, přední obchodní třídě Bruselu. Představitel sdružení berlínských obchodníků Nils Busch-Petersen uvedl: "Euro postupuje každým dnem. Mnozí zákazníci už nemají v peněžence žádné marky - sedmdesát až osmdesát procent lidí platí už jen eury." Podobnou zkušenost mají i na jihu Francie. "Klienti se zbavili svých franků 2. a 3. ledna, takže asi 65 procent plateb prováděli v nich. Ale teď už platí v eurech," řekl Stéphane Lardon z marseillského Carrefouru. Jednotná měna převládala v obchodech Eurolandu už v pátek, kdy s ní lidé uhradili 55 procent svých nákupů. Nejdále došli Nizozemci a Řekové, kteří platili eury více než čtyři pětiny nákupů. Zato Francouzi, Italové, Belgičané a Španělé tou dobou ještě nepřekročili hranici padesáti procent. Podle včera zveřejněného průzkumu však 88 procent Francouzů i tak soudí, že přechod na euro probíhá "spíše dobře". Kvůli prudkému nástupu nové měny očekávají nyní tři pětiny Rakušanů (a nejen oni), že jejich národní měna přestane platit nejpozději koncem ledna, a ne koncem února, jak dosud zamýšlejí úřady. Ministr financí Grasser tvrdil, že už koncem tohoto týdne by mělo být devět desetin všech peněžních plateb v hotovosti uhrazováno eurem.
</TEXT>
</DOC>
<DOC>
<DOCID>MF-20020107180</DOCID>
<DOCNO>MF-20020107180</DOCNO>
<DATE>01/07/02</DATE>
<TITLE>
Trh bere novou měnu, prodavači však stále myslí ve francích
</TITLE>
<TEXT>
Brusel (Od našeho zpravodaje) - "Ela, ela eláá!" "Kata katáá!" Rozlehlý prostor tržiště v bývalých bruselských jatkách zaplňuje bojový pokřik arabských zelinářů. Utichá jen ve chvíli, kdy prodavač ještě jednou přehlíží novotou zářící euromince vyrovnané na dlani, než je definitivně předá jako drobné kupujícím. "Ještě 25 centů," domáhá se neústupně postarší pár u jednoho z mnoha ovocnářských stánků a vrací prodavači zpět několik méně hodnotných euromincí. Zelinář zmateně krčí rameny, přihazuje k vráceným mincím žádaných pětadvacet centů. "Je to teď těžké, člověk neví, v čem má počítat dříve. Někteří lidé nám dají eura a chtějí franky, nebo naopak, a někteří dokonce chtějí nazpátek půlku v eurech a půlku ve francích," říká prodavač Rašíd. François, který u vstupu na trh prodává noviny, si žádný problém s vracením nepřipouští. "Když mi lidé zaplatí v eurech, vracím v eurech - a když platí ve francích, dávám prostě franky," prohlašuje rozhodně. Na okraji tržiště vystrkují ušaté hlavy černí, šedí a bílí králíci. Zvědavě se rozhlížejí po šumícím tržišti, než je jejich pán popadne za hřbet a předvede dalšímu z četných zákazníků. "Vydrží mi cestou? Jedu do Německa," poptává se mládenec, který žádá, aby cena byla v nové měně. "Stačí mu kousek chleba - bez vody se přes den obejde," doporučuje mu prodavač a účtuje 2,5 eura. Dříve by to bylo sto franků - teď je to vlastně o jeden frank více. Ale tak drobného "zaokrouhlení nahoru" si nikdo ani nevšímá. Na tržišti panuje zmatek - někde jsou euroceny jen ledabyle přiškrábnuty k cenám ve francích, jinde svítí nad květáky a lilky dvoubarevné ceny v eurech, čerstvě vyjeté z barevné tiskárny, a o kus dále je zase vidět, že v Belgii se zákony neberou zvlášť přísně: i když je euro legální měnou, cena oliv, orientálního koření, šamponů a videokazet je pořád uváděna ve francích. Tato situace je jako stvořená pro cenové manévry všech odstínů a barev. Přesto nakupující věří, že na trhu mají větší jistotu než jinde. "V obchodech zvedli ceny aspoň o patnáct procent - tady se zdá, že se to drží," tvrdí jeden z řady Belgičanů, kteří sem přišli koupit levnější zeleninu a ne o moc levnější sýry, kosmetiku či šaty. "Tři kila jablek za sto franků!" huláká vousatý Marokánec nad rudými a žlutými plody, úhledně vyrovnanými v dřevěných bedničkách. Každý stánek ohlašuje něco levného, ale vždy jen ve francích. Na tržišti, kam chodí lidé staří, chudí či šetrní, se už pilně obchoduje v nové měně. Prodavači i kupující však stále myslí ve francích. Kdoví kdy tu poprvé zazní: "Ela, ela eláá! Kilo za pouhé euro!"
</TEXT>
</DOC>
<DOC>
<DOCID>MF-20020107181</DOCID>
<DOCNO>MF-20020107181</DOCNO>
<DATE>01/07/02</DATE>
<TITLE>
NAPODOBENINY EUR ZABAVOVALI VOJÁCI
</TITLE>
<TEXT>
Barry Fletcher z vojsk mírových sil v Kosovu ukazuje repliky eurobankovek. Ty vytiskl v Prištině jako svou mimořádnou přílohu místní deník, aby ukázal čtenářům, jak nové peníze vypadají. Repliky podle mínění místních úřadů byly poměrně zdařilé a mohly být využity k nezákonnému obohacení. Proto bylo nařízeno jejich stažení a zničení.
</TEXT>
</DOC>
<DOC>
<DOCID>MF-20020107182</DOCID>
<DOCNO>MF-20020107182</DOCNO>
<DATE>01/07/02</DATE>
<TITLE>
Dopisy mužů, mezi nimiž nebylo tajností
</TITLE>
<TEXT>
Masarykův ústav zahájil novou edici, která zpřístupňuje korespondenci, již vedl TGM
Praha - Tomáš Garrigue Masaryk a Bedřich Hlaváč. Na rozdíl od prvního československého prezidenta je jméno jeho vídeňského důvěrníka Bedřicha Hlaváče (1868-1936) již pozapomenuto. Úvodní svazek z nové edice Korespondence TGM, který obsahuje více než tři stovky dosud nepublikovaných dopisů z let 1899-1931, tyhle dvě osobnosti staví do bezmála rovnocenného vztahu: na jedné straně prozíravý politik, na straně druhé sečtělý novinář. Oba přitom respektují názory toho druhého, byť s ním nesouhlasí. V rozsáhlém projektu, který vedle Spisů TGM připravuje pražský Masarykův ústav Akademie věd České republiky, má výhledově na řadu přijít korespondence s Edvardem Benešem, s národohospodářem a mladočeským politikem Josefem Kaizlem, s politikem Karlem Kramářem či s Masarykovými přáteli na Slovensku. Uvažuje se i o korespondenci s básníkem Josefem Svatoplukem Macharem; ta je však zatím k dispozici neúplná.
</TEXT>
<HEADING>
Háčky a čárky
</HEADING>
<TEXT>
"Ty dokumenty jsou neznámé i v odborných kruzích," tvrdí Vratislav Doubek, který se spolu s Martinem Kučerou podílel na ediční přípravě úvodního titulu edice Korespondence TGM. Velká část Masarykových dopisů Hlaváčovi přečkala v neporušeném stavu hlavně díky někdejšímu prezidentovu knihovníkovi Josefu Navrátilovi, který ji za druhé světové války, krátce před svým zatčením, ukryl do sklepa pod hromadu uhlí. Podle editora Doubka korespondence mezi Hlaváčem a Masarykem není zrovna určena k večerům pod lampou. Masaryk ani Hlaváč nezvládali češtinu na sto procent: používají spoustu anglicismů, latinismů a okrajových slov, ignorují interpunkci a diakritiku. "Copak Hlaváč, ten psal vůbec hez háčků a čárek, ale s Masarykem byla potíž - někdy háčky a čárky prohodil, jindy vypustil písmena." Přes společné potýkání se s jazykovými pravidly si nicméně každý z respondentů zachoval svůj charakteristický styl: "Zatímco Hlaváč se víc rozepisuje, Masaryk píše hodně zkratkovitě, úsečně a překotně - některá slova jsme museli dopisovat." Jazykově však editoři texty neuhlazovali, ztratily by totiž svá specifika. Jako příklad uvádí Doubek slovo posílat - na přelomu století se psalo s ypsilon.
</TEXT>
<HEADING>
Apanáž pro věrného
</HEADING>
<TEXT>
"Hlaváč dělal Masarykovi takové vídeňské očko, šedou eminenci. Vyhovoval mu po všech stránkách - diskrétní typ s neobyčejnými kontakty ve vídeňských kruzích, zdrženlivý v soudech, ale jednoznačný ve formulacích. Přiměřeně uctivý, nikoli devótní; přiměřeně samostatný, a přitom ne individualistický," popisuje Doubek Hlaváčovy přednosti. V Národních listech Hlaváč zavedl kvalitní burzovní rubriku, přispíval do Času a revue Die Zeit, spoluredigoval Naši dobu a řídil parlamentní zpravodajství v deníku Union. Pro svou inteligenci a skvělé novinářské schopnosti byl Masarykovi v období před první světovou válkou blíž než řada jeho jiných spolupracovníků, důvěřoval mu prý více než kupříkladu šéfredaktorovi Času Janu Herbenovi. Ačkoli se jejich cesty vzdálily, když Hlaváč odmítl s Masarykem spolupracovat v zahraničním odboji a bytostně věřil v reformovatelnou monarchii, TGM-prezident na oddaného intima nezapomněl. V lednu roku 1919 se Hlaváč obrátil na prezidenta s takřka omluvným dopisem, v němž jej prosil, aby podpořil krachující list Union. Byť nakonec pražské německé noviny padly, Masaryk Hlaváče vybral na místo šéfredaktora nově vzniklého listu Tribuna. "Jsem přesvědčen pane presidente že přes to, že jsem Vaší politice v cizině neporozuměl, ani dost málo nepochybujte o naprosté oddanosti k Vaší osobě a že chováte přesvědčení, na 25leté zkušenosti zbudované, že bych nejraději sloužil zase Vám." Od konce dvacátých let potom Masaryk Hlaváčovi vyplácel ze svého dispozičního fondu měsíční apanáž, která po Hlaváčově smrti v říjnu 1936 přešla na vdovu Janu Hlaváčovou. "Nebylo mezi T. G. a mnou žádných tajností. Jak on mi povídal o všem co se ho týkalo, věděl o mých nejsoukromějších záležitostech. Snad s tím rozdílem, že jsem nikdy, mohu říci klidně nikdy, se neptal po jeho soukromých věcech, třeba mne až horečně zajímaly a čekal až co sám poví. Mohu říci, že jsem se vždy dočkal," napsal Bedřich Hlaváč v textu z roku 1936, který se našel v jeho pozůstalosti. Ten text měl být jakýmsi úvodním slovem k jeho zamýšlené edici korespondence s Masarykem. Stejně jako čtyřdílný soubor pamětí ji však Bedřich Hlaváč už knižně vydat nestačil.
"Hlaváč dělal Masarykovi takové vídeňské očko, šedou eminenci. Vyhovoval mu po všech stránkách - diskrétní typ s neobyčejnými kontakty ve vídeňských kruzích, zdrženlivý v soudech, ale jednoznačný ve formulacích. Přiměřeně uctivý, nikoli devótní; přiměřeně samostatný, a přitom ne individualistický," popisuje Doubek Hlaváčovy přednosti. V Národních listech Hlaváč zavedl kvalitní burzovní rubriku, přispíval do Času a revue Die Zeit, spoluredigoval Naši dobu a řídil parlamentní zpravodajství v deníku Union. Pro svou inteligenci a skvělé novinářské schopnosti byl Masarykovi v období před první světovou válkou blíž než řada jeho jiných spolupracovníků, důvěřoval mu prý více než kupříkladu šéfredaktorovi Času Janu Herbenovi. Ačkoli se jejich cesty vzdálily, když Hlaváč odmítl s Masarykem spolupracovat v zahraničním odboji a bytostně věřil v reformovatelnou monarchii, TGM-prezident na oddaného intima nezapomněl. V lednu roku 1919 se Hlaváč obrátil na prezidenta s takřka omluvným dopisem, v němž jej prosil, aby podpořil krachující list Union. Byť nakonec pražské německé noviny padly, Masaryk Hlaváče vybral na místo šéfredaktora nově vzniklého listu Tribuna. "Jsem přesvědčen pane presidente že přes to, že jsem Vaší politice v cizině neporozuměl, ani dost málo nepochybujte o naprosté oddanosti k Vaší osobě a že chováte přesvědčení, na 25leté zkušenosti zbudované, že bych nejraději sloužil zase Vám." Od konce dvacátých let potom Masaryk Hlaváčovi vyplácel ze svého dispozičního fondu měsíční apanáž, která po Hlaváčově smrti v říjnu 1936 přešla na vdovu Janu Hlaváčovou. "Nebylo mezi T. G. a mnou žádných tajností. Jak on mi povídal o všem co se ho týkalo, věděl o mých nejsoukromějších záležitostech. Snad s tím rozdílem, že jsem nikdy, mohu říci klidně nikdy, se neptal po jeho soukromých věcech, třeba mne až horečně zajímaly a čekal až co sám poví. Mohu říci, že jsem se vždy dočkal," napsal Bedřich Hlaváč v textu z roku 1936, který se našel v jeho pozůstalosti. Ten text měl být jakýmsi úvodním slovem k jeho zamýšlené edici korespondence s Masarykem. Stejně jako čtyřdílný soubor pamětí ji však Bedřich Hlaváč už knižně vydat nestačil.
</TEXT>
</DOC>
<DOC>
<DOCID>MF-20020107183</DOCID>
<DOCNO>MF-20020107183</DOCNO>
<DATE>01/07/02</DATE>
<TITLE>
Masarykovské řady knih
</TITLE>
<TEXT>
Po roce 1989 se pochopitelně rozvinula předtím tvrdě dušená ediční aktivita zpracovávající odkaz TGM. Svoji činnost na území Československa obnovil Ústav T. G. Masaryka, který schraňuje archivy TGM a Edvarda Beneše. Tato instituce rozjela vydávání Spisů TGM, jež mají čítat čtyři desítky svazků; zatím je jich vydána necelá polovina. Při Akademii věd ČR byl založen Masarykův ústav - ten před časem vydávání Spisů TGM převzal "v rámci edičního programu Ústavu T. G. Masaryka" a kromě nich produkuje i další publikace - viz kupříkladu zde zmiňovanou korespondenci TGM a Bedřicha Hlaváče nebo před pár týdny vydanou knihu korespondence Alice a Charlotty Masarykových z let 1915-1916 nazvanou Drahá mama/ Dear Alice. Kromě toho byla v různých nakladatelstvích vydána řada titulů o TGM a s ním souvisících tématech - ať šlo o knihy původně pocházející z exilové produkce (např. práce Jaroslava Opata Filozof a politik T. G. Masaryk 1882-93) nebo o práce nově sepsané doma (kupř. studie Vratislava Doubka T. G. Masaryk a česká slovanská politika 1882-1910).
</TEXT>
</DOC>
<DOC>
<DOCID>MF-20020107184</DOCID>
<DOCNO>MF-20020107184</DOCNO>
<DATE>01/07/02</DATE>
<TITLE>
Diváci Novy ocenili známé tváře
</TITLE>
<GEOGRAPHY>Praha</GEOGRAPHY>
<TEXT>
V sedm večer se otevřelo předsálí hotelu Hilton a brzy nato u vchodu třeskl o zem první tác se sklenkami "vítacího" sektu. Do přímého přenosu Anno 2001, vyhlášení anketních cen pro nejoblíbenější pořady a tváře televize Nova, zbývalo tři čtvrtě hodiny. Velká překvapení nikdo nečekal - a také se nekonala. Fotografové pátrali po hrstce osobností z jiného než "nováckého světa" a ředitel Novy Vladimír Železný odpovídal na otázku, co říká televizním cenám akademie, do nichž Nova své návrhy nezaslala a které byly zveřejněny na internetu koncem loňského roku: "Vůbec jsem si jich nevšiml. Podívám se." Zkrátka podnikový večírek, jen ty požitky si musí hosté odpracovat. První pokyn: Rychle do sálu, živě se vstupuje do Televizních novin. Následuje výzva: Všichni na místa, za pár minut začínáme. Po ní vchází duo Genzer - Suchánek z magazínu Tele tele. Těsně před začátkem přenosu zazní: Sesedněte se doprostřed na prázdná místa, ta volná na kraji odstraníme, tamhle je ještě velký zub deseti prázdných židlí. A poslední žádost: Zkuste nešetřit potleskem. Přichází Bára Štěpánová, už potřetí moderátorská jistota večera Anno; potlesk z reproduktorů zazní dřív než ten skutečný v sále. Letos se měnily kategorie, ze sedmi jich pět patřilo pořadům, jen dvě osobnostem. Trofej psa Nováka vystřídal růžový zajíc Zaza. Zřejmě ve snaze přilákat i mladé diváky zahrály skupiny Čechomor a Chinaski. Nicméně vítězily opět tytéž tváře; některé z nich, baviči Šimek s Bubílkovou či moderátoři zpráv Zuna s Čejkovou, si udržují divácké sympatie už od své éry na konkurenční stanici. Po bezmála dvou hodinách kamery pohasnou, Štěpánová děkuje a k aktérům Tele tele dodává: "Teď už můžete řádit." Na rautu šéfredaktorka časopisu Ano Eva Rýznerová konečně sdělí to, co z pódia na rozdíl od jiných anket nezaznělo. "Přišlo sto tisíc anketních lístků," tvrdí. Je to víc než v minulosti, avšak letos kromě klubového časopisu Novy tiskly hlasovací kupony i dva deníky. Jaký náklad má vlastně Ano? "To nemusíme sdělovat, náš časopis není ve volném prodeji," odmítá Rýznerová. Zatímco nahoře se ještě slaví, dole už stěhují televizní techniku. Šatnářka se třese zimou a na rozloučenou podává časopis Ano: "Jen si ho vezměte, máme to dávat každému."
POZOR NA SOUPEŘE! Zuzana Bubílková napjatě čeká, zda její a Šimkovo Politické harašení u diváků vyhraje. Dočkala se, ovšem pro výhru se na pódium přihnalo i duo "stříbrného" pořadu Tele tele, Genzer - Suchánek - ti jako jedni z mála vnesli na slavnost humor.
Vítězové Anno 2001:
Pořady o životním stylu: Prásk!
Soutěže: Chcete být milionářem?
Zábava: Politické harašení
Zpravodajství a publicistika: Televizní noviny
Události: Silvestr 2000 Žena Novy: Mirka Čejková
Muž Novy: Pavel Zuna
</TEXT>
</DOC>
<DOC>
<DOCID>MF-20020107185</DOCID>
<DOCNO>MF-20020107185</DOCNO>
<DATE>01/07/02</DATE>
<TITLE>
První bod pro Pána prstenů
</TITLE>
<TEXT>
Nové trofeje Amerického filmového institutu zahájily sérii výročních cen
Beverly Hills - Velká pohádková podívaná Pán prstenů - Společenstvo prstenu se v sobotu stala vůbec prvním dílem na světě ověnčeným trofejemi Amerického filmového institutu. V premiérovém ročníku této nové soutěže vyhrál přepis úvodního dílu Tolkienovy knižní trilogie hlavní ocenění za nejlepší film roku 2001, navíc si odnesl dvě ceny za zvláštní efekty. Snímek režiséra Petera Jacksona, jenž tento čtvrtek vstoupí do tuzemských kin, je rovněž velkým favoritem dalších filmových klání od Zlatých glóbů po Oscary a určitě zůstane středem pozornosti i v příštích letech: druhý díl Pána prstenů přijde do kin už o letošních Vánocích, závěrečná třetí část se pak objeví v roce 2003. "Je to klasický příběh a pravé dobrodružství. Osloví diváky bez rozdílu věku, dnes i v dalších generacích," nechal se slyšet představitel hobita Froda, herec Elijah Wood. Ve dvanácti filmových kategoriích se o ceny Amerického filmového institutu podělilo devět titulů, jen dva si však odnesly více než jedinou trofej - kromě Pána prstenů to byl ještě retromuzikál Moulin Rouge, odměněný za hudbu a střih. Nejlepším režisérem byl vyhlášen Robert Altman za satiru Gosford Park. Denzel Washington získal trofej pro nejlepšího herce za roli detektiva ve snímku Training Day, kategorii hereček vyhrála Sissy Spaceková za postavu matky v rodinném dramatu V ložnici. Herečka, jejíž rodiče byli českého původu, už má doma Oscara za snímek První dáma country music a také letos je považována za favoritku na cenu Americké filmové akademie. "Film V ložnici je velmi blízký mému srdci," řekla při přebírání ceny Spaceková. Herecká ocenění za výkony ve vedlejších rolích dostali Gene Hackman za film Taková zvláštní rodinka a Jennifer Connellyová za Čistou duši, kde je partnerkou "gladiátora" Russella Crowea. Režisér Christopher Nolan si připsal cenu za scénář svého thrilleru Memento, vyprávěného netradičně "pozpátku", a na černou komedii bratří Coenových Muž, který tam nebyl zbyla tentokrát jen cena pro kameramana Rogera Deakinse. Potvrdilo se pravidlo, že vysoký počet nominací ještě nezaručuje vítězství - po pěti želízkách v ohni měly snímek V ložnici a válečné drama Černý jestřáb sestřelen, nicméně první dostal jen jednu hereckou trofej, a druhý dokonce neproměnil žádnou ze svých nominací. Americký filmový institut dále rozdával v sedmi kategoriích ceny i televizní tvorbě. Například seriál o osudech mafiánské rodiny Sopránovi, který v tuzemsku vysílá televize Prima, vyhrál mezi dramaty a k tomu i obě mužské herecké kategorie za výkon v hlavní a vedlejší roli, jež ztvárnili James Gandolfini a Edie Falco. "Díky, že se na ten seriál díváte, my ho milujeme možná ještě víc než vy," řekl Falco. Další televizní ceny připadly například Jeffreymu Wrightovi, který hrál Martina Luthera Kinga jr. v Bojkotu, či Judy Davisové, představitelce slavné herečky v pořadu Život s Judy Garlandovou: Já a mé stíny. Za odvahu vzdala Davisové dík i Garlandové dcera Lorna Luftová, zároveň producentka díla. Americký filmový institut doposud pořádal jen ankety o nejlepší film, horor či komedii v dějinách kinematografie. První výroční ceny, které institut udělil a jež vybírali profesionálové, zástupci průmyslu, pedagogové i kritici, byly vyhlášeny v přímém přenosu televize CBS. Sobotní ceremoniál tak odstartoval dříve než v minulosti sérii oceňování filmové produkce: ta teď bude pokračovat od novináři udělovaných Zlatých glóbů (20. ledna) přes výroční ceny profesních organizací herců a režisérů až k Oscarům, kterými "sezona" vyvrcholí 24. března.
</TEXT>
</DOC>
<DOC>
<DOCID>MF-20020107186</DOCID>
<DOCNO>MF-20020107186</DOCNO>
<DATE>01/07/02</DATE>
<TITLE>
Začít radši bez začátků
</TITLE>
<HEADING>
Tv glosář
</HEADING>
<TEXT>
Karel Čapek napsal, že u filmů se nejčastěji předělává konec - že konce se vůbec zpravidla nevedou a snad i konec světa že se napoprvé nepovede a bude prý nutné ho opakovat. Novoroční televize měly opačný problém: nejdou jim začátky. Třeba úvod prvé části dokumentu Národ bez hlav, věnovaný popravě českých pánů roku 1621, byl filmařsky hluboce nevynalézavý. Z komentáře padaly "mlhy a močály ... ženy a dítky ... kvapně ... inu" a další jazykové archaismy, přidaly se duté řečnické otázky: O čem před smrtí přemýšleli? Budeme mít více štěstí při hledání stop než naši předchůdci? Snad měly slovní kudrlinky zachraňovat chudý obraz - pták krouží nad Bílou horou, turisté stojí před orlojem; takové záběry mohou provázet cokoli od projevu prezidenta k předpovědi počasí. Teprve po dvaceti minutách vlastivědy začala podstata pořadu, populárně vědecká detektivka čili pátrání po lebkách popravených šlechticů. To už byla velmi zajímavá, byť velmi výběrová podívaná. Ale kdo na ni vydržel čekat přes kronikářský úvod, natož s vědomím, že další týden bude čekat na druhý díl? Nebo Československo ve zvláštních službách: natolik mimořádný dokumentární cyklus o historii tuzemské rozvědky nepotřeboval úvodní shrnující díl na téma, co vše přinese. Škodil sám sobě. Co chvíli zmínil unikátní detail, pozoruhodný útržek a divák se natěšil - když například slyšel, že zprávy o vojenské intervenci chystané na 21. srpna 1968 unikly tajným službám jen v Maďarsku, odkud je český velvyslanec hned poslal do Prahy, ale nikdy nedošly, neboť radista byl "jejich" člověk. Jenže chytlavý motiv se vzápětí opustil a šlo se dál, k jinému, který se zase jen nakousl. Čistší by bylo začít rovnou historicky prvním dílem o T. G. Masarykovi. Shrnující úvody, takzvané piloty, mají smysl u hraných seriálů, neboť lákají k prodeji celé série na televizních trzích; tenhle měl příchuť propagační upoutávky. Propagace nevyšla ani včerejší premiéře televizního filmu Den, kdy nevyšlo slunce. Podle programových informací v tisku, které dodala sama ČT, šlo o režijní práci Jitky Musilové. Leč Musilová psala scénář a režisérka Jitka Němcová jako by neexistovala, ač vytvářela atmosféru i tam, kde děj měl proluky, našla nápaditou Decziho hudbu a pro hlavní roli neotřelou divadelní tvář Petry Jungmanové. Hlavně si však příběh s tajemstvím držel žánr včetně oddalované pointy; a to v dnešním úhoru řemesla vůbec není málo. I Vladimír Železný vstoupil do nového roku s novinkou. Kritikům báječného Silvestra Novy sice umyl hlavy postaru: nechápou prý televizi a masovou kulturu, měřítka z baletu uplatňují na fotbal... Nemá cenu oponovat, že masová kultura stejně jako balet může být jen dobrá, nebo špatná - a o tom, že kritika píše. Leč mimořádně tu dostali za uši i zadavatelé reklamy, kteří by na rozdíl od nepolepšitelných kritiků mohli pochopit, jak skvělé místo za mizerných pár set tisíc jim Nova nabízí. Pravda, s větší dávkou reklam by se možná přenos "nováckých" cen Anno netáhl jako nastavovaná kaše, kde za růžového ušáka Zazu děkuje kdejaký dramaturg déle a slzavěji než hvězdný herec za Oscara.
Karel Čapek napsal, že u filmů se nejčastěji předělává konec - že konce se vůbec zpravidla nevedou a snad i konec světa že se napoprvé nepovede a bude prý nutné ho opakovat. Novoroční televize měly opačný problém: nejdou jim začátky. Třeba úvod prvé části dokumentu Národ bez hlav, věnovaný popravě českých pánů roku 1621, byl filmařsky hluboce nevynalézavý. Z komentáře padaly "mlhy a močály ... ženy a dítky ... kvapně ... inu" a další jazykové archaismy, přidaly se duté řečnické otázky: O čem před smrtí přemýšleli? Budeme mít více štěstí při hledání stop než naši předchůdci? Snad měly slovní kudrlinky zachraňovat chudý obraz - pták krouží nad Bílou horou, turisté stojí před orlojem; takové záběry mohou provázet cokoli od projevu prezidenta k předpovědi počasí. Teprve po dvaceti minutách vlastivědy začala podstata pořadu, populárně vědecká detektivka čili pátrání po lebkách popravených šlechticů. To už byla velmi zajímavá, byť velmi výběrová podívaná. Ale kdo na ni vydržel čekat přes kronikářský úvod, natož s vědomím, že další týden bude čekat na druhý díl? Nebo Československo ve zvláštních službách: natolik mimořádný dokumentární cyklus o historii tuzemské rozvědky nepotřeboval úvodní shrnující díl na téma, co vše přinese. Škodil sám sobě. Co chvíli zmínil unikátní detail, pozoruhodný útržek a divák se natěšil - když například slyšel, že zprávy o vojenské intervenci chystané na 21. srpna 1968 unikly tajným službám jen v Maďarsku, odkud je český velvyslanec hned poslal do Prahy, ale nikdy nedošly, neboť radista byl "jejich" člověk. Jenže chytlavý motiv se vzápětí opustil a šlo se dál, k jinému, který se zase jen nakousl. Čistší by bylo začít rovnou historicky prvním dílem o T. G. Masarykovi. Shrnující úvody, takzvané piloty, mají smysl u hraných seriálů, neboť lákají k prodeji celé série na televizních trzích; tenhle měl příchuť propagační upoutávky. Propagace nevyšla ani včerejší premiéře televizního filmu Den, kdy nevyšlo slunce. Podle programových informací v tisku, které dodala sama ČT, šlo o režijní práci Jitky Musilové. Leč Musilová psala scénář a režisérka Jitka Němcová jako by neexistovala, ač vytvářela atmosféru i tam, kde děj měl proluky, našla nápaditou Decziho hudbu a pro hlavní roli neotřelou divadelní tvář Petry Jungmanové. Hlavně si však příběh s tajemstvím držel žánr včetně oddalované pointy; a to v dnešním úhoru řemesla vůbec není málo. I Vladimír Železný vstoupil do nového roku s novinkou. Kritikům báječného Silvestra Novy sice umyl hlavy postaru: nechápou prý televizi a masovou kulturu, měřítka z baletu uplatňují na fotbal... Nemá cenu oponovat, že masová kultura stejně jako balet může být jen dobrá, nebo špatná - a o tom, že kritika píše. Leč mimořádně tu dostali za uši i zadavatelé reklamy, kteří by na rozdíl od nepolepšitelných kritiků mohli pochopit, jak skvělé místo za mizerných pár set tisíc jim Nova nabízí. Pravda, s větší dávkou reklam by se možná přenos "nováckých" cen Anno netáhl jako nastavovaná kaše, kde za růžového ušáka Zazu děkuje kdejaký dramaturg déle a slzavěji než hvězdný herec za Oscara.
</TEXT>
</DOC>
<DOC>
<DOCID>MF-20020107187</DOCID>
<DOCNO>MF-20020107187</DOCNO>
<DATE>01/07/02</DATE>
<TITLE>
Irští U2 získali osm nominací na Grammy Awards
</TITLE>
<TEXT>
Los Angeles - Irská skupina U2, mladé soulové zpěvačky India.Arie a Alicia Keys či dirigent Pierre Boulez mají nejvíce nominací na americké ceny Grammy Awards za rok 2001. Tyto nejprestižnější hudební trofeje světa budou rozdány 27. února 2002 v losangeleské hale Staples Center. "Jsou tu zavedená jména, která ovlivnila vývoj populární hudby, i zcela nové tváře, jejichž hudba se setkala s jedinečnou rezonancí. Jsme potěšeni, že je jich letos tolik," prohlásil Michael Greene, šéf americké akademie NARAS, která rozhoduje o držitelích zlatých gramofonků. Nejvíc šancí mají rockoví veteráni U2 s osmi nominacemi včetně prestižních kategorií za desku, nahrávku a píseň roku; jejich skladby Elevation a Walk On spolu dokonce soupeří v kategorii nejlepší rockový song. Všechny skladby pocházejí z nominovaného alba All That You Can't Leave Behind. To sice vyšlo už v říjnu 2000, avšak vešlo se do časového limitu pro udělení nominace za rok 2001. Přitom jiná píseň z této desky, hit Beautiful Day, který vyšel jako první singl, pomohl už U2 ke třem cenám Grammy za rok 2000. Spolu s nimi má kapela ve vitríně již deset gramofonků. V roce 2001 se Amerika do U2 úplně zbláznila: Irové tu odehráli druhé komerčně nejúspěšnější zámořské turné všech dob, což jistě přispělo k nominačnímu triumfu. Soulová zpěvačka a skladatelka India.Arie se pyšní sedmi nominacemi včetně nejsledovanějších kategorií album, skladba a píseň roku (za snímek Video). India.Arie může být i objevem roku, stejně jako Kanaďanka Nelly Furtado, rocková kapela Linkin Park nebo zpěvačka Alicia Keys. Ta získala šest nominací a její hit Fallin může být skladbou nebo písní roku 2001. Také další umělci si odnášeli celé "balíky nominací". Dirigent klasické hudby Pierre Boulez jich má šest včetně kategorie nejlepší album klasiky. Pět nominací patří bluegrassové umělkyni Alison Kraussové, která zpívá na soundtracku k filmu Bratříčku, kde jsi? nominovaném na album roku. Po pěti nominacích získali rovněž zpěvák Brian McKnight a skupina Outcast, která si dělá naděje v kategoriích nahrávka roku a nejlepší album. Čtyřmi nominacemi se pyšní zpěvák Steven Tyler ze skupiny Aerosmith, countryrocková zpěvačka Lucinda Williamsová nebo kanadská popová zpěvačka Nelly Furtado. I seznam osobností nebo skupin, které dosáhly na tři nominace, je dlouhý. Připomeňme alespoň Boba Dylana a jeho výtečné album Love And Theft, Janet Jacksonovou, skupiny Linkin Park, Aerosmith či Missy Elliottovou. Podle internetové stránky grammy.org letošní ročník obsáhl osmadvacet hudebních oblastí včetně popu, rapu, gospelu, rocku, reggae či polky a nominace byly uděleny ve 101 kategoriích. Z nich 13 tisíc členů americké akademie NARAS vybere v druhém kole vítěze 44. ročníku Grammy Awards.
Nominace ve vybraných kategoriích
</TEXT>
</DOC>
<DOC>
<DOCID>MF-20020107188</DOCID>
<DOCNO>MF-20020107188</DOCNO>
<DATE>01/07/02</DATE>
<TITLE>
Dvě velmi různá připomenutí politika Švehly
</TITLE>
<HEADING>
Recenze
</HEADING>
<TEXT>
Vdle T. G. Masaryka a Edvarda Beneše patří do pomyslného tria osobností, které se nejvíce zasloužily o podobu a charakter první republiky, Antonín Švehla (1873-1933). Předseda československých vlád (1922-1929), ministr vnitra a obratný vůdce nejsilnější meziválečné politické strany, která se od roku 1919 jmenovala Republikánská strana čs. venkova, fascinoval své současníky i následující generace. Byl politikem oslavovaným i zatracovaným, napodobovaným, a přitom nenapodobitelným, blízkým i vzdáleným svým současníkům. O to víc zaráží, že česká literatura dosud postrádala Švehlův moderní, na studiu pramenů založený životopis.
</TEXT>
<HEADING>
Musel přijít Američan
</HEADING>
<TEXT>
Absence kvalitní a vyvážené biografie, chybějící informace o jeho písemné pozůstalosti, stejně jako snahy komunistů o vymazání tohoto politika i jeho domněle fašizujících agrárníků z povědomí společnosti vedly až k samozřejmému opaku - totiž k mytizaci Antonína Švehly. Ta v české historiografii v podstatě přetrvává dodnes. Je ostatně příznačné, že autorem první Švehlovy moderní biografie je Američan Daniel E. Miller. Millerova rozsahem přiměřená práce (360 stran) nazvaná Antonín Švehla - mistr politických kompromisů je založena jak na rozsáhlém archivním výzkumu pozůstalostí československých politiků a fondů prvorepublikových ministerstev, tak na dobré znalosti dobové i sekundární literatury. Miller "mistra kompromisů" nereflektuje pouze jako obratného ministerského předsedu a politického pragmatika, nýbrž i coby schopného vůdce a organizátora agrární strany, a především jako odpovědného politika, kterému zájmy a prospěch mladého státu ležely na srdci nesrovnale víc než nejednomu z jeho současníků. Millerova vícevrstevná kniha tak není jen Švehlovým životopisem, nýbrž i dějinami agrární strany a českého stranictví vůbec a současně i dějinami prvního desetiletí ČSR. A právě tato poslední rovina je o to zajímavější, že Američan Miller nezabředá do tradičních stereotypů a mýtů vidění první republiky a jejích představitelů v čele s Masarykem a Benešem. Je dostatečně kritický a zároveň spravedlivý. Přestože Millerova práce nevyužívá novější české literatury, vydané zhruba po polovině 90. let, lze tuto knihu označit za nepřehlédnutelný milník na cestě věcného poznávání meziválečného Československa.
</TEXT>
<HEADING>
Paskvil s předmluvou Klause
</HEADING>
<TEXT>
Švehlova výjimečná postava shodou okolností dala podnět k tomu, že Votobia Praha připravila paperbackový svazek Hovory s Antonínem Švehlou (a o něm), který se na pultech objevil prakticky souběžně s Millerovou publikací. Základem podivného, neautorizovaného paskvilu - knize z Votobie Praha například chybí copyright i tiráž - se stalo Čapkovo torzo původně zamýšlených Hovorů s A. Švehlou. "Editorka" bez jména, uvedená pod krátkým vysvětlujícím textem na začátku svazku, k němu přidala i porůznu sebrané nekrology a zmínky o Švehlovi. Dále "editorka" (možná je jí jakási Eva Pleskotová, která některé dokumenty komentuje a sepsala i cosi jako doslov) připojila několik textů, které se Švehlou fakticky vůbec nesouvisí. Kromě předmluvy Václava Klause, který se zřejmě cítí dědicem českého agrarismu, ač mylně agrárníky označuje za původně velkostatkářskou stranu (vznikla roku 1899 jako česká středostavovská rolnická strana), zasluhují z celého nepovedeného dílka pozornost pouze nevelké úryvky z pamětí autentických agrárníků Jana Malypetra a Emanuela Hrubého, které jsou dnes v soukromém držení. Vzhledem k charakteru edice a jejího zpracování však neběží o zvlášť důvěryhodný pramen. Tahle splácaná publikace, možná zamýšlená jako připomenutí a obhajoba kapitalistických ctností, je pak zakončena věru svérázně - dvěma stranami inzerátů autobazaru AAA Auto Praha, kde fotbalista Pavel Kuka a jezdec Tomáš Enge doporučují služby téhle úžasné firmy.
Daniel E. Miller: Antonín Švehla - mistr politických kompromisů. Přeložil Stanislav Pavlíček. Argo, Praha 2001, 360 stran, náklad 1200 výtisků, cena 428 korun. - Hovory s Antonínem Švehlou (a o něm) s předmluvou Václava Klause a dosud nepublikovaným textem Karla Čapka. Votobia Praha, nedatováno, 128 stran, náklad a cena neuvedeny.
</TEXT>
</DOC>
<DOC>
<DOCID>MF-20020107189</DOCID>
<DOCNO>MF-20020107189</DOCNO>
<DATE>01/07/02</DATE>
<TITLE>
Říkali jim ztroskotanci a samozvanci
</TITLE>
<TEXT>
Před čtvrtstoletím rozjel tehdejší komunistický režim propagandistickou kampaň proti Chartě 77
Přesně před pětadvaceti lety, 7. ledna 1977, zveřejnily přední evropské listy The Times, Le Monde a Frankfurter Allgemeine Zeitung první dokument Charty 77.
Den před tím se v Rudém právu objevil zvláštní text. Jmenoval se "Čí je to zájem " a na stránkách oficiálního komunistického deníku se tak díky němu poprvé objevil název, o němž většina československých pracujících ještě nikdy neslyšela: Charta 77. Rudé právo před čtvrtstoletím pochopitelně nechtělo svým "komentářem" zahájit o prvním dokumentu Charty 77 nějakou veřejnou diskusi. To jen komunistická moc rozjela nevídanou propagandistickou akci, prozrazující, jak velkou nervozitu v ní tehdy prvních dvě stě čtyřicet dva signatářů vyvolalo. Z dnešního pohledu se ona hysterie zdá nepochopitelná. Proč se komunistický stát, disponující desetitisíci všemocných fízlů i drobných udavačů a s mohutnou sovětskou okupační armádou v zádech obával několika desítek slov, žádajících po něm de facto samozřejmost: aby dodržoval vlastní zákony a mezinárodní dohody o lidských právech, které sám dobrovolně podepsal?
</TEXT>
<HEADING>
Odsouzená, ale neznámá
</HEADING>
<TEXT>
Rudé právo úvodní prohlášení Charty 77 nikdy neotisklo - až do listopadu 1989 o ní referovalo jako o tzv. "chartě", spolku "ztroskotanců a samozvanců", kteří za "mrzký žold" slouží imperialismu, militarismu a sionismu s cílem zničit a rozložit "tábor míru a socialismu". A tomu mělo posloužit značně nesourodé společenství intelektuálů, umlčovaných spisovatelů a dramatiků, ale i reformních komunistů povyhazovaných ze strany po roce 1968 či úplně obyčejných dělníků. Šíři záběru prvních signatářů demonstroval výběr prvních mluvčích. Stali se jimi dramatik Václav Havel, filozof Jan Patočka (zemřel po jednom z mnohahodinových výslechů na StB počátkem roku 1977) a ministr zahraničí z roku 1968 Jiří Hájek. Signatáři Charty 77 si během necelých třinácti let, které zbývaly do listopadu 1989, odseděli dohromady několik desítek let ve vězení. Přes zostřený dohled fízlů a jejich udavačů podepsalo Chartu do konce komunistických dní celkem 1883 lidí, 25 jich později podpis odvolalo. Každodenním doplňkem jejich životů se staly estébácké hlídky za dveřmi bytů, zákazy povolání či studia jejich dětí a neustávající šikana. Mnoho z nich tlak nevydrželo a raději se odstěhovali do zemí, kde za podpis dopisu vládě nepálí při výsleších rozžhavenou cigaretou... Detaily této nechutné operace můžeme právě teď sledovat díky procesu s hlavními vykonavateli estébácké akce Asanace: a jak se z výpovědí obžalovaných zdá, ani čtvrt století odstupu nedokázalo nic změnit na jejich přesvědčení, že si chartisté a jejich rodiny vlastně ani nic jiného nepřáli a nezasloužili. To všechno jsou již dnes známé věci: o Chartě 77 vyšly tisíce novinových článků, stovky knih a historických studií. A dnešní maturanti se o ní učí zhruba se stejným zaujetím a pozorností jako o Zlaté bule sicilské, Bílé hoře nebo 28. říjnu 1918.
</TEXT>
<HEADING>
Ve jménu socialismu a míru
</HEADING>
<TEXT>
Jenže tahle historie je přece jen příliš blízká a ani po pětadvaceti letech nás nepřestává bavit svými paradoxy. Pro mladší ročníky musí být zvlášť pozoruhodný jeden detail: rychlá a bezpodmínečná kapitulace kulturní elity, jejíž některé hvězdy nestačily z výsluní zmizet doposud. Noční návštěvy zdivočelých estébáckých komand a rozsudky, které byly výsměchem dokonce i "socialistické zákonnosti", jsou totiž jen jednou stranou mince. Na té druhé jsou dodnes vyobrazeny seznamy signatářů tzv. anticharty, mimořádně smutné a trapné kapitoly těch let. Obava režimu byla tak mimořádná, že bylo do boje nutno povolat i autority, které se těšily přece jen většímu respektu veřejnosti než napůl obávaní a napůl vysmívaní komunističtí aparátčíci s Husákem a Štrougalem v čele. Hlavní zbraní propagandistického tažení proti Chartě 77 se v prvních týdnech a měsících nestala Jiřina Švorcová, vzorná socialistická umělkyně, předčítající 28. ledna 1977 v Národním divadle proslavený manifest "Za tvůrčí činy ve jménu socialismu a míru", jehož militantní slovník děsí ještě dnes. Důležitější byly pro režim tváře v hledišti Národního divadla a pod petičními archy tištěnými na pokračování v Rudém právu. Mezi největší úlovky patřil tehdy už těžce nemocný Jan Werich, Rudolf Hrušínský, Josef Kemr, Ladislav Pešek a stovky dalších. Tedy ti, které národ, připoutaný v těch letech k populárním Dietlovým seriálům či Televarieté, uctíval skoro stejně intenzivně jako dnes. Ostatně často si ani nemusel zvykat na nové tváře. S jistou dávkou nadsázky lze říct (omluva výjimkám předem): kdo si chce seznam antichartistů ještě dnes osvěžit, ať si kdykoliv pustí některou z našich televizních stanic a zaměří se na populární tváře, jimž je dnes aspoň pětačtyřicet let. Své vlastní díkůvzdání ÚV KSČ si tehdy v Divadle hudby uspořádala i česká pop-music. Asi by dnes nikoho vážně nenapadlo ptát se někoho z mocných politiků té doby na jejich originální názory na politickou či společenskou situaci. (Pokud zrovna nejde o vyjádření k jejich poslednímu obvinění či průběhu soudu.) To Karel Gott, hlavní řečník z Divadla hudby, se se svými neotřelými názory na chod světa klidně svěří i dnes. Je to přece Zlatý slavík, tehdy i dnes. Není smyslem tohoto textu někoho za jeho podpis anticharty soudit. Spousta signatářů po listopadu 1989 o svém selhání mluvila zcela otevřeně: převažujícím motivem byla zřejmě obava z vlastní budoucnosti. "Měl jsem strach a dodnes se za to stydím," prohlásil například už v roce 1990 Zdeněk Svěrák. Snad proto to už dnes bereme jako samozřejmost: stejně jako se podpis Charty nestal automatickým poukazem k polistopadové kariéře, neznamenala ani v nových poměrech podpora anticharty vážný kádrový škraloup.
</TEXT>
<HEADING>
Ještě jsme tady
</HEADING>
<TEXT>
Není v možnostech jednoho novinového článku rekapitulovat rozličné osudy chartistů po pádu komunismu. Připomeňme si proto jen některá fakta, možná polozapomenutá. Dva nejvyšší ústavní činitelé dnešní České republiky - prezident Václav Havel a předseda Senátu Petr Pithart - patřili mezi první signatáře. Charta, která oficiálně ukončila svou činnost na podzim 1992, měla nejméně jednoho svého "zástupce" v každé polistopadové vládě. (V Zemanově kabinetu je to nyní vicepremiér Pavel Rychetský, v minulosti s ním dvojici tvořil dnešní velvyslanec v Rusku Jaroslav Bašta.) Nemalý počet signatářů najdeme v diplomatických službách. Ve Spojených státech například zastupovali republiku prozatím hned tři: Rita Klímová, Alexander Vondra a teď Martin Palouš, v Moskvě to byli zase Rudolf Slánský ml., Luboš Dobrovský a už vzpomínaný Jaroslav Bašta. Chartisté vedli i významné politické strany: Pavel Bratinka a Daniel Kroupa šéfovali ODA, Jan Ruml Unii svobody, která má teď v čele další signatářku, Hanu Marvanovou. Advokát disidentů Otakar Motejl postupně řídil Nejvyšší soud, ministerstvo spravedlnosti a nyní je ombudsmanem. Stanislav Devátý dlouhá léta šéfoval tajné službě - BIS. Kdo že byl jeho nejčastější soupeř? No Bašta přece. I takových osudových střetů někdejších spolubojovníků bychom našli spousty. Jmenujme jen jediný. Legendárním se stalo vzájemné úpěnlivé, nemilosrdné a zároveň rytířské názorové zápolení bohužel již zemřelého Václava Bendy a Petra Uhla. Jeho postavou se možná paradoxy posledních pětadvaceti let uzavírají. Vedle týdeníku Respekt, založeného v roce 1989 někdejšími disidenty, dnes totiž nejvíce signatářů Charty 77 v jednom médiu najdeme - v Právu, dnešním nástupci Rudého práva. Kromě Petra Uhla tu pravidelně čteme třeba Alexandra Kramera či Jiřího Hanáka. České dějiny dokážou být někdy mimořádně zábavné.
První trojice mluvčích Charty 77
Ztroskotanci a samozvanci (vyšlo v Rudém právu 12. 1. 1977, zkráceno)
Ve svém zavilém boji proti pokroku se mezinárodní reakce pokouší vytvořit zdání jakési široké antikomunistické fronty, do níž se snaží zavléci vedle otevřených zrádců i kolísající a dezorientované jednotlivce či skupiny, leckdy se halící do masky "levice" či "komunistů". ... Jednou z forem této "dojemné" spolupráce je fabrikování všemožných pamfletů, dopisů, protestů a jiných tuctových pomluv, které jsou vydávány za hlas těch či oněch "opozičních" jednotlivců či skupinek a s velkým povykem a koordinovaným způsobem rozšiřovány v kapitalistickém světě. Sem patří i nejnovější pamflet, tzv. charta 77, který skupinka lidí z řad zkrachovalé československé reakční buržoazie a také z řad zkrachovalých organizátorů kontrarevoluce 1968 na objednávku antikomunistických a sionistických centrál předala jistým západním agenturám. Jde o protistátní, protisocialistický, protilidový a demagogický hanopis, který hrubě a lživě pomlouvá Československou socialistickou republiku a revoluční vymoženosti lidu. Jeho autoři obviňují naši společnost, že v ní není život uspořádán podle jejich buržoazních a elitářských představ. Tito samozvanci pohrdající lidem, jeho zájmy, jím volenými zastupitelskými orgány si osobují právo zastupovat náš lid, žádají "dialog s politickou a státní mocí" a dokonce chtějí hrát úlohu jakéhosi "prostředníka v případných konfliktních situacích". ... Autoři pamfletu se demagogicky odvolávají jakoby mimo čas a prostor takových "důležitých civilizačních hodnot, k nimž v dějinách směřovalo úsilí mnoha pokrokových sil", jako jsou svobody a práva lidí. ... Jde jim o taková "práva a svobody", které by jim umožnily, aby mohli znovu volně organizovat protistátní a protistranickou činnost, hlásat antisovětismus a znovu se pokusit o rozbití socialistické státní moci.
</TEXT>
</DOC>
<DOC>
<DOCID>MF-20020107190</DOCID>
<DOCNO>MF-20020107190</DOCNO>
<DATE>01/07/02</DATE>
<TITLE>
Šampionát: pro město smutný úspěch
</TITLE>
<TEXT>
Pardubice juniorské mistrovství zvládly, k úplné spokojenosti chybělo finále s naší účastí
Pardubice - Byl to úspěšný šampionát, posteskli si před finále hokejového mistrovství světa juniorů pardubičtí podnikatelé, organizátoři i zástupci města. Smutek z naprostého selhání české reprezentace, která se po dvou titulech z předchozích let propadla až na 7. místo, poznamenal jinak spokojené hodnocení velkolepého hokejového festivalu. Na finálový den se Pardubice připravovaly celý rok. Měl to být večer, kdy město nepůjde spát a bude až do rána slavit třetí titul českých hokejových juniorů v řadě. Po střechu naplněná aréna, tisícovky lidí, na které už vstupenky nezbyly. Bubny, trumpety, pomalované obličeje fanoušků v hokejových dresech. A místo tradičního přání do nového roku se očekávala otázka: Tak jak to finále dopadne? Poté, co český tým vypadl již ve čtvrtfinále, bylo ale v Pardubicích všechno jinak. Ulice byly v pátečním odpoledni klidné a hovory se častěji než k finálovému souboji Kanady s Ruskem stáčely k nezvykle mrazivému počasí. "Bezpečnostní opatření před finálovým zápasem jsou standardní. Žádné speciální posily jsme do služby povolávat nemuseli," sdělila policejní mluvčí Hana Fojtíková. Po vyřazení českého mužstva na Nový rok návštěvnost dalších zápasů výrazně poklesla a na lidech byl sportovní smutek poznat. "Kdybychom postoupili alespoň do semifinále, byla by atmosféra veselejší. I tak byl ale šampionát pro město přínosný," uvedl náměstek pardubického primátora Jiří Razskazov. Právě finálový souboj totiž přivedl včera do Pardubic několik významných hostů. "Z Polska ohlásila návštěvu velvyslankyně Kanady a v hledišti usedl i ruský velvyslanec," řekl Razskazov. O zajímavé hosty měly díky mistrovství postaráno i pardubické restaurace, které pořadatelé zařadili na seznam oficiálních hokejových podniků šampionátu. "Jindy míváme po Novém roce vždy několik dní zavřeno, protože lidé moc do restaurací nechodí. Tentokrát ale bylo otevřeno a na základě doporučení hokejového průvodce k nám přišla řada hostů," sdělila Lucie Loudová z restaurace Bazalka. Žádná zvláštní přání podle ní hokejoví návštěvníci neměli. "Pouze při návštěvě skautů z NHL měly dvě skupiny požadavek, aby seděly na opačných koncích restaurace. Zřejmě nikdo z nich nechtěl, aby konkurence poslouchala jejich tipy," dodala. Hokejoví agenti bratři Crhové, kteří pochází z Pardubic, si zase oblíbili restauraci Kra-Kra. "Jsou to přátelé, kteří se k nám rádi vrací. Čekal jsem však, že atmosféra ve městě bude hokejovější," řekl majitel restaurace Václav Reindl. Oficiálním místem, kde se skauti z NHL, agenti hráčů a V.I.P. hosté turnaje scházeli každý den, byla restaurace Hattrick přímo v hokejové aréně. Zde dokonce musel personál objednat na přání jednoho z návštěvníků několik lahví vybraného šampaňského. Se šampionátem byl spokojený i pardubický hokejový klub, který přitom musel kvůli mistrovství změnit harmonogram tréninků extraligového týmu a do včerejšího domácího zápasu se Vsetínem potřeboval vyměnit i reklamy na ledové ploše a mantinelech. "Hned po finále začala rolba brousit z ledu staré reklamy a malovaly se nové. Stejně tak se musely vyměnit reklamy i na hrazení a dalších místech v aréně," sdělil prezident klubu Ondřej Heřman. Téměř dvoutýdenní hokejový maratón pomohl podle Heřmana přilákat do Arény Pardubice řadu nových diváků. "Jsou to lidé, kteří byli v Pardubicích na hokeji vůbec poprvé. Důležité je, že se hokej i aréna zalíbily také dětem a ženám. Chceme totiž, aby na hokej v Pardubicích chodily v budoucnu celé rodiny. Na šampionátu jsme si vyzkoušeli, kdo všechno má o hokej zájem. Od příští sezóny proto chceme začínat nedělní domácí zápasy dříve, než v 17.00 hodin, aby do Pardubic jezdili i lidé ze vzdálenějšího okolí," uvedl Heřman. Hokejovému klubu dokonce pomohl i neúspěch české reprezentace. "Přístup juniorů ke hře mnoho lidi zklamal a ti se teď o to víc těší na extraligu, kde si znovu spraví chuť," soudí Heřman.
Titul hokejových juniorských šampiónů do dvaceti let si z pardubické arény po dramatickém finále odvezli ruští hokejisté. Na snímku se z vítězství radují útočník Alexandr Suglobov a brankář Andrej Medveděv.
</TEXT>
</DOC>
<DOC>
<DOCID>MF-20020107191</DOCID>
<DOCNO>MF-20020107191</DOCNO>
<DATE>01/07/02</DATE>
<TITLE>
Hokejová lahůdka divákům v aréně chutnala
</TITLE>
<GEOGRAPHY>Pardubice</GEOGRAPHY>
<TEXT>
Tak jako k vepřové pečeni patří plzeňský ležák, k vybranému šampaňskému čerstvá jahoda, patří k lednímu hokeji souboj kanadských a ruských mužstev. Právě tuto sportovní lahůdku nabídlo v pátek večer divákům v pardubické Aréně finále mistrovství světa hokejistů do dvaceti let. A více než devět tisíc fanoušků si nabídnutou delikatesu náležitě vychutnalo. Když na začátku prosince čekali lidé ve více než hodinových frontách v mrazivém počasí na vstupenky na finále, snili o tom, že do boje o zlato poženou domácí tým. Ten však vypadl ze hry již ve čtvrtfinále a zájem diváků o šampionát na několik dní poklesl. Na finálové utkání však hokejoví gurmáni znovu Arénu zaplnili do posledního místa. Už na odpolední hokejový předkrm, kdy v boji o třetí místo zvítězilo Finsko nad Švýcarskem, bylo hlediště zaplněné z více než poloviny. Hala se však teprve jen nadechovala k velkolepému večernímu představení. Na prázdných chodbách mohli lidé volně procházet a stánky s občerstvením obsloužily rychle každého zájemce. Ve chvíli, kdy Finové zvýšili své vedení již na 4:0, zvedli se někteří diváci dokonce ze sedadel a začali odcházet domů. Ale jen na skok. "Tak se uvidíme večer na finále," loučili se před vchodem. Po dvacáté hodině byly tribuny znovu zaplněné. Neúspěchem českých hokejistů se v tu chvíli už nikdo nezabýval a diskusím vládl blížící se souboj Rusů a Kanaďanů. Jasného favorita však finálový duel neměl. "Vidím to jasně, 5:3 vyhraje Kanada," byl o výsledku přesvědčený Jan Svatoň, který na zápas přijel z Chrudimi. "Výhru bych asi více přál Kanadě, ale v tipovací soutěži jsem vsadil na Rusko," odhadoval Jan Černohorský. Stejně vyrovnaně se tipovalo i u párků a piva na východním ochozu haly. "Sovětskyj svaz!" volal na fanoušky v kanadských dresech zapomenutou ruštinou starší muž. Ti mu s úsměvem odpověděli jasným gestem: Zdviženým palcem naznačovali, že první místo bude patřit jim. V dobré náladě byl i Mike Joles z početné skupiny kanadských fanoušků. "Přijeli jsme ze západního pobřeží Kanady. O tom, kdo vyhraje šampionát, je zbytečné diskutovat. Titul bude patřit nám. A vítězství pak zopakujeme i na olympiádě," prohlásil hrdě Joles. Nedlouho poté hlediště arény potemnělo a ve světle bodových reflektorů nastoupili juniorští reprezentanti dvou hokejových velmocí na led. Ovace pro oba týmy byly stejně bouřlivé. Potlesk, křik, dunění bubnů a ryk trumpet. Diváci rozdělovali svou přízeň na obě strany a se stejným nadhledem hokejových labužníků si vychutnávali i celou více než dvouhodinovou bitvu. Radostnou explozi při úvodním gólu Kanady již ve dvaadvacáté vteřině vystřídalo vzápětí skandování diváků "Rossija!" a "Šajbu!". Bylo jasné, že lidé chtějí vidět vyrovnaný boj a hodně gólů. "Dříve bych Rusům nikdy nefandil, ale teď už to je jiné. Oba týmy jsou ve finále zaslouženě a považuji tak trochu za čest, že jim můžeme ukázat, jak pardubičtí diváci umí špičkový hokej ocenit," vysvětloval o přestávce Ctibor Hejda z jižní tribuny. Pravidelné střídání pokřiků "Kanada!" a "Rossija!" pak pokračovalo až do konce zápasu. Hráči naopak diváky odměnili devíti brankami a bojem až do posledních zbytků sil. Po závěrečném hvizdu rozhodčího na zlomek vteřiny tribuny ztichly. Jakoby se diváci rozmýšleli, zda slavit vítězství Ruska, nebo naopak povzbudit zklamané Kanaďany. Vzápětí však již potleskem gratulovali vítězům. Stejné ovace ale pak připravili i druhé Kanadě a při předávání medailí také třetímu Finsku. Necelou hodinu před páteční půlnocí hokejová hostina skončila. Jak ale bývá v Pardubicích zvykem při extraligových utkáních, i po tomto zápase zaplnili fanoušci většinu hospod a restaurací v blízkosti hokejového stadionu. Někteří dopodrobna rozebírali nejzajímavější chvíle zápasu, jiní se už dávno bavili o něčem jiném. Slyšet bylo také angličtinu, němčinu či ruštinu. Po dvanácté hodině se starší hokejoví gurmáni rozešli domů, ti mladší směřovali své kroky na diskotéky. Vše by se odehrávalo jako každý jiný páteční večer, v duchu zábavy a rytmu tance. Jednu z pardubických diskoték ale okořenil příchod několika švédských hokejistů. Urostlí mladíci zasedli k baru a poručili si pivo. "Věděli jasně co chtějí ochutnat, prý o českém pivu hodně slyšeli a chtějí ho vyzkoušet," popisoval svůj rozhovor s hokejisty jeden z barmanů. Hokejisté neušli ani zájmu dívek, ale zůstalo jen u seznamování a rozpačité anglické konverzace. "Zajímalo nás odkud jsou a jak se jim u nás líbilo, také jsme si řekli o podpis, třeba budou jednou slavnými hráči v NHL," řekla se smíchem devatenáctiletá Martina Křivková. Pak ale přišla chvíle, kdy i nejlepší zábava musela skončit a všichni se v klidu rozešli. Někteří odešli domů, jiní do hotelů. Zavírací hodina tak udělala symbolickou tečku za juniorským mistrovstvím světa, pořádaným letos v Pardubicích a Hradci Králové.
Pardubice - Tak jako k vepřové pečeni patří plzeňský ležák, k vybranému šampaňskému čerstvá jahoda, patří k lednímu hokeji souboj kanadských a ruských mužstev. Právě tuto sportovní lahůdku nabídlo v pátek večer divákům v pardubické Aréně finále mistrovství světa hokejistů do dvaceti let. A více než devět tisíc fanoušků si nabídnutou delikatesu náležitě vychutnalo. Když na začátku prosince čekali lidé ve více než hodinových frontách v mrazivém počasí na vstupenky na finále, snili o tom, že do boje o zlato poženou domácí tým. Ten však vypadl ze hry již ve čtvrtfinále a zájem diváků o šampionát na několik dní poklesl. Na finálové utkání však hokejoví gurmáni znovu Arénu zaplnili do posledního místa. Už na odpolední hokejový předkrm, kdy v boji o třetí místo zvítězilo Finsko nad Švýcarskem, bylo hlediště zaplněné z více než poloviny. Hala se však teprve jen nadechovala k velkolepému večernímu představení. Na prázdných chodbách mohli lidé volně procházet a stánky s občerstvením obsloužily rychle každého zájemce. Ve chvíli, kdy Finové zvýšili své vedení již na 4:0, zvedli se někteří diváci dokonce ze sedadel a začali odcházet domů. Ale jen na skok. "Tak se uvidíme večer na finále," loučili se před vchodem. Po dvacáté hodině byly tribuny znovu zaplněné. Neúspěchem českých hokejistů se v tu chvíli už nikdo nezabýval a diskusím vládl blížící se souboj Rusů a Kanaďanů. Jasného favorita však finálový duel neměl. "Vidím to jasně, 5:3 vyhraje Kanada," byl o výsledku přesvědčený Jan Svatoň, který na zápas přijel z Chrudimi. "Výhru bych asi více přál Kanadě, ale v tipovací soutěži jsem vsadil na Rusko," odhadoval Jan Černohorský. Stejně vyrovnaně se tipovalo i u párků a piva na východním ochozu haly. "Sovětskyj svaz!" volal na fanoušky v kanadských dresech zapomenutou ruštinou starší muž. Ti mu s úsměvem odpověděli jasným gestem: Zdviženým palcem naznačovali, že první místo bude patřit jim. V dobré náladě byl i Mike Joles z početné skupiny kanadských fanoušků. "Přijeli jsme ze západního pobřeží Kanady. O tom, kdo vyhraje šampionát, je zbytečné diskutovat. Titul bude patřit nám. A vítězství pak zopakujeme i na olympiádě," prohlásil hrdě Joles. Nedlouho poté hlediště arény potemnělo a ve světle bodových reflektorů nastoupili juniorští reprezentanti dvou hokejových velmocí na led. Ovace pro oba týmy byly stejně bouřlivé. Potlesk, křik, dunění bubnů a ryk trumpet. Diváci rozdělovali svou přízeň na obě strany a se stejným nadhledem hokejových labužníků si vychutnávali i celou více než dvouhodinovou bitvu. Radostnou explozi při úvodním gólu Kanady již ve dvaadvacáté vteřině vystřídalo vzápětí skandování diváků "Rossija!" a "Šajbu!". Bylo jasné, že lidé chtějí vidět vyrovnaný boj a hodně gólů. "Dříve bych Rusům nikdy nefandil, ale teď už to je jiné. Oba týmy jsou ve finále zaslouženě a považuji tak trochu za čest, že jim můžeme ukázat, jak pardubičtí diváci umí špičkový hokej ocenit," vysvětloval o přestávce Ctibor Hejda z jižní tribuny. Pravidelné střídání pokřiků "Kanada!" a "Rossija!" pak pokračovalo až do konce zápasu. Hráči naopak diváky odměnili devíti brankami a bojem až do posledních zbytků sil. Po závěrečném hvizdu rozhodčího na zlomek vteřiny tribuny ztichly. Jakoby se diváci rozmýšleli, zda slavit vítězství Ruska, nebo naopak povzbudit zklamané Kanaďany. Vzápětí však již potleskem gratulovali vítězům. Stejné ovace ale pak připravili i druhé Kanadě a při předávání medailí také třetímu Finsku. Necelou hodinu před páteční půlnocí hokejová hostina skončila. Jak ale bývá v Pardubicích zvykem při extraligových utkáních, i po tomto zápase zaplnili fanoušci většinu hospod a restaurací v blízkosti hokejového stadionu. Někteří dopodrobna rozebírali nejzajímavější chvíle zápasu, jiní se už dávno bavili o něčem jiném. Slyšet bylo také angličtinu, němčinu či ruštinu. Po dvanácté hodině se starší hokejoví gurmáni rozešli domů, ti mladší směřovali své kroky na diskotéky. Vše by se odehrávalo jako každý jiný páteční večer, v duchu zábavy a rytmu tance. Jednu z pardubických diskoték ale okořenil příchod několika švédských hokejistů. Urostlí mladíci zasedli k baru a poručili si pivo. "Věděli jasně co chtějí ochutnat, prý o českém pivu hodně slyšeli a chtějí ho vyzkoušet," popisoval svůj rozhovor s hokejisty jeden z barmanů. Hokejisté neušli ani zájmu dívek, ale zůstalo jen u seznamování a rozpačité anglické konverzace. "Zajímalo nás odkud jsou a jak se jim u nás líbilo, také jsme si řekli o podpis, třeba budou jednou slavnými hráči v NHL," řekla se smíchem devatenáctiletá Martina Křivková. Pak ale přišla chvíle, kdy i nejlepší zábava musela skončit a všichni se v klidu rozešli. Někteří odešli domů, jiní do hotelů. Zavírací hodina tak udělala symbolickou tečku za juniorským mistrovstvím světa, pořádaným letos v Pardubicích a Hradci Králové.
</TEXT>
</DOC>
<DOC>
<DOCID>MF-20020107192</DOCID>
<DOCNO>MF-20020107192</DOCNO>
<DATE>01/07/02</DATE>
<TITLE>
Hejtman podpořil armádní školu
</TITLE>
<TEXT>
Moravská Třebová - Krajský hejtman Roman Línek se poprvé vyslovil pro záchranu Střední technické školy Ministerstva obrany v Moravské Třebové, které hrozí postupný útlum. V příštím školním roce nebude v moravskotřebovské vojenské škole otevřen čtyřletý studijní obor pro žáky devátých tříd, pokračovat bude pouze tříleté pomaturitní studium studium pro vojáky z povolání a zaměstnance vojenské správy. Zánik školy by měl dopad na vysokou nezaměstnanost, která Moravskotřebovsko neustále trápí. Hejtman minulý týden slíbil vedení školy, že bude o budoucnosti tohoto areálu jednat především s náčelníkem Generálního štábu Jiřím Šedivým a náměstkyní ministra obrany Jaroslavou Přibylovou. "Shodli jsme se, že současné využití školy je optimální, a že při všech jednáních by měla být prioritní snaha o to, aby v ní vojenská výuka pokračovala. Region nepotřebuje areál školy pro civilní střední školství," uvedl hejtman Roman Línek. Velitel školy Jindřich Dědák zatím neuvažuje o propouštění zaměstnanců, i když nebude v příštím roce otevřen čtyřletý obor. "Zatím nemám informaci, že bych měl propustit jediného člověka. Určitou reorganizaci plánuji, ale nemá nic společného s rušením školy," řekl Dědák.
</TEXT>
</DOC>
<DOC>
<DOCID>MF-20020107193</DOCID>
<DOCNO>MF-20020107193</DOCNO>
<DATE>01/07/02</DATE>
<TEXT>
Farmář Zdeněk Štěpánek z Helvíkovic na Ústeckoorlicku u svého stáda ovcí, v němž byla u jednoho kusu v pátek zjištěna klusavka. Choroba je obdobou nemoci BSE.
</TEXT>
</DOC>
<DOC>
<DOCID>MF-20020107194</DOCID>
<DOCNO>MF-20020107194</DOCNO>
<DATE>01/07/02</DATE>
<TITLE>
Kalamitu vystřídaly mrazy
</TITLE>
<TEXT>
Ústí nad Orlicí - Kalamitní stav odvolali v sobotu dopoledne ústeckoorličtí silničáři. Kalamita v okrese Ústí nad Orlicí trvala celkem sedm dní, nejdéle v celé republice. Východní Čechy ale o víkendu zasáhly těžké mrazy, teploty na horách klesly až pod mínus dvacet pět stupňů Celsia. "V Pardubickém kraji se nejnižší teploty pohybovaly okolo dvaceti stupňů pod nulou v okrese Ústí nad Orlicí. Mrazy by měly postupně polevovat. Rekord z roku 1985, kdy bylo v Pardubicích téměř dvacet sedm stupňů pod bodem mrazu, překročen nebyl," sdělil pracovník Českého hydrometeorologického ústavu v Hradci Králové. I když sněhu na vozovkách ubylo, silničáři neustále doporučují zvýšenou opatrnost. "Silnice jsou kvůli shrnutému sněhu zúžené, navíc namrzají a jsou místy pokryty vrstvou uježděného zledovatělého sněhu," uvedl Ivan Kovář z ústeckoorlické Správy a údržby silnic. Policie podle inforamcí operačních důstojníků o víkendu nezaznamenala vážnější dopravní nehody.
</TEXT>
</DOC>
<DOC>
<DOCID>MF-20020107195</DOCID>
<DOCNO>MF-20020107195</DOCNO>
<DATE>01/07/02</DATE>
<TITLE>
Z celého kraje DNES
</TITLE>
<GEOGRAPHY>Budislav</GEOGRAPHY>
<TEXT>
Od komínu chytla celá chata
Včera krátce po poledni vznikl pravděpodobně vinou špatně zabezpečeného komínu požár rekreační chaty v obci Budislav. "Zásah skončil okolo sedmnácté hodiny, předběžná škoda se odhaduje na sto tisíc," sdělil operační důstojník svitavských hasičů. Kromě svitavských hasičů se na likvidaci požáru podílel profesionální sbor z Litomyšle a dobrovolní hasiči z Budislavi a Dolního Újezdu. (mal)
</TEXT>
<HEADING>
Polička - Umělecká škola koupí z daru klavír
</HEADING>
<TEXT>
Šek na tisíc švýcarských franků, v přepočtu přibližně třiadvacet tisíc korun, obdržela Základní umělecká škola Bohuslava Martinů v Poličce od starosty partnerského města Meilen Waltera Landise. Peníze škola použije na nákup nového klavíru. (era)
</TEXT>
<HEADING>
Pardubice - Otužilci závodili v ledovém Labi
</HEADING>
<TEXT>
V sobotu po dvacáté hodině zasahovalo devět hasičských sborů při likvidaci požáru statku v obci Kunvald na Ústeckoorlicku. "Podařilo se zachránit obydlenou část, neobydlená shořela. Škodu odhadujeme na 400 tisíc korun, ale vyšetřování ještě probíhá. Při požáru zasahovaly tři jednotky profesionálů a šest jednotek dobrovolných sborů," uvedl operační důstojník ústeckoorlických hasičů. (mal)
</TEXT>
<HEADING>
Hlinsko - Muzeum přepočítává své sbírky
</HEADING>
<TEXT>
Více než třiatřicet tisíc sbírkových předmětů, z nichž téměř třetinu tvoří archiválie, musí zkontrolovat a přeevidovat pracovníci Městského muzea v Hlinsku. Podrobnou inventarizaci, která musí být hotova do dubna a jež nebyla takto důkladně provedena již téměř dvě desetiletí, nařizuje muzejníkům zákon o ochraně muzejních sbírek. (era)
Více než třiatřicet tisíc sbírkových předmětů, z nichž téměř třetinu tvoří archiválie, musí zkontrolovat a přeevidovat pracovníci Městského muzea v Hlinsku. Podrobnou inventarizaci, která musí být hotova do dubna a jež nebyla takto důkladně provedena již téměř dvě desetiletí, nařizuje muzejníkům zákon o ochraně muzejních sbírek. (era)
</TEXT>
</DOC>
<DOC>
<DOCID>MF-20020107196</DOCID>
<DOCNO>MF-20020107196</DOCNO>
<DATE>01/07/02</DATE>
<TITLE>
Mrazivé počasí si otužilci pochvalují
</TITLE>
<GEOGRAPHY>Pardubice</GEOGRAPHY>
<TEXT>
Ani jedenáctistupňový mráz neodradil téměř šedesát otužilců, aby se v sobotu odpoledne v Pardubicích ponořili do ledového Labe. Teplota vody se pohybovala okolo nuly. Atraktivní podívaná přilákala stovky diváků, kteří odvážlivcům ve vodě fandili ze břehu v zimních bundách a čepicích. "Takové podmínky jsou pro otužilce přímo ideální. Podle počtu účastníků soudím, že mrazivé počasí nikoho neodlákalo. Jsou tady účastníci ze Slovenska a dokonce jeden Belgičan," řekl jeden z hlavních pořadatelů a moderátor akce Josef Žák. Nejstarším účastníkem 31. ročníku pardubického závodu byl devětaosmdesátiletý Ladislav Nicek z Olomouce. "V loňském roce jsem závod vynechal, jinak jsem tu každý rok. Mohu jen potvrdit, že plavci jdou v podstatě do lepšího, v podstatě do teplé vody, když uvážíme, že vzduch je hluboko pod nulou," říká téměř nestor otužilců, který je podle svých kolegů živým důkazem toho, jak je otužování pro člověka prospěšné. Pořadatelé připravili pro účastníky čtyři tratě od sta do 750 metrů, největší počet se přihlásil na nejkratší stometrovou trať, jedenáct odvážlivců okusilo trať nejdelší na 750 metrů. "Za těchto podmínek je otužilý plavec schopný vydržet v takové vodě zhruba okolo dvaceti minut," říká čtyřiasedmdesátiletý předseda oddílu plaveckých sportů TJ Synthesia Pardubice Jaroslav Hrdina. Podle něho nepotřebuje člověk k tomu, aby se mohl podobné akce zúčastnit, kromě zdraví žádnou mimořádnou přípravu. "Podmínkou je začít s pravidelným koupáním dvakrát týdně v srpnu a pokračovat až do zimy. Tělo si musí na studenou vodu zvyknout a pak ho chlad nepřekvapí. Důležitá je pravidelnost" říká Hrdina. "Je to dobré, trochu zalézá za nehty, ale jinak jsem spokojený," řekl Ladislav Drobílek, jenž právě vylézal z vody. "Teď by mě klidně mohli operovat," tvrdí další z otužilců po překonání nejdelší trati. Okolo přihlížejícím divákům mezitím běhal mráz po zádech. "Obdivuji je, sama bych se k tomu nikdy nedonutila. Mám ráda teplo a když vidím, jak vylezou z vody a ještě tady běhají v plavkách po sněhu... No hrůza," sdělila své dojmy Dana Křepelková. Letošní ročník otužilcům trochu zkomplikovalo hokejové mistrovství juniorů. "Nemohli jsme si vypůjčit šatny na sousedním stadionu, jak jsme byli zvyklí. Převlékat se tak účastníci musí v autobuse, který máme pronajatý," vysvětlil Hrdina.
Když se v sobotu v Pardubicích ponořili otužilci do Labe, měla voda teplotu 0°C a vzduch dokonce -11°C
Mezi otužilci se pravidelně objevují vedle mladých také staří a zkušení borci
</TEXT>
</DOC>
<DOC>
<DOCID>MF-20020107197</DOCID>
<DOCNO>MF-20020107197</DOCNO>
<DATE>01/07/02</DATE>
<TITLE>
Domov důchodců chce nový stravovací provoz
</TITLE>
<TEXT>
Ústí nad Orlicí - Jedním z hlavních problémů Domova důchodců v Ústí nad Orlicí je špatný stav stravovacího provozu. Podle starosty Ústí nad Orlicí Jiřího Čepelky není ale příslušná polovina budovy, kde jídelna sídlí, v majetku města, a tak do ní radnice příliš investovat nechce. "Celou situaci komplikuje skutečnost, že tato část budovy nepatří městu, nýbrž okresnímu úřadu," vysvětlil Jiří Čepelka. Investice do nové kuchyně by se blížila až k jednomu milionu korun. Jak uvedla ředitelka Marcela Šlezingrová, časem by měl domov důchodců zřejmě přejít pod správu Pardubického kraje. "Požádali jsme, zda bychom nemohli být pod krajským úřadem. Je však těžké předvídat, zda to bude pro nás finančně výhodnější nebo naopak. Stravovací provoz je již delší dobu naší velkou bolestí a nejsme schopni uhradit jeho náklady z vlastních zdrojů, i když se snažíme šetřit" sdělila Šlezingrová. Pravidelné kontroly pracovníků hygienické stanice se tak stávají téměř postrachem pro vedení domova. "I když se nám snaží hygiena vyjít vstříc a leccos pochopí, zastaralý provoz prostě dnešním přísným předpisům nevyhovuje," dodala ředitelka domova.
</TEXT>
</DOC>
<DOC>
<DOCID>MF-20020107198</DOCID>
<DOCNO>MF-20020107198</DOCNO>
<DATE>01/07/02</DATE>
<TITLE>
Kraj se představí na veletrhu v Brně
</TITLE>
<GEOGRAPHY>Pardubice</GEOGRAPHY>
<TEXT>
Svou historicky první samostatnou prezentaci na turistickém veletrhu představí příští týden v Brně Pardubický kraj. Na veletrhu Regiontour postaví na více než sto čtverečních metrech čtyři stylizované domky, které reprezentují jednotlivé regiony v kraji. "Symbolem Pardubicka je například dům s renesančním štítem, Hlinecko zase reprezentuje hrázděná chalupa. Před domy bude stát pětimetrový stožár, na jehož vrcholu bude nápis Pardubický kraj," sdělila mluvčí krajského úřadu Sylva Zajíčková. Se stejnou expozicí se bude kraj prezentovat také od 17. do 20. ledna na výstavišti Incheba v Bratislavě. V roce 2002 se Pardubický kraj chce zúčastnit celkem tří domácích a tří zahraničních veletrhů. Krajští radní na tyto prezentace schválili celkem 450 tisíc korun. "Účast na dvou zahraničních veletrzích bude dotovaná a kraj zaplatí pouze část nákladů. Na bratislavském veletrhu se kraj bude podílet na třetině nákladů a účast v polské Poznani zase dotuje Česká centrála cestovního ruchu," řekla Zajíčková. Kromě Brna, Bratislavy a Poznaně se kraj představí také na Regionpropagu v Pardubicích, veletrhu Holiday World v Praze a na veletrhu ITB v Berlíně.
Pardubice - Svou historicky první samostatnou prezentaci na turistickém veletrhu představí příští týden v Brně Pardubický kraj. Na veletrhu Regiontour postaví na více než sto čtverečních metrech čtyři stylizované domky, které reprezentují jednotlivé regiony v kraji. "Symbolem Pardubicka je například dům s renesančním štítem, Hlinecko zase reprezentuje hrázděná chalupa. Před domy bude stát pětimetrový stožár, na jehož vrcholu bude nápis Pardubický kraj," sdělila mluvčí krajského úřadu Sylva Zajíčková. Se stejnou expozicí se bude kraj prezentovat také od 17. do 20. ledna na výstavišti Incheba v Bratislavě. V roce 2002 se Pardubický kraj chce zúčastnit celkem tří domácích a tří zahraničních veletrhů. Krajští radní na tyto prezentace schválili celkem 450 tisíc korun. "Účast na dvou zahraničních veletrzích bude dotovaná a kraj zaplatí pouze část nákladů. Na bratislavském veletrhu se kraj bude podílet na třetině nákladů a účast v polské Poznani zase dotuje Česká centrála cestovního ruchu," řekla Zajíčková. Kromě Brna, Bratislavy a Poznaně se kraj představí také na Regionpropagu v Pardubicích, veletrhu Holiday World v Praze a na veletrhu ITB v Berlíně.
</TEXT>
</DOC>
<DOC>
<DOCID>MF-20020107199</DOCID>
<DOCNO>MF-20020107199</DOCNO>
<DATE>01/07/02</DATE>
<TITLE>
Město změní územní plán
</TITLE>
<GEOGRAPHY>Pardubice</GEOGRAPHY>
<TEXT>
Jen čtyři měsíce poté, co po šestiletých přípravách schválili Pardubice v září loňského roku svůj územní plán, připravuje magistrát jeho první změny. Návrhy zadání prvních změn plánu budou od 7. ledna až do 5. února vystaveny na odboru rozvoje a strategie ve druhém patře pardubické radnice. "Veřejnost i vlastníci pozemků a staveb, jejichž práva jsou návrhem zadání dotčena, mohou podat své námitky a připomínky do patnácti dnů od posledního dne vystavení. K pozdějším námitkám už ale přihlížet nemůžeme," upozorňuje Iva Lánská z odboru rozvoje a strategie. Veřejné projednávání změn územního plánu připravil magistrát na úterý 22. ledna od 9.00 hodin do Hudebního sálu radnice.
Pardubice - Jen čtyři měsíce poté, co po šestiletých přípravách schválili Pardubice v září loňského roku svůj územní plán, připravuje magistrát jeho první změny. Návrhy zadání prvních změn plánu budou od 7. ledna až do 5. února vystaveny na odboru rozvoje a strategie ve druhém patře pardubické radnice. "Veřejnost i vlastníci pozemků a staveb, jejichž práva jsou návrhem zadání dotčena, mohou podat své námitky a připomínky do patnácti dnů od posledního dne vystavení. K pozdějším námitkám už ale přihlížet nemůžeme," upozorňuje Iva Lánská z odboru rozvoje a strategie. Veřejné projednávání změn územního plánu připravil magistrát na úterý 22. ledna od 9.00 hodin do Hudebního sálu radnice.
</TEXT>
</DOC>
<DOC>
<DOCID>MF-20020107200</DOCID>
<DOCNO>MF-20020107200</DOCNO>
<DATE>01/07/02</DATE>
<TITLE>
Služba pomáhá trestaným lidem
</TITLE>
<TEXT>
Hradec Králové - Bezmála rok působí v Královéhradeckém kraji úředníci probační a mediační služby. Instituce, kterou spravuje ministerstvo spravedlnosti, pomáhá lidem v trestním řízení, řeší spory mezi obviněnými, poškozenými a odsouzenými a snaží se urovnávat vztahy narušené v souvislosti s trestním řízením. Služba dostává podněty od státních zástupců či soudů. O pomoc si často píší vězni. "Věznice v kraji o nás vědí. Vězni s námi řeší rodinné vztahy. Radíme jim, jak si po propuštění z vězení hledat práci či jak uhradit dluhy. Zprávy, které předáváme soudům, jim napomáhají při rozhodování o trestu či o propuštění lidí z vazby," řekla krajská a královéhradecká koordinátorka služby Irena Machačová.
</TEXT>
</DOC>
<DOC>
<DOCID>MF-20020107201</DOCID>
<DOCNO>MF-20020107201</DOCNO>
<DATE>01/07/02</DATE>
<TITLE>
Politici Čtyřkoalice se sešli v Litomyšli
</TITLE>
<GEOGRAPHY>Litomyšl</GEOGRAPHY>
<TEXT>
Téměř dvě stě politiků se v sobotu sešlo v litomyšlském Smetanově domě na Tříkrálovém setkání Čtyřkoalice. Celým tříhodinovým setkáním se neslo téma blížích se voleb, na řadu přišly také otázky reformy veřejné správy či hodnocení práce Pardubického kraje po jeho ročním působení. "Čtyřkoaliční stáj má jasný cíl, vyhrát parlamentní volby nejméně o koňskou délku," nastínil strategii koalice Miloslav Výborný, první muž kandidátky v Pardubickém kraji. Podle zástupců strany Čtyřkoalice vstupuje do volebního roku s neskromným cílem po vyhraných krajských volbách zvítězit ve volbách parlamentních a na podzim se stát vítězem voleb komunálních. "Viděl jsem několik zápasů našich juniorů na pardubickém mistrovství. Naši měli převahu, ale všichni víme, jak to dopadlo. Stejně tak nestačí mít převahu ve volbách, teprve po volbách se ukáže, kdo je nejlépe připravený," doplnil krajský hejtman Roman Línek. Velkou pozornost vzbudila mezi politiky reforma veřejné správy. "Návrhy zákonů se neobejdou bez komplexních pozměňovacích návrhů. Zánik okresních a vznik pověřených úřadů nemůže být jen přemalování štítů. Obce si myslí, že dostanou moc a peníze. Zatím to vypadá, že dostanou hlavně starost," uvedl senátor Jiří Brýdl.
Litomyšl - Téměř dvě stě politiků se v sobotu sešlo v litomyšlském Smetanově domě na Tříkrálovém setkání Čtyřkoalice. Celým tříhodinovým setkáním se neslo téma blížích se voleb, na řadu přišly také otázky reformy veřejné správy či hodnocení práce Pardubického kraje po jeho ročním působení. "Čtyřkoaliční stáj má jasný cíl, vyhrát parlamentní volby nejméně o koňskou délku," nastínil strategii koalice Miloslav Výborný, první muž kandidátky v Pardubickém kraji. Podle zástupců strany Čtyřkoalice vstupuje do volebního roku s neskromným cílem po vyhraných krajských volbách zvítězit ve volbách parlamentních a na podzim se stát vítězem voleb komunálních. "Viděl jsem několik zápasů našich juniorů na pardubickém mistrovství. Naši měli převahu, ale všichni víme, jak to dopadlo. Stejně tak nestačí mít převahu ve volbách, teprve po volbách se ukáže, kdo je nejlépe připravený," doplnil krajský hejtman Roman Línek. Velkou pozornost vzbudila mezi politiky reforma veřejné správy. "Návrhy zákonů se neobejdou bez komplexních pozměňovacích návrhů. Zánik okresních a vznik pověřených úřadů nemůže být jen přemalování štítů. Obce si myslí, že dostanou moc a peníze. Zatím to vypadá, že dostanou hlavně starost," uvedl senátor Jiří Brýdl.
</TEXT>
</DOC>
<DOC>
<DOCID>MF-20020107202</DOCID>
<DOCNO>MF-20020107202</DOCNO>
<DATE>01/07/02</DATE>
<TITLE>
Anketa
</TITLE>
<GEOGRAPHY>Pardubice</GEOGRAPHY>
<TEXT>
Hokejoví fanoušci byli s organizací juniorského světového šampionátu v Pardubicích vesměs spokojeni. Líbila se jim nová aréna, problémy však měli někteří s nákupem vstupenek.
</TEXT>
<HEADING>
Michal Kment, 26 let, Pardubice:
</HEADING>
<TEXT>
Organizátoři absolutně nezvládli distribuci a prodej vstupenek. Na semifinálový zápas jsem seděl v rohu, kde mi v dobrém výhledu na ledovou plochu bránil sloup, přitom na utkání přišlo jen 2700 lidí. Kdyby pořadatelé zvládli prodej lépe, mohl jsem si koupit lístek na daleko lepším místě. Jinak bylo samotné mistrovství uspořádáno na velmi vysoké úrovni. Zázemí, bufety, restaurace i hladký průběh zápasů bez zdržování technickými nedostatky se mi líbil. Na zápasy jsem chodil pouze v Pardubicích, protože přes svátky jsem byl na horách a stihl jsem sotva naše zápasy. Obě semifinále podle mě poskytla kvalitní hokej. Největším zážitkem však bylo finále.
</TEXT>
<HEADING>
René Šmíd, 29 let, Praha:
</HEADING>
<TEXT>
Do Pardubic jsem přijel jen na zápas o třetí místo a na finále, protože dostupnost z Prahy je špatná kvůli zpáteční cestě. V nové pardubické hale jsem byl poprvé a jsem příjemně překvapen, jak se změnila od mé poslední návštěvy. Organizace turnaje je podle mě vcelku slušná. Letos byly všechny zápasy v televizi, což bylo příjemné. Boj o třetí místo byl průměrný, fandil jsem Finům a ve finále, které bylo naopak nadprůměrné, jsem přál vítězství Rusům. Na oba zápasy jsem si pro jistotu vsadil, abych měl jasno v tom, komu fandit.
</TEXT>
<HEADING>
František Marek, 42 let, Praha:
</HEADING>
<TEXT>
Předprodej lístků byl katastrofální, čtrnáct dní před mistrovstvím světa hlásili vyprodáno a v den zápasu prodávali lístky na nejlepší místa. Nechápu Zbyňka Kusého, který prohlásil na oficiálních internetových stránkách pardubického hokejového klubu, že nejlepší vstupenky nenabízeli na začátku, aby se nevyprodaly. Zápasy ve skupině byly slušně zaplněny, ale po předvedených výkonech českého týmu se nedivím, že na čtvrtfinále a semifinále nikdo nepřišel. Na zápasy do Hradce Králové jsem nejezdil jen proto, že je tam vlakem složitější spojení. Z play off jsem viděl pouze čtvrtfinále České republiky a Finska. Myslím si, že to byl nejlepší výkon Česka na mistrovství světa, ale celkově byl zápas průměrný. V zápase o třetí místo dominovali Finové, finále letos bylo skutečným vrcholem. Nebýt pana Holíka, který všechnu vinu z neúspěchu naší reprezentace shodil na své svěřence a sám za nic nemůže, tak mi mistrovství i jeho organizace vyhovovala.
</TEXT>
<HEADING>
Martin Svoboda, 30 let, Hradec Králové:
</HEADING>
<TEXT>
Navštívil jsem několik zápasů v Hradci Králové i v Pardubicích, na obou stadionech mi přišel šampionát organizačně zvládnutý dobře, i když si myslím, že v Pardubicích dobrou organizaci hodně usnadnila nová aréna. Trochu se zlobím na Hradečáky. V Pardubicích po vyřazení Česka z bojů o medaile chodilo na zápasy stále několik tisíc lidí, ale ve stotisícovém Hradci Králové se našlo jen pár stovek nebo možná jen desítek hokejových fanoušků, kteří přišli povzbudit i jiný než náš tým. Jsme hokejová země a měli bychom umět fandit hokeji jako takovému. Trochu se zlobím také na organizátory v Pardubicích kvůli prodeji lístků, investovali velké peníze do moderní haly a lístky na světový turnaj prodávají stylem jako snad někdy před patnácti lety. To je jediná chybička, kterou bych pořadatelům vytknul. K jednotlivým zápasům se raději nechci vyjadřovat, to nechám těm, kteří tomu rozumí, mě osobně potěšil plný pardubický stadion při finále, které bylo vynikající.
</TEXT>
<HEADING>
Lenka Musilová, 17 let, Kolín:
</HEADING>
<TEXT>
Slyšela jsem, že lidé si stěžovali na prodej lístků. Já jsem s tím problém neměla, vždy jsem získala lístek na dobrém místě. Nebyla jsem na žádné podobné akci, takže nemohu srovnávat, ale tohle mistrovství pro mě bylo velkým zážitkem. Byla jsem na většině zápasů, protože tady mám kamarádku, u které jsem v době turnaje bydlela. Ona také hodně fandí hokeji. Podle mě bylo mistrovství perfektně zvládnuté, jenom škoda, že ve finále nehrál náš tým, hodně jsem jim fandila.
Slyšela jsem, že lidé si stěžovali na prodej lístků. Já jsem s tím problém neměla, vždy jsem získala lístek na dobrém místě. Nebyla jsem na žádné podobné akci, takže nemohu srovnávat, ale tohle mistrovství pro mě bylo velkým zážitkem. Byla jsem na většině zápasů, protože tady mám kamarádku, u které jsem v době turnaje bydlela. Ona také hodně fandí hokeji. Podle mě bylo mistrovství perfektně zvládnuté, jenom škoda, že ve finále nehrál náš tým, hodně jsem jim fandila.
</TEXT>
</DOC>
<DOC>
<DOCID>MF-20020107203</DOCID>
<DOCNO>MF-20020107203</DOCNO>
<DATE>01/07/02</DATE>
<TEXT>
Na juniorském světovém šampionátu podporovali své hráče nejen Češi, ale své fandy měli v ochozech i zámořští hokejisté
</TEXT>
</DOC>
<DOC>
<DOCID>MF-20020107204</DOCID>
<DOCNO>MF-20020107204</DOCNO>
<DATE>01/07/02</DATE>
<TITLE>
Výstava představuje díla Preissiga
</TITLE>
<HEADING>
Kultura regionu
</HEADING>
<TEXT>
Jedním českých z výtvarníků, jehož dílo bylo doceněno až řadu let po autorově úmrtí, je i grafik a malíř Vojtěch Preissig. Výběr z jeho grafických děl vystavuje Galerie moderního umění v Hradci Králové.
Hradec Králové - Vojtěch Preissig, narozený 31. července 1873 ve Světci u Bíliny, je vnímán především jako secesní výtvarník. Důvodem je nejen to, že jeho grafiky z přelomu století patří mezi nejznámější, ale také tím, že ilustroval populární knihu Jana Karafiáta Broučci. Secesně graficky upravené vydání ovlivnilo několik generací. "Vystaveným souborem grafik se snažíme ukázat, že Preissigův umělecký záběr byl o hodně širší. Mimo prací ze secesního období jsme vystavili i několik grafik, které vytvořil během svého pobytu ve Spojených státech a těsně po návratu. V letech 1932 až 1934 hodně experimentoval s otisky kovové desky bez jakéhokoliv vrypu, se smirkovými papíry nebo nebo při tisku vkládal mezi desku a papír například provázky či textil," vysvětluje ředihradecké galerie Tomáš Rybička. Svými experimentálními postupy, s nimiž začal již za oceánem, předběhl Preissig dobu téměř o dvě desetiletí. Podobný princip využíval od poloviny padesátých let ve své tvorbě grafik Vladimír Boudník. Pro označení tohoto typu děl, se po čase vžil výraz elementární grafika. Za svého života se Preissigovi dostalo uznání snad pouze za ilustrace Karafiátových Broučků. Velký nezájem o jeho práce z počátku století, ale i o domácí grafiku vůbec (jím vydávaný časopis Česká grafika propadl) donutil výtvarníka hledat si od roku 1910 obživu v zámoří. "Česká kulturní obec tou dobou snadněji přijímalo spíše typ tvorby Maxe Švabinského, která je realističtější a navazuje na tradici autorů 19. století, než Preissigův složitější secesní symbolismus. Proto se autorův zájem postupně obracel spíše k typografii a užité, především knižní grafice. Ani v této oblasti se ale doma s přílišným pochopením nesetkal," tvrdí Rybička. Soubor dvaceti volných grafických listů z let 1900 - 1906, z nichž značná část patří k vrcholům Preissigova grafického díla, vyšel v New Yorku pod názvem Coloured Etchings s předmluvou jeho přítele malíře Miloše Jiránka. Později Preissig vytvořil i cyklus Slovácko. K volné grafice se výtvarník vrátil ještě na počátku svého zámořského pobytu, kdy vytvořil několik námětů s tématem remiscencí na domov. Nejznámější jsou cykly Čtyry staropražské motivy a Hradčany. Většinu času ale věnoval užité grafice a typografii. Současně působil i jako učitel na výtvarných školách v New Yorku a Bostonu. Zpátky do vlasti se Preissig vrátil v roce 1931 a nějakou dobu se zabýval svými grafickými experimenty. Vytvářel imaginativní kompozice linií a tvarů, které dodnes patří k pozoruhodným dílům moderní české grafiky. Během druhé světové války se Vojtěch Preissig zapojil do ilegálního protifašistického odboje a za spolupráci při vydávání zakázaného časopisu V boj byl v roce 1940 zatčen. O čtyři roky později zemřel v koncentračním táboře v Dachau. Preissigovo dílo bylo zhodnoceno a doceněno až v polovině 60. let. Výstava je otevřena do 13. ledna.
Mezi vrcholná secesní díla Vojtěcha Preissiga patří grafika Dívčí sen z roku 1900.
</TEXT>
</DOC>
<DOC>
<DOCID>MF-20020107205</DOCID>
<DOCNO>MF-20020107205</DOCNO>
<DATE>01/07/02</DATE>
<TEXT>
V přestávkách sobotního koncertu Jima Čerta v pardubickém klubu Ponorka přednesl ukázky ze své tvorby básník a spisovatel Ivan Magor Jirous.
</TEXT>
</DOC>
<DOC>
<DOCID>MF-20020107206</DOCID>
<DOCNO>MF-20020107206</DOCNO>
<DATE>01/07/02</DATE>
<TITLE>
Adolf Filip působil v Pardubicích osm let
</TITLE>
<GEOGRAPHY>Pardubice</GEOGRAPHY>
<TEXT>
Jedenasedmdesát let uplyne zítra od narození jednoho z významných herců Východočeského divadla v Pardubicích Adolfa Filipa. Otec známé zpěvačky a hudebnice Lenky Filipové působil po dokončení pražské Akademie múzických umění v roce 1955 ve Státním zájezdovém divadle. V pardubickém divadle hrál v letech 1959 až 1967. Z desítek rolí, které na východě Čech ztvárnil, patří k nejvýraznějším postava Mattiho ve hře O Puntilovi levicově smýšlejícího německého dramatika Bertholda Brechta, nebo role Thisbe v nejčastěji uváděném díle Sen noci svatojánské legendárního alžbětinského autora Williama Shakespeara. Nezapadla ani role Honzy v Nehodě Jaroslava Dietla. Filip slavil úspěch také coby Wendice v detektivním dramatu Klíč k vraždě či Sganarell v příběhu proslulého milovníka Dona Juana. S grácií se vypořádal i s postavami doktora Palmareho ve hře Sluha dvou pánů nebo Gastona Schmalze v historickém díle Frank V. Z tvorby Václava Havla hrál Josefa Grosse ve Vyrozumění a z komediálních postav si zahrál i Farmera v proslulé Charleyově tetě.
Pardubice - Jedenasedmdesát let uplyne zítra od narození jednoho z významných herců Východočeského divadla v Pardubicích Adolfa Filipa. Otec známé zpěvačky a hudebnice Lenky Filipové působil po dokončení pražské Akademie múzických umění v roce 1955 ve Státním zájezdovém divadle. V pardubickém divadle hrál v letech 1959 až 1967. Z desítek rolí, které na východě Čech ztvárnil, patří k nejvýraznějším postava Mattiho ve hře O Puntilovi levicově smýšlejícího německého dramatika Bertholda Brechta, nebo role Thisbe v nejčastěji uváděném díle Sen noci svatojánské legendárního alžbětinského autora Williama Shakespeara. Nezapadla ani role Honzy v Nehodě Jaroslava Dietla. Filip slavil úspěch také coby Wendice v detektivním dramatu Klíč k vraždě či Sganarell v příběhu proslulého milovníka Dona Juana. S grácií se vypořádal i s postavami doktora Palmareho ve hře Sluha dvou pánů nebo Gastona Schmalze v historickém díle Frank V. Z tvorby Václava Havla hrál Josefa Grosse ve Vyrozumění a z komediálních postav si zahrál i Farmera v proslulé Charleyově tetě.
</TEXT>
</DOC>
<DOC>
<DOCID>MF-20020107207</DOCID>
<DOCNO>MF-20020107207</DOCNO>
<DATE>01/07/02</DATE>
<TITLE>
Tipy na týden
</TITLE>
<TEXT>
Divadlo Exil Pardubice, čtvrtek 19.00 hodin.
Chytání v žitě. Představení amatérského souboru (a)Maťák.
Galerie FONS Pardubice, čtvrtek 17.00 hodin.
Jan Moštěk - akvarely.
Klub Agora Chrudim, pátek 20.00 hodin.
Koncert popové kapely Kryštof.
Rockový klub Žlutý pes Pardubice, pátek 21.00 hodin.
Rocková tancovačka: Face of Dalí, V.P.R., Nová strašidla.
</TEXT>
</DOC>
<DOC>
<DOCID>MF-20020107208</DOCID>
<DOCNO>MF-20020107208</DOCNO>
<DATE>01/07/02</DATE>
<TITLE>
Snaha Ostacoloru na Spartu málo
</TITLE>
<GEOGRAPHY>Pardubice</GEOGRAPHY>
<TEXT>
Sparta Praha 78: 101
Pardubice - Ani zlepšený a snaživý výkon basketbalistů Ostacoloru na pražskou Spartu nestačil. Ta si ve 14. kole Mattoni NBL odvezla z Pardubic vítězství 101:78. Domácí přitom začali proti favorizovanému třetímu celku tabulky nebojácně a na konci první čtvrtiny měli dokonce tříbodový náskok (21:18). O ten však ještě do prvního klaksonu přišli. "Zbytečně jsme chybovali v rozehrávce a nepokryli tříbodové střelce soupeře," konstatoval asistent pardubického trenéra Milan Majer a uznale dodal: "Miloš, autor celkem osmi trojek, však měl opravdu skvělou fazónu." Náskok Pražanů do poločasu vzrostl na 12 bodů. To již na pardubické lavičce odpočíval R. Svoboda, který stačil nasbírat čtyři osobní chyby. "Radek hrál dobrý zápas, bohužel hned v úvodu zbytečně dvakrát fauloval," zalitoval Majer. Přesto svěřenci Mariána Svobody dokázali zmobilizovat síly a během třetí čtvrtiny se dotáhli na pouhých šest bodů (59:65). "Stalo se, před čím jsem hráče varoval, Pardubice využily výškové převahy svých křídel a my tuto pasáž hry prohráli 8:20. Potom nám opět pomohla nadstandardní střelba trojek," přiznal sparťanský kouč Michal Ježdík. Domácí v této fázi drželi se soupeřem krok také především díky úspěšným trojkovým pokusům, kterých si připsal nejvíce Musil - šest. Do poslední desetiminutovky se šlo za stavu 61:69, ale Pražané svůj náskok rychle zvýšili a v poklidu dovedli utkání do vítězného konce. Přesto je výkon Ostacoloru příslibem před klíčovým utkáním, v němž v sobotu přivítají Vyšehrad.
Basketbalista Sparty Pavel Miloš (vpravo), se 34 body nejlepší střelec utkání, se snaží zastavit průnik pardubického rozehrávače Patrika Smažáka.
</TEXT>
</DOC>
<DOC>
<DOCID>MF-20020107209</DOCID>
<DOCNO>MF-20020107209</DOCNO>
<DATE>01/07/02</DATE>
<TITLE>
Vítězné scénky dua masérů nepomohly
</TITLE>
<HEADING>
Pohled za kulisy
</HEADING>
<GEOGRAPHY>Pardubice</GEOGRAPHY>
<TEXT>
Jsou to muži v pozadí, ale jsou nepostradatelní. Bez nich by tým příliš nefungoval. Snaží se připravit hráčům dokonalé zázemí a dělají i mnoho nad rámec svých povinností. "Jsme takové děvečky pro všechno," usmál se masér Michal Kábele, který společně s Liborem Kuchyňou tvořil sehranou dvojici starající se o české juniory na světovém šampionátu. "Když hráči nemají něco, na co jsou zvyklí, znervózní. Našim úkolem je jakékoliv nervozitě zabránit." Zatímco hráči ještě spali, pro oba už začínal den a pracovní povinnosti. Vstávali o půl šesté a dvě hodiny před příjezdem týmu do haly už byli v kabině. "Musíme připravit prádlo, pití, urovnat hráčům místa, vytřít kabinu, nabrouslit brusle a mnoho dalších věcí," dal Kábele nahlédnout do každodenních starostí. "Spát jsme chodili v jedenáct v noci." Kuchyňa se staral o výstroj a výzbroj hráčů, Kábele měl zase na starosti vše, co bylo spojeno se zdravím hráčům. "Na stadionu jsem masíroval hráče já, v hotelu pak i Libor," uvedl Kábele. Pomáhal také juniorům léčit nejrůznější zdravotní trable. "Pomáhal mi v tom můj pardubický kamarád, fyzioterapeut Jedlička," prozradil masér. "Právě jeho zásluhou mohl na šampionátu nastoupit Martin Podlešák, jehož trápila zraněná třísla." Návštěvy u fyzioterapeuta si prý pochvaloval i trenér Jaroslav Holík. "Pomohl mu při jeho potížích s rukou. Naučil se k němu chodit a byl hodně spokojen," řekl Kábele. "Pak začal pan Holík nadávat na doktory. Měli by vrátit diplomy, protože mu nepomohli." Stejně jako na minulých dvou šampionátech se duo Kábele - Kuchyňa snažilo v kabině přidat i mnoho navíc, aby nálada v kabině byla co nejlepší. Opět hráčům předvedli několik veselých scének. "Začali jsme jako každý rok tím, že jsme se navlékli do jednoho dresu jako obří gólman. Naznačili jsme hráčům, že my potáhneme za jeden provaz a že totéž musí udělat i oni, aby na mistrovství uspěli," řekl Kábele. Na jinou scénku si zase šli nakoupit potřebné rekvizity do jednoho pardubického second handu. Jejich snaha však byla marná. Navzdory jejich úsilí přišel po dvou zlatých triumfech propadák českého juniorského týmu.
Pardubice - Jsou to muži v pozadí, ale jsou nepostradatelní. Bez nich by tým příliš nefungoval. Snaží se připravit hráčům dokonalé zázemí a dělají i mnoho nad rámec svých povinností. "Jsme takové děvečky pro všechno," usmál se masér Michal Kábele, který společně s Liborem Kuchyňou tvořil sehranou dvojici starající se o české juniory na světovém šampionátu. "Když hráči nemají něco, na co jsou zvyklí, znervózní. Našim úkolem je jakékoliv nervozitě zabránit." Zatímco hráči ještě spali, pro oba už začínal den a pracovní povinnosti. Vstávali o půl šesté a dvě hodiny před příjezdem týmu do haly už byli v kabině. "Musíme připravit prádlo, pití, urovnat hráčům místa, vytřít kabinu, nabrouslit brusle a mnoho dalších věcí," dal Kábele nahlédnout do každodenních starostí. "Spát jsme chodili v jedenáct v noci." Kuchyňa se staral o výstroj a výzbroj hráčů, Kábele měl zase na starosti vše, co bylo spojeno se zdravím hráčům. "Na stadionu jsem masíroval hráče já, v hotelu pak i Libor," uvedl Kábele. Pomáhal také juniorům léčit nejrůznější zdravotní trable. "Pomáhal mi v tom můj pardubický kamarád, fyzioterapeut Jedlička," prozradil masér. "Právě jeho zásluhou mohl na šampionátu nastoupit Martin Podlešák, jehož trápila zraněná třísla." Návštěvy u fyzioterapeuta si prý pochvaloval i trenér Jaroslav Holík. "Pomohl mu při jeho potížích s rukou. Naučil se k němu chodit a byl hodně spokojen," řekl Kábele. "Pak začal pan Holík nadávat na doktory. Měli by vrátit diplomy, protože mu nepomohli." Stejně jako na minulých dvou šampionátech se duo Kábele - Kuchyňa snažilo v kabině přidat i mnoho navíc, aby nálada v kabině byla co nejlepší. Opět hráčům předvedli několik veselých scének. "Začali jsme jako každý rok tím, že jsme se navlékli do jednoho dresu jako obří gólman. Naznačili jsme hráčům, že my potáhneme za jeden provaz a že totéž musí udělat i oni, aby na mistrovství uspěli," řekl Kábele. Na jinou scénku si zase šli nakoupit potřebné rekvizity do jednoho pardubického second handu. Jejich snaha však byla marná. Navzdory jejich úsilí přišel po dvou zlatých triumfech propadák českého juniorského týmu.
</TEXT>
</DOC>
<DOC>
<DOCID>MF-20020107210</DOCID>
<DOCNO>MF-20020107210</DOCNO>
<DATE>01/07/02</DATE>
<TITLE>
Pardubičtí fotbalisté rozstříleli v přípravě Krč
</TITLE>
<GEOGRAPHY>Pardubice</GEOGRAPHY>
<TEXT>
V prvním přípravném utkání si druholigoví fotbalisté FK AS Pardubice s chutí zastříleli. V rámci turnaje na umělé trávě v Horních Počernicích porazili třetiligovou Krč 5:0. "V náročných podmínkách na zmrzlém terénu jsme odehráli solidní utkání. Kromě vstřelených gólů jsme předvedli i další dobré akce," prohlásil trenér Martin Pulpit. Střelecky se prosadili nové tváře v pardubickém týmu. Po dvou gólech vstřelili Aleš Vencl z AFK Chrudim a Miroslav Šmátrala ze slovenského Trenčína. "Samozřejmě mě to těší, ale z jednoho utkání nelze dělat závěry," poznamenal Pulpit. Na hřišti se objevili i Pavel Vajgl z Rokycan, Tomáš Kroulík z Chocně a Svatopluk Spáčil z Blšan. "Máme o ně zájem. Doufám, že do čtrnácti dnů se s jejich kluby dohodneme. Nejde o žádné drahé posily, všichni by měli být dostupní," uvedl Pulpit. Další přípravné utkání sehrají pardubičtí fotbalisté v neděli v Horních Počernicích proti vedoucímu týmu třetí ligy Spartě Praha B.
FK AS Pardubice - Sparta Krč 5:0 (2:0). Branky: Šmátrala a Vencl po 2, Gruber.
</TEXT>
</DOC>
<DOC>
<DOCID>MF-20020107211</DOCID>
<DOCNO>MF-20020107211</DOCNO>
<DATE>01/07/02</DATE>
<TITLE>
Kultura dnes
</TITLE>
<TEXT>
KULTURNÍ KLUB: Scény z manželského života (Divadlo Na Vinohradech). Jevištní zpracování filmu Ingmara Bergmana o věčném hledání pravdy ve vztahu muže a ženy. ( 19.30)
KINO MÁJ: Divoké včely. Hořkosladká komedie vypráví příběh o citové izolaci mladých lidí, kteří žijí v uzavřeném světě zapadlé vesnice na severu Moravy. Čerstvě plnoletý nesmělý lesní dělník Kája je nešťastně zamilovaný do prodavačky z vesnického kiosku Božky. Božka si čím dál více uvědomuje svou osamělost, jednak ve vztahu k prostředí, v němž žije, jednak k místnímu idolu Laďovi, obdivovateli Michaela Jacksona. Na nečekanou návštěvu přijíždí do vesnice Kájův starší bratr Petr a na povrch začnou vystupovat do té doby utajované skutečnosti. Na hasičské zábavě se odkrývají skryté lásky a averze. ( 20.00)
GALERIE ART: Pavel Žáček - Theatrum aeternum.
</TEXT>
<HEADING>
MĚSTSKÉ KINO: Planeta opic. ( 19.30)
</HEADING>
<TEXT>
KINO DUKLA: Deník Bridget Jonesové. ( 17.30), Z pekla. ( 20.00) KINO JAS: Mach, Šebestová a kouzelné sluchátko. Kreslený Mach a Šebestová se rozhodnou poznat skutečný svět. Pomocí kouzelného sluchátka se změní v dvě normální děti a ocitnou se v malém českém městě, u babičky Řiháčkové a jejího vnuka Jakuba. Jeho rodiče pracují v Číně, kam se Mach se Šebestovou také podívají a přivezou si odtud kamaráda. Zpátky ve škole o své sluchátko přijdou. Putuje mezi školáky a jejich rodiči, kterým plní ta nejabsurdnější přání. Sluchátko má na čas i ředitel školy, ale tomu ho vezmou darebáci Pažout a Horáček. Z ředitele udělají předložku k posteli, z učitelů chlupaté neandrtálce a ministra školství promění v chlapečka, který má zrušit školní docházku. Vše nakonec vyřeší pes Jonatán, který dokáže být i člověkem. Sluchátko zachrání a dá vše do pořádku. ( 17.30) Prokletí žlutozeleného škorpiona. Nový snímek režiséra Allena přichází do kin po jeho komerčně nejúspěšnějším filmu Darebáčci. Sám tvůrce ve snímku tradičně hraje, tentokrát CW Briggse, vysokého pojišťovacího vyšetřovatele z New Yorku roku 1940. Briggs se chlubí svou schopností rozlousknout jakýkoli pojišťovací podvod tím, že se vžije do vědomí zloděje. Avšak nyní díky hypnotickým schopnostem žlutozeleného škorpióna se zlodějovo vědomí dostává do samotného Briggse a vše se začne nebezpečně vymykat kontrole. ( 20.00) GALERIE UNIVERZITY PARDUBICE: Ještě jednou se vrátíme... fotografie Jana Michálka na verše Antonína Sovy GALERIE FONS: Karel Nedvěd. OTEVŘENÝ KLUB AD: Výstava fotografií příznivců fotospolku otevřeného klubu. Vystavena budou fotografická díla i dílka pardubických amatérských fotografů. Jsou jimi: Honza Březina, Honza Holkup, Eva Krausová, Renata Hostinská, Baletka, Lukás, Alla Melíková a další. VÝCHODOČESKÁ GALERIE - DŮM U JONÁŠE: Alena Nádvorníková - Děje, děje - surrealistické kresby z let 1966 - 2001 VÝCHODOČESKÉ MUZEUM: Stálá expozice - Sbírka pohlednic.
GALERIE VYSOČINA: Stálá výstava uměleckých prací vysočinských výtvarníků - obrazy, grafiky, fotografické grafiky, kresby, dřevěné plastiky, výrobky z kovu, keramika, sklo.
KINO VESMÍR: Přízračný svět. Enid a Rebecca jsou kamarádky ze školních lavic. Loučení se střední školou v nich vyvolává pocit euforie: konečně se budou moci postavit na vlastní nohy a najít si byt, kde jim nikdo nebude do ničeho mluvit. Enid ale neuspěla u závěrečných zkoušek, a proto se dá zapsat do prázdninového kursu, aby získala diplom. Náhodou se seznámí se samotářským, o mnoho starším Seymourem, který jí imponuje svými znalostmi jazzové hudby. Jejich přátelské styky vyústí v milostný vztah, jehož se ale Enid brzy lekne. Rebecca mezitím najde byt a jejím jediným zájmem je útulně ho zařídit. Enid cítí, že takový život ji nepřitahuje, a řeší situaci po svém. ( 19.30)
KINO MÁJ: Deník Bridget Jonesové. ( 19.30) GALERIE POD RADNICÍ: Výstava Vladimíra Komárka.
Kulturní programy v krajích - s recenzemi, videoukázkami z filmů a možností vyhledávání naleznete na adrese www.idnes.cz/kis
</TEXT>
</DOC>
<DOC>
<DOCID>MF-20020107212</DOCID>
<DOCNO>MF-20020107212</DOCNO>
<DATE>01/07/02</DATE>
<TITLE>
Úchvatné finále přineslo radost Rusku
</TITLE>
<TEXT>
Lepší tečku si letošní juniorský světový šampionát nemohl přát. Po skvělém hokejovém galapředstavení se stali světovými šampióny hráči Ruska, kteří ve finále porazili 5:4 Kanadu.
Pardubice - Drama jako z Shakespearova pera a navíc nádherný zápas, který by okamžitě mohl sloužit jako nejlepší reklama na hokeje. Souboj dvou historicky nejúspěšnějších týmů na juniorském mistrovství světa Ruska a Kanady o letošní zlato nemohl nikoho zklamat. "Byl to vynikající zápas," prohlásil bývalý reprezentační útočník Martin Hosták. "Už dlouho jsem takový hokej neviděl. Hra se neustále přelévala z jedné strany na druhou a obě mužstva do toho dala úplně všechno." "Střetla se dvě nejlepší mužstva na šampionátu. Byl to hokej, který byl určitě hoden finále mistrovství světa," přidal slova chvály Jaroslav Jiřík, jenž oblékal reprezentační dres v 50. a 60. letech. Radostí nakonec vybuchla ruská střídačka a obrovský smutek zalil kanadské hokejisty. Rusové získali své jedenácté zlato, země javorového listu čeká na další titul už pět let.
Začátek pro Kanadu. Lepší úvod utkání si zámořští hokejisté nemohli vysnít. Ve 22. vteřině vstřelil Sutherby vedoucí gól a o sedm minut později zvýšil Kobasew na 2:0. Ruská obrana se musela dvakrát sklonit před důrazem kanadských hráčů. "Obránci musí pokrýt dorážející útočníky," souhlasil Hosták. "Střely, které dorážce předcházely, však nebyly takové, aby je gólman nedokázal chytit. Při všech gólech působil nejistě," naznačil Hosták, kdo také chyboval. "Byly to moje chyby, nikoliv obrany. Ve finále mistrovství světa bych takové góly neměl dostávat," přiznal ruský brankář Andrej Medveděv. Potřetí kapituloval ve 37. vteřině druhé třetiny. "Medveděv v tom byl trošku nevinně," zastal se brankáře Jiřík. "Ruští hráči byli nesoustředění, na ledě se rozkoukávali a dostali rychlé góly."
Střídání gólmanů. Ruský obrat v utkání nastartoval tah trenéra Vladimira Pljuščeva. Po třetí inkasované brance stáhl z ledu gólmana Andreje Medveděva a poslal místo něj Sergeje Mylnikova. "Medveděv odchytal téměř celý turnaj a měl velkou zásluhu na postupu. Finále však psychicky neunesl. I prvotřídní hráči však dělají chyby," prohlásil Pljuščev. "Rozhodnutí trenéra bylo správné," přidal se Medveděv. S Mylnikovem v brance začali Rusové vývoj utkání otáčet. "Příčina obratu? Je to v trenérech," mohl se po utkání sebevědomě usmát Pljuščev.
Ruské probuzení. Změna gólmana jakoby ruský tým probudila. Rusové zvýšili důraz, začali vyhrávat vhazování a skóre se rázem změnilo. Z 1:3 byl na konci druhé třetiny stav 4:3. "Bylo sympatické, že Rusové nesložili zbraně. Postupně soupeře přebruslili a jejich lepší pohyb a technické dovednosti rozhodly zápas," prohlásil Hosták. "Bylo velice důležité, že jsme se psychicky nesložili po nepříznivém začátku a rychlých gólech v úvodu třetin. Dokázali jsme se zkoncentrovat, zlepšit obranu. Kanaďané si možná mysleli, že už mají vyhráno," tvrdí ruský útočník Alexandr Svitov. Podle Jaroslava Jiříka byl velice důležitý i výkon gólmanů. "Rusové vyhnali Medveděva z branky včas. Ani Kanadu však brankář nepodržel. Nechytil nic navíc, dva góly inkasoval kvůli špatnému postavení v brance. Zřejmě však jeho náhradník byl ještě horší, a tak Kanaďané nenašli odvahu střídat jako Rusové," míní Jiřík.
Disciplína. Rusko bylo na mistrovství světa nejtrestanějším týmem. Ve finále to však nepotvrdili. "Dokázali se srovnat v nejvypjatější chvíli, což je obdivuhodné. Zápas odehráli disciplinovaně a to byl jeden z důvodů jejich vítězství," tvrdí Hosták. "První vzájemný souboj na mistrovství světa s Kanadou jsme prohráli vinou mnoha vyloučení. Proto jsme si ve finále dali pozor na zbytečné fauly," uvedl Svitov. V závěrečných 45 vteřinách však Rusko postrádalo vyloučeného Frolova a navíc Kanada hrála power play. "Byl to nejkrušnější okamžik utkání," poznamenal trenér Pljuščev. "Plně jsme se zkoncentrovali. Každý chtěl vyhrát a tak jsme bojovali. Zvítězili jsme naprosto zaslouženě," prohlásil Svitov.
</TEXT>
</DOC>
<DOC>
<DOCID>MF-20020107213</DOCID>
<DOCNO>MF-20020107213</DOCNO>
<DATE>01/07/02</DATE>
<TITLE>
Z nadějí pro NHL nejvíce zářil Čistov
</TITLE>
<GEOGRAPHY>Pardubice</GEOGRAPHY>
<TEXT>
Nebyl to jen souboj o zlato. Možná to byla také přehlídka budoucích hvězd NHL. Vždyť na pardubickém ledě se ve finále šampionátu představila téměř všechna esa z loňského draftu. Chyběla pouze jednička Rus Ilja Kovalčuk, který už pravidelně obléká dres Atlanty. Na svou šanci však stále ještě čekají jeho krajané Alexandr Svitov a Stanislav Čistov, třetí a pátý hráč loňského draftu. Stejně na tom jsou i Kanaďané Jason Spezza a Stephen Weiss, kteří se v minulém roce objevili na druhém a čtvrtém místě výběru pro NHL. Na šampionátu mohli zvednout své akcie a říci si o NHL. Nejvíce se to povedlo Čistovovi, který ve finále Rusku pomohl jedním gólem k zisku titulu. "Hrál skvěle nejen ve finále, ale vůbec na celém šampionátu. Výborně bruslí a je to technik par excellance," prohlásil o ruském útočníku, jehož si vloni vybral Anaheim, bývalý český reprezentant Martin Hosták. Naopak za očekáváním zaostala největší kanadská naděje a možná budoucí hvězda Ottawy Senators Jason Spezza. "Zklamal mě, čekal jsem od něho víc. Během posledního roku jeho výkonnost poklesla," pronesl první český hráč v NHL Jaroslav Jiřík. "Mistrovství se mu nevydařilo. Potřeboval dát dva tři ušmudlané góly, pak by odehrál lepší zápasy. Trošku se trápil," souhlasil Hosták. Podle jeho názoru však souboj o zlaté medaile zastihl Spezzu v lepší formě. "Ve finále dlouho držel Kanadu nad vodou, vždyť připravil dva góly. Proti Rusku určitě nezklamal," tvrdí Hosták. Více se zřejmě čekalo i od Alexandra Svitova, po němž v minulém roce sáhla Tampa Bay Lightning. "Rusové o něm mluvili jako o svém jasně nejlepším hráči. Ve finále sice hrál dobře, ale na ledě byli lepší, třeba Čistov, Frolov či Sojn," míní Hosták. "Na Kanaďanu Weissovi se zase trošku podepsalo zranění. Ve finále nebyl moc vidět a nakonec byl i u rozhodujícího gólu," dodal Hosták o kanadském obránci patřícímu od loňského draftu Floridě Panthers. "Až na Spezzu odehrála celá trojice vcelku dobré mistrovství. Je jen otázkou času, kdy se všichni dostanou do NHL," tvrdí Jiřík.
Pardubice - Nebyl to jen souboj o zlato. Možná to byla také přehlídka budoucích hvězd NHL. Vždyť na pardubickém ledě se ve finále šampionátu představila téměř všechna esa z loňského draftu. Chyběla pouze jednička Rus Ilja Kovalčuk, který už pravidelně obléká dres Atlanty. Na svou šanci však stále ještě čekají jeho krajané Alexandr Svitov a Stanislav Čistov, třetí a pátý hráč loňského draftu. Stejně na tom jsou i Kanaďané Jason Spezza a Stephen Weiss, kteří se v minulém roce objevili na druhém a čtvrtém místě výběru pro NHL. Na šampionátu mohli zvednout své akcie a říci si o NHL. Nejvíce se to povedlo Čistovovi, který ve finále Rusku pomohl jedním gólem k zisku titulu. "Hrál skvěle nejen ve finále, ale vůbec na celém šampionátu. Výborně bruslí a je to technik par excellance," prohlásil o ruském útočníku, jehož si vloni vybral Anaheim, bývalý český reprezentant Martin Hosták. Naopak za očekáváním zaostala největší kanadská naděje a možná budoucí hvězda Ottawy Senators Jason Spezza. "Zklamal mě, čekal jsem od něho víc. Během posledního roku jeho výkonnost poklesla," pronesl první český hráč v NHL Jaroslav Jiřík. "Mistrovství se mu nevydařilo. Potřeboval dát dva tři ušmudlané góly, pak by odehrál lepší zápasy. Trošku se trápil," souhlasil Hosták. Podle jeho názoru však souboj o zlaté medaile zastihl Spezzu v lepší formě. "Ve finále dlouho držel Kanadu nad vodou, vždyť připravil dva góly. Proti Rusku určitě nezklamal," tvrdí Hosták. Více se zřejmě čekalo i od Alexandra Svitova, po němž v minulém roce sáhla Tampa Bay Lightning. "Rusové o něm mluvili jako o svém jasně nejlepším hráči. Ve finále sice hrál dobře, ale na ledě byli lepší, třeba Čistov, Frolov či Sojn," míní Hosták. "Na Kanaďanu Weissovi se zase trošku podepsalo zranění. Ve finále nebyl moc vidět a nakonec byl i u rozhodujícího gólu," dodal Hosták o kanadském obránci patřícímu od loňského draftu Floridě Panthers. "Až na Spezzu odehrála celá trojice vcelku dobré mistrovství. Je jen otázkou času, kdy se všichni dostanou do NHL," tvrdí Jiřík.
</TEXT>
</DOC>
<DOC>
<DOCID>MF-20020107214</DOCID>
<DOCNO>MF-20020107214</DOCNO>
<DATE>01/07/02</DATE>
<TEXT>
Nejproduktivnějším hráčem ruského týmu na letošním juniorském světovém šampionátu byl útočník Alexandr Frolov (vlevo v červeném). Ve finálovém souboji s Kanadou jako první z Rusů překonal gólmana Pascala Leclaira (vlevo v bílém) a snížil na 1:2. O vítězi nakonec rozhodla přesná trefa ruského kapitána Antona Volčenkova (vpravo). Zaslouženě pak mohl jako první zvednout nad hlavu trofej určenou mistrům světa.
</TEXT>
</DOC>
<DOC>
<DOCID>MF-20020107215</DOCID>
<DOCNO>MF-20020107215</DOCNO>
<DATE>01/07/02</DATE>
<TITLE>
Rozhodla naše touha po vítězství, tvrdí kapitán
</TITLE>
<GEOGRAPHY>Pardubice</GEOGRAPHY>
<TEXT>
Jako první mohl nad hlavu zvednout trofej určenou pro mistry světa. Plným právem. Anton Volčenkov ve finálovém duelu s Kanadou dokázal, že kapitánské céčko na svém dresu nenosí náhodou. Devatenáctiletý obránce Křídel sovětů, jehož si na předloňském draftu NHL vybrala v prvním kole Ottawa Senators, nechyběl u důležitých momentů, které zajistily ruskému týmu po dvou letech znovu zlato na juniorském světovém šampionátu. Ve 26. minutě Volčenkov pomohl nastartovat obrat v utkání, když poslal skvělou přihrávkou do brejku Čistova a ten snížil na 2:3. Čtyři minuty a devět vteřin před koncem napřáhl ruský kapitán od modré čáry a prostřelil kanadského gólmana Leclaira. Svůj premiérový gól na letošním mistrovství světa si Volčenkov nemohl schovat na lepší chvíli. Byla to totiž vítězná branka.
Finále mělo skvělou úroveň a oba týmy předvedly výborný hokej. Co rozhodlo o vašem vítězství?
Bojovnost a touha po vítězství. Všichni jsme velice toužili po zlaté medaili a jsem moc rád, že se nám to povedlo.
S Kanadou jste se na letošním mistrovství světa střetli už v základní skupině a prohráli jste 2:5. Neměli jste před finále pod dojmem této porážky trošku obavy?
Strach jsme rozhodně neměli. Zápas ve skupině jsme prohráli vlastními chybami. Nebyli jsme v tomto utkání horší, ale často jsme se nechali vylučovat, takže se nám trošku rozsypala hra a proto jsme prohráli.
Na začátku druhé třetiny jste však inkasovali po pár vteřinách hry další rychlý gól a prohrávali už 1:3. Věřil jste stále ve vítězství?
Za tohoto stavu se většinou utkání prohrává, ale stále jsem věřil stejně jako celý tým. Druhá třetina ukázala, že jsme byli silnější než Kanada. Dokázali jsme se zvednout, chytili jsme druhý dech, začali jsme hrát ještě lépe. Proto jsme vyhráli.
Co bylo příčinou špatného úvodu utkání a rychlých gólů na začátku první a druhé třetiny? Byly to chyby v obraně nebo zaváhání gólmana Medveděva?
Všichni jsme dělali chyby. Je to prostě kolektivní sport, v němž může kdokoliv chybovat. To se stane i profesionálům v NHL. Důležité však bylo, že jsme pak dokázali chyby napravit. Dali jsme se dohromady a zvítězili.
Chybělo vám v úvodu první a druhé třetiny větší soustředění?
Je to možné, ale mnohem důležitější bylo, že jsme se z inkasovaných gólů nesesypali a dokázali jsme se znovu zkoncentrovat.
Jak jste prožíval závěr utkání, kdy jste 45 vteřin hráli bez vyloučeného Frolova a Kanaďané odvolali svého gólmana?
Byly to velice těžké chvilky. Vždyť jsme vedli pouze o jediný gól a ve čtyřech jsme museli čelit tlaku šesti kanadských hráčů. To není nikdy jednoduché, zvláště ne ve finále mistrovství světa. Ani na vteřinu jsem však nepřestal věřit v naše vítězství a zisk zlaté medaile.
</TEXT>
</DOC>
<DOC>
<DOCID>MF-20020107216</DOCID>
<DOCNO>MF-20020107216</DOCNO>
<DATE>01/07/02</DATE>
<TITLE>
Průchovi atmosféra pomáhala
</TITLE>
<GEOGRAPHY>Pardubice</GEOGRAPHY>
<TEXT>
Začali spolu v první útočné formaci po boku centra Tomáše Plekance. Potom trenéři Jaroslav Holík s Pavlem Hynkem sestavou zamíchali a dvojici zástupců pardubického hokeje rozdělili. Neuškodilo jim to, spíše naopak. Aleš Hemský se stal s devíti kanadskými body za tři branky a šest asistencí nejproduktivnějším českým hokejistou, Petr Průcha byl autorem jediné branky českého týmu v neúspěšném čtvrtfinále s Finskem. Se sedmým místem však spokojeni být nemohli. "Je to hodně malá náplast na to, co jsme tady předvedli," přiznal Průcha. Příčiny nezdaru by však nehledal v nezdravé atmosféře uvnitř týmu: "Nemyslím, že jsme měli špatnou partu. Na rozdíl od minulých dvou šampionátů jsme často prohrávali o gól, který měli naši předchůdci naopak navrch." Bolestí českého týmu však byla především koncovka. "Chyběl důraz, mnohdy stačilo dorazit puk do odkryté branky, třeba proti Slovákům. Takové maličkosti potom rozhodují. Jakoby se proti nám všechno spiklo," posteskl si pardubický útočník. Podle trenérů však byl jedním z mála, kteří příjemně překvapili. "Hodnotit se mi nepřísluší, ale osobně jsem neměl špatný pocit. Hrálo se mi dobře v obou formacích, záleží na tom, jak si hráči vyhoví." Čeští hokejisté se museli vyrovnávat s nelehkou rolí obhájců titulu a navíc tlakem domácího prostředí. "Trochu nervózní jsem byl na začátku zápasů, ale rychle to ze mě spadlo. Určitě mi hodně pomohly extraligové starty. Atmosféra mne povzbuzovala, ale těm, kteří nebyli na takové návštěvy zvyklí, mohla svazovat ruce," přemítal o možném vlivu zaplněné pardubické arény. Také Aleš Hemský věřil, že si z kanadského Hullu, kde hraje juniorskou ligu, přicestoval na šampionát pro medaili. "Na úvodním zápase s Amerikou se podepsala naše nervozita. Proti Slovensku jsme už hráli celkem dobře, ale zase nedávali góly, což nás provázelo celý šampionát," poznamenal útočník, kterému bylo trenéry vytýkáno, že hraje příliš na sebe. "Nebyla to pravda, souhře určitě pomohlo přeřazení k Jirkovi Hudlerovi. Sehrávali jsme se v průběhu šampionátu, ale nemůžeme se na to vymlouvat, model přípravy byl úplně stejný jako v minulých dvou letech, kdy tým získal zlato. Hemskému je teprve osmnáct, takže na juniorském mistrovství světa může startovat i za rok v Kanadě. "Uvidím, zda mě trenéři vyberou. Také nevím, kde budu hrát," uzavřel forvard, kterého letos draftoval jako číslo třináct Edmonton.
Pardubice - Začali spolu v první útočné formaci po boku centra Tomáše Plekance. Potom trenéři Jaroslav Holík s Pavlem Hynkem sestavou zamíchali a dvojici zástupců pardubického hokeje rozdělili. Neuškodilo jim to, spíše naopak. Aleš Hemský se stal s devíti kanadskými body za tři branky a šest asistencí nejproduktivnějším českým hokejistou, Petr Průcha byl autorem jediné branky českého týmu v neúspěšném čtvrtfinále s Finskem. Se sedmým místem však spokojeni být nemohli. "Je to hodně malá náplast na to, co jsme tady předvedli," přiznal Průcha. Příčiny nezdaru by však nehledal v nezdravé atmosféře uvnitř týmu: "Nemyslím, že jsme měli špatnou partu. Na rozdíl od minulých dvou šampionátů jsme často prohrávali o gól, který měli naši předchůdci naopak navrch." Bolestí českého týmu však byla především koncovka. "Chyběl důraz, mnohdy stačilo dorazit puk do odkryté branky, třeba proti Slovákům. Takové maličkosti potom rozhodují. Jakoby se proti nám všechno spiklo," posteskl si pardubický útočník. Podle trenérů však byl jedním z mála, kteří příjemně překvapili. "Hodnotit se mi nepřísluší, ale osobně jsem neměl špatný pocit. Hrálo se mi dobře v obou formacích, záleží na tom, jak si hráči vyhoví." Čeští hokejisté se museli vyrovnávat s nelehkou rolí obhájců titulu a navíc tlakem domácího prostředí. "Trochu nervózní jsem byl na začátku zápasů, ale rychle to ze mě spadlo. Určitě mi hodně pomohly extraligové starty. Atmosféra mne povzbuzovala, ale těm, kteří nebyli na takové návštěvy zvyklí, mohla svazovat ruce," přemítal o možném vlivu zaplněné pardubické arény. Také Aleš Hemský věřil, že si z kanadského Hullu, kde hraje juniorskou ligu, přicestoval na šampionát pro medaili. "Na úvodním zápase s Amerikou se podepsala naše nervozita. Proti Slovensku jsme už hráli celkem dobře, ale zase nedávali góly, což nás provázelo celý šampionát," poznamenal útočník, kterému bylo trenéry vytýkáno, že hraje příliš na sebe. "Nebyla to pravda, souhře určitě pomohlo přeřazení k Jirkovi Hudlerovi. Sehrávali jsme se v průběhu šampionátu, ale nemůžeme se na to vymlouvat, model přípravy byl úplně stejný jako v minulých dvou letech, kdy tým získal zlato. Hemskému je teprve osmnáct, takže na juniorském mistrovství světa může startovat i za rok v Kanadě. "Uvidím, zda mě trenéři vyberou. Také nevím, kde budu hrát," uzavřel forvard, kterého letos draftoval jako číslo třináct Edmonton.
</TEXT>
</DOC>
<DOC>
<DOCID>MF-20020107217</DOCID>
<DOCNO>MF-20020107217</DOCNO>
<DATE>01/07/02</DATE>
<TITLE>
ASISTENT REPREZENTAČNÍHO TRENÉRA PAVEL HYNEK
</TITLE>
<TEXT>
HODNOTÍ PARDUBICKÉ HOKEJISTY
</TEXT>
<HEADING>
ALEŠ HEMSKÝ (7 utkání, 3 góly, 6 asistencí)
</HEADING>
<TEXT>
"Někteří od něho nesprávně očekávali, že hráč ročníku 1983 bude rozhodovat všechna utkání. V historii se najde pouze málo hráčů, kteří by již jako o rok mladší hráli klíčovou roli tahounů svých týmů. Aleš rozhodně nezklamal, prokázal své kvality. Jediné, co mu lze vytknout, je že svým pojetím hrál hodně individualisticky a vázla spolupráce. To se však zlepšilo jeho přeřazením k Jirkovi Hudlerovi a Milošovi Hořavovi. Myslím, že změna prospěla i Tomášovi Plekancovi, kterému se vedle Jiřího Novotného, Michala Vondrky či Petra Průchy také dařilo více."
</TEXT>
<HEADING>
PETR PRŮCHA (7 utkání, 1 gól)
</HEADING>
<TEXT>
"Stejně jako většina našich hráčů na mistrovství vystřídal dobré i horší okamžiky, ale jeho vystoupení bych jako u jednoho z mála hráčů hodnotil pozitivně. Petr se dostal do širší nominace pro světový šampionát až na poslední chvíli na základě výborných výkonů v extralize. Dokud mu stačily fyzické síly, byl svým celoplošným pojetím velice platným hráčem. Určitě patřil k příjemným překvapením turnaje."
</TEXT>
<HEADING>
TOMÁŠ MOJŽÍŠ (3 utkání)
</HEADING>
<TEXT>
"Počítali jsme s ním do základní sestavy. V úvodním utkání proti Spojeným státům nastoupil ve třetí obraně, ale zápas se mu moc nevydařil, takže v dalším průběhu turnaje se objevoval víceméně na lavičce. Nelze říct, že by vyloženě propadl, na druhou stranu jsme od něho jako od hráče působícího v zámoří očekávali víc."
"Počítali jsme s ním do základní sestavy. V úvodním utkání proti Spojeným státům nastoupil ve třetí obraně, ale zápas se mu moc nevydařil, takže v dalším průběhu turnaje se objevoval víceméně na lavičce. Nelze říct, že by vyloženě propadl, na druhou stranu jsme od něho jako od hráče působícího v zámoří očekávali víc."
</TEXT>
</DOC>
<DOC>
<DOCID>MF-20020107218</DOCID>
<DOCNO>MF-20020107218</DOCNO>
<DATE>01/07/02</DATE>
<TITLE>
Podloubí chtějí majitelé uzavřít
</TITLE>
<TEXT>
Majitelé budějovických historických domů obviňují radní z porušování Ústavy
Několikaletý spor mezi majiteli domů s podloubím a radnicí hrozí žalobami. Vlastníci tvrdí, že město je omezuje v podnikání nezákonnou vyhláškou.
České Budějovice - Budeme se chovat jako vlastníci pozemků v podloubích. Třeba je uzavřeme nebo v nich uděláme předzahrádky. Chodci tam nemají bez našeho svolení co dělat. Takovým tvrzením dráždí českobudějovičtí vlastníci domů v centru města dva roky magistrát. Po licitování s radními chtějí v nejbližších dnech vyhlásit válku: Město podle nich vybudovalo na jejich pozemcích v podloubích černé stavby. Bude je muset zlikvidovat. Mluvčí Sdružení majitelů domů v centru města Karel Pražák řekl: "Jsou to různá osvětlení a inženýrské sítě, která jsou v našich podloubích bez povolení a stavebního řízení. Otevřeme problém tlakem na stavební úřad. Tyto prostory nám patří a platíme z nich daně." Stejnou rétorikou odpovídá na otázky, proč má v podloubí před domem nezkolaudovaný chodník, na kterém lidé zakopávají o vystrčený rám kolem poklopu. "Nemají tam chodit, je to soukromý pozemek," uvedl bývalý hokejista. Pokud majitelé domů naplní své hrozby, stane se z Českých Budějovic precedent pro další města. Spor o malebná podloubí dělá přitom těžkou hlavu právníkům. Někteří tvrdí, že pozemky v nich sice patří majitelům domů, ale chodníky jsou veřejné a podle městské vyhlášky veřejným prostranstvím. Jiné názory dávají za pravdu majitelům domů. Vyhláška schválená okresním úřadem je podle jejích kritiků v rozporu s Ústavou a listinou práv a svobod. Připomínají, že podobné normy nesmí zasahovat do soukromého vlastnictví a omezovat svobodné podnikání. Obě strany čekají na novelu Památkového zákona, která bude řešit právě otázky kolem soukromých památek. "Pokud stát řekne, že podloubí jsou památkou ve veřejném zájmu, musí nám za to dát kompenzaci jako všude na světě," míní Pražák. Výši kompenzace si Pražák už předem spočítal: Za zábor jednoho čtverečního metru donedávna vybíral magistrát ročně od obchodníků 36,5 tisíc korun a stejnou částku by si majitelé domů představovali. U jediného domu ve spoluvlastnictví Pražáka by to bylo dva a půl milionu roční kompenzace. Magistrát přitom už jednou couvl, když poplatky za zábor přestal vymáhat. "Každopádně je otázka práva na podloubí sporná. Měl by o ní rozhodnout soud, uvítali bychom aby se na něj obrátili vlastníci domů," potvrdil náměstek primátora Vladimír Kostka. Spory o podloubí jsou podle něho vyburcované po celé zemi. "Sledujeme je i v jiných městech," řekl Kostka. Na kterou stranu se přiklonit, neví ani vedoucí majetkového odboru města právnička Luďka Starková. "Zákon nepřipouští omezování základních práv," uvedla. Poznamenala, že řešení leží pravděpodobně na vysvětlení patřičné části stavebního zákona. "Pokud magistrát chce, abychom dali věc k soudu, je to nesmysl. My se prostě budeme chovat jako vlastníci podloubí," uzavřel Pražák, který chce spor využít i k politickému boji s radnicí a podloubí demonstrativně uzavřít alespoň páskou před parlamentními volbami.
</TEXT>
</DOC>
<DOC>
<DOCID>MF-20020107219</DOCID>
<DOCNO>MF-20020107219</DOCNO>
<DATE>01/07/02</DATE>
<TITLE>
Počasí přálo běžkařům
</TITLE>
<GEOGRAPHY>Zadov</GEOGRAPHY>
<TEXT>
Davy lyžařů na běžkách zaplnily v sobotu a v neděli šumavské stráně, kde hlavně včera vládlo příjemné počasí bez větru. Jedinou vadou na jihočeské zimě jsou přístupové cesty k horským střediskům, na nichž leží ujetý zledovatělý sníh do dvaceti centimetrů a vyjeté koleje hluboké deset centimetrů. Pracovníci Lyžařského areálu Zadov doporučují řidičům řetězy. "Hlavně v sobotu jsme tu měli zástupy běžkařů. K úrazům na sjezdovce jsme vyjížděli v sobotu třikrát a včera jednou, všechno byla spíš lehčí zranění, jako natažené vazy v kolenou a kotnících," uvedl člen Horské služby Jiří Beneš. Výlety na běžkách umožňovaly o víkendu lidem přijatelné teploty a zmírnění větru, který minulý týden ničil stopy. Včera přes den naměřili na Zadově jen dva až tři stupně pod nulou. V této oblasti mohli lidé využívat čtyřicet kilometrů upravených stop a všechny vleky na sjezdovkách s prachovým povrchem. Kvalitní technický prašan po umělém zasněžování měli také v Kramolíně u Lipna, kde se lyžovalo téměř bez front u vleků. Podobné podmínky včetně počasí převládaly na rakouském Hochfichtu. Policisté přes místy zledovatělé silnice nemuseli včera na Prachaticku řešit ani jednu dopravní nehodu. Pracovníci zadovského areálu přesto upozorňují řidiče, aby v příštích dnech dávali pozor na krajnice, které jsou po odfrézování mantinelů měkké.
Zadov - Davy lyžařů na běžkách zaplnily v sobotu a v neděli šumavské stráně, kde hlavně včera vládlo příjemné počasí bez větru. Jedinou vadou na jihočeské zimě jsou přístupové cesty k horským střediskům, na nichž leží ujetý zledovatělý sníh do dvaceti centimetrů a vyjeté koleje hluboké deset centimetrů. Pracovníci Lyžařského areálu Zadov doporučují řidičům řetězy. "Hlavně v sobotu jsme tu měli zástupy běžkařů. K úrazům na sjezdovce jsme vyjížděli v sobotu třikrát a včera jednou, všechno byla spíš lehčí zranění, jako natažené vazy v kolenou a kotnících," uvedl člen Horské služby Jiří Beneš. Výlety na běžkách umožňovaly o víkendu lidem přijatelné teploty a zmírnění větru, který minulý týden ničil stopy. Včera přes den naměřili na Zadově jen dva až tři stupně pod nulou. V této oblasti mohli lidé využívat čtyřicet kilometrů upravených stop a všechny vleky na sjezdovkách s prachovým povrchem. Kvalitní technický prašan po umělém zasněžování měli také v Kramolíně u Lipna, kde se lyžovalo téměř bez front u vleků. Podobné podmínky včetně počasí převládaly na rakouském Hochfichtu. Policisté přes místy zledovatělé silnice nemuseli včera na Prachaticku řešit ani jednu dopravní nehodu. Pracovníci zadovského areálu přesto upozorňují řidiče, aby v příštích dnech dávali pozor na krajnice, které jsou po odfrézování mantinelů měkké.
</TEXT>
</DOC>
<DOC>
<DOCID>MF-20020107220</DOCID>
<DOCNO>MF-20020107220</DOCNO>
<DATE>01/07/02</DATE>
<TEXT>
Pracovníci Rybnikářství Hluboká nad Vltavou prořezávají dvaceticentimetrový led na Blanském rybníce, aby tak zpřístupnili cestu slunečnímu světlu do vody. To je nezbytné proto, aby ve vodě fotosyntéza vytvářela kyslík. Kvůli nynějším vysokým mrazům jsou rybáři ve střehu. "Zatím prořezáváme díry v ledu nebo dáváme na rybníky malé rozmrazovače. Pokud ale budou mrazy pokračovat, nasadíme velké kesenery, které bez potíží zapracují i v takovém počasí a doplní do rybníka nezbytný kyslík," uvedl výrobně-technický náměstek ředitele Rybnikářství Josef Chmel.
</TEXT>
</DOC>
<DOC>
<DOCID>MF-20020107221</DOCID>
<DOCNO>MF-20020107221</DOCNO>
<DATE>01/07/02</DATE>
<TITLE>
Mráz napáchal škody za miliony korun
</TITLE>
<TEXT>
České Budějovice - Popraskané železniční koleje, vodovodní rozvody, mrazem roztrhané povrchy silnic - takové škody působí vlna arktických mrazů v Jihočeském kraji. Odborníci odhadují, že likvidace následků půjde do milionů korun. Starosti železničářům působí mrazy. "Jen za pátek jsme museli opravovat koleje na několika místech, na trati mezi Soběslaví a Táborem dokonce třikrát za sebou," uvedl provozní náměstek přednosty českobudějovické Správy dopravní cesty Břetislav Adámek. Koleje podle něho křehnou mrazem a při úderu kol praskají. "U Soběslavi v pátek v poledne dokonce upadl půlmetrový kus kolejnice. Osobní vlak měl v tomto případě hodinové zpoždění," řekl Adámek. Všechny poruchy se naštěstí obešly bez nehody - železničáři v těchto dnech zajišťují mimořádné kontroly, některá nebezpečí jim signalizují i návěští. Mráz přinesl mimořádné směny i vodohospodářům. Nejzávažnější poruchu odstraňovali na českobudějovickém sídlišti Máj, kde v pátek v noci prasklo litinové vodovodní potrubí. "Byla to mrznoucí řeka vody. Pracovali jsme v osmnáctistupňovém mrazu," přiblížil Karel Musil z 1.JVS. Poruchu se jim podle něho podařilo odstranit provizorně. "Čekáme na oteplení," řekl. V sobotu a v neděli přitom montéři vyjížděli hlavně k prasklým domácím vodoměrům. Mráz totiž trhal sklíčka měřáků. Musil podotkl, že lidé by měli vodoměry lépe chránit před mrazem. Kromě železničářů se nelíbí mráz ani silničářům, kterým ničí asfaltové povrchy silnic a způsobuje výtluky. Meteorologové naštěstí předpovídají oteplení. Z jižních Čech měl včera nejnižší teploty Tábor, kde naměřili jednadvacet stupňů pod nulou, a České Budějovice se sedmnácti stupni. Ve vyšších polohách, jako na Churáňově, klesly teploty jen k šesti stupňům. Po včerejší inverzi má přijít teplejší počasí s mírným sněžením do celého kraje.
</TEXT>
</DOC>
<DOC>
<DOCID>MF-20020107222</DOCID>
<DOCNO>MF-20020107222</DOCNO>
<DATE>01/07/02</DATE>
<TITLE>
Neplašte v zimě zvěř, prosí myslivci
</TITLE>
<TEXT>
Je sobota dopoledne a Václav Vítek si bere teplý zelený kabát, natáhne myslivecké holinky, na rameno si zavěsí kulovnici s optickým zaměřovačem, pískne na sedmiletého kokršpaněla Dustina a vyráží s ním do lesa kus za město. Týden co týden takhle chodí krmit zvěř.
Prachatice - " Ta puška není jenom dekorace," směje se Vítek a opírá u krmelce zbraň o strom. "Pořád se ještě loví škodná a nosím ji i kvůli tomu, kdybych narazil na pytlačícího psa či kočku," říká a do dřevěného žlabu sype plechovku plnou zrní. Je jedním z myslivců, kteří se celou zimu starají o to, aby měla zvěř v lese vždy dostatek sena a ovsa. Myslivci takhle vyrážejí ke krmelcům už někdy v říjnu. Zvěř musí být připravená na zimu v plné síle. Prachatičtí myslivci obhospodařují takových krmelců ve své honitbě deset, o každý se stará jeden myslivec. Se vším všudy. Není to jenom o doplňování sena. Když někde upadne prkno, je třeba ho přitlouct zpátky, starat se, aby nezreznul zámek. "Všichni máme myslivost jako koníčka, takže to bereme jako samozřejmost," říká Vítek i přesto, že po nedávných sněhových nadílkách se brodí ke krmelci několik set metrů do kopce hlubokým sněhem. "Spíš by se dalo mluvit o příjemné vycházce před obědem," hledá narychlo vhodné slovo pro své pocity. Bohužel myslivci nejsou sami, kdo využívá v zimě les k příjemným procházkám, ať už před obědem, nebo po něm. A to bývá často kámen úrazu. Někteří běžkaři, či jen pěší turisté, totiž mnohdy ani netuší, že tím, že sejdou či sjedou z vyznačené cesty a zkrátí si trasu hustým porostem, vyplaší třeba srnku, která zde odpočívá. "Srna může ve vysokých mrazech dostat po uběhnutí pouhých dvou či tří set metrů zápal plic, který končí ve většině případů smrtí," upozorňuje Vítek. Obzvlášť v příměstských honitbách, což je případ právě lesů v okolí Prachatic, je takové riziko poměrně velké. "Byli bychom rádi, kdyby to mohli lidé vzít na vědomí. Rozhodně to neříkám kvůli tomu, že by rušili nás, jak může někdo uštěpačně poznamenat, ale jenom kvůli zvěři," připomíná Vítek. Zrovna minulý týden prý natrefil uprostřed libínského kopce na běžkařskou stopu, vedoucí uprostřed lesa, daleko od nejbližší cesty. "Takový člověk hazarduje jak se svým zdravím, tak se zdravím zvěře," varuje. Krmelec se mezitím během několika minut zaplnil potravou a Václav Vítek pokračuje v procházce po lese. Aby se podíval, jak sám říká, nedochází-li zde k nějakým nepravostem.
Myslivec Václav Vítek doplňuje krmivo pro zvěř v lese u Prachatic.
</TEXT>
</DOC>
<DOC>
<DOCID>MF-20020107223</DOCID>
<DOCNO>MF-20020107223</DOCNO>
<DATE>01/07/02</DATE>
<TITLE>
Z celého kraje DNES
</TITLE>
<HEADING>
České Budějovice: Věznice propustila jednoho obviněného
</HEADING>
<TEXT>
V souvislosti s novelou trestního řádu propustila českobudějovická vazební věznice pouze jednoho ze 159 obviněných ve vazbě. Novela zkrátila na tři měsíce takzvanou koluzní vazbu, která má zabránit, aby obviněný ovlivňoval svědky. "Málokdo přitom ví, že koluzní vazba se může převést na normální, " upozornil zástupce ředitele věznice František Melka. V budějovických celách je navíc 92 odsouzených, celkově je počet vězňů pod hranicí naplněné kapacity. Po Novém roce opustilo vazební cely v tuzemsku v souvislosti s novým předpisem celkem 247 lidí. (tš)
</TEXT>
<HEADING>
Třeboň: Toxikomané mají poradnu
</HEADING>
<TEXT>
Nové Poradenské a kontaktní centrum Citadela pro drogově závislé funguje od čtvrtka v Třeboni. Pomoc zde mohou hledat lidé od pondělí do pátku vždy od 9 do 12 a od 13 do 17 hodin. Centrum zatím funguje zkušebně v objektu městské knihovny v Chelčického ulici a jeho zřizovatelem je Farní charita Třeboň, která spolupracuje na programu s občanským sdružením Open Chance. Centrum nabízí i takzvaný streetwork - roznášku injekčního materiálu a pomoc drogově závislým v oblasti Jindřichova Hradce, Třeboně a Dačic. (tš)
Dnes se děje
</TEXT>
<HEADING>
České Budějovice: Dražba movitých věcí
</HEADING>
<TEXT>
Židle na kolečkách, stůl, tiskárna, kabinka, různé stojany, tiskárny a pulty - takový sortiment dnes nabízí v dražbě movitých věcí českobudějovický finanční úřad. Aukce začíná dnes ve 14 hodin v budově úřadu naproti zimnímu stadionu, zájemci si mohou dražené věci prohlížet už od 10 hodin. (vdo)
</TEXT>
<HEADING>
Strakonice: Dům dětí a mládeže je po rekonstrukci
</HEADING>
<TEXT>
Děti docházející do zájmových kroužků Domu dětí a mládeže Na ohradě přijdou dnes téměř do nového. Objekt prošel od 5. listopadu loňského roku poměrně rozsáhlou rekonstrukcí. Z prvního patra, kde byly kanceláře, jsou dnes klubovny pro zájmové kroužky. "Původní místnosti klubové činnosti vůbec nevyhovovaly," uvedla ředitelk a Věra Zemanová. Objekt obsahuje i zrekonstruované sociální zařízení, novou hernu, která vznikla z bývalé čajovny, a tolik potřebnou prostornou šatnu pro děti. Oprava objektu přišla na necelých šest set tisíc korun a hradilo ji ministerstvo financí. Dům dětí a mládeže navštěvuje necelá tisícovka dětí, pro které funguje osmašedesát zájmových kroužků. Největší zájem je podle ředitelky o počítače a o kroužek keramické výroby. (ton)
Děti docházející do zájmových kroužků Domu dětí a mládeže Na ohradě přijdou dnes téměř do nového. Objekt prošel od 5. listopadu loňského roku poměrně rozsáhlou rekonstrukcí. Z prvního patra, kde byly kanceláře, jsou dnes klubovny pro zájmové kroužky. "Původní místnosti klubové činnosti vůbec nevyhovovaly," uvedla ředitelk a Věra Zemanová. Objekt obsahuje i zrekonstruované sociální zařízení, novou hernu, která vznikla z bývalé čajovny, a tolik potřebnou prostornou šatnu pro děti. Oprava objektu přišla na necelých šest set tisíc korun a hradilo ji ministerstvo financí. Dům dětí a mládeže navštěvuje necelá tisícovka dětí, pro které funguje osmašedesát zájmových kroužků. Největší zájem je podle ředitelky o počítače a o kroužek keramické výroby. (ton)
</TEXT>
</DOC>
<DOC>
<DOCID>MF-20020107224</DOCID>
<DOCNO>MF-20020107224</DOCNO>
<DATE>01/07/02</DATE>
<TITLE>
Centrum Hradce se zklidní
</TITLE>
<HEADING>
Rekonstrukce historického jádra preferuje rozšíření zeleně
</HEADING>
<TEXT>
Projekt stavebních úprav centra města, které přinesou jeho výrazné dopravní zklidnění, připravuje vedení jindřichohradecké radnice. Jejím cílem je zrekonstruovat Růžovou ulici, náměstí T. G. Masaryka a Klášterskou ulici tak, že odsud zmizí část dopravy a přibude klidových zón.
Jindřichův Hradec - Záměr jindřichohradecké radnice na rekonstrukci centra města však není vůbec jednoduchý. Na stole původně leželo šest různých variant, jak toho dosáhnout. "Nakonec nám zůstaly jen dvě nejlepší varianty. Zastupitelé přitom řekli, abychom pokračovali v přípravě projektu, který obě varianty zkombinuje," uvedl místostarosta Alfred Němec. Projekt má klást důraz na to, aby v centru zůstal stejný počet parkovacích míst pro auta a aby zároveň přibylo zeleně a míst pro odpočinek. "Půjde o to, abychom protáhli klidovou zónu z Husových sadů do Masarykova náměstí tak, aby konec pěší zóny v Panské ulici nevstupoval rovnou do vozovky. Náměstí je teď samá silnice, samá křižovatka. V jeho části přibude dláždění, zeleň, lavičky. Klášterskou ulicí projedou jen autobusy městské dopravy, přičemž zastávka bude na náměstí. Zbytek autobusových linek odkloníme," sdělil Němec. Radnice odklon autobusových linek rozmístí tak, aby neprojížděla jednou ulicí. Právě takovou obavu sdílejí obyvatelé Claudiusovy ulice. Místostarosta dodal, že rekonstrukce této části města zřejmě nezačne ani v příštím roce. "Bude to úkol pro příští volební období, ale chceme ho předat našim nástupcům v podobě hotového projektu," uvedl místostarosta. Připomínky k radničnímu záměru má i policie, která klade důraz na to, aby nevzniklo příliš mnoho nových přechodů, případně, aby přechody nebyly v blízkosti zastávek městské dopravy. Hasiči zase požadují, aby projekt počítal s nástupními prostory pro příjezd požární techniky.
</TEXT>
</DOC>
<DOC>
<DOCID>MF-20020107225</DOCID>
<DOCNO>MF-20020107225</DOCNO>
<DATE>01/07/02</DATE>
<TEXT>
Malá sjezdovka v Kvildě patřila v sobotu recesistům, kteří sjížděli svah i na svérázných saních.
</TEXT>
</DOC>
<DOC>
<DOCID>MF-20020107226</DOCID>
<DOCNO>MF-20020107226</DOCNO>
<DATE>01/07/02</DATE>
<TITLE>
Klaun na starých lyžích se v cíli hlavně sháněl po lahvi slivovice
</TITLE>
<GEOGRAPHY>Kvilda</GEOGRAPHY>
<TEXT>
Potkat v sobotu na malé sjezdovce v Kvildě člověka šinoucího si to z kopce na utržených dveřích od italské ledničky nebylo nic nemožného. Místní turistické centrum Radost zde totiž už druhým rokem pořádalo Tříkrálovou jízdu na čemkoliv. "To jsou tu jenom děti a já?" zlobil se naoko během prezentace Ladislav Mikl z Borových Lad, který loni v převlečení za Krále Šumavy vyhrál premiérový ročník. Letos vsadil na klaunský převlek a porota mu opět přiřkla hlavní cenu. "A to jsem se původně chtěl převléct za ženskou, jenže jsem nesehnal paruku," přiznal muž, který se z kopce spustil na dřevěných lyžích, vyrobených někdy ve dvacátých letech. Efektní sjezd mu bohužel v cíli pokazilo podklouznutí, ale to už na výsledek vliv nemělo. "Málo jsem se namazal, kde je slivovice?" zubil se a oprašoval ze sebe sníh. Za nejlepší masku si domů letos odvezl valašský balík - tričko, pravou valašskou slivovici a valašský pas. Spolupořadatelem akce totiž byl i valašský konzulát v Kvildě. Celkem si v sobotu našlo na svah cestu přes čtyřicet závodníků v nejrůznějších převlecích, kterým tleskal široký houf diváků. "Závodníků bylo letos víc než loni a diváků dokonce snad třikrát tolik," zářil spokojeností pořadatel Radek David. Díky jemu a pár dalším nadšencům neodcházeli navíc účastníci sjezdu domů s prázdnou. Pro ty nejlepší byly připraveny pěkné ceny a ti méně šťastnější dostali alespoň poukázku na občerstvení v nedalekém hotelu.
Kvilda - Potkat v sobotu na malé sjezdovce v Kvildě člověka šinoucího si to z kopce na utržených dveřích od italské ledničky nebylo nic nemožného. Místní turistické centrum Radost zde totiž už druhým rokem pořádalo Tříkrálovou jízdu na čemkoliv. "To jsou tu jenom děti a já?" zlobil se naoko během prezentace Ladislav Mikl z Borových Lad, který loni v převlečení za Krále Šumavy vyhrál premiérový ročník. Letos vsadil na klaunský převlek a porota mu opět přiřkla hlavní cenu. "A to jsem se původně chtěl převléct za ženskou, jenže jsem nesehnal paruku," přiznal muž, který se z kopce spustil na dřevěných lyžích, vyrobených někdy ve dvacátých letech. Efektní sjezd mu bohužel v cíli pokazilo podklouznutí, ale to už na výsledek vliv nemělo. "Málo jsem se namazal, kde je slivovice?" zubil se a oprašoval ze sebe sníh. Za nejlepší masku si domů letos odvezl valašský balík - tričko, pravou valašskou slivovici a valašský pas. Spolupořadatelem akce totiž byl i valašský konzulát v Kvildě. Celkem si v sobotu našlo na svah cestu přes čtyřicet závodníků v nejrůznějších převlecích, kterým tleskal široký houf diváků. "Závodníků bylo letos víc než loni a diváků dokonce snad třikrát tolik," zářil spokojeností pořadatel Radek David. Díky jemu a pár dalším nadšencům neodcházeli navíc účastníci sjezdu domů s prázdnou. Pro ty nejlepší byly připraveny pěkné ceny a ti méně šťastnější dostali alespoň poukázku na občerstvení v nedalekém hotelu.
</TEXT>
</DOC>
<DOC>
<DOCID>MF-20020107227</DOCID>
<DOCNO>MF-20020107227</DOCNO>
<DATE>01/07/02</DATE>
<TITLE>
Rybáři zůstávají kvůli mrazům zatím klidní
</TITLE>
<TEXT>
Hluboká nad Vltavou - Ačkoliv o víkendu udeřily až dvacetistupňové mrazy, rybáři zatím zůstávají v klidu. Stejně jako kapři v zamrzlých rybních - ti totiž právě ze všeho nejvíce požadují v zimě klid. "Přepočítáno na lidské poměry - ryby teď spí," říká výrobně-technický náměstek ředitele Rybnikářství Hluboká nad Vltavou Josef Chmel.
To rybám pod ledem neschází ani kyslík nebo světlo?
Často daleko horší pro kaprovité ryby je zima taková, že tři dny taje, tři dny prší, tři dny mrzne a takové časté a výrazné změny pořád dokola. Lepší je taková zima, která po neklidných předchozích letech panuje letos - to znamená sice mrazivá, ale klidná, všechno je v poklidu a v pohodě. Ryba je uklidněná a nic ji neruší.
</TEXT>
<HEADING>
Nejsou současné dvacetistupňové mrazy přece jen příliš?
</HEADING>
<TEXT>
Samozřejmě už jsou příliš silné, ty už zase točí vrtuli na druhou stranu. Ale pořád myslím, že je to menší zlo, než když se často střídají teploty vysoko do plusu a hluboko do minusu.
</TEXT>
<HEADING>
Pamatujete tak mrazivou zimu, jaká je letos?
</HEADING>
<TEXT>
Samozřejmě, že ano, to není zas tak neobvyklé. Ale za několik posledních let jsme si holt zvykli na to, že jsou zimy směšné, mírné, vcelku netečné. Letos je alespoň počasí, jak má být, jak se sluší a patří na zimu.
Takže i rybáři zůstávají stejně jako kapři v klidu?
To zas ne, protože daleko víc než mráz vadí v rybníce skutečnost, že na ledě leží sníh. Ten totiž dělá ve vodě tmu. Při každém počasí se sejdou klady i zápory - mráz je pochopitelně minus a sluníčko je zase plus. Teď však kvůli sněhu nemůže světlo proniknout do vody, a to je současný největší problém.
Když už jste ryby v zimě přirovnával ke spícímu člověku - ten přece naopak má ke spánku rád tmu. Ryby ne?
Možná by ryby také chtěly tmu...možná, to je ale těžko posuzovat. Ale já teď mám spíše na mysli tvorbu kyslíku a chemii vody. Kyslík je ve vodě produktem fotosyntézy vodních rostlin a řas a k té je potřeba světlo. Ideální stav pro tvorbu kyslíku by tudíž byl průhledný led a na něm žádný sníh.
Kdyby současné silné mrazy trvaly třeba týden, už byste museli nějakým způsobem zasáhnout?
Především - je to příroda. Jaké bude počasí, takové bude a my s tím nic nenaděláme. Pravidelně dvakrát týdně měříme chemii vody - na prvním místě kyslík. Jenže poslední měsíc kyslíku ve vodě postupně ubývá - dnes už je ho zhruba polovina oproti stavu, co byl před třemi týdny, takže už pomalu začínáme být v pozoru. Pokud to tak půjde dál, za čtrnáct dní začne být situace pro ryby problémová.
</TEXT>
<HEADING>
Co pak budete dělat?
</HEADING>
<TEXT>
Zatím máme na rybnících malé rozmrazovače. Už ale máme připraveny velké kesenery, což jsou pořádné rozmrazovače, které bez potíží zapracují i v takovémto počasí a doplní do rybníka kyslík. Anebo tam, kde jsou přítoky do rybníků, budeme muset přítok zvýšit. Čili budeme dělat jen to, co se má - prostě reakce na akci, která v přírodě vzniká.
Zatím máme na rybnících malé rozmrazovače. Už ale máme připraveny velké kesenery, což jsou pořádné rozmrazovače, které bez potíží zapracují i v takovémto počasí a doplní do rybníka kyslík. Anebo tam, kde jsou přítoky do rybníků, budeme muset přítok zvýšit. Čili budeme dělat jen to, co se má - prostě reakce na akci, která v přírodě vzniká.
</TEXT>
</DOC>
<DOC>
<DOCID>MF-20020107228</DOCID>
<DOCNO>MF-20020107228</DOCNO>
<DATE>01/07/02</DATE>
<TITLE>
Řidiči kamionů měli problémy
</TITLE>
<GEOGRAPHY>Strážný</GEOGRAPHY>
<TEXT>
Potíže se startováním kamionů jedoucích přes česko-bavorskou hranici měly v pátek jejich řidiči. Problémy přinesl arktický mráz, kdy z pátku na sobotu klesla teplota až na minus pětadvacet stupňů. Včera zde dosáhly teploty minima dvaadvaceti stupňů, naštěstí kamiony začaly najíždět na hranici až ve večerních hodinách. Osobní doprava projížděla přechod s čekáním na odbavení do čtvrt hodiny. Celníci upozorňují řidiče, že hlavně v lesních úsecích tahu na hranice je na silnicích led.
Strážný - Potíže se startováním kamionů jedoucích přes česko-bavorskou hranici měly v pátek jejich řidiči. Problémy přinesl arktický mráz, kdy z pátku na sobotu klesla teplota až na minus pětadvacet stupňů. Včera zde dosáhly teploty minima dvaadvaceti stupňů, naštěstí kamiony začaly najíždět na hranici až ve večerních hodinách. Osobní doprava projížděla přechod s čekáním na odbavení do čtvrt hodiny. Celníci upozorňují řidiče, že hlavně v lesních úsecích tahu na hranice je na silnicích led.
</TEXT>
</DOC>
<DOC>
<DOCID>MF-20020107229</DOCID>
<DOCNO>MF-20020107229</DOCNO>
<DATE>01/07/02</DATE>
<TITLE>
Dačičtí vybrali šéfa majetku
</TITLE>
<GEOGRAPHY>Dačice</GEOGRAPHY>
<TEXT>
Z jedenácti přihlášených adeptů na místo vedoucího odboru správy majetku města vybrala vítěze konkurzu dačická radnice. "Rada rozhodla, že novým vedoucím jmenuje dosavadního pracovníka tohoto odboru Vladimíra Vávrů z Dačic na dobu od 1. ledna 2002 do 31. prosince 2003. Současně jsme ukončili k 31. prosinci 2001 pověření řízením tohoto odboru," uvedl starosta Jan Jelínek, který dodal, že Vávrů je vzděláním stavař. Skončilo tak více než roční období, kdy odbor byl bez šéfa.
Dačice - Z jedenácti přihlášených adeptů na místo vedoucího odboru správy majetku města vybrala vítěze konkurzu dačická radnice. "Rada rozhodla, že novým vedoucím jmenuje dosavadního pracovníka tohoto odboru Vladimíra Vávrů z Dačic na dobu od 1. ledna 2002 do 31. prosince 2003. Současně jsme ukončili k 31. prosinci 2001 pověření řízením tohoto odboru," uvedl starosta Jan Jelínek, který dodal, že Vávrů je vzděláním stavař. Skončilo tak více než roční období, kdy odbor byl bez šéfa.
</TEXT>
</DOC>
<DOC>
<DOCID>MF-20020107230</DOCID>
<DOCNO>MF-20020107230</DOCNO>
<DATE>01/07/02</DATE>
<TITLE>
Budějovice ošetří keře
</TITLE>
<TEXT>
České Budějovice - Radikální zmlazení přestárlých keřů na českobudějovických sídlištích Vltava, Máj a Šumava i v centrálním parku v Háječku by měli odborníci na městskou zeleň stihnout do konce února. "Jde o keře, které prosychají a ve vrcholcích tvoří nevzhledné seskupení větviček, které už nelze ošetřit jednoduchým ořezáním. Při radikálním zmlazení živých plotů a keřů jsou porosty seřezány do výšky zhruba dvacet až třicet centimetrů nad zem," uvedla mluvčí magistrátu Jitka Welzlová s tím, že takto upravené keře budou pak přihnojeny a během vegetačního období vytvoří nové výhony.
</TEXT>
</DOC>
<DOC>
<DOCID>MF-20020107231</DOCID>
<DOCNO>MF-20020107231</DOCNO>
<DATE>01/07/02</DATE>
<TITLE>
Knihovna získala ocenění
</TITLE>
<GEOGRAPHY>Brloh</GEOGRAPHY>
<TEXT>
Ocenění nejlepší knihovna v soutěži Vesnice roku získala obecní knihovna v Brloze na Českokrumlovsku. Kromě 6130 knih vlastní brložská knihovna od nedávna také dva počítače, z nichž jeden slouží k práci knihovnice a druhý jako internetový terminál pro občany. "Vybavení knihovny počítači jsme zaplatili jak z obecní pokladny, tak z dotačního titulu Program obnovy venkova a téměř polovinou přispěl také fond Phare," uvedl brložský starosta Libor Lev.
Brloh - Ocenění nejlepší knihovna v soutěži Vesnice roku získala obecní knihovna v Brloze na Českokrumlovsku. Kromě 6130 knih vlastní brložská knihovna od nedávna také dva počítače, z nichž jeden slouží k práci knihovnice a druhý jako internetový terminál pro občany. "Vybavení knihovny počítači jsme zaplatili jak z obecní pokladny, tak z dotačního titulu Program obnovy venkova a téměř polovinou přispěl také fond Phare," uvedl brložský starosta Libor Lev.
</TEXT>
</DOC>
<DOC>
<DOCID>MF-20020107232</DOCID>
<DOCNO>MF-20020107232</DOCNO>
<DATE>01/07/02</DATE>
<TITLE>
Hradec chce mikroregion
</TITLE>
<TEXT>
Jindřichův Hradec - Po vzoru jiných obcí v okrese hodlá také město Jindřichův Hradec založit ve svém okolí mikroregion. Hlavním důvodem je, aby okresní město spolu se sousedními obcemi dosáhlo na dotace ze strukturálních fondů Evropské unie typu SAPARD. "Vždy má větší šanci seskupení obcí. Na Jindřichohradecku už několik takových seskupení vzniklo. Našimi partnery by měly být obce Jindřiš, Blažejov, Horní a Dolní Pěna, Roseč, Ratiboř a další," uvedl místostarosta Václav Königsmark. O vzniku sdružení rozhodnou rady a zastupitelstva členů. Důležitou podmínkou úspěšného mikroregionu podle místostarosty je, aby toto území brzy zpracovalo plán svého rozvoje.
</TEXT>
</DOC>
<DOC>
<DOCID>MF-20020107233</DOCID>
<DOCNO>MF-20020107233</DOCNO>
<DATE>01/07/02</DATE>
<TITLE>
Náměstí změní vzhled
</TITLE>
<GEOGRAPHY>Tábor</GEOGRAPHY>
<TEXT>
Tržní náměstí v Táboře mezi budovou Střelnice a Holečkovými sady, jehož povrch je směsí nekvalitního asfaltu, staré dlažby a udusané hlíny, získá asi už letos lepší vzhled. Radnice má v plánu, že vymění kanalizaci a vodovod, nově položí plynovod a postaví veřejné osvětlení. Už dnes je zde odstavné parkoviště, proto na ploše zůstane 60 parkovacích míst. Silnice a chodníky získají novou zádlažbu, zbytek pokryje tráva. Projekt zprovozní nefunkční kašnu, kterou posune stranou. Přibude zeleň, jež oddělí parkovací část od oddechové zóny. Na náměstí se nově objeví lavičky, kolostavy, koše a směrovky orientačního systému. Jediným problémem jsou vysoké náklady, neboť rekonstrukce má stát asi 8 milionů korun. "Osobně si myslím, že náměstí je v takovém stavu, že se dělat bude," uvedl místostarosta Jan Babor.
Tábor - Tržní náměstí v Táboře mezi budovou Střelnice a Holečkovými sady, jehož povrch je směsí nekvalitního asfaltu, staré dlažby a udusané hlíny, získá asi už letos lepší vzhled. Radnice má v plánu, že vymění kanalizaci a vodovod, nově položí plynovod a postaví veřejné osvětlení. Už dnes je zde odstavné parkoviště, proto na ploše zůstane 60 parkovacích míst. Silnice a chodníky získají novou zádlažbu, zbytek pokryje tráva. Projekt zprovozní nefunkční kašnu, kterou posune stranou. Přibude zeleň, jež oddělí parkovací část od oddechové zóny. Na náměstí se nově objeví lavičky, kolostavy, koše a směrovky orientačního systému. Jediným problémem jsou vysoké náklady, neboť rekonstrukce má stát asi 8 milionů korun. "Osobně si myslím, že náměstí je v takovém stavu, že se dělat bude," uvedl místostarosta Jan Babor.
</TEXT>
</DOC>
<DOC>
<DOCID>MF-20020107234</DOCID>
<DOCNO>MF-20020107234</DOCNO>
<DATE>01/07/02</DATE>
<TITLE>
Odsouzený Čermák kladl odpor
</TITLE>
<GEOGRAPHY>Hatín</GEOGRAPHY>
<TEXT>
Soukromý zemědělec Jiří Čermák odsouzený v loňském roce za zpronevěru státní pšenice, se podle policistů v pátek zpěčoval eskortování do vězení. Bývalému řediteli třeboňských státních statků uložil krajský soud pětiapůlleté vězení, odsouzený ale prodlužoval nástup s poukazem na zdravotní důvody. Krajský soud však nařídil Čermákovi nástup k výkonu trestu a po zamítnutí stížnosti odsouzeného za ním vyslal policejní eskortu. Policisté přiznali, že zatýkání nemělo standardní průběh. "Trochu odporoval," uvedl policejní mluvčí Dušan Klícha. Poznamenal, že o případném stíhání Čermáka pro trestný čin útoku na veřejného činitele rozhodne státní zástupce.
Hatín - Soukromý zemědělec Jiří Čermák odsouzený v loňském roce za zpronevěru státní pšenice, se podle policistů v pátek zpěčoval eskortování do vězení. Bývalému řediteli třeboňských státních statků uložil krajský soud pětiapůlleté vězení, odsouzený ale prodlužoval nástup s poukazem na zdravotní důvody. Krajský soud však nařídil Čermákovi nástup k výkonu trestu a po zamítnutí stížnosti odsouzeného za ním vyslal policejní eskortu. Policisté přiznali, že zatýkání nemělo standardní průběh. "Trochu odporoval," uvedl policejní mluvčí Dušan Klícha. Poznamenal, že o případném stíhání Čermáka pro trestný čin útoku na veřejného činitele rozhodne státní zástupce.
</TEXT>
</DOC>
<DOC>
<DOCID>MF-20020107235</DOCID>
<DOCNO>MF-20020107235</DOCNO>
<DATE>01/07/02</DATE>
<TITLE>
Zloději vykrádají auta lyžařům
</TITLE>
<TEXT>
Lipno nad Vltavou - Policisté z Lipna nad Vltavou se zabývají několika vykradenými auty zaparkovanými v obci. V noci na pátek přišel německý majitel mercedesu o v autě uložené lyže a technický průkaz. Dalšímu rekreantovi z Německa se ztratilo ve stejné době z auta mitsubishi autorádio s přehrávačem. Autorádio nemá po páteční noci také majitel zaparkovaného volkswagenu s německou státní značkou.
</TEXT>
</DOC>
<DOC>
<DOCID>MF-20020107236</DOCID>
<DOCNO>MF-20020107236</DOCNO>
<DATE>01/07/02</DATE>
<TITLE>
Chalupáře kdosi vystěhoval
</TITLE>
<GEOGRAPHY>Dívčice</GEOGRAPHY>
<TEXT>
Částečně vystěhovanou chalupu našel v pátek její majitel. Zloděj rozbil skleněnou výplň dveří a ukradl starožitný nábytek, přívěsný vozík za auto, televizor, sekačku a další věci v hodnotě 115 tisíc korun. Pachatele hledají policisté ze Zlivi.
Dívčice - Částečně vystěhovanou chalupu našel v pátek její majitel. Zloděj rozbil skleněnou výplň dveří a ukradl starožitný nábytek, přívěsný vozík za auto, televizor, sekačku a další věci v hodnotě 115 tisíc korun. Pachatele hledají policisté ze Zlivi.
</TEXT>
</DOC>
<DOC>
<DOCID>MF-20020107237</DOCID>
<DOCNO>MF-20020107237</DOCNO>
<DATE>01/07/02</DATE>
<TITLE>
Piloti se do vzduchu dostanou i v zimě
</TITLE>
<HEADING>
Téma: Aerokluby o problémy s jejich provozem
</HEADING>
<TEXT>
Ačkoliv si lidé na zemi spojují tiché kroužení bezmotorových kluzáků hlavně s letními dny, menší letiště v regionu žijí i v zimě. Plachtaři i piloti motorových letadel totiž létají i za mrazivého počasí.
Strakonice - Slunce vykukuje mezi mraky. Po pláni vane nepříjemný vítr. Kdo si nevzal čepici, hořce lituje. Na začátku startovací dráhy strakonického letiště stojí motorový sportovní letoun Zlín Z 142 a stříbrný větroň Blaník. Pilot František Přibil přidává plyn. Motor pracuje na plný výkon. Proud vzduchu od vrtule víří sníh a bičuje trávu na startovací ploše. Letadla spojená lanem se dávají do pohybu. V kabině Zlínu poskakují přístroje před očima. Stroj se otřásá na nerovnostech travnaté startovací dráhy. Jak roste rychlost, drnčení v pilotních kokpitech slábne. První se od země odlepí větroň. V tom okamžiku připomíná neposlušné štěně, které poskakuje na vodítku za svým pánem. Pak nebere výšku i Zlín. Muž za řídicí pákou pocítí kolem žaludku lehké zhoupnutí, když se motorové letadlo odlepí od země, a pak kabinu bezezbytku vyplní zvuk šestiválcového motoru. Země se vzdaluje a vše za okny letadel se zmenšuje. Ve výšce jedenácti set metrů plachtař Bohuslav Chládek odpojí Blaník od vlečného letadla a začíná samostatný let. František Přibil v kabině motorového letadla přepne na palubní desce spínač, kterým se řídí kvalita palivové směsi v motoru, a začne prudce klesat k letišti. Čím dříve se kola Zlínu dotknou země, tím méně peněz za vlek zaplatí z vlastního letec v kluzáku. Stroj s modrým kuželem vrtule a lanem, které se vlní za jeho zádí jako hadí ocas, prolétne nad okrajem Strakonic. Pilotovi zalehnou prudkou změnou výšky uši. Zlín se žene na přistání. Tažné letadlo dosedne přesně jedenáct minut poté, co pilot Přibil přidal na startu plyn. A jeho kola se dotkla země jen pár metrů od prahu dráhy, ze které stroj vzlétl.
</TEXT>
<HEADING>
Plachtaři, parašutisté a motoráři
</HEADING>
<TEXT>
Jihočeské aerokluby provozují tři druhy sportu. Největší popularitě se v současné době těší parašutismus. Výcvik je totiž v porovnání s létáním nejméně finančně náročný a netrvá dlouho. Velká část zájemců o skoky s padákem si však v klubu udělá pouze zkoušky a odejde. "Zajímavé je, že hodně skáčou holky. Ale základem našeho aeroklubu jsou plachtaři. Ti tvoří to zdravé jádro, kolem kterého se točí klubový život," vysvětlil František Přibil, který ve strakonickém aeroklubu řídí letový provoz a létá na motorových letadlech. Ačkoliv při cvičných letech na kluzáku Blaník sedí v jeho kabině jen jeden muž, je plachtařství kolektivním sportem. Piloti si navzájem pomáhají. Například při zimním plachtění ve Strakonicích, kdy je letištní traktor odstavený, tahají piloti kluzák na start za svými osobními auty. Při cestě od hangáru přitom musí jeden ze zájemců o let přidržovat Blaník za křídlo. Když řidič trochu přidá plyn, mění se udržování letadla s jedním podvozkovým kolem v rovnováze v docela slušný běžecký výkon. Plachaři se také střídají při vedení záznamů o letu. "Vytáhnout větroně z hangáru se vyplatí, až když se sejde víc lidí. Jinak je to zbytečné," potvrdil kolektivní podstatu cvičných letů na bezmotorových letounech správce hosínského letiště Aleš Tondl.
</TEXT>
<HEADING>
Létání - drahý koníček?
</HEADING>
<TEXT>
Po listopadu 1989 se vzduch otevřel pro každého, kdo projde lékařskými testy a je schopen složit potřebné zkoušky. Výcvik letu na bezmotorovém kluzáku ve Strakonicích trvá přibližně rok. Jeho nejnižší cena do prvního samostatného termického letu je 17 500 korun. Přitom strakonická letecká škola nabízí také komerční výcvik, při kterém si zájemce sám určuje datum a čas, kdy chce létat. Nemusí se tedy podílet na ostatních činnostech klubu. Tato výhoda se však odrazí na výšce ceny, kterou bude muset potenciální pilot zaplatit. Plachtaři nepopírají, že jejich sport stojí hodně peněz i času. Například za vytažení kluzáku do výšky jednoho kilometru zaplatí pilot téměř osm set korun. Tolik si totiž vyžádá jedenáct minut provozu vlečného Zlínu 142. "Když děláte nějaký jiný technický sport, stojí vás to víc. Náklady na pořízení pilotní licence pro motorové letadlo se vyšplhají hodně přes sto tisíc. Plachtění tak zůstalo cenově nejdostupnější," tvrdí dvaatřicetiletý plachtař Miloslav Kůs. Aerokluby ve středních Čechách zažily v uplynulém desetiletí vlnu zájmu o létání. Jejich noví členové byli hlavně bohatí podnikatelé a další movití zájemci, kteří si mohou dovolit nákladné létání v motorových letadlech. V jihočeském regionu se však na letiště finančně silní zájemci o létání příliš nehrnou. "Složení lidí, kteří tady létají, se od revoluce příliš nezměnilo. To se třeba o benešovském klubu říct nedá. Je totiž blízko Prahy," míní František Přibil ze strakonického letiště. Jeho slova potvrdil i správce hosínského letiště Aleš Tondl. "Jižní Čechy jsou v tomhle jakoby zakleté. U nás zůstala prakticky stejná parta."
</TEXT>
<HEADING>
Generační problém na horizontu
</HEADING>
<TEXT>
Aerokluby v jihočeském regionu čekají v budoucnu potíže. Většina jejich členů začala s výcvikem ještě před rokem 1989 pod křídly tehdejšího Svazu pro spolupráci s armádou. Piloti a parašutisté létali a skákali za peníze armády a státu. Dnes každou letovou minutu platí ze svých soukromých prostředků. "Potřebujeme víc mladých lidí, kteří by u létání zůstali. Najít mladé zájemce o plachtění je však těžké. Kolik lidí si může dovolit vzít třicet tisíc a zaplatit patnáctiletému klukovi školu létání na větroni," ptá se člen strakonického klubu František Přibil. Za čas začnou starší členové aeroklubů, na kterých život na letištích dnes stojí, odcházet do leteckého důchodu. A to i přesto, že dnes již neplatí pravidlo, podle kterého od šedesáti let pilot nesměl zasednout za řízení. Kdo je nahradí, zatím není jasné. S menším zájmem o létání se strakonický i českobudějovický aeroklub potýká již nyní. V porovnání s již zmiňovaným letištěm v Benešově u Prahy stráví totiž jejich letadla ve vzduchu menší počet hodin. "Část letadel máme zapůjčenou od českého aeroklubu. Pokud by měla nízký nálet hodin, tak je český aeroklub přemístí na jiné letiště. Již teď máme občas problémy, aby stroje byly dostatečnou dobu ve vzduchu," konstatoval správce hosínského letiště Aleš Tondl.
Z historie Aeroklubu České Budějovice
Pilotu větroně se z jeho kokpitu naskýtá pohled na okolí Strakonic.
Miroslav Kůs ze strakonického aeroklubu nastupuje do větroně Blaník.
</TEXT>
</DOC>
<DOC>
<DOCID>MF-20020107238</DOCID>
<DOCNO>MF-20020107238</DOCNO>
<DATE>01/07/02</DATE>
<TITLE>
Aeroklub žije hlavně o víkendech, tvrdí Tondl
</TITLE>
<TEXT>
České Budějovice - Hosínské letiště slouží jako základna vrtulníku letecké záchranné služby a domovský vzdušný přístav Aeroklubu České Budějovice. O chod mezinárodního letiště se stará Aleš Tondl, který je zároveň členem budějovického aeroklubu.
</TEXT>
<HEADING>
Kolik má Aeroklub České Budějovice členů?
</HEADING>
<TEXT>
V naší databázi evidujeme 83 aktivních a 30 čestných členů. Skutečně pracujících členů už tolik není. Faktem je, že toto letiště by zvládlo mnohem rušnější provoz.
</TEXT>
<HEADING>
Je mezi lidmi zájem o létání?
</HEADING>
<TEXT>
Mám pocit, že jižní Čechy jsou v tomto směru jakoby zakleté. Obecně se dá říct, že tady je malý zájem o létání. Mohlo by se zdát, že hlavně pro kluky kolem patnácti let musí být letadla atraktivní. Přitom ve srovnání s jinými technickými sporty jsou náklady na létání stejné nebo nižší. Pro začínající plachtaře se náklady pohybují kolem dvaceti tisíc ročně.
</TEXT>
<HEADING>
Co je na leteckém sportu nejnáročnější?
</HEADING>
<TEXT>
Musíte obětovat volný čas. Plachtění, které je pro mladé finančně nejdostupnější, je kolektivní sport. Dokud se nesejde deset lidí, tak nemá cenu plachtařský provoz rozbalovat. V létě se začíná ráno v osm a hangár zavíráme kolem deváté večer, někdy i po západu slunce. Pokud v plachtění chcete něčeho dosáhnout, musíte obětovat nejen víkendy.
Je kolem létání dobrá parta?
Dobrá parta je podmínkou fungování klubu. Hlavně to platí u plachtaření. U motorového létání hrají větší roli peníze.
</TEXT>
<HEADING>
Do plachtařského výcviku zařazujete pouze kluky?
</HEADING>
<TEXT>
Ne, teď jsou u nás i tři dívky. A to i přesto, že pro holky je spíš atraktivnější parašutismus. Každoročně se u nás připravuje na bezmotorové létání pět až deset lidí.
</TEXT>
<HEADING>
Kdo je majitelem letadel?
</HEADING>
<TEXT>
Používáme techniku, kterou si pronajímáme od Aeroklubu České republiky. Ten se stará o to, aby stroje byly co nejvíce ve vzduchu. Pokud letadla nenalétají každý rok alespoň sto hodin, tak se český aeroklub snaží stroje přesunout na jiné letiště, kde budou více vytížená. Proto nás trápí počet aktivních členů. Máme totiž problém na dvou půjčených letadlech nalétat požadovaný počet hodin.
Vy jste správcem letiště. Jak se liší letní a zimní provoz?
Přes zimu je tu míň práce venku. Létání v zimě je podmíněno počasím. Nemáme letadla, která mohou do vzduchu za každého počasí. Zase zbývá čas na vyřizování papírů, běhání po úřadech a podobně. Jedním z problémů hosínského letiště je, že nestojí na vlastních pozemcích. Takže se snažíme půdu vykupovat.
</TEXT>
<HEADING>
A v létě?
</HEADING>
<TEXT>
Českobudějovický aeroklub provozuje hosínské letiště jako mezinárodní a to bez jakékoliv finanční podpory státních úřadů. Jsme prakticky jediní, kdo zajišťuje pro jihočeský region služby mezinárodního letiště pro letadla turistické a střední obchodní třídy. Další veřejná mezinárodní letiště jsou například až v Karlových Varech, Praze a v Brně. Letiště je oficiálně otevřeno od poloviny dubna do poloviny října. Aeroklub jako takový žije hlavně o víkendech a o prázdninách. V tuto dobu také pořádáme soustředění pro Rakušany z Insbrucku.
Můžete tedy srovnávat život aeroklubů u nás a v západní Evropě. Je rozvinutá síť letišť, kterou dříve spravoval Svazarm, pro sportovní letce ze západu atraktivní?
Jsme pro ně atraktivní zejména cenově. Důležité také je, že mnoho zahraničních aeroklubů působí přímo na velkých civilních letištích, kde je jejich provoz, zejména kluzáků, často omezován. Naše malá sportovní letiště jim tak mohou poskytnout svobodnější útočiště, i když nemáme takové podmínky pro vrcholové plachtění jako například v Alpách. Například pro základní výcviky nabízíme ideální podmínky. Letní soustředění cizinců tak pro nás představují důležitý zdroj příjmů, kterých není mnoho.
Na letištní budově na Hosíně nechybí typická prosklená věž. Jaké informace letadlům poskytujete?
Jsou to základní informace o provozu letiště, o počasí či o tom, která dráha se používá. Řízení letového provozu sídlí v Praze a letadla, která míří k nám, mu podléhají. Teď nám komplikuje život temelínská elektrárna. Bezpečnostní zóna zasahuje i naše letiště. Všechny lety tak musí mít povolení. A ne všechna letadla jsou vybavena správnými radiostanicemi.
Můžete porovnat život na letišti před a po roce 1989. Co se změnilo?
Změna byla opravdu radikální. Před revolucí tu panoval polovojenský režim. Důstojníci sem chodili do práce v uniformách. Na Hosíně sídlil krajský aeroklub, který představoval baštu Svazarmu v regionu. Nesmělo se létat do velmi rozsáhlého příhraničního pásma, které vlastně tvořilo takový letecký protektorát. Třeba Český Krumlov byl již pro nás zcela tabu. V určitém období se dokonce musely na noc sundávat z letadel vrtule, aby s nimi nikdo nemohl uletět z naší rozkvetlé socialistické zahrádky.
</TEXT>
<HEADING>
Kdo v té době mohl létat?
</HEADING>
<TEXT>
Byl to čas politických prověrek. Kdo měl v rodině někoho v uvozovkách politicky nespolehlivého, do letadla nesměl. Velké problémy dělali vojáci, kteří se ve vzdušném prostoru chovali dost bezohledně. Například pokud o víkendu přelétávala jedna stíhačka z Prahy do Brna, tak celá republika nemohla dvě hodiny létat.
Neprojevilo se uvolnění poměrů na zvýšení počtu leteckých nehod?
Musím zaklepat, už dlouho jsme žádnou nehodu neměli. Ale nemyslím si, že by se počet nehod nějak dramaticky zvýšil. Před rokem 1989 se o těchto incidentech nemluvilo v médiích a veřejnost se o nich vůbec nedověděla.
Kdo dnes sedá za řídicí páky letadel? Je létání sport pro bohaté?
Obecně je to sport pro ekonomicky silnější skupinu lidí. Ale třeba v našem klubu se sociální složení proti roku 1989 prakticky nezměnilo. Velká expanze podnikatelů nebo bohatých lidí nenastala. Trochu nás to mrzí, protože i takovéto lidi klub potřebuje. Přináší totiž peníze a také kontakty. Ale to je záležitost jihočeského regionu.
To znamená, že v jiných krajích movití lidé již kouzlo létání objevili?
Ano, pozná se to mimo jiné podle vytíženosti letadel. Všechny aerokluby kolem Prahy registrují velký zájem o létání.
</TEXT>
</DOC>
<DOC>
<DOCID>MF-20020107239</DOCID>
<DOCNO>MF-20020107239</DOCNO>
<DATE>01/07/02</DATE>
<TITLE>
Města se nechystají na kultuře ušetřit
</TITLE>
<TEXT>
V rozpočtech většiny okresních měst výdaje na kulturu narostly, nebo zůstaly aspoň stejné jako loni
Jižní Čechy - Většina okresních měst nebude letos na kultuře šetřit. Žádná z radnic se sice nechystá být vůči umění a zábavě výrazně štědřejší, v příslušných kapitolách rozpočtů se ale objevují statisíce i miliony korun navíc. A to bez ohledu na bohatství města: kultura nepřijde zkrátka ani tam, kde mají městskou pokladnu o něco chudší. Většina okresních měst je na tom ale přibližně stejně a podobné má i výdaje na kulturu. Ty se pohybují více méně kolem čtrnácti milionů korun. Nejvíce z nich odčerpávají kulturní domy, divadla, kina a někde i knihovny. Provoz těchto institucí se rok od roku zdražuje - stoupají ceny za energie i platy jejich zaměstnanců. Ale za vyššími kulturními výdaji v letošních rozpočtech se neskrývají jen tyto rostoucí náklady. Někteří radní byli prostě štědřejší. "My jsme letos dali o dvě stě tisíc korun víc na Dny evropského dědictví, protože se u nás bude konat slavnostní zahájení této celostátní akce, které bylo loni v Olomouci," pochlubil se prachatický místostarosta Robert Zeman. Dodal, že město si platí hlavně kulturní středisko, které v Prachaticích zajišťuje většinu akcí, ale přispívá i jiným pořadatelům: "Dáváme například peníze na Dny duchovní hudby." Přestože Prachatice nepatří k nejbohatším okresním městům v regionu - jejich rozpočet letos jen o něco málo překročil dvě stě milionů korun - výdaje na kulturu v tomto městě v poslední době výrazně stoupaly. Za poslední čtyři roky narostly o více než sto procent. Zatímco v roce 1998 začínala 'prachatická kultura' jen s třemi a půl milionem korun, letos už může počítat s více než sedmi miliony. "Hodně se rozrostlo kulturní středisko, město také letos otevřelo Muzeum Otto Hajeka a každý rok přibývají i drobné akce," objasňuje vedoucí finančního odboru František Štěpán. Bohatší sousední Strakonice budou letos ke kultuře opravdu štědré - k obvyklým šestnácti milionům korun přidaly na kulturu jeden a půl milionu navíc. Ve městě se totiž bude konat jubilejní patnáctý ročník dudáckého festivalu. "Jinak se ale nic moc nemění. Na kulturu už dáváme několik let podobnou sumu, většinou kolem patnácti milionů," uvedla vedoucí městských financí Hana Vaňková. O tyto peníze se přitom nemusí strakonické kulturní instituce dělit ani s knihovnou, ani s muzeem jako někde jinde. Ty totiž financuje okresní úřad. Městská pokladna bude letos hospodařit s téměř pěti sty miliony korun. Jak zdůrazňuje Vaňková, je to však zatím nejvyšší částka, kterou měly Strakonice k dispozici: "Počítá se totiž s mimořádně velkými investicemi." Necelých čtrnáct milionů korun věnují letos na kulturu českokrumlovští zastupitelé. Český Krumlov má přitom v městské pokladně k dispozici jen o padesát milionů korun více než Prachatice, není tedy o moc bohatší. Také v Krumlově dostává největší dotace městské divadlo, které ale provozuje obecně prospěšná společnost, město platí i knihovnu a poměrně dost přispívá i kinu. Desetitisícové částky získají i různí soukromí pořadatelé. "Například na dotace pro všechny hudební festivaly, kterých je tu opravdu hodně, město vyčlenilo dohromady více než milion sedm set tisíc korun," upřesňuje šéfka financí Kateřina Francová. Zhruba čtrnáct milionů věnuje letos na kulturu i radnice v Jindřichově Hradci. "Nejvíce nás stojí kulturní dům Střelnice, ten vyjde asi na čtyři miliony, a pak městská knihovna, která dostává přes pět milionů, něco stojí i kino," vypočítává tajemník Karel Přibyl. Ze zbytku město pořádá vlastní akce a přispívá i ostatním. "Jednu z nejvyšších částek tradičně dostává Concertino Praga, je to asi čtvrt milionu," dodal tajemník. Také Hradec míval v pokladně zpravidla podobnou částku jako ostatní okresní města - přes dvě stě milionů korun. Letos však chystá velké investice, a tak výjimečně počítá se sumou o sto procent větší.
</TEXT>
</DOC>
<DOC>
<DOCID>MF-20020107240</DOCID>
<DOCNO>MF-20020107240</DOCNO>
<DATE>01/07/02</DATE>
<TITLE>
Lidé si rozebrali staré obrazy
</TITLE>
<TEXT>
České Budějovice - Z více než stovky obrazů, které se rozhodl budějovický magistrát prodat, zbylo hned první den pouze několik kousků. Výstava začala v radniční síni v pátek ráno a měla trvat až do 18.ledna, ale jen o pár hodin později z ní téměř nic nezbylo. Díla převážně jihočeských umělců pocházejí z městského depozitáře. "Nedávná inventarizace ukázala, že více než čtyři sta obrazů nemá magistrát kam dát. Proto radní rozhodli, že zhruba čtvrtinu z nich město prodá," objasnil Jan Michl z magistrátu. Město jich přibližně stovku nabídlo zájemcům za cenu, která většinou nepřevýšila 2000 korun. V pátek odpoledne už v poloprázdné síni zůstalo jen několik kreseb, obraz neznámého autora s názvem Žena třetí pětiletky, za který chtělo město 2300 korun, nebo mírně zažloutlá barevná fotografie budějovického náměstí za stokorunu. Nejcennější díla z depozitáře ale dále zůstala v majetku města. "Hledáme prostory pro jejich vystavení," dodal Michl.
</TEXT>
<HEADING>
PO OBRAZECH SE JEN ZAPRÁŠILO
</HEADING>
<TEXT>
Většinu letitých akvarelů, kreseb, grafik, ale i obyčejných reprodukcí z majetku českobudějovického magistrátu, které byly pro radnici už nepoužitelné, si lidé rozebrali na prodejní výstavě v radniční síni hned první den.
Většinu letitých akvarelů, kreseb, grafik, ale i obyčejných reprodukcí z majetku českobudějovického magistrátu, které byly pro radnici už nepoužitelné, si lidé rozebrali na prodejní výstavě v radniční síni hned první den.
</TEXT>
</DOC>
<DOC>
<DOCID>MF-20020107241</DOCID>
<DOCNO>MF-20020107241</DOCNO>
<DATE>01/07/02</DATE>
<TITLE>
Galerie Rubicon zve na fotografie z Afriky
</TITLE>
<TEXT>
České Budějovice - Galerie Rubicon, která sídlí v posledním podlaží budějovického Domu umění, je prvním místem, kde se dva mladí českobudějovičtí cestovatelé Jakub Šafr a Vít Latzel pochlubí fotografiemi ze své letošní africké expedice. Snímky z fotoaparátu Jakuba Šafra zachycují hlavně přírodu, ale také Afričany, žijící v blízkém kontaktu s divočinou. "Dva mladí muži z Českých Budějovic projeli vozem Range Rover napříč západní částí afrického kontinentu celkem dvanácti zeměmi. Kromě pouští severní i jižní Afriky okusili krásy savan i deštných rovníkových pralesů," říká k expedici Jiří Ptáček ml., který výstavu pomáhal koncipovat a podílí se i na dalších mediálních aktivitách cestovatelské dvojice. Oba cestovatelé k výstavě chystají ještě besedu, ta se bude konat v o dva týdny později, v úterý 22. ledna.
</TEXT>
</DOC>
<DOC>
<DOCID>MF-20020107242</DOCID>
<DOCNO>MF-20020107242</DOCNO>
<DATE>01/07/02</DATE>
<TITLE>
Galerie zve na vernisáž výstavy
</TITLE>
<TEXT>
Jindřichův Hradec - Galerie Špejchar se chystá dnes vpodvečer otevřít novou výstavu. Českobudějovického malíře Josefa Geršla, který je pedagogem Jihočeské univerzity, v galerii vystřídá jeho kolega z výtvarné katedry pedagogické fakulty, Josef Lorenc. Kolekci keramických kachlů nazval Průhledy.
</TEXT>
</DOC>
<DOC>
<DOCID>MF-20020107243</DOCID>
<DOCNO>MF-20020107243</DOCNO>
<DATE>01/07/02</DATE>
<TITLE>
V hospodě na Druhém břehu se sejdou příznivci poezie
</TITLE>
<GEOGRAPHY>Tábor</GEOGRAPHY>
<TEXT>
Táborská hospoda Na druhém břehu, která letos začala pořádat koncerty alternativní, jazzové, ale i folkové hudby, připravila na nedělní večer další z literárních pořadů, kterými nedávno obohatila svůj program. Před její hosty tentokrát předstoupí Josef Musil a Eda Oplatek, aby předvedli poezii a prózu za doprovodu houslí. "Start je v 18.01," upozorňuje Martin Tlapa.
Tábor - Táborská hospoda Na druhém břehu, která letos začala pořádat koncerty alternativní, jazzové, ale i folkové hudby, připravila na nedělní večer další z literárních pořadů, kterými nedávno obohatila svůj program. Před její hosty tentokrát předstoupí Josef Musil a Eda Oplatek, aby předvedli poezii a prózu za doprovodu houslí. "Start je v 18.01," upozorňuje Martin Tlapa.
</TEXT>
</DOC>
<DOC>
<DOCID>MF-20020107244</DOCID>
<DOCNO>MF-20020107244</DOCNO>
<DATE>01/07/02</DATE>
<TITLE>
Kultura dnes
</TITLE>
<TEXT>
GALERIE FOTO ART, Pivovarská ul. Ludvík Erdmann: Člověk v krajině - výstava fotografií
BIO KOTVA, Lidická tř. Mach, Šebestová a kouzelné sluchátko - český film ( 17.30, 20.00) KINO VESMÍR, Pražská tř. Deník Bridget Jonesové - americký film, Bridget Jonesová je mírně obtloustlá, svobodná třicátnice, která má ve svém životě zdánlivě jednoduchá a splnitelná přání - shodit pár kil a najít opravdový vztah. Jenže právě rok, do něhož vstoupila s rozhodnutím vést si deník, jí přináší jednu pohromu za druhou. Především se zamiluje do svého pohledného šéfa, aby vzápětí zjistila, že mu dělá jen bokovku, zatímco jeho stálá přítelkyně je vychrtlá a navíc bohatá. Bridget dá proto v práci výpověď a vrhne se střemhlav na kariéru televizní moderátorky. Brzy zjišťuje, že to není profese pouze o úsměvech a úspěchu ( 17.30, 20.00) HVĚZDÁRNA A PLANETÁRIUM, Zátkovo nábřeží Eros z blízka - výstava snímků asteroidu Eros ze sondy NEAR Shoemaker WORTNERŮV DŮM AJG, U Černé věže Petra Oriešková - výběr z let 19662001 HVĚZDÁRNA A PLANETÁRIUM, Zátkovo nábřeží Pozorování Slunce - pouze za jasného počasí
EGON SCHIELE ART CENTRUM, Široká ul. Arthur Salner - nové práce, Jagoda Buičová - textilní objekty, Petr Liebl - obrazy, Igor Toršenko - obrazy, Věra Janoušková - retrospektivní výstava k 80. narozeninám sochařky. Práce stipendistů z ateliérů centra
KINO, Linecká ul. Zlatíčka pro každého - americký film, hvězdný hollywoodský pár, Gwen Harrisonová a Eddie Thomas, přivádí k slzám filmové fanoušky a plní kapsy producentů. Idylka ale končí, když se žárlivý Eddie pokusí svou hereckou partnerku a manželku zabít, protože ji přistihl s milencem. Eddie se léčí z depresí a Gwenina hvězda září bez partnera jen napůl. A producent Dave Kingman má uvést do kin jejich poslední film. Jak ale dostat znesvářené hvězdy na společnou promotion? To je úkol pro zkušeného tiskového agenta Lee Phillipse. Lee má v záloze tajnou zbraň - Kiki Harrisonovou, asistentku a sestru sebevzhlíživé megastar Gwen. Nemotorná a málo sebevědomá Kiki musí strávit víkend s oběma zlatíčky najednou a s bulvárním tiskem v zádech. Navíc si uvědomuje, že konečně musí začít žít vlastní život. Opětovné setkání se švagrem jí k tomu poskytne dost dobrý důvod. Situace se stává čím dál napjatější, dojde na rvačku a intriky a to navíc nikdo netuší, co skrývá ve svém tajemném studiu výstřední režisér Hal Weidmann ( 20.00)
KINO, 5. května Prokletí žlutozeleného škorpiona - nový americký snímek režiséra Woodyho Allena přichází do kin po jeho komerčně nejúspěšnějším filmu Darebáčci. Sám tvůrce ve snímku tradičně hraje, tentokrát CW Briggse, vysokého pojišťovacího vyšetřovatele z New Yorku roku 1940. Briggs se chlubí svou schopností rozlousknout jakýkoli pojišťovací podvod tím, že se vžije do vědomí zloděje. Avšak nyní díky hypnotickým schopnostem žlutozeleného škorpiona se zlodějovo vědomí dostává do samotného Briggse a vše se začne nebezpečně vymykat kontrole ( 17.30, 20.00)
KINO PORTYČ, Čechova ul. Rozstřel - novozélandská komedie, jejíž inspirace černým humorem generačních gangsterek dorazila z Velké Británie na Nový Zéland. Trojice mladíků z Wellingtonu putuje po místních špeluňkách a hraje biliár o peníze. Problémy začnou, jakmile se kamarádi přihlásí do mafiánského turnaje v barovém kulečníku. Po hlavě spadnou do podsvětí, kde sice alkohol teče proudem a dámy jsou povolné - jenže sázky proklatě vysoké. Ale novicové těžko mohou odmítnout hru, když si to přeje drsný zločinecký kápo; co na tom, že pět tisíc dolarů do banku nemají ani náhodou ( 17.30, 20.00)
KINOKAVÁRNA, Parkhotel - U Stadionu Babí léto - česká vlídná nadgenerační komedie, v níž Vlastimil Brodský a Stella Zázvorková vytvářejí sehranou manželskou dvojici penzistů. Babička hostí vnoučata, je ochotna uvolnit byt synovi, který se věčně žení a rozvádí, šetří na inkaso i na pohřeb a po svém starém bláznovi žádá, aby zmoudřel. Jenže ten radši vymýšlí uličnictví se svým kamarádem. Když své kousky jednou přeženou, pod hrozbou rozvodu hrdina slíbí, že se polepší a s přítelem přeruší styky. Ale tichý, usedlý život ho netěší, zvláště když pak kamarád těžce onemocní - a se zasmušilým staříkem náhle není šťastná ani jeho žena ( 20.00) GALERIE DOLNÍ BRÁNA Středa 10.10. 01 - očima prachatických fotografů - jeden všední den nejen na Šumavě, jak ho viděli členové fotoklubu F/2,8
KINO SPEKTRUM, náměstí Tomáše Bati Operace: Hacker - americký film, Gabriel Shear je charismatický a nebezpečný špion, který má svoji vlastní představu o tom, co je to být patriotem a chránit společně sdílené hodnoty. Jedno je však jasné, ať už je jeho vize správného uspořádání světa jakákoli, k jejímu naplnění potřebuje peníze. Spousty peněz. Cyberspace mu je může nabídnout. Nebude potřebovat nic víc než superhackera. Člověka, pro kterého jsou ty nejsofistikovanější bezpečnostní kódy pouhou dětskou hádankou. Stanley jemu a Ginger pomůže zalovit ve vládních fondech a oni mu umožní získat zpět dceru a začít nový život. V okamžiku, kdy si plácnou a společně se poprvé ponoří pod povrch našeho reálného světa, zjistí, že cesta zpět nebude tak snadná. Na elektronickém dně totiž číhají přinejmenším stejně dravé ryby, jako jsou oni sami ( 17.30, 20.00)
KINO OKO, Komenského ul. 15 minut / Patnáct minut - americký film ( 17.30, 20.00)
KINO SVĚT, nám. Františka Křižíka Memento - americký film, memento je vzpomínka. Bývalý pojišťovací úředník Leonard Shelby však vzpomínky nemá, protože při nehodě ztratil krátkodobou paměť, takže vše, co přijme, záhy zapomene. Neví kde je, nepoznává lidi, které často vídá. Začíná neustále od začátku, postaven před fakta bez souvislostí. Pamatuje si jen to, co se stalo před nehodou - někdo znásilnil a zavraždil jeho milovanou ženu. Leonard přežívá v motelových pokojích, jezdí jaguárem a kapsy má plné peněz, o kterých neví, kde k nim přišel. Snaží se najít vraha své manželky a pomstít se, při pátrání je však odkázán pouze na fotografie lidí, které nepoznává, lístečky, na něž si všechno píše, a na své tělo, kam si nejdůležitější věci tetuje. Na hrudi má poznamenáno: John G. znásilnil a zabil mou ženu. V hledání po Johnu G. mu pomáhá policista Teddy, který sám může být vrahem, a barmanka Natalie ( 17.30, 20.00)
KINO, Sídliště 710 Planeta opic - americký film, třiatřicet let poté, co Franklin Schaffner natočil dnes již klasické sci-fi Planeta opic, přichází s jeho remakem režisér Tim Burton. Kapitán Leo Davidson se při jedné z akcí dostane se svou raketou do elektromagnetické bouře, která ho přesune do budoucnosti. Tam pak ztroskotá na planetě, kterou obývají a ovládají opice. Kapitán se stane okamžitě jejich vězněm. Časem poznává další zajaté lidi, s nimiž opice zacházejí jako se svými otroky ( 19.30)
KINO, Zeyerovy sady Podzimní návrat - film Řecka a České republiky, režisér Stavros, na první pohled úspěšný zralý muž, se po letech vrací do země a míst svého dětství. Byl jedním z více než tří tisíc řeckých dětí, které v Československu v květnu roku 1948 našly útočiště před občanskou válkou. Jeho cesta do Brna má i tentokrát ryze osobní důvod. Chce převézt ostatky svých prarodičů, kteří tu v nucené emigraci zemřeli, do milovaného Řecka. Návrat do důvěrně známých míst vyvolává ve Stavrosovi intenzivní vzpomínky na dětství a potřebu vydat se po vlastních stopách. Nejprve byl umístěn do internátu, kde vládla vojenská kázeň. Teprve dědeček s babičkou, kteří se usadili v Brně, mu dokázali nahradit ztracené rodinné zázemí a on byl zase pro ně prostředníkem s neznámou zemí a jejími lidmi. Film je mozaikou autobiografických a autentických událostí, které formovaly chlapcovo dospívání a zároveň je i působivou evokací padesátých let ( 19.30)
Kulturní programy v krajích - s recenzemi, videoukázkami z filmů a možností vyhledávání - na www.idnes.cz/
Americký film z prostředí Hollywodu uvádí kino v Kaplici.
</TEXT>
</DOC>
<DOC>
<DOCID>MF-20020107245</DOCID>
<DOCNO>MF-20020107245</DOCNO>
<DATE>01/07/02</DATE>
<TITLE>
Písek zdolal Šumperk, který přijel jako jindy
</TITLE>
<GEOGRAPHY>Písek</GEOGRAPHY>
<TEXT>
Kuloárové zvěsti, že Šumperk přijede k utkání I. hokejové ligy bez mnoha hráčů, se nepotvrdily. "Volal jsem na stadion, trénují normálně, jak mají, jsou tam všichni," uvedl den před utkáním v Písku předseda Šumperských Miloslav Viktorin. Později potvrdil, že Šumperk se do konce sezony stěhuje do Přerova, ale starosti klubu se v Písku hráči z Moravy snažili hodit za hlavu. "Začali jsme dobře, dali jsme rychlé góly, ale později se utkání zvrhlo do potyček," konstatoval trenér domácích Richard Podrabský. Hosté měli sedm vyloučených, k tomu dostal brankář Masný deset minut osobního trestu a Moskal byl vyloučený do konce zápasu. Domácí pykali třikrát. Později nastřelili sem tam tyčku, koncovka se jim už tolik nevedla. Jejich čtvrtý gól vstřelil David Nedorost, který do konce minulého roku hostoval z HC České Budějovice v Šumperku a v sezoně hrál za Písek první zápas. Trenér Podrabský se poprvé, co mužstvo Písku vede, dočkal toho, že jeho celek měl přesilovou hru pět na tři. Bylo to v jedenáctém utkání, ale hrálo se už v duchu úporné obrany a domácí dvojnásobnou přesilovku nevyužili, v utkání gól z početní převahy nepadl. Teď budou Písečtí součástí křtu. Pojedou do Žďáru, který si za domácí prostředí po ekonomických potížích v Rosicích zvolili Jihomoravané. Ve Žďáru nastoupí Rosice poprvé, s novým trenérem Ladislavem Koldou a asistentem Milanem Kupkou k tomu.
Písek - Kuloárové zvěsti, že Šumperk přijede k utkání I. hokejové ligy bez mnoha hráčů, se nepotvrdily. "Volal jsem na stadion, trénují normálně, jak mají, jsou tam všichni," uvedl den před utkáním v Písku předseda Šumperských Miloslav Viktorin. Později potvrdil, že Šumperk se do konce sezony stěhuje do Přerova, ale starosti klubu se v Písku hráči z Moravy snažili hodit za hlavu. "Začali jsme dobře, dali jsme rychlé góly, ale později se utkání zvrhlo do potyček," konstatoval trenér domácích Richard Podrabský. Hosté měli sedm vyloučených, k tomu dostal brankář Masný deset minut osobního trestu a Moskal byl vyloučený do konce zápasu. Domácí pykali třikrát. Později nastřelili sem tam tyčku, koncovka se jim už tolik nevedla. Jejich čtvrtý gól vstřelil David Nedorost, který do konce minulého roku hostoval z HC České Budějovice v Šumperku a v sezoně hrál za Písek první zápas. Trenér Podrabský se poprvé, co mužstvo Písku vede, dočkal toho, že jeho celek měl přesilovou hru pět na tři. Bylo to v jedenáctém utkání, ale hrálo se už v duchu úporné obrany a domácí dvojnásobnou přesilovku nevyužili, v utkání gól z početní převahy nepadl. Teď budou Písečtí součástí křtu. Pojedou do Žďáru, který si za domácí prostředí po ekonomických potížích v Rosicích zvolili Jihomoravané. Ve Žďáru nastoupí Rosice poprvé, s novým trenérem Ladislavem Koldou a asistentem Milanem Kupkou k tomu.
</TEXT>
</DOC>
<DOC>
<DOCID>MF-20020107246</DOCID>
<DOCNO>MF-20020107246</DOCNO>
<DATE>01/07/02</DATE>
<TITLE>
Přebor: Hluboká opět vyhrála
</TITLE>
<TEXT>
V hokejovém přeboru jižních Čech se hrálo 17. kolo. Na Hluboké si domácí opět zastříleli, tentokrát to šesti góly odnesly Božetice.
Jižní Čechy - Hokejový přebor o Vánocích neodpočíval a pokračoval i včerejším 17. kolem. Do Pelhřimova zavítal vedoucí Český Krumlov. V první třetině byli hosté lepší a zaslouženě vedli, ve druhé části domácí srovnali hru, přesto jim gólman Brom zabránil ve vyrovnání. Pět minut před koncem utkání vedl Český Krumlov 4:2, díky strhujícímu závěru jim domácí sebrali bod. Velká Radouň si z Tábora odvezla oba body. Domácí Tábor B - FeKS se snažil a v 53. minutě Skalický snížil na rozdíl jediné branky, ale hostující Průša a poté i Hovorka zařídili výhru pro hosty. Hosty podržel gólman Formánek. Na Hluboké padaly góly jen v poslední třetině, v prvních dvou zvonily jen tyče Božetické branky. Soběslav jela na led poslední Sušice a nadělila jí desítku.
</TEXT>
</DOC>
<DOC>
<DOCID>MF-20020107247</DOCID>
<DOCNO>MF-20020107247</DOCNO>
<DATE>01/07/02</DATE>
<TITLE>
Milevsko podlehlo Žďáru
</TITLE>
<TEXT>
Po přestávce se rozjela i II. hokejová liga. Nezačala dobře pro celek ZVVZ Milevsko, který sice za soupeřem nezaostával, ale nebodoval.
Jižní Čechy - V utkání v Milevsku dokázali domácí dvakrát vyrovnat jednogólové vedení soupeře, ale odpovědět na čtyři góly ze druhé třetiny se jim povedlo jen z poloviny. Zatímco hosté dokázali zakončit příležitosti tvrdou ranou, Milevští naráželi na brankáře hostů Němce. V milevské brance nahradil po čtvrtém inkasovaném gólu Podrabského Petřík a byl pro hosty stejnou překážkou jako pro domácí Němec. Domácí bek Chaloupka stačil po gólu v čase 59:38 ještě stihnout bitku s Bukáčkem a rozhodčí oba rváče vyloučil do konce zápasu. Strakonice si vyšláply na Most a porazili jej 4:2. Po vyrovnané první třetině utekli ve druhé části až na rozdíl dvou gólů, ale o vítězství rozhodli až v úvodní minutě posledního dějství, kdy v pořadí již třetí přesilovou hru využil Humeník. Hráčem zápasu byl Jan Maroušek, který dvě branky vstřelil a na jednu nahrál. Do Jindřichova přijel Jablonec a diváci viděli velké trápění domácích hokejistů při přesilovkách. Čtyřikrát měli domácí šanci pět na tři, ale neprosadili se.
</TEXT>
</DOC>
<DOC>
<DOCID>MF-20020107248</DOCID>
<DOCNO>MF-20020107248</DOCNO>
<DATE>01/07/02</DATE>
<TITLE>
Tročil má další dva tituly
</TITLE>
<TEXT>
Jan Tročil, narozený v roce 1990, vyhrál halový tenisový přebor mladších žáků jižních Čech s velkou jistotou. Titul získal i ve čtyřhře.
České Budějovice - Povídal si. Často okomentoval odehraný míč a stále se popoháněl. Písklavým hláskem komentoval i poslední game finálového zápasu. "Máš čtyřicet nula a zkazíš to," vyčítal si pozdější vítěz na kurtě. U mladších žáků je na pochvaly brzo, ale v jižních Čechách není moc tenistů, kteří by zasahovali do první desítky ve své kategorii. Mezi nadějemi je i Jan Tročil ze Sezimova Ústí, vítěz halového přeboru jižních Čech. Ve svém ročníku je v žebříčku pátý v tuzemsku, to je jeden z výtečných výsledků, na které jihočeský tenis za poslední roky dosáhl. Nadějný je i poražený finalista dvouhry a společně s Tročilem vítěz čtyřhry Václav Nádravský. Oba prošli do finále s velkým náskokem. V souboji o titul si Tročil počínal jako zkušený řemeslník. "Určitě nehrajeme tolik, aby za pár let nemohl," řekl jeho otec Jan Tročil starší. Ani v rodině finalisty se nechvátá. V ročníku v kraji je Václav Nádravský za Tročilem pár let dvojkou. "Ne, jsme v klidu," ujistil otec Libor Nádravský směrem ke svému synovi. Za nimi je zatím výkonnostní mezera. Ve finále oba ukázali, že mají dobrý tenisový rejstřík, rozvíjejí všechny údery a vědí, jak se k nim postavit. Téměř nekazili, v tom měl vítěz ještě trochu navrch. "Odmalička si dokáže hrát svou hru, měnit rytmus, zápasy si řídí sám," řekl o synovi tenisový trenér Jan Tročil.
V jihočeském halovém přeboru mladších žáků v Českých Budějovicích se člen domácího LTC Libra Tomáš Hájek dostal do semifinále, kde prohrál s jedničkou Tročilem.
</TEXT>
</DOC>
<DOC>
<DOCID>MF-20020107249</DOCID>
<DOCNO>MF-20020107249</DOCNO>
<DATE>01/07/02</DATE>
<TITLE>
Unikátní televizní vysílání končí
</TITLE>
<TEXT>
Turnovská radnice se se zdejší Regionální televizí na prodloužení smlouvy nedohodla
Regionální televize v Turnově končí. Radnice s ní neprodloužila smlouvu. Podle vedení televize se místní politici snažili nezávislé vysílání ovlivňovat.
Turnov - Oslavy, spory, soudní pře, uznání, popularita, kritika - to vše provázelo působení Regionální televize Turnov (RTT) od jejího vzniku 90. letech minulého století. Zdá se, že nyní se rozporuplný osud stanice naplnil - turnovská radnice a RTT se nedohodly na prodloužení smlouvy a regionální vysílání v dosavadní podobě zřejmě zanikne. "Dokonce si přeji, aby zaniklo," prohlásil zakladatel a redaktor RTT Milan Brunclík. "Turnovská politika není pro takový typ vysílání dostatečně zralá. Není ho hodna." Podle Brunclíka vyhlásila vloni radnice nepřijatelné podmínky výběrového řízení na regionální vysílání. "Nepřihlásili jsme se do konkurzu. Byla tam například podmínka stanovit četnost oslovení význačných regionálních politiků a důležitých osobností z města. To ovšem nemůže nezávislé vysílání předem nijak stanovit. Je to neetické a patrně i protizákonné. Problémů bylo víc. Mám pocit, že radnice nás obětovala opozici, které jsme byli trnem v oku už mnoho let. Pro představitele radnice jsme byli jejich televize, když něco chtěli. Jakmile byl problém, byli jsme soukromý podnik, od kterého dávali ruce pryč," poznamenal Brunclík. Podle něj bylo vysílání RTT založeno jako veřejnoprávní vysílání na obecní úrovni. Radnice uzavírala s televizí smlouvu na určitý objem odvysílaného materiálu. Radnice také zřizovala komisi, která hodnotila kvalitu a objektivitu vysílání. Podle předchozí smlouvy platilo město za dva patnáctiminutové zpravodajské bloky, které se měnily každý týden, dva miliony korun ročně. "To ovšem neznamená, že jsme dělali zpravodajství pro radnici. Radnice si takto platila zpravodajství pro město a okolí. Nezávislé zpravodajství je v zájmu občanů," zdůraznil Brunclík. Turnovská opozice ovšem veřejnoprávní charakter televize napadala od samého počátku. Argumentovala tím, že televizní vysílání nemohou přijímat všichni obyvatelé Turnovska, nebo tím, že vysílání je zaujaté, že straní radnici. Někteří zastupitelé si na televizi opakovaně stěžovali u televizní rady, vedli s ní dokonce i soudní pře. "Už nám to bralo chuť do další práce. Každou chvíli někdo podával návrh na zrušení televize, každou chvíli se svolávala rada, každou chvíli se objevovaly veřejné pomluvy," posteskl si Brunclík. "Je to Kocourkov střižený Zvonokosy. V takovém prostředí se těžko dělá veřejnoprávní vysílání." Turnovský starosta Milan Hejduk vidí ovšem důvody roztržky mezi televizí a radnicí jinak. "Chtěli jsme RTT nabídnout smlouvu na delší časové období. Proč odmítli výběrové řízení, netuším. Snad kvůli nějakým svým vnitřním problémům nebo jiným zakázkám. Nerozumím tomu. Jsme z toho všichni na radnici smutní, protože vysílání mělo smysl, lidi si na něj zvykli, podporovali jsme ho. A zatím nevidíme žádnou náhradu," zdůraznil starosta.
</TEXT>
<HEADING>
Soukromé televize v kraji
</HEADING>
<TEXT>
- Liberecká Terra TV spolupracuje s televizí Nova, které dodává zpravodajské šoty do Televizních novin a připravuje vlastní několikaminutový blok zpráv vysílaný každý všední den.
- Televize Genus, jež je finančně podporována jednou významnou libereckou firmou, spolupracuje na podobném principu s celoplošnou Primou.
- Televize RTM šíří svůj program v libereckých kabelových sítích. Na rozdíl od ostatních sice vysílá 24 hodin denně, ale zpravodajství tvoří jen zlomek vysílacího času, zbytek je doplňován videotextem.
- TV Jablonec je lokální jabloneckou televizí, patnáctiminutové zprávy vysílá každý všední den a je do značné míry finančně závislá na radnici.
</TEXT>
</DOC>
<DOC>
<DOCID>MF-20020107250</DOCID>
<DOCNO>MF-20020107250</DOCNO>
<DATE>01/07/02</DATE>
<TITLE>
Proti sněhu nastoupila armáda
</TITLE>
<TEXT>
Jablonec nad Nisou - Armáda od sobotního rána osvobozuje Jablonec. Jejím nepřítelem je sníh. Od začátku zimy ho ve městě spadlo více než dva a půl metru. Vyčerpaní cestáři již vlastními silami nemohli kalamitu zvládnout, a tak radnice povolala na pomoc armádu. Obrovský vojenský kolový nakladač, jehož lžíce pojme najednou více než tři kubíky sněhu, teď každý den vyčistí dva kilometry chodníků, které byly do té doby zavalené více než metrovými závějemi. Tři vojenské nákladní tatry pak sníh odvážejí za město. Armádní technika dorazila z vojenského útvaru civilní ochrany v Kutné Hoře a Rakovníku. "Budeme v Jablonci týden, naším úkolem je vyvážet sníh ze silnic a chodníků za město," uvedl Jindřich Čejka, velitel skupiny, jež stroje obsluhuje. "Příjezd armády by asi za jiných okolností nesignalizoval nic dobrého, ale dnes jsem rád, že jsou tady," usmíval se jeden z obyvatelů města Josef Hanuš. "Snad už se díky nim nebudeme brodit v centru města po pás ve sněhu," dodal. Vojenskou pomoc vítají také silničáři. "Chlapi jsou vyčerpaní, vždyť se nezastavili od dvaadvacátého prosince, kdy kalamita začala," vypravuje šéf cestářů Jan Douděra. Jeho podřízení strávili v posledních týdnech za volanty sypačů a pluhů stovky hodin. Domů se chodili jenom na pár hodin vyspat. "Někteří byli tak unavení, že ani večer neměli chuť plnit manželské povinnosti," směje se Douděra. Díky tomu, že přestalo chumelit a do úklidu se zapojila také armáda, nyní mohou silničáři aspoň trochu relaxovat. Jablonecký starosta Jiří Čeřovský připouští, že bez pomoci vojska by asi město situaci nezvládlo. "Sněhu je skutečně hodně a vlastní technikou bychom centrum nemohli vyčistit," upozorňuje Čeřovský a podotýká: "Pomoc vojska přišla včas. Musíme uklidit co nejvíc ulic, než nám opět začne chumelit. Pak by už sníh vůbec nebylo kam odhrnovat a to by pro město znamenalo dopravní kolaps." O tom, že jsou letošní přívaly sněhu mimořádné i pro jablonecké starousedlíky svědčí fakt, že snad vůbec poprvé v historii přestali cestářům nadávat za špatně uklizené vozovky, ale naopak jim vyslovili podporu a uznání. "Dostali jsme psaní, ve kterém nám jedna jablonecká rodina děkovala a vyjadřovala obdiv naší práci. Nikdy v minulosti se nic podobného nestalo," neskrýval dojetí ředitel jabloneckých technických služeb Antonín Látal.
</TEXT>
<HEADING>
VOJSKO V ULICÍCH BOJUJE SE SNĚHEM
</HEADING>
<TEXT>
Na úklid sněhu nastoupila o víkendu do jabloneckých ulic armáda. Vojáci si s sebou přivezli také výkonnější techniku, než jakou mají k dispozici technické služby. Jablonečané jejich pomoc uvítali.
Na úklid sněhu nastoupila o víkendu do jabloneckých ulic armáda. Vojáci si s sebou přivezli také výkonnější techniku, než jakou mají k dispozici technické služby. Jablonečané jejich pomoc uvítali.
</TEXT>
</DOC>
<DOC>
<DOCID>MF-20020107251</DOCID>
<DOCNO>MF-20020107251</DOCNO>
<DATE>01/07/02</DATE>
<TITLE>
Výpadek elektřiny zastavil vleky
</TITLE>
<TEXT>
Desetitisícové ztráty včera utrpěli vlekaři v Harrachově, kteří museli kvůli výpadku elektřiny na více než hodinu a půl zastavit lyžování na sjezdovkách.
Harrachov - Davy lyžařů, kteří včera přijeli do Harrachova, si musely přes poledne dopřát vynucenou přestávku. Na více než hodinu a půl se kvůli poruše na vysokém napětí, kterou zapříčinil těžký sníh, zastavily všechny harrachovské vleky a provoz omezily také hotely a restaurace. Například harrachovská lanová dráha za tu dobu přišla o desetitisíce korun. "Výpadek proudu pro nás znamená ztrátu vždy," potvrzuje Jiří Trkal, pracovník obsluhy lanové dráhy. V průběhu jedné hodiny lanovka v průměru přepraví 900 lidí, kteří za jízdu platí pětašedesát korun. "Museli jsme lidem vracet peníze, je to nepříjemné," dodal Trkal. Podle Miloše Balabána, který v Harrachově provozuje lyžařskou školu, ochromil výpadek proudu celý Harrachov. "Nás se to však příliš nedotklo, protože se nám shodou okolností krátce předtím porouchal vlek, ale u jiných vleků lidé marně čekali ve frontách," tvrdí Balabán. "Problémy měli také v restauracích a hotelích a především to bylo nepříjemné pro lidi, kteří si do Harrachova přijeli ze vzdálenějších míst zalyžovat a pak museli víc než hodinu a půl nečinně čekat," dodal.
</TEXT>
</DOC>
<DOC>
<DOCID>MF-20020107252</DOCID>
<DOCNO>MF-20020107252</DOCNO>
<DATE>01/07/02</DATE>
<TITLE>
Mladý sadista utopil jezevčíka své matky
</TITLE>
<TEXT>
Česká Lípa - V krátké době se v okolí Stráže pod Ralskem již podruhé projevil sadisticky sedmnáctiletý chovanec diagnostického výchovného ústavu. Nejprve jako zběh z ústavu ubil koťata a naposledy během předvánoční návštěvy své matky, kdy oslavil sedmnáctiny, jí zcela zdemoloval byt a ve vaně utopil malého jezevčíka. "V době matčiny nepřítomnosti jí naprosto zdemoloval celý byt. Pod záminkou, že ho rozzlobila," konstatovala policejní mluvčí na Českolipsku Ivana Baláková. Zřejmě těžko polepšitelný hoch v obydlí rozbíjel nábytek a zařízení včetně televizoru. Stěny bytu polil a postříkal barvou, po podlaze rozsypal a rozdupal všechny potraviny, které doma našel. Matce také ze vzteku roztrhal a zničil veškeré doklady. Jeho řádění a pomsta nakonec vyvrcholila, když ve vaně sadisticky utopil maminčina psa - malého jezevčíka. Při výslechu na policii zcela bez uzardění popisoval svůj čin. "Ani zpětně neprojevil žádnou lítost nad tím, co udělal," řekla Baláková. Policisté si vyžádali od znalců i posudek duševního stavu pachatele. Podle mluvčí matka nedala souhlas k trestnímu stíhání syna pro poškozování cizí věci. Nemohla však zabránit tomu, aby policisté mladíka neobvinili z týrání zvířat. Za to tyranovi hrozí půl roku vězení. Stejný mladík v chatce svých příbuzných na Strážsku již loni v září brutálně utýral a utloukl koťata. "Chovanec byl na útěku z ústavu na Lounsku, vloupal se do chatky příbuzných, s nimiž se předtím nepohodl. V úkrytu se najedl a pak ubil koťata," uvedla policejní mluvčí Baláková. Policistům tehdy čin oznámil příbuzný pachatele, který by jinak vloupání do chatky neoznámil. "Přimělo ho k tomu až utýrání mláďat." Zběha policisté zadrželi a ten se k činu přiznal. "Policisté mají záznamy o tom, že se obviněný snažil ubližovat zvířatům již v době, kdy ještě nebyl trestně postižitelný," podotkla mluvčí. Podle psychologa Miroslava Hudce z Pedagogicko-psychologické poradny v České Lípě u podobných krutostí mohou začínat budoucí teroristé. "Projevují se naprostou necitelností k obětem, jejich cílem je vždy něčemu, někomu ublížit," řekl psychlog. Podle jeho mínění jsou jim životy jejich obětí zcela lhostejné. Možná lhostejnější než nám zápalka, zahozená po vyškrtnutí. Účelem je zasáhnout někoho nebo něco třetího. "V tomto případě šlo o to ublížit hlavně tomu, komu ubitá zvířata patřila. Zatím. Takto uvažující a jednající individua jsou nám nesmírně nebezpečná," mínil Hudec.
</TEXT>
</DOC>
<DOC>
<DOCID>MF-20020107253</DOCID>
<DOCNO>MF-20020107253</DOCNO>
<DATE>01/07/02</DATE>
<TITLE>
Hodně nám pomohla Stavba roku, tvrdí svorně oba majitelé Syneru
</TITLE>
<TEXT>
Dvacetiletou historii má za sebou liberecká stavební firma Syner. Začínala skromně, dnes patří ve své branži mezi patnáct největších v tuzemsku.
Liberec (kob) - Od míchačky do paláce, tak nazval svou cestu za úspěchem Petr Syrovátko, jeden z vlastníků společnosti Syner. Ta je nejznámější stavební firmou Libereckého kraje. Společně s Jiřím Urbanem ji začal budovat v roce 1991. Dnes oba společníci zaměstnávají přes pět set lidí a Syner se za deset let propracoval mezi patnáct největších stavebních firem České republiky. "Stavařina byla u nás v rodině tradicí, a tak jsem šel na libereckou stavební průmyslovku," vzpomíná Syrovátko. Po maturitě pracoval Syrovátko ve stavebním podniku ZRUP. "Začínal jsem tam jako mistr a pak postoupil na stavbyvedoucího. Stavěli jsme pro uranový průmysl a ten si stát dobře hlídal. A tak jsme už za socialismu museli odvádět bezvadnou práci." Soukromě podnikat začal Petr Syrovátko po sametové revoluci. "Mohl jsem klidně dál dělat stavbyvedoucího, jezdil bych ve služebním formanu a neměl žádné starosti. Když jsme se s pár lidmi rozhodli podnikat, začínali jsme úplně od nuly. A ani ve snu nás nenapadlo, kam to jednou dotáhneme. Vyzkoušeli jsme si radost z první Škody 1203, pak z prvního velkého náklaďáku, bagru...," vzpomíná Syrovátko. První důležitou zakázku dostal Syner v někdejším východním Německu. To totiž právě stálo na prahu největšího stavebního rozkvětu po 2. světové válce a Syner v něm dostal stavební šanci stejně jako řada dalších českých firem. "Pracovali jsme na rekonstrukcích domů, zateplovali jsme je, dělali výkopy," vypočetl Syrovátko. Za přelomový pokládají Syrovátko a Urban rok 1993. Tehdy firma zvítězila ve výběrovém řízení na stavbu Základní umělecké školy ve Frýdlantské ulici v centru Liberce. Budova získala prestižní ocenění Stavba roku. "To nás katapultovalo nahoru. Začaly přicházet další zakázky. Byli jsme úspěšní jak ve státním, tak privátním sektoru. Měli jsme to štěstí, že jsme se prosadili při výstavbě super a hypermarketů a pronikli tak i do okolních regionů," uvádí majitelé Syneru. Řada lidí ale tvrdí, že Syner získával své zakázky především díky vlivným známostem. "To se sice mezi lidmi povídá, ale žádná pravda to samozřejmě není. Všechny zakázky jsme získali ve výběrových řízeních," říká Syrovátko. Někteří poukazují také na obrovské sídlo, které si společnost vybudovala v centru města. Mnozí místní Palác Syner považují v porovnání s původním sídlem firmy, která pracovala v malém domku na okraji města, za nepřiměřeně honosný. Představitelé Syneru s tím nesouhlasí. "Se zvyšujícím se obratem a počtem zaměstnanců se firma nutně potřebovala přestěhovat do větších prostor. A právě v tuto chvíli vznikla myšlenka vybudovat v centru města první privátní objekt, kde by vlastní sídlo firmy doplňovaly prostory hotelu, restaurace, obchodních a sportovních ploch. Nemluvě o nutném parkovišti," říká Syrovátko. "Začátky provozu Paláce nebyly vůbec jednoduché. Hledali jsme co nejvhodnější využití zdejších prostor. Dnes si ovšem dovolím tvrdit, že se Palác Syner zcela jednoznačně proměnil v životaschopný objekt, kde například sídlí celorepublikové telefonní centrum Komerční banky, regionální média a několik dalších bank." V současné době se Syner spolupodílí na realizaci průmyslové zóny v Liberci-Doubí. "Nabídka stavebních prací není nekonečná. A tak, pokud jsme chtěli zůstat v Liberci a dál tady stavět, museli jsme vymyslet cestu k dalším zakázkám. Situace kolem zóny ale není jednoduchá a nám se až teď, kdy do ní přicházejí první investoři, začínají vracet vložené peníze," tvrdí Syrovátko. Dalším velkým projektem Syneru je dostavba libereckého Městského stadionu. Sportoviště by se mělo proměnit v multifunkční arénu. "Nechceme stavět žádné pomníky, ale myslíme si, že si Liberec kvalitní sportovní stánek zaslouží," konstatuje Syrovátko.
Velké stavby na Liberecku
- Domy s pečovatelskou službou v Rochlici a Ruprechticích
- Parking Centrum Liberec
- Justiční areál Liberec
- Spalovna odpadů Termizo Liberec
- Základní umělecká škola Liberec
- Odborné učiliště a praktická škola Liberec
- Obecní byty v Zeleném údolí
- Rekonstrukce vozovny tramvají v Liberci
- Dostavba Gymnázia a SPgŠ Liberec
- Rekonstrukce a dostavba ZŠ v Českém Dubu
Lidé, kteří založili a stále vedou Syner
Petr Syrovátko (34 let)
- Absolvoval Střední průmyslovou školu stavební v Liberci, obor pozemní stavby.
- Je ženatý od roku 1985, manželka Eva je rovněž stavařka.
- Má 3 děti - Evu, Petra a Tomáše. Jiří Urban (45 let)
- Absolvoval Stavební fakultu ČVUT, obor ekonomika a řízení. Je ženatý od roku 1981, maželka Iva je učitelka.
- Má 2 děti - Lukáše a Jiřího.
</TEXT>
<HEADING>
Jak firma rostla
</HEADING>
<TEXT>
- Během devadesátých let stouply celkové výkony firmy Syner více než patnáctkrát. Roku 1993 činil její obrat necelých sto milionů korun a ještě před čtyřmi lety dosahoval úrovně necelých šesti set milionů. Pak nastal opravdový boom, protože se výkony Syneru během jednoho roku zvedly na devět set milionů a loni už pokořily hranici jedné a půl miliardy.
</TEXT>
<HEADING>
Současnost
</HEADING>
<TEXT>
- Dnes má tato stavební firma dvě české pobočky - v Děčíně a v Hradci Králové a jednu zahraniční - na Slovensku. "Stavěli jsme všude, kromě jižních Čech. Patříme mezi největší a ryze soukromé české stavební firmy v republice. Mezi všemi stavebními firmami se vejdeme do první patnáctky. Na to, že nesídlíme v Praze, to je úspěch," upozornil Syrovátko.
První polyfunkční palác v centru Liberce postavila v 90. letech právě firma Syner. Budova nese její název a stala se také sídlem společnosti.
Právě zakázka na stavbu Základní umělecké školy v Liberci v roce 1993, která byla vyhlášená za Stavbu roku, přinesla Syneru další nabídky.
</TEXT>
</DOC>
<DOC>
<DOCID>MF-20020107254</DOCID>
<DOCNO>MF-20020107254</DOCNO>
<DATE>01/07/02</DATE>
<TITLE>
Z celého kraje DNES
</TITLE>
<GEOGRAPHY>Dětřichov</GEOGRAPHY>
<TEXT>
Shořela auta za miliony
Dva nákladní automobily shořely včera ráno v Dětřichově. Příčinu požáru zatím hasiči neznají, ale škoda dosáhla výše dvou milionů a dvou set tisíc korun. K požáru vyjížděli hasiči krátce před pátou hodinou ranní. "Vozy patřily firmě zaměřené na autodopravu a byly zaparkované na odstavném dvoře," vysvětlil včera operační pracovník libereckých hasičů. Důvod, proč auta shořela, hasiči vyšetřují. (st)
</TEXT>
<HEADING>
Zákupy - Vyrovnaný rozpočet
</HEADING>
<TEXT>
Jako vyrovnaný schválili rozpočet města Zákupy pro letošní rok tamní zastupitelé. Rozpočet dosahuje částky téměř 27 milionů korun. Letos chtějí v Zákupech pokračovat ve stavbě domova důchodců a dokončit velkou rekonstrukci školy včetně stavby nové tělocvičny. Avšak rekonstrukci školských zařízení umožnila především čtyřicetimilionová státní dotace. Na dokončení nástaveb bytů v Gagarinově ulici si radnice vzala šestimilionový úvěr. "Díky tomu je náš rozpočet vyrovnaný," uvedl starosta Zdeněk Patočka. (pop)
Liberec - Herci rozdělovali oscary
Hvězdný Hollywood připomínalo v sobotu večer Malé divadlo. Rozdávaly se tu totiž oscary.
Více na str. D2
</TEXT>
<HEADING>
Dnes se děje - Česká Lípa
</HEADING>
<TEXT>
Přednáška odbornice z katedry estetiky Univerzity Karlovy na téma Základy evropské zdvořilosti začíná od 19 hodin v Akademii J. A. Komenského v Mariánské ulici.
Přednáška odbornice z katedry estetiky Univerzity Karlovy na téma Základy evropské zdvořilosti začíná od 19 hodin v Akademii J. A. Komenského v Mariánské ulici.
</TEXT>
</DOC>
<DOC>
<DOCID>MF-20020107255</DOCID>
<DOCNO>MF-20020107255</DOCNO>
<DATE>01/07/02</DATE>
<TITLE>
Napište nám své názory
</TITLE>
<TEXT>
Vážení čtenáři, liberecká krajská příloha MF DNES Vám každý den přináší aktuální informace z Vašich měst a obcí. K událostem kolem Vás či k názorům vašeho okolí zaujímáte stanovisko i Vy. Máte-li zájem se o své názory podělit, pište na adresu: MF DNES, Benešovo náměstí 14/II, Liberec 1, nebo také můžete poslat e-mail: redlib@mfdnes.cz. Počítáme s tím, že Vašim článkům dáme prostor také na našich stránkách.
</TEXT>
</DOC>
<DOC>
<DOCID>MF-20020107256</DOCID>
<DOCNO>MF-20020107256</DOCNO>
<DATE>01/07/02</DATE>
<TITLE>
Město podnikatelům postaví halu na tenis
</TITLE>
<TEXT>
Českolipští zastupitelé schválili výstavbu nové tenisové haly za desítky milionů. Řada lidí si myslí, že město by mělo uvolnit peníze na potřebnější stavby.
Česká Lípa - Nejvíc peněz v tomto roce na jednu jedinou akci, 36 milionů korun, schválili vložit českolipští zastupitelé do stavby tenisové haly. Ta má co nejrychleji vyrůst u tenisových kurtů, na místě basketbalového hřiště. V záplavové zóně řeky Ploučnice. Radní se bezprostředně po schválení rozpočtu rozhodli, že hala dostane podobu, kterou navrhl architekt Miroslav Pavljuk. Starosta Petr Skokan prohlásil, že jde o dobré řešení a z časových důvodů není třeba hledat jiný návrh. "Krytou tenisovou halu mají mnohem menší města, zdejší musí jezdit daleko, třeba do Jablonce nad Nisou," zdůvodňoval Skokan. "Hala prodlouží jinak krátkou tenisovou sezonu. Tenis tu nehrají jen podnikatelé, ale i mládež. Teď se tenis stane celoroční záležitostí." Starosta na tom, že prioritou nového rozpočtu je právě tenisová hala, nevidí nic pochybného. I když na druhou stranu uznal, že město potřebuje poměrně neodkladně uskutečnit díla, která prospějí více obyvatelům města. "Potřebujeme například vyřešit problémy s dešťovými vodami stékajícími z polí na sídliště Špičák, kde je kanalizace nezvládá odvádět," potvrdil Skokan. Radnice stále odkládá i nezbytnou rekonstrukci mostu přes Ploučnici či úpravy některých ulic. Až dosud byla dokonce okrajová část města bez kanalizace. Naštěstí na ni konečně zastupitelé v rozpočtu peníze odhlasovali. V těchto souvislostech je proto řada lidí udivena, že zastupitelé při schvalování rozpočtu zvedli ruku právě pro nákladnou stavbu haly pro tenis. Někteří občané se zase obávají, že jako při jiných stavbách, které radnice v posledních letech platila, nemusí být v rozpočtu vyčleněná suma konečná, ale o další miliony korun vyšší. "Česká Lípa sice získala miliony díky odprodeji práv k akciím energetických společností, ale je otázkou, jestli tenisová hala je právě to nejnutnější, co město potřebuje," řekl bývalý starosta Zdeněk Pokorný. "Mám obavu, že se miliony korun z akcií rozplynou dříve, než radní budou moci uskutečnit potřebnější projekty." Podle Petra Skokana má tenisový klub v České Lípě svůj areál pronajatý od města za symbolickou desetikorunu ročně. Novostavba haly bude patřit městu, dokud ji konsorcium podnikatelů nesplatí. "Uvažujeme o pronájmu na deset let, nájemné stanovíme tak vysoké, aby se městu za tuto dobu vložené peníze vrátily," řekl Skokan. "Pokud by během deseti let nebyly splátky řádně hrazeny, podnikatelé by pak halu nezískali za symbolickou cenu," poznamenal. "Předpokládám, že projekt bude hotový tak, aby stavba mohla být v červnu zahájena," řekl architekt Pavljuk.
</TEXT>
<HEADING>
Nová hala možná i na míčové hry
</HEADING>
<TEXT>
- Podle člena městského zastupitelstva Jana Stejskala by nová hala mohla v budoucnu být využitelná i na míčové hry, zatím však v ní budou jen tři dvorce na tenis a dva kurty na squash.
- Podle člena městského zastupitelstva Jana Stejskala by nová hala mohla v budoucnu být využitelná i na míčové hry, zatím však v ní budou jen tři dvorce na tenis a dva kurty na squash.
</TEXT>
</DOC>
<DOC>
<DOCID>MF-20020107257</DOCID>
<DOCNO>MF-20020107257</DOCNO>
<DATE>01/07/02</DATE>
<TITLE>
Tři králové vybírají i pro hospic
</TITLE>
<TEXT>
Jablonec nad Nisou - Peníze na pomoc azylovému domu pro bezdomovce, připravovanému jabloneckému hospicovému zařízení a také libereckému azylovému domu pro matky s dětmi vybírají v těchto dnech v ulicích města Tři králové. Ze zisku celostátní Tříkrálové sbírky, již pořádá Česká katolická charita, se vloni do regionů vracela polovina. Letos to bude sedmdesát procent. Tři králové vloni v Jablonci vybrali na charitativní účely od kolemjdoucích sedmnáct tisíc korun. Organizátoři věří, že letos budou ještě úspěšnější. "Skupinky dětí, které představují Tři krále, jsou o něco decentněji ustrojené než vloni," řekl organizátor jablonecké sbírky Jan Macek. Tři králové se v centru pohybují od pátku a naposledy vyrazí do ulic dnes. "Lidé nejčastěji dávají mince v hodnotě deseti, dvaceti, ale i padesáti korun," dodal Macek. Každý, kdo na sbírku přispěje, dostane za odměnu originální kalendář na rok 2002 od Vladimíra Jiránka a cukr označený logem Tříkrálové sbírky. "Do organizace se zapojili věřící z jablonecké farnosti, skauti ze střediska Watakí a studenti Gymnázia Dr. Randy. Každou skupinku koledníků provází dospělý, který za pokladničku zodpovídá," dodal Macek. Výnos spočítají organizátoři na jablonecké radnici ve středu. "Dala jsem jim padesát korun. Je to na dobrou věc, takže bych klidně dala víc, ale nemohu si to dovolit," řekla Jana Veselá z Jablonce.
Tři králové se vydali do ulic Jablonce nad Nisou, aby vybírali na ty, kteří pomoc potřebují.
</TEXT>
</DOC>
<DOC>
<DOCID>MF-20020107258</DOCID>
<DOCNO>MF-20020107258</DOCNO>
<DATE>01/07/02</DATE>
<TITLE>
Divadelníci rozdávali královské filmové oscary
</TITLE>
<GEOGRAPHY>Liberec</GEOGRAPHY>
<TEXT>
Duch hollywoodských oscarů připomínalo v sobotu večer v libereckém Malém divadle finále Královského filmového festivalu. Vyšňoření herci obou zdejších profesionálních scén tentokrát sbírali ceny za své amatérské filmové umění. "Na celém večeru, po němž samozřejmě nechyběl ani raut, bylo milé, že si umíme udělat společně srandu," podotkla herečka Divadla F. X. Šaldy Eva Lecchiová, která vyhlašovala cenu za nejlepší herecký výkon. "Proto jsem se svým oděvem stylizovala do hollywoodské star, která zrovna dotočila film s režisérem Formanem. Z pódia jsem pak nezapomněla ujistit všechny diváky o tom, jak nesmírně je miluju." Na prvním ročníku přehlídky několik herců obou libereckých divadel ukázalo, že jim není cizí ani filmová či videokamera. Nejlepší snímky z jejich amatérské produkce pak ocenila porota, v níž usedl například také režisér Jan Kačer nebo pražský herec, budoucí šéf zdejší činohry Alexej Pyško. Nechyběl v ní ani ředitel Divadla F. X. Šaldy František Dáňa. "Měli jsme plné divadlo a všichni diváci byli nadšení. Možná připravíme příští rok druhý ročník. Uvidíme," dodal jeden z organizátorů večera, liberecký herec Ladislav Dušek.
Nejúspěšnější divadelníci si z festivalu odnesli filmové oscary.
</TEXT>
</DOC>
<DOC>
<DOCID>MF-20020107259</DOCID>
<DOCNO>MF-20020107259</DOCNO>
<DATE>01/07/02</DATE>
<TITLE>
Řidič na ledu narazil do sloupu
</TITLE>
<GEOGRAPHY>Liberec</GEOGRAPHY>
<TEXT>
Namrzlá vozovka a rychlá jízda způsobily dopravní nehodu, k níž došlo v obci Bílý Kostel. Dvaatřicetiletý řidič jel příliš rychle, dostal smyk a se svou škodou pick-up čelně narazil do sloupu veřejného osvětlení. "Sloup náraz nepoškodil, ale na voze vznikla škoda za padesát tisíc korun," vypočítala mluvčí liberecké policie Vlasta Suchánková. Řidič navíc dostal od policistů pokutu.
Liberec - Namrzlá vozovka a rychlá jízda způsobily dopravní nehodu, k níž došlo v obci Bílý Kostel. Dvaatřicetiletý řidič jel příliš rychle, dostal smyk a se svou škodou pick-up čelně narazil do sloupu veřejného osvětlení. "Sloup náraz nepoškodil, ale na voze vznikla škoda za padesát tisíc korun," vypočítala mluvčí liberecké policie Vlasta Suchánková. Řidič navíc dostal od policistů pokutu.
</TEXT>
</DOC>
<DOC>
<DOCID>MF-20020107260</DOCID>
<DOCNO>MF-20020107260</DOCNO>
<DATE>01/07/02</DATE>
<TITLE>
Trhovkyni nemine pokuta
</TITLE>
<TEXT>
Česká Lípa - Na zakázaném místě v České Lípě prodávala své zboží devětatřicetiletá podnikatelka, za což ji nyní od radnice hrozí až dvěstětisícová pokuta. "Provinila se proti vyhlášce města o tržním řádu, navíc se nejednalo ani o vánoční zboží, na které se koncem roku vztahovala výjimka," uvedl zástupce ředitele Městské policie v České Lípě Antonín Doležal. "Strážníci se víc zaměřili na prodej zábavné pyrotechniky. Zde však nezjistili závažnější provinění ze strany prodejců."
</TEXT>
</DOC>
<DOC>
<DOCID>MF-20020107261</DOCID>
<DOCNO>MF-20020107261</DOCNO>
<DATE>01/07/02</DATE>
<TITLE>
Šofér havaroval a dostal pokutu za rychlou jízdu
</TITLE>
<GEOGRAPHY>Liberec</GEOGRAPHY>
<TEXT>
Blokovou pokutu zaplatil za rychlou jízdu, kvůli které havaroval, devětadvacetiletý řidič. Se svým citroenëm ve Vesci nepřizpůsobil rychlost jízdy namrzlé vozovce, nestačil včas zabrzdit a narazil do osobního auta Opel zaparkovaného u pravého okraje silnice. "Při nehodě vznikly pouze hmotné škody na vozidlech vyčíslené na pětačtyřicet tisíc korun," vysvětlila mluvčí liberecké policie Vlasta Suchánková. Šofér před jízdou nepil alkohol, což ukázala orientační dechová zkouška.
Liberec - Blokovou pokutu zaplatil za rychlou jízdu, kvůli které havaroval, devětadvacetiletý řidič. Se svým citroenëm ve Vesci nepřizpůsobil rychlost jízdy namrzlé vozovce, nestačil včas zabrzdit a narazil do osobního auta Opel zaparkovaného u pravého okraje silnice. "Při nehodě vznikly pouze hmotné škody na vozidlech vyčíslené na pětačtyřicet tisíc korun," vysvětlila mluvčí liberecké policie Vlasta Suchánková. Šofér před jízdou nepil alkohol, což ukázala orientační dechová zkouška.
</TEXT>
</DOC>
<DOC>
<DOCID>MF-20020107262</DOCID>
<DOCNO>MF-20020107262</DOCNO>
<DATE>01/07/02</DATE>
<TITLE>
Muž se chtěl zbavit dluhů
</TITLE>
<GEOGRAPHY>Mimoň</GEOGRAPHY>
<TEXT>
Starost se splácením půjčky si nedělal třiadvacetiletý muž z Mimoně. O dva roky staršího muže z Liberce, který mu peníze půjčil a chtěl je vrátit, přinutil hrozbou násilí podepsat potvrzení, že dluh třicet tisíc korun již zaplatil. "Věřitel listinu podepsal pod nátlakem, muž z Mimoně se nyní zodpovídá z vydírání," sdělila policejní mluvčí Ivana Baláková.
Mimoň - Starost se splácením půjčky si nedělal třiadvacetiletý muž z Mimoně. O dva roky staršího muže z Liberce, který mu peníze půjčil a chtěl je vrátit, přinutil hrozbou násilí podepsat potvrzení, že dluh třicet tisíc korun již zaplatil. "Věřitel listinu podepsal pod nátlakem, muž z Mimoně se nyní zodpovídá z vydírání," sdělila policejní mluvčí Ivana Baláková.
</TEXT>
</DOC>
<DOC>
<DOCID>MF-20020107263</DOCID>
<DOCNO>MF-20020107263</DOCNO>
<DATE>01/07/02</DATE>
<TITLE>
Kvůli mixéru zloděj rozbil výlohu prodejny
</TITLE>
<GEOGRAPHY>Doksy</GEOGRAPHY>
<TEXT>
Pod rouškou noci rozbil zloděj v Doksech skleněnou výlohu prodejny spotřebního zboží Tinka, neukradl však z obchodu mnoho. Jen co pobral: vysavač, mixér a mikrovlnnou troubu. "Na zboží je škoda třináct tisíc korun, na zničené výkladní skříni sedm tisíc," upřesnila policejní mluvčí Ivana Baláková.
Doksy - Pod rouškou noci rozbil zloděj v Doksech skleněnou výlohu prodejny spotřebního zboží Tinka, neukradl však z obchodu mnoho. Jen co pobral: vysavač, mixér a mikrovlnnou troubu. "Na zboží je škoda třináct tisíc korun, na zničené výkladní skříni sedm tisíc," upřesnila policejní mluvčí Ivana Baláková.
</TEXT>
</DOC>
<DOC>
<DOCID>MF-20020107264</DOCID>
<DOCNO>MF-20020107264</DOCNO>
<DATE>01/07/02</DATE>
<TITLE>
Žena boty platit nechtěla
</TITLE>
<TEXT>
Česká Lípa - Bez zaplacení se pokusila šestadvacetiletá žena z Karlovarska odnést z českolipské Hypernovy čtyři páry dámských bot. Ukrytou obuv za více než pět tisíc korun u ní hned za pokladnou zajistila bezpečnostní služba. "Ostraha ženu předala policistům a vyšetřovatel ji obvinil z trestného činu krádeže," potvrdila policejní mluvčí Ivana Baláková.
</TEXT>
</DOC>
<DOC>
<DOCID>MF-20020107265</DOCID>
<DOCNO>MF-20020107265</DOCNO>
<DATE>01/07/02</DATE>
<TITLE>
Lucas má certifikát
</TITLE>
<TEXT>
Frýdlant v Čechách - Ekologický certifikát získala frýdlantská společnost TRW Lucas autobrzdy. "Pro certifikaci se firma rozhodla, aby dokázala svůj značný důraz na ekologickou výrobu," uvedla Jana Fohlová ze zastupující agentury Age pro. Ekologické ocenění je pro společnost třetím certifikátem. "Před rokem a půl získal Lucas certifikát na kvalitu výroby a loni certifikát za kvalitní řízení výroby," sdělila Fohlová. Společnost TRW má na území České republiky sedm závodů. Ve frýdlantském pracuje sto třicet lidí a vyrábí celkem sedmapadesát druhů dílů pro brzdový systém osobních automobilů.
</TEXT>
</DOC>
<DOC>
<DOCID>MF-20020107266</DOCID>
<DOCNO>MF-20020107266</DOCNO>
<DATE>01/07/02</DATE>
<TITLE>
Grupo Antolin Bohemia zaměstnance propouštět nebude
</TITLE>
<TEXT>
I chrastavské firmy Grupo Antolin Bohemia se dotkne utlumení dodávek pro automobilový průmysl. Lidi však propouštět nechce. Přesto ale počet zaměstnanců sníží.
Chrastava - I přes očekávané snížení dodávek pro automobilový průmysl nepřipravuje vedení firmy Grupo Antolin Bohemia (dříve Irausa Bohemia) v Chrastavě na Liberecku žádné hromadné propouštění zaměstnanců. Potvrdil to finanční ředitel společnosti Leoš Smolný. "Podpoříme přirozené odchody do důchodu a nekompromisněji budeme postupovat proti absentérům. Během ledna snížíme stav zaměstnanců ze stávajících 466 na 450 až 440," řekl Smolný. Tržby chrastavského dodavatele interiérových dílů pro automobily dosáhly v loňském roce podle předběžných odhadů 1,823 miliardy korun. To je asi o 200 milionů více než vloni, ale o 100 milionů méně, než přepokládal plán. Letošní výsledky neodpovídají podle Smolného předpokladům na konci prvního pololetí, kdy firma vyrobila prvky pro interiéry automobilů v hodnotě 993 milionů korun a vykázala meziroční nárůst tržeb téměř o pětinu. "Letos jsme plánovali sedmnáctiprocentní nárůst ročních tržeb a chtěli jsme vyrobit zboží za 1,91 miliardy korun. Pokles zakázek Škody Auto a silná koruna v posledním čtvrtletí růst tržeb zpomalily," řekl Smolný. Dodal, že recese v automobilovém průmyslu postihne letos i subdodavatele velkých automobilek " Nedomníváme se ale, že to bude pokles nějak výrazně dramatický. Podle propočtů z loňského listopadu jsme počítali, že letos realizujeme zakázky ve výši 1,6 miliardy. Nové propočty ukazují, že pokles tržeb bude představovat asi 5 procent," řekl Smolný. Nové zakázky a nové projekty si podle Smolného vyžádají i změnu strategie podniku. Některá oddělení bude muset vedení firmy utlumit v souvislosti se zavedením nové techniky, například čárových kódů a logistických toků. "Významně ale například posílíme oddělení vývoje a technologie výroby," řekl Smolný, V současné době například plánuje španělská mateřská firma chrastavské společnosti Grupo Antolin stavbu nového závodu za 500 tisíc až miliardu korun na výrobu součástí pro interiéry vozů Ford a Škoda. Výstavba závodu bude zahájena podle Smolného ještě letos. Nový závod přinese nové zakázky a vytvoří více než 200 nových pracovních míst. Další rozšiřování výroby v Chrastavě už není podle Smolného reálné a vedení firmy zatím zvažuje, zda bude výhodnější postavit závod v České republice nebo v Polsku. "Zdá se, že se přikloníme k České republice. Výroba má v Česku tradici a je zde lepší spojení na odběratele. Začíná zde ale citelně chybět volná pracovní síla a v souvislosti s vysokými investicemi japonské firmy Denso v liberecké průmyslové zóně se nedostatek kvalitní pracovní síly asi ještě prohloubí. Objem investice bude závislý na množství zakázek, nevylučuji, že stavět budeme v obou státech," řekl Smolný s tím, že pro Polsko podle něj hovoří hlavně nižší mzdy a další náklady a proto i celkově levnější výroba. Grupo Antolin v Chrastavě se základním jměním 506 milionů korun je největší českou investicí španělské rodinné společnosti a její největší dceřinou firmou. Pod značkou Grupo Antolin Bohemia působí Irausa Bohemia od 1. ledna 2000 a v České republice začala podnikat v roce 1993. Největším odběratelem společnosti Grupo Antolin Bohemia je Škoda Auto Mladá Boleslav, která odebírá téměř 55 procent produkce. Firma dodává interiérové díly pro octavii a pro fabii, včetně dílů pro model combi a sedan. Dalšími velkými odběrateli jsou Volkswagen a Audi.
</TEXT>
</DOC>
<DOC>
<DOCID>MF-20020107267</DOCID>
<DOCNO>MF-20020107267</DOCNO>
<DATE>01/07/02</DATE>
<TITLE>
Nejprodávanější CD uplynulého týdne
</TITLE>
<GEOGRAPHY>Mira</GEOGRAPHY>
<TEXT>
Muzic 42, Náměstí T. G. Masaryka 195
1. Těžkej Pokondr: Ježišmarjá
2. Holki: Spolu
Disk music, Lidická 8
1. Těžkej Pokondr: Ježišmarjá
2. Holki: Spolu
3. Britney Spears: Britney
Bontonland, Pražská 8
1. Bára Basiková: Tak jinak
2. Leona Machálková: Blízká setkání
3. Divokej Bill: Stará pravda
Obchodní dům TESCO, Soukenné náměstí 586
1. Rebelové - soundtrack k písničkovému retrofilmu z let šedesátých - Platinová edice
2. Holki: Spolu
3. Těžkej Pokondr: Ježišmarjá
Music 42 - Centrum Nisa, České mládeže
1. Těžkej Pokondr: Ježišmarjá
2. Monkey Business: Save The Robots
RIVAL, Antala Staška 603
1. Holki: Spolu
3. Kryštof: Magnetické pole
Prodejna Robert Matějka - Helia, Náměstí Českého ráje 3
1. Těžkej Pokondr: Ježišmarjá
2. Kabát: Suma sumárum - The Best Of
3. Leoš Mareš: Tři slova
</TEXT>
</DOC>
<DOC>
<DOCID>MF-20020107268</DOCID>
<DOCNO>MF-20020107268</DOCNO>
<DATE>01/07/02</DATE>
<TITLE>
Nejprodávanější knihy uplynulého týdne
</TITLE>
<TEXT>
ČESKÁ LĺPA
Reynkovo knihkupectví, Moskevská
1. Stojan Černodrinski: Mňam aneb prima vařečka (Cesty)
2. Žofie Kanyzová: Lunární kalendář 2002 (Krásné paní)
3. Jackie Collins: Nová generace hollywoodských žen (Klokan)
Knihkupectví - galerie U Draků, nám. T. G. Masaryka
1. Kolektiv autorů: Stalo se na severu Čech 1900 - 2000 (Nakladatelství 555)
2. Stojan Černodrinski: Mňam aneb prima vařečka (Cesty)
3. EdGauer, Matthias: Historie všeobecného vzdělání (Aktuell)
Knihkupectví BETA, Soukenná ulice 3
1. Joanne Kathleen Rowlingová: Harry Potter a Kámen mudrců (Albatros)
2. Jan a Šimon Pikousovi, Otokar Simm, František Mrva a Petr Kurtin: Jizerské hory včera a dnes (Petr Neuhäser a Ateliér bratří Pikousů)
3. Lenka Lanczová: Hořká chuť lásky (Víkend)
Podještědské knihkupectví - Rudolf Olbert, Moskevská 28
1. Joanne Kathleen Rowlingová: Harry Potter a Kámen mudrců (Albatros)
</TEXT>
<HEADING>
2. Miroslav Nevrlý: Nejkrásnější sbírka (Vestri)
</HEADING>
<TEXT>
3. Jan a Šimon Pikousovi, Otokar Simm, František Mrva a Petr Kurtin: Jizerské hory včera a dnes (Petr Neuhäser a Ateliér bratří Pikousů)
</TEXT>
<HEADING>
Knihkupectví - galerie Neptun - Pražská 34
</HEADING>
<TEXT>
1. Jan a Šimon Pikousovi, Otokar Simm, František Mrva a Petr Kurtin: Jizerské hory včera a dnes (Petr Neuhäser a Ateliér bratří Pikousů)
2. Karel Čtveráček a Jan Mohr: Liberec - Mezi vzpomínkou a přítomností (Nakladatelství (555)
3. Leoš Šimáček: Rusko, země plná překvapení (Actionpress)
Knihkupectví U radnice, Železná 254/4
1. Joanne Kathleen Rowlingová: Harry Potter a Kámen mudrců (Albatros)
2. Velká kniha komiksů I. (BB art)
3. Žofie Kanyzová: Lunární kalendář 2002 (Krásné paní)
Knihkupectví a papírnictví Rada Jaroslav, T. G. Masaryka 849
1. Joanne Kathleen Rowlingová: Harry Potter a Ohnivý pohár (Albatros)
2. Kolektiv autorů: Stalo se na severu Čech 1900 - 2000 (Nakladatelství 555)
3. Latifa: Uloupená tvář (Klokan)
Kniha - antikvariát Milena Darsová, Krkonošská 379
1. Kolektiv autorů: Stalo se na severu Čech 1900 - 2000 (Nakladatelství 555)
2. Frederick Forsyth: Čtvrtý protokol (Euromedia Group, Knižní klub)
3. Marie Kubátová: Pohádky z Krkonoš (Nakladatelství nejen pro bohaté)
Kniha Českého ráje, Hluboká 280
1. František Novotný: Ozvěna cinká jako vlas (Radioservis)
2. Josef Hausmann: Základy mužského šovinismu (Reneta)
3. Věnceslava Hrdličková: Příběhy o soudci Ookovi (Vyšehrad)
</TEXT>
</DOC>
<DOC>
<DOCID>MF-20020107269</DOCID>
<DOCNO>MF-20020107269</DOCNO>
<DATE>01/07/02</DATE>
<TITLE>
CD - Ježišmarjá dua Těžkej Pokondr
</TITLE>
<TEXT>
Hitparádu nejprodávanějších CD vede v Libereckém kraji album Ježišmarjá dua Těžkej Pokondr, jež opakuje přístup, s nímž uspěl. Známé hity opatří více či méně vtipnými texty, které zvukomalebně odpovídají originálu, přitom však mají úplně jiný význam a často jsou plné narážek na tuzemské reálie. Následuje tuzemská dívčí kapela Holki se svým albem Spolu, Výběr skupiny Kabát - dvojalbum Suma Sumárum, na kterém nechybí skladby Colorado, Raketovej pes, Čert na koze jel, Všechno bude jako dřív a nebo Moderní děvče. Dále pak CD Blízká setkání Leony Machálkové, nebo novinka Báry Basikové, která tentokrát vsadila na taneční hudbu, z autorské dílny Karla Maříka.
</TEXT>
</DOC>
<DOC>
<DOCID>MF-20020107270</DOCID>
<DOCNO>MF-20020107270</DOCNO>
<DATE>01/07/02</DATE>
<TEXT>
Mezi nejprodávanější tituly se i po vánočních svátcích řadí zejména výpravné publikace. Patří k nim Jizerské hory včera a dnes autorů Jana a Šimona Pikousových, Otokara Simma, Františka Mrvy a Petra Kurtina, dále kniha Karla Čtveráčka a Jana Mohra - Liberec, mezi vzpomínkou a přítomností, kniha Stalo se na severu Čech 1900 - 2000 a nebo Nejkrásnější sbírka Miroslava Nevrlého. Zájem je i o kuchařku Jana Novotného Mňam aneb prima vařečka, která představuje nejlepší recepty z Dobrýho kafe na Frekvenci 1. V neposlední řadě hit loňských Vánoc mezi knihami - Harry Potter a Ohnivý pohár, další dobrodružství brýlatého chlapce s nachovou jizvou na čele.
</TEXT>
</DOC>
<DOC>
<DOCID>MF-20020107271</DOCID>
<DOCNO>MF-20020107271</DOCNO>
<DATE>01/07/02</DATE>
<TITLE>
Kulturní servis
</TITLE>
<TEXT>
kina
KINO CRYSTAL: Šílená/krásný, americký film ( 17.30 a 20.00)
</TEXT>
<HEADING>
výstavy
</HEADING>
<TEXT>
JIRÁSKOVO DIVADLO: J.Kaplanová: Divadelní postavy - obrazy z paličkované krajky, prodejní výstava (Otevřeno v době představení) ZÁKLADNÍ UMĚLECKÁ ŠKOLA: K.Nešporová: Fotografie (Otevřeno 8.00- 20.00)
AKADEMIE J.A.Komenského: Základy evropské zdvořilosti - přednáška ( 19.00)
</TEXT>
<HEADING>
výstavy
</HEADING>
<TEXT>
MĚSTSKÉ MUZEUM: Stálé expozice: Tisíciletá historie města; Výlet do minulosti Chrastavy; Führichův dům: Obrazy chrastavských rodáků (Otevřeno 9.00- 12.00 a 13.00- 16.00)
kina
KINO RADNICE: Training Day, americký film ( 17.30 a 20.00) KINO JUNIOR: Samotáři, český film ( 17.30 a 20.00)
výstavy
GALERIE KAVÁRNY DEVÍTKA: P.Kusala: Fotografie (Otevřeno 9.00- 22.00)
výstavy
GALERIE V KOTELNĚ: V.Komárek: Andělé - obrazy (Otevřeno 10.00 -17.00)
kina
KINO HVĚZDA: Královský slib, český film ( 17.30 a 20.00)
výstavy
GLASSICENTER GALERIE: Stálá expozice výrobků současných místních sklářských firem (Otevřeno 9.00- 16.00) KRYŠTOFOVO ÚDOLÍ
výstavy
HOSTINEC U KRYŠTOFA: Betlémy
</TEXT>
<HEADING>
kina
</HEADING>
<TEXT>
KINO LÍPA: Z pekla, americký kriminální thriller ( 17.30 a 20.00) KINO VARŠAVA: Scary Movie 2, americký horor ( 17.30); Pianistka, koprodukční film ( 20.00)
</TEXT>
<HEADING>
výstavy
</HEADING>
<TEXT>
ČAJOVNA, Sokolovské nám.: J.Březková: Tváře, tvoři, netvoři (Otevřeno 11.00- 22.00) EXPERIMENTÁLNÍ STUDIO: P.Jukl: Slepotisky (Otevřeno v době představení) GALERIE FRYČOVA KNIHKUPECTVÍ: Fotopráce Fomaklubu Liberec (Otevřeno 8.00- 20.00) GALERIE STUDNA: Originální výtvarná díla (Otevřeno 9.00- 18.00) KLUB STAMINA: T.Kús: Sochy a grafika - Docela malá pocta Händelovi (Otevřeno 14.00- 01.00) MALÁ VÝSTAVNÍ SÍŇ: M.Čermák: Fotokalendáře 1980-86 (Otevřeno 10.00- 17.00); CAFÉ F 20.0: Z.Košek: Jak se dělá počasí - obrazy a obrazce (Otevřeno 11.00- 19.00) NAIVNÍ DIVADLO: J.Ptáček: Obrázky Asie (Otevřeno v době představení), OBLASTNÍ GALERIE: Stálé expozice: České výtvarné umění 20. stol.; Francouzská krajinomalba 19. stol.; Nizozemské malířství 16. -18. stol.; A.Brömse a skupina Poutníci: Obrazy; Současná česká ilustrační tvorba (Otevřeno 10.00- 18.00) SEVEROČESKÉ MUZEUM: Stálé expozice: Umělecká řemesla; Historie Liberecka; Přírodověda severních Čech (Otevřeno 9.00- 17.00) SLUNEČNÍ ZAHRADA, Soukenné nám.: O.Štěpánek: "On the Road" - prodejní výstava fotografií (Otevřeno 9.00- 23.00) STÁTNÍ VĚDECKÁ KNIHOVNA: O.Macek: Obrazy a skleněné plastiky (Otevřeno 10.00- 19.00)
LIDOVÉ SADY: Výstup na vyhlídkovou věž ( 10.00- 17.00)
</TEXT>
<HEADING>
kina
</HEADING>
<TEXT>
MĚSTSKÉ KINO: Mach, Šebestová a kouzelné sluchátko, česká komedie ( 15.30); Jak ukrást Dagmaru, česká komedie ( 17.30 a 20.00)
výstavy
MĚSTSKÉ KINO: P.Němeček: Kameny - fotografie (Otevřeno v době představení)
kina
MĚSTSKÉ KINO: Prci, prci, prcičky 2, americký film ( 17.30 a 20.00)
výstavy
KAPLE VZKŘÍŠENÍ: Výstava betlémů (Otevřeno 14.00- 17.00) MĚSTSKÁ KNIHOVNA: Z.Pavienský: Subjekty - fotografie (Otevřeno 13.00- 18.00)
výstavy
GALERIE V.RADY: Od podzimu do Vánoc - práce dětí mateřských škol (Otevřeno 8.30- 11.30 a 12.30- 16.30)
</TEXT>
</DOC>
<DOC>
<DOCID>MF-20020107272</DOCID>
<DOCNO>MF-20020107272</DOCNO>
<DATE>01/07/02</DATE>
<TITLE>
Dukla zdolala lídra
</TITLE>
<HEADING>
Liberečtí volejbalisté zvládli dramatické koncovky
</HEADING>
<TEXT>
Včerejší domácí výhrou 3:1 nad prvním týmem extraligy Odolena Vodou navázali volejbalisté Liberce na vítězné tažení z konce loňského roku.
Liberec - Až na zaváhání ve třetím setu liberečtí volejbalisté zápas 17. kola extraligy proti lídrovi zvládli. Soupeře předčili především na servisu. V tabulce zůstali čtvrtí, ale bodově odskočili od páté Příbrami a naopak se přiblížili právě Odolena Vodě, kterou sesadili z první pozice. V čele jsou České Budějovice, třetí je Perštejn.
Liberečtí nastoupili s Nečasem na liberu a ustáli koncovku první sady. V ní využili třetí setbol, přičemž jeden museli odvracet. Kdo čekal drama i ve druhém setu, byl zklamán. Od stavu 11:10 pro Duklu totiž získali hosté pouhé dva míče. Zasloužili se o to zejména výtečně podávající hráči Liberce Staněk a Bíza. "Základní sestava zvládla první dva sety velice dobře, dařilo se nám už od servisu," uvedl domácí kouč Ivan Jakubíček. "Ovšem pak nás potkalo to, co se nám v sezoně už několikrát stalo. Prostě jsme polevili." Dukla ve třetím dějství otočila ze 13:14 na 16:14, ale zastavil ji technický time-out. Hosté poté získali pět bodů v řadě a set už si nenechali vzít. "Po druhém setu na nás přišlo opojení z hladké výhry, že se nám ve třetím už nemůže nic stát. Ale pochopitelně se to zvrtlo," přiznal liberecký Michal Bíza, který tým prvně v extralize vedl jako kapitán. "Už jsem byl kapitán v Gomelu, ale teď doma jsem přece jen byl víc nervózní." Poslední sada, v níž ani jeden z týmů neutekl o více než dva body, vyústila do dramatické koncovky. Po odvráceném setbolu za stavu 23:24 využila Dukla druhý mečbol, když Staněk zablokoval Krále. "Chtěli jsme víc vyhrát," míní Bíza, o něhož se tým opíral v útoku, ale hlavně na servisu. Bíza získal šest přímých bodů a mnohokrát ještě dohnal soupeře do úzkých. "Připomínalo mi to ženský volejbal - kdo dá lepší servis, vyhraje," poznamenal Jakubíček. "Rozhodly dvě dramatické koncovky, které jsme si prohráli sami," řekl trenér Odolena Vody Jindřich Licek. "Je znát tréninkový výpadek, který v prosinci postihl řadu hráčů. Kluci na tom nejsou fyzicky ještě tak dobře, jsou pomalejší a proto ty chyby." Dukla pokračuje ve vítězném tažení. Na konci loňského roku vyhrála třikrát za sebou - dvakrát v Top Teams Cupu, nad Näfelsem a v Gomelu, a v extralize nad MFF Praha. Další možnost budou mít Liberečtí už ve čtvrtek. Od 18 hodin hostí ve 4. kole evropského poháru, v němž jsou stále ve hře o postup, běloruský Gomel.
</TEXT>
</DOC>
<DOC>
<DOCID>MF-20020107273</DOCID>
<DOCNO>MF-20020107273</DOCNO>
<DATE>01/07/02</DATE>
<TITLE>
Kouba byl jako v brnění
</TITLE>
<GEOGRAPHY>Praha</GEOGRAPHY>
<TEXT>
Tři góly nastříleli v sobotním úvodním utkání skupiny A fotbalisté FK Jablonec 97 na turnaji v Karlíně druholigovému Mostu, aniž by jejich gólman Kouba inkasoval. "Je to jasná výhra, jsem spokojen," pochvaloval si jablonecký kouč Vlastimil Palička. Útočníkovi Junovi, hostujícímu ze Sparty, stačily necelé dvě minuty, než dal za nový tým první gól. Potom se ale hrálo na Koubovu branku. Druholigová záloha přehrávala své protivníky, ale gólovou šanci pro útočníky nevymyslela. "Ale i tak se mi naše hra líbila," řekl Luboš Urban, trenér Mostu. Hůř se mu dívalo na druhou půli, v níž už kraloval favorizovaný Jablonec. Palička vystřídal pět hráčů a hlavně příchod útočníka Semana přinesl oživení. Druhý gól dal a na další nahrál Čápovi. Šest let si pod brankářský dres nemusel Petr Kouba oblékat teplý rolák a šusťákovou bundu. Gólman Jablonce chytal ve Španělsku a dlouho nezažil zimu. "Teď jsem oprášil vzpomínky," usmál se. Když si v turnajovém zápase proti Mostu stoupl na promrzlé umělé trávě do branky, bylo téměř deset pod nulou. Na sobě měl několik vrstev oblečení, vypadal jako těžkooděnec. "Mám všelijaké vycpávky, připadám si, jako kdybych měl brnění," pronesl Kouba, jemuž bude za necelý měsíc třiatřiacet. Do Čech se vrátil v létě, od roku 1996 chytal v La Coruni. "Tam jsem se oblékal jinak," podotkl. Třeba teď měl pod brankářskými kalhotami ještě jedny se speciálními chrániči. "Už nejsem nejmladší a tělo takový přechod hůř snáší. Ale obléknout si to musím, zdraví je nejdůležitější." Během podzimu si poranil lýtko a koleno, šest týdnů marodil. "Na tom zmrzlém povrchu si člověk zranění obnoví spíš." Proto se Kouba v zimě obléká víc než bývá zvykem. Hůř se mu však chytá. "Nemůžu se v tom moc hýbat," přiznal. Největší potíže má při centrech. "Nenatáhnu ruce a pořádně se neodrazím. Naštěstí v přípravě nejde o výsledky a na ligu bych se tak nenavlékl." Na dotaz, jestli by mu trenér prominul chybu, která by pramenila z horší pohyblivosti, Kouba reagoval: "Kdepak, riziko nesu sám."
Praha - Tři góly nastříleli v sobotním úvodním utkání skupiny A fotbalisté FK Jablonec 97 na turnaji v Karlíně druholigovému Mostu, aniž by jejich gólman Kouba inkasoval. "Je to jasná výhra, jsem spokojen," pochvaloval si jablonecký kouč Vlastimil Palička. Útočníkovi Junovi, hostujícímu ze Sparty, stačily necelé dvě minuty, než dal za nový tým první gól. Potom se ale hrálo na Koubovu branku. Druholigová záloha přehrávala své protivníky, ale gólovou šanci pro útočníky nevymyslela. "Ale i tak se mi naše hra líbila," řekl Luboš Urban, trenér Mostu. Hůř se mu dívalo na druhou půli, v níž už kraloval favorizovaný Jablonec. Palička vystřídal pět hráčů a hlavně příchod útočníka Semana přinesl oživení. Druhý gól dal a na další nahrál Čápovi. Šest let si pod brankářský dres nemusel Petr Kouba oblékat teplý rolák a šusťákovou bundu. Gólman Jablonce chytal ve Španělsku a dlouho nezažil zimu. "Teď jsem oprášil vzpomínky," usmál se. Když si v turnajovém zápase proti Mostu stoupl na promrzlé umělé trávě do branky, bylo téměř deset pod nulou. Na sobě měl několik vrstev oblečení, vypadal jako těžkooděnec. "Mám všelijaké vycpávky, připadám si, jako kdybych měl brnění," pronesl Kouba, jemuž bude za necelý měsíc třiatřiacet. Do Čech se vrátil v létě, od roku 1996 chytal v La Coruni. "Tam jsem se oblékal jinak," podotkl. Třeba teď měl pod brankářskými kalhotami ještě jedny se speciálními chrániči. "Už nejsem nejmladší a tělo takový přechod hůř snáší. Ale obléknout si to musím, zdraví je nejdůležitější." Během podzimu si poranil lýtko a koleno, šest týdnů marodil. "Na tom zmrzlém povrchu si člověk zranění obnoví spíš." Proto se Kouba v zimě obléká víc než bývá zvykem. Hůř se mu však chytá. "Nemůžu se v tom moc hýbat," přiznal. Největší potíže má při centrech. "Nenatáhnu ruce a pořádně se neodrazím. Naštěstí v přípravě nejde o výsledky a na ligu bych se tak nenavlékl." Na dotaz, jestli by mu trenér prominul chybu, která by pramenila z horší pohyblivosti, Kouba reagoval: "Kdepak, riziko nesu sám."
</TEXT>
</DOC>
<DOC>
<DOCID>MF-20020107274</DOCID>
<DOCNO>MF-20020107274</DOCNO>
<DATE>01/07/02</DATE>
<TEXT>
Volejbalisté Dukly Liberec porazili včera doma v televizním utkání lídra extraligy Odolena Vodu 3:1. Na snímku překonává liberecký blokař Dittrich hostujícího Raka (5).
</TEXT>
</DOC>
<DOC>
<DOCID>MF-20020107275</DOCID>
<DOCNO>MF-20020107275</DOCNO>
<DATE>01/07/02</DATE>
<TITLE>
Zdena Chybová vychytala páté místo
</TITLE>
<TEXT>
Stockholm, Liberec - Konečné páté místo v Poháru mistrů evropských zemí získaly ve švédském Stockholmu florbalistky FBC Crazy Girls Liberec. Rozhodly o tom v sobotním duelu proti lotyšskému týmu Lauku Avize až po samostatných nájezdech. Hlavní podíl na vítězství mají brankářka Zdena Chybová a útočnice Jana Drbohlavová.
Zápas o páté místo začaly florbalistky FBC Liberec aktivněji, ale šance po pěkných kombinacích nepřinesly gólový efekt. Po první desetiminutovce, kdy na hřišti panoval jen Liberec, převzal na chvíli aktivitu lotyšský celek, který se po šťastné brance dostal do vedení. Do druhé části udělali trenéři FBC Liberec několik změn v sestavě a ještě více oživili útok. Liberečanky tak pokračovaly v mohutné ofenzivě a po chvíli po střele Šamaninové a dorážce Drbohlavové dopravila míček za záda lotyšské brankářky Chybová. Nápor českého mistra pokračoval, ale branky, které znamenaly náskok 3:1, přišly až v závěru druhé třetiny. Nejprve se trefila kapitánka Nečásková a po ní Drbohlavová. Ve stejném duchu pokračovalo i třetí dějství, Drbohlavová zvýšila už na 4:1 a zdálo se být rozhodnuto. Jedenáct minut před koncem však Lotyšky snížily na 2:4 a liberecké florbalistky se nepochopitelně jakoby začaly bát o výsledek. Soupeřky daly kontaktní gól na 3:4 z přesilovky po přísném vyloučení Bartošové a tři minuty před závěrem dokonce vyrovnaly. Na řadu tak muselo přijít desetiminutové prodloužení. V něm Lotyšky jen pasivně čekaly na konec, mnohem aktivnější liberecké hráčky lotyšskou gólmanku nepřekonaly, proto se muselo rozhodnout až v samostatných nájezdech. Hned první proměnila Jana Drbohlavová, ovšem spoluhráčky jí nenásledovaly. Naštěstí pro Liberec však brankářka Zdena Chybová vychytala všech pět nájezdů soupeřek a postarala se tak největší měrou o zasloužené vítězství a tím i o páté místo v prestižním PMEZ "Opět se ukázalo, jak moc je odlišný herní styl a projev severských týmů od českých. Potají jsme sice pomýšlely na lepší umístění, ale naše statická a nedůrazná hra proti celoplošné, tvrdé a při tom technicky vyspělé hře v plné rychlosti, kterou praktikují Švédky, Norky a Finky, nás vrátila na zem," zhodnotila útočnice Liberce Radka Nečásková, nedávno vyhlášená jako nejlepší česká florbalistka roku 2001. "Navíc jsme moc nedokázaly plnit pokyny trenérů a nejvíc jsme zklamaly při proměňování gólových šancí. Aspoň, že jsme dokázaly uhájit pozici hned za nejvyspělejšími florbalovými zeměmi," potěšilo libereckou kapitánku.
</TEXT>
</DOC>
<DOC>
<DOCID>MF-20020107276</DOCID>
<DOCNO>MF-20020107276</DOCNO>
<DATE>01/07/02</DATE>
<TITLE>
Fotbalisté Velkých Hamrů na úvod přípravy vyhráli
</TITLE>
<TEXT>
Brandýs nad Labem - V prvním utkání zimní přípravy zvítězili divizní fotbalisté Velkých Hamrů na hřišti Brandýsa nad Labem 3:1. Domácí hrají v divizi B. V první půli vyrovnal hamrovský Beneš na 1:1, po změně stran zajistili hostům výhru Vágner a Lupa. "Hrálo se na těžkém terénu, přemrzlé škváře. Po tréninkovém mezibloku v prosinci jsme měli nad domácími fyzicky navrch," popsal hamrovský trenér Zdeněk Bryscejn, který se svými svěřenci začal zimní přípravu už minulý týden. V sestavě Velkých Hamrů se objevili i Kykal, Jindřišek, Řičica a Brož, kteří se připravují s prvoligovým Jabloncem. Sestava Velkých Hamrů: Kubsch (46. Kykal) - Jindřišek, Halama, Pavlata (46. Zelinka) - Vágner, Jiroušek, Lupa, Beneš, Martínek - Řičica, Šír (46. Brož).
</TEXT>
</DOC>
<DOC>
<DOCID>MF-20020107277</DOCID>
<DOCNO>MF-20020107277</DOCNO>
<DATE>01/07/02</DATE>
<TITLE>
Biatlonistky jely o nominaci
</TITLE>
<GEOGRAPHY>Harrachov</GEOGRAPHY>
<TEXT>
Juniorka Magda Rezlerová a Zdenka Vejnarová si na víkendových nominačních závodech biatlonistek v Harrachově vybojovaly účast na olympijských hrách v Salt Lake City. V českém týmu tak doplnily Kateřinu Losmanovou a Irenu Česnekovou, které si nominaci na olympiádu zajistily na základě výsledků ve Světovém poháru. O pátém místě v reprezentaci se příští týden na závodech v Oberhofu rozhodne mezi Radkou Doskočilovou a Evou Hákovou.
Harrachov - Juniorka Magda Rezlerová a Zdenka Vejnarová si na víkendových nominačních závodech biatlonistek v Harrachově vybojovaly účast na olympijských hrách v Salt Lake City. V českém týmu tak doplnily Kateřinu Losmanovou a Irenu Česnekovou, které si nominaci na olympiádu zajistily na základě výsledků ve Světovém poháru. O pátém místě v reprezentaci se příští týden na závodech v Oberhofu rozhodne mezi Radkou Doskočilovou a Evou Hákovou.
</TEXT>
</DOC>
<DOC>
<DOCID>MF-20020107278</DOCID>
<DOCNO>MF-20020107278</DOCNO>
<DATE>01/07/02</DATE>
<TITLE>
Futsalisté Alfy si hravě poradili s předposledním týmem tabulky
</TITLE>
<GEOGRAPHY>Liberec</GEOGRAPHY>
<TEXT>
Hru kočky s myší připomínal včerejší zápas první futsalové ligy mezi Alfou Liberec a Českým Krumlovem. Domácí rozdrtili předposlední tým tabulky 15:6 a sami se vyšvihli na druhou příčku. Ve středu od 20.30 hrají opět doma o vedení v lize s Bakovem nad Jizerou. "Soupeř byl opravdu slabý, takže jsme na něj stačili i bez našich opor," řekl ke včerejšímu zápasu liberecký trenér Jiří Dvořák. Od začátku se hrálo prakticky jen na branku hostí a tento stav vydržel po většinu utkání. Krumlovský brankář Adamíček byl v ohni střel a poprvé kapituloval v 6. minutě po opakované střele Housy. Liberecký výkon místy připomínal exhibici. Líbily se zejména pohledné kombinace dvojice Runt - Housa, po nichž padla většina branek Alfy. Soupeř byl v útoku dlouho úplně neškodný. V prvním poločase Rampáčka v liberecké brance ohrozil pouze jednou. I druhý poločas začala Alfa zostra. Runt s Housou vstřelili po dvou gólech a zvýšili až na 11:0, což byl největší brankový rozdíl za celý zápas. Český Krumlov zaznamenal první úspěch až ve 28. minutě. Na 11:1 snižoval Ginzel, který po rychlé akci zblízka překonal střídajícího brankáře Kulhavého. Futsalisté Alfy v závěru utkání zvolnili tempo a dovolili Jihočechům zkorigovat skóre. Soupeř se třikrát trefil z desetimetrového kopu. Brankový účet podtrhl v poslední sekundě Staněk patnáctým libereckým gólem. "Závěr jsme vypustili, hráči se šetřili na středeční důležité utkání s Bakovem," přiznal trenér Alfy Jiří Dvořák. V sestavě Alfy ovšem visí otazník nad útočníkem Housou, který před koncem včerejšího zápasu uklouzl a poranil si vazy v kotníku. "Budeme dělat všechno proto, aby ve středu mohl nastoupit," řekl Dvořák.
Obránce Vančura se snaží zastavit průnik libereckého Sentivana (v modrém) ve včerejším utkání I. futsalové ligy Alfa Liberec - Český Krumlov (15:6).
</TEXT>
</DOC>
<DOC>
<DOCID>MF-20020107279</DOCID>
<DOCNO>MF-20020107279</DOCNO>
<DATE>01/07/02</DATE>
<TEXT>
I král musí v třeskutém mrazu sáhnout po šále.
</TEXT>
</DOC>
<DOC>
<DOCID>MF-20020107280</DOCID>
<DOCNO>MF-20020107280</DOCNO>
<DATE>01/07/02</DATE>
<TITLE>
A JEDEME NAHORU!
</TITLE>
<TEXT>
Harusův kopec u Nového Města na Moravě nabízel o víkendu lyžařský ráj malým i velkým lyžařům.
</TEXT>
</DOC>
<DOC>
<DOCID>MF-20020107281</DOCID>
<DOCNO>MF-20020107281</DOCNO>
<DATE>01/07/02</DATE>
<TITLE>
Velké Meziříčí: Škola dostane peníze
</TITLE>
<HEADING>
Z celého kraje DNES
</HEADING>
<TEXT>
Státní dotaci 70 milionů korun vyčlenili pro letošní rok poslanci pro rozestavěnou budovu třetí základní školy ve Velkém Meziříčí. Potřebné školské zařízení, které vyrůstá v těsné blízkosti druhé základní školy v Oslavické ulici, bylo rozestavěno loni v říjnu. "Loni jsme od státu dostali 20 milionů, na dokončení v příštím roce budeme ze státní kasy potřebovat ještě dalších 50 milionů," uvedl starosta města František Bradáč. Celou loňskou dotaci se podařilo prostavět. "Budova má dnes již hotový skelet, stihlo se to ještě před Vánocemi," vysvětlil Bradáč.
Státní dotaci 70 milionů korun vyčlenili pro letošní rok poslanci pro rozestavěnou budovu třetí základní školy ve Velkém Meziříčí. Potřebné školské zařízení, které vyrůstá v těsné blízkosti druhé základní školy v Oslavické ulici, bylo rozestavěno loni v říjnu. "Loni jsme od státu dostali 20 milionů, na dokončení v příštím roce budeme ze státní kasy potřebovat ještě dalších 50 milionů," uvedl starosta města František Bradáč. Celou loňskou dotaci se podařilo prostavět. "Budova má dnes již hotový skelet, stihlo se to ještě před Vánocemi," vysvětlil Bradáč.
</TEXT>
</DOC>
<DOC>
<DOCID>MF-20020107282</DOCID>
<DOCNO>MF-20020107282</DOCNO>
<DATE>01/07/02</DATE>
<TITLE>
Zvole: Mráz mláděti nevadí
</TITLE>
<HEADING>
Z celého kraje DNES
</HEADING>
<TEXT>
Sníh ani krutý mráz nevadí mláděti bizona, které se v pátek narodilo pod širým nebem ve westernovém městečku Šiklův mlýn na Žďársku. "Když se samice otelila, bylo právě minus 22 stupňů, teď už tele pobíhá v ohradě," řekl zaklad atel a ředitel městečka Libor Šikl.
Sníh ani krutý mráz nevadí mláděti bizona, které se v pátek narodilo pod širým nebem ve westernovém městečku Šiklův mlýn na Žďársku. "Když se samice otelila, bylo právě minus 22 stupňů, teď už tele pobíhá v ohradě," řekl zaklad atel a ředitel městečka Libor Šikl.
</TEXT>
</DOC>
<DOC>
<DOCID>MF-20020107283</DOCID>
<DOCNO>MF-20020107283</DOCNO>
<DATE>01/07/02</DATE>
<TITLE>
Třešť: Náměstí oživily stromky
</TITLE>
<HEADING>
Z celého kraje DNES
</HEADING>
<TEXT>
Mladé stromky byly na začátku prosince vysazeny v nově zrekonstruovaném centru Třeště. Stromků je celkem 24, zastoupeno je pět druhů: javor, jírovec, habr, hloh a trnovník. Vedení města věří, že se stromům vyhnou vandalové, případně že je pomůže ochránit všímavost zdejších obyvatel.
Mladé stromky byly na začátku prosince vysazeny v nově zrekonstruovaném centru Třeště. Stromků je celkem 24, zastoupeno je pět druhů: javor, jírovec, habr, hloh a trnovník. Vedení města věří, že se stromům vyhnou vandalové, případně že je pomůže ochránit všímavost zdejších obyvatel.
</TEXT>
</DOC>
<DOC>
<DOCID>MF-20020107284</DOCID>
<DOCNO>MF-20020107284</DOCNO>
<DATE>01/07/02</DATE>
<TITLE>
Moravské Budějovice: Získali ocenění
</TITLE>
<HEADING>
Z celého kraje DNES
</HEADING>
<TEXT>
Třetí místo v soutěži O lidech s lidmi získalo koncem minulého roku město Moravské Budějovice. Cenu za podporu účasti veřejnosti v rozhodování, již udělila patnáctičlenná porota, převzal na Pražském hradě starosta Jan Nekula z rukou ministra životního prostředí Miloše Kužvarta.
Třetí místo v soutěži O lidech s lidmi získalo koncem minulého roku město Moravské Budějovice. Cenu za podporu účasti veřejnosti v rozhodování, již udělila patnáctičlenná porota, převzal na Pražském hradě starosta Jan Nekula z rukou ministra životního prostředí Miloše Kužvarta.
</TEXT>
</DOC>
<DOC>
<DOCID>MF-20020107285</DOCID>
<DOCNO>MF-20020107285</DOCNO>
<DATE>01/07/02</DATE>
<TITLE>
Tříkrálová sbírka vyvrcholila živým betlémem
</TITLE>
<TEXT>
Havlíčkův Brod - Putování za betlémskou hvězdou sehráli v neděli již počtvrté dobrovolníci z havlíčkobrodské charity a místní fary. Zakončili tak tradiční sbírku, jejíž výtěžek letos podpoří stacionář pro děti a mládež s mentálním a kombinovaným postižením v Ledči nad Sázavou. Průvod se třemi králi v čele se v doprovodu andělů, pasáčků, hudebníků a také několika stovek přihlížejících lidí vydal krátce po druhé hodině odpolední od kostela Nanebevzetí Panny Marie na Havlíčkovo náměstí. Rozhovor s židovským králem Herodem, který se objevil na balkóně jednoho z domů, doprovodil vánočními koledami pěvecký sbor Jasoň. Poté se průvod pohnul směrem ke kostelu svaté Trojice v nedalekém parku, kde v jesličkách čekala svatá rodina: Josef, Marie a malé děťátko. "Bohužel nám letos selhali jak koně pro tři krále, tak oslík do jesliček. Asi kvůli mrazu," vysvětlila ředitelka charity Anna Blažková. Tříkrálová sbírka v havlíčkobrodském vikariátě začala 3. ledna. "V celém vikariátě bylo asi 150 kasiček, jen v Brodě kolem třiceti. Pokladničky rozpečetíme v pondělí, dvě ale zůstanou do konce měsíce, aby mohli přispět lidé, u nichž tři králové nebyli," vysvětlila Blažková. Loni sbírka vynesla přes 320 tisíc korun.
</TEXT>
</DOC>
<DOC>
<DOCID>MF-20020107286</DOCID>
<DOCNO>MF-20020107286</DOCNO>
<DATE>01/07/02</DATE>
<TITLE>
I bez koní a oslíka se průvod líbil
</TITLE>
<TEXT>
Havlíčkův Brod - Velmi činorodě vypadaly asi hodinu před začátkem průvodu tří králů klubovní prostory v havlíčkobrodské charitě. Místnostmi poletovali malí pasáčkové a pážata s cennými dary, před zrcadlem si tonerem z kopírky černil tvář dvaadvacetiletý Baltazar Stanislav Bárta a ostatní členové komparsu dodělávali poslední úpravy právě navlečených kostýmů. "Já ty dudy snad nenaladím," postěžoval si dudák Jindřich Holub v krajovém kroji a s beranicí na hlavě. "Jak to ladím víc jak půl hodiny, začínám ztrácet hudební sluch," dodává s úsměvem již stálice tříkrálového průvodu. V dalším z pokojů dolaďují své převleky obávaný Herodes a mudrc z Východu jménem Kašpar. "Na prvním putování jsem hrál Josefa, protože se nám zrovna narodilo nejmladší dítě. Teď už potřetí vystoupím jako Herodes," se smíchem hlásí pětatřicetiletý otec tří dětí Jan Krýsa, jehož v narůžovělé protkávané paruce nelze přehlédnout. Zdá se, že si ve své roli jednoznačně libuje. O osm let mladší Petr Trefil hraje Kašpara. V průvodu účinkuje vůbec poprvé, protože se do Brodu přistěhoval teprve před dvěma lety z Valašska. "Podle mého je to dobrá akce. Jednak potěší lidi, také je to příležitost, jak zvěstovat zprávu vánoční," tvrdí biblický Kašpar. "Navíc to přispěje k životu farnosti," dodává Krýsa. Přípravy průvodu, na nichž má největší podíl právě charita, začínají zhruba dva měsíce před 6. lednem. "Šijou se kostýmy a připravuje text hry. Na paměť to není nic složitého, každý říká jen pár vět. Role jsme si rozdělili bez problémů, vzájemně se totiž známe," potvrdil Petr Trefil a zároveň nevyloučil, že by v budoucnu mohli s manželkou sehrát Josefa s Marií. "Dá-li Bůh dítě, proč ne?" usmívá se tajemně letošní Kašpar, jinak voják z povolání. Jak dále popsal, součástí tříkrálového představení je zvěstování anděla pastýřům v Izraeli, příchod tří králů mudrců z Východu a jejich setkání s Herodem a konečně klanění děťátku a skládání darů: zlata, vonné myrhy a kadidla. Právě to už důkladně provonělo okolí fary a pronikavá vůně se z rozhoupané kadidelnice, kterou drží jedno z pážat v oranžovém kostýmu, táhne i na náměstí. "Haló, haló, slyšte moje slova, haló, haló, nebudu je opakovat znova, všichni občané brodští, poslyšte příběh prostý," ozývá se bubeníkův hlas Havlíčkovým náměstím. Promrzlí lidé podupávají nohama, ale naslouchají pozorně. Na charitní představení přijeli i z okolních vesnic. "Je to další způsob, jak lidi zaujmout. Ve městě je čtyřiadvacet tisíc nepraktikujících lidí a věřících má být podle posledního sčítání kolem sedmi set," dodává ještě Krýsa. Poslední scénku sehráli členové průvodu před jesličkami. Z kostelíka se ozývají pronikavé hlasy malých jehňat, miminko kupodivu ani nehlesne. Venku stojí dlouhá fronta lidí, kteří chtějí na vlastní oči vidět živý betlém.
</TEXT>
</DOC>
<DOC>
<DOCID>MF-20020107287</DOCID>
<DOCNO>MF-20020107287</DOCNO>
<DATE>01/07/02</DATE>
<TITLE>
Na silnicích byl klid, nehodu měly sáňkující děti
</TITLE>
<GEOGRAPHY>Vysočina</GEOGRAPHY>
<TEXT>
Mrazivé počasí bez větších rozmarů usnadnilo o víkendu život silničářům na Vysočině. Silnice, o něž se starali, byly suché a prosolené, jen boční komunikace pokrývala vrstva uježděného sněhu. "Někde jsou ještě zúžené, většinu se nám už povedlo rozšířit. Řidiči jezdí opatrněji," poznamenal ředitel žďárské správy silnic Josef Sáblík s tím, že podobně by měly vypadat silnice i v dalších okresech. Poměrně klidnou službu tak měli i policisté a hasiči, kteří vyjížděli jen k ojedinělým nehodám. Víkendové mrazy nijak vážněji neohrozily ani železničáře a vodaře. Jak potvrdil službu konající výpravčí žďárské stanice, minus pět stupňů žádné větší problémy nenadělalo. "Pouze v sobotu byly problémy s výhybkami, každá druhá se musela rozhýbat, ale koleje nám nepraskaly," dodal výpravčí. Ani dispečer Jiří Dočekal ze žďárské divize Vodárenské a. s. nehlásil větší potíže. "Když jsou mrazy, sem tam porucha je, ovšem zatím je to v pohodě. Žádný extrém," řekl. Pouze menší dopravní nehody hlásili jihlavští a žďárští hasiči. "Kolem sedmé večer jsme měli také výjezd do Velkého Meziříčí, záchranka a policie nás požádaly o otevření bytu, který odmítal odemknout údajně krvácející muž," sdělil operační důstojník žďárských hasičů Jan Lukeš. K zamčenému bytu vyjeli také hasiči z Třebíče. "V neděli jsme pomáhali otevírat byt v Jemnici, v poledne jsme vyprošťovali zamrzlé labutě na Jihlavce," popsal operační důstojník Lubomír Nestrašil. Jak uvedl pelhřimovský dispečer Milan Vopálenský, v neděli vyjeli hasiči k požáru v Janovicích a asistovali také u zraněného lyžaře. Rušnou sobotu měli policisté a záchranka na Havlíčkobrodsku. V Krucemburku totiž trojice asi desetiletých dětí na saních vjela pod auto, a jak upřesnil operační důstojník havlíčkobrodské policie, do nemocnice jim musel pomáhat vrtulník záchranné služby. "Dva chlapci leží se zlomeninami v havlíčkobrodské nemocnici, děvče utrpělo jen lehký úraz," podotkl službu konající lékař.
Vysočina - Mrazivé počasí bez větších rozmarů usnadnilo o víkendu život silničářům na Vysočině. Silnice, o něž se starali, byly suché a prosolené, jen boční komunikace pokrývala vrstva uježděného sněhu. "Někde jsou ještě zúžené, většinu se nám už povedlo rozšířit. Řidiči jezdí opatrněji," poznamenal ředitel žďárské správy silnic Josef Sáblík s tím, že podobně by měly vypadat silnice i v dalších okresech. Poměrně klidnou službu tak měli i policisté a hasiči, kteří vyjížděli jen k ojedinělým nehodám. Víkendové mrazy nijak vážněji neohrozily ani železničáře a vodaře. Jak potvrdil službu konající výpravčí žďárské stanice, minus pět stupňů žádné větší problémy nenadělalo. "Pouze v sobotu byly problémy s výhybkami, každá druhá se musela rozhýbat, ale koleje nám nepraskaly," dodal výpravčí. Ani dispečer Jiří Dočekal ze žďárské divize Vodárenské a. s. nehlásil větší potíže. "Když jsou mrazy, sem tam porucha je, ovšem zatím je to v pohodě. Žádný extrém," řekl. Pouze menší dopravní nehody hlásili jihlavští a žďárští hasiči. "Kolem sedmé večer jsme měli také výjezd do Velkého Meziříčí, záchranka a policie nás požádaly o otevření bytu, který odmítal odemknout údajně krvácející muž," sdělil operační důstojník žďárských hasičů Jan Lukeš. K zamčenému bytu vyjeli také hasiči z Třebíče. "V neděli jsme pomáhali otevírat byt v Jemnici, v poledne jsme vyprošťovali zamrzlé labutě na Jihlavce," popsal operační důstojník Lubomír Nestrašil. Jak uvedl pelhřimovský dispečer Milan Vopálenský, v neděli vyjeli hasiči k požáru v Janovicích a asistovali také u zraněného lyžaře. Rušnou sobotu měli policisté a záchranka na Havlíčkobrodsku. V Krucemburku totiž trojice asi desetiletých dětí na saních vjela pod auto, a jak upřesnil operační důstojník havlíčkobrodské policie, do nemocnice jim musel pomáhat vrtulník záchranné služby. "Dva chlapci leží se zlomeninami v havlíčkobrodské nemocnici, děvče utrpělo jen lehký úraz," podotkl službu konající lékař.
</TEXT>
</DOC>
<DOC>
<DOCID>MF-20020107288</DOCID>
<DOCNO>MF-20020107288</DOCNO>
<DATE>01/07/02</DATE>
<TITLE>
Zasněžené kopce potěšily lyžaře a vlekaře
</TITLE>
<TEXT>
Pro majitele rekreačních zařízení začíná sezona po Vánocích
</TEXT>
<HEADING>
Lidi by ze svahů vyhnala jen další kalamita
</HEADING>
<GEOGRAPHY>Vysočina</GEOGRAPHY>
<TEXT>
Zatímco silničářům udělala sněhová kalamita vrásky na čele, provozovatelé vleků, majitelé rekreačních středisek a lyžaři si lepší zimu snad ani nemohli přát. Téměř metrové sněhové závěje a stávající povětrnostní podmínky na Vysočině jsou navíc příslibem pohádkové zimy i v nejbližších týdnech. Lidé, kteří se starají o lyžařské areály a penziony, doufají, že i zbytek sezony bude stejně úspěšný. Pokud ovšem nepřijde další kalamita, která by turisty od cesty na Vysočinu odradila. "Sněhu je až příliš. Pokud to tak ještě dva měsíce vydrží, bude to dobré. Zatím máme vyděláno tolik, co loni za celý rok," poznamenal Antonín Pechek, který se stará o lyžařský vlek v areálu Antonka u Kamenice nad Lipou na Pelhřimovsku. "O prázdninách tu byly tak pětiminutové fronty, ale dalo se to zvládnout. Jezdí tu hodně Pražáků, pak taky lidi z Pelhřimovska, Jindřichohradecka a Počátecka," dodal. Na nedostatek zájmu turistů si nestěžují ani vlekaři areálu Vysoká u Havlíčkova Brodu, který nabízí dvě sjezdovky v délce 250 a 400 metrů. I když zahraniční návštěvníci toto středisko příliš nevyhledávají, místní lidé sem jezdí často. "Vleky jezdí denně, silnice jsou v pořádku, a tak lidí je pořád dost. Jen kdyby nebyl takový mráz," podotkl Havel, technický provozovatel a jednatel oddílu lyžování TJ Jiskra Havlíčkův Brod Petr. Letošní zima se podle něja nedá s minulými sezonami srovnávat. "Sněhové podmínky jsou daleko lepší a doufám, že vydrží. Zatím sice nemáme dělo na umělé zasněžování, snažíme se ale jednat s městem, aby něco přispělo," řekl Havel. Bohatou sněhovou nadílku si pochvalují i provozovatelé vleků na Žďársku. Bystřickou tři sta metrů dlouhou sjezdovku vyhledávají nejen místní lyžaři, ale především turisté z Brna. "Vetšinou se sem staví si zalyžovat a pak pokračují do Nového Města. Zatím je to se sněhem perfektní, loni byly podmínky mizerné. Za poslední tři roky jsme ale nezdražovali, máme doslova lidové vstupné," vysvětlil Miloš Ludvík, jednatel lyžařského oddílu z Bystřice nad Pernštejnem. Dobré lyžařské podmínky nabízí podle ujištění místostarosty Ladislava Čecha také areál v Dalečíně. "Hodně se lyžovalo hlavně přes Vánoce, to se tvořily fronty. Jinak více lidí jezdí spíše o víkendu, kromě lyžařů z blízkého okolí především z Brna," uvedl Čech. Na provozu místního vleku se z poloviny podílí obec, která je spoluvlastníkem. "Loni jsme stavěli parkoviště, koupili jsme na leasing také sněžné dělo, chystáme přípojku vody," vypočítal místostarosta. Ve svrateckém areálu se mohou těšit i ze zahraniční účasti. "Jezdí sem hodně Poláků, Němců a Italů. O víkendech jsou sice i patnáctiminutové fronty, kdo si ale chce zalyžovat, vydrží to," popsal situaci u vleku jeho majitel Petr Chlubna. O sezoně podle jeho slov rozhodne až leden. "Vánoce bývají vždycky plné, lyžuje každý. Až skončí měsíc, uvidíme," uvedl Chlub na. Mekka zimní Vysočiny, novoměstský areál na 741 metrů vysokém Harusově kopci, je podle pracovníka provozní směny Pavla Kalába doslova v lyžařském obležení. Oproti začátku lyžařské sezony, kterou začali umělým zasněžováním o deset dní dříve, jezdí nyní plně vytížené oba dva vleky. "Už třetí zimu se nám podařilo docela slušně vydělat, peníze investujeme do nové techniky. Koupili jsme rolbu, sněhové dělo, teď budujeme U-rampu pro snowboardisty. Tradičně nás vyhledávají nejen místní a naši turisté, ale rovněž Němci, Poláci a Chorvati," řekl Kaláb. "Myslím, že sportovní klub může být zatím spokojen, podmínky jsou výborné. Když jedou dva vleky, za hodinu přepravíme nahoru přes tisíc lidí," dodal Pavel Vinkler, který v sobotu vleky obsluhoval. Jestliže lyžařská zima právě nabrala ty správné obrátky, pro majitele hotýlků a penzionů sezona spíše začíná. Shodně totiž potvrdili, že o Vánocích jejich nabídky moc lidí nevyužívá a že turisté se ohlašují spíše až v lednu. "Teprve jsme se rozjeli, obsazeni jsme tak způli. I kdyby totiž o Vánocích byly dva metry sněhu, lidi nepřijedou. Často ani nevěří, že tady sníh je, přitom je-li dobrá zima, vydrží tu až do května," podotýká majitelka Penzionu Horácko v obci Tři Studně Marta Studýnková, podle níž za neinformovanost turistů může nedostatečné sněhové zpravodajství z Vysočiny. "Například loni byla mizerná zima, sníh nebyl třeba v Krkonoších, tady však ano. Lidi se tomu divili. Pokud ale nepřijde další kalamita, která by návštěvníky odradila od cesty, měla by být dobrá sezona," míní majitelka, jež by také uvítala lépe ošetřené silnice. Stejné přání projevil i Martin Šolc, ředitel Hotelu Devět skal v Milovech na Žďársku. "Některé silnice jsou opravdu neprůjezdné kvůli vyjetým kolejím, silničáři by s tím něco měli dělat," potvrdil Šolc. Sněhovou nadílku si sice chválí, nicméně dostatek sněhu v celé zemi považuje spíše za nevýhodu podnikatelů na Vysočině. "Zatím máme padesátiprocentní obsazenost, klienty si sháníme sami přes internet. Dokud ale budou sdělovací prostředky psát o kalamitě, nikdo sem nepřijede. Pokud však bude sezona aspoň tak dobrá jako loni, budeme rádi," dodal ředitel hotelu.
Zatím máme vyděláno tolik, co loni za celý rok.
Antonín Pechek, areál Antonka u Kamenice nad Lipou
</TEXT>
</DOC>
<DOC>
<DOCID>MF-20020107289</DOCID>
<DOCNO>MF-20020107289</DOCNO>
<DATE>01/07/02</DATE>
<TITLE>
Města budou muset brát úvěry, příjmy z privatizace ubývají
</TITLE>
<TEXT>
Příjmy, které města získala z privatizace, se tenčí. Tuto skutečnost postupně poznávají i ekonomové ve městech v regionu.
Vysočina - Ekonomové měst a obcí předpokládají, že po letech velkých investic, hrazených zčásti z privatizačních příjmů, budou nyní města buď muset rozjíždění nových velkých akcí omezit, nebo stále častěji využívat pomoci od bankovních ústavů a brát si velké úvěry. K privatizačním příjmům patří například peníze, které města získala z rozprodeje zisků z privatizací bytových fondů či prodeje svých podílů v regionálních energetických společnostech, distribuujících elektřinu, či plyn. Město Pelhřimov například získalo za prodej třinácti set městských bytů do rukou vlastníků přibližně šedesát milionů korun a za prodej práv k energetickým akciím celkem 116 milionů korun. Nyní městu zbývá z akcií přibližně 30 milionů u nichž však vedení města předpokládá, že je letos vloží do nákladné rekonstrukce městského hotelu Křemešník. Z peněz pak už pravděpodobně nic nezbude. Město však bude muset investovat i do řady menších akcí a také do drahé rekonstrukce zimního stadionu. "Zatím jsme to z těch mimořádných peněz vždycky zvládli financovat, ale na ten zimní stadion si asi už možná budeme muset vzít úvěr," řekla ekonomka pelhřimovské radnice Marie Lašťovičková. "V dalších letech bude muset město po úvěrech sahat nepochybně mnohem častěji, než dosud," dodala ekonomka. Podle odborníků však není hospodaření s pomocí velkých úvěrů ničím neobvyklým. "Úvěrové hospodaření a zadluženost je základním nástrojem rozvoje všech samosprávných celků na Západě," je přesvědčen Luděk Tesař z ministerstva financí. Ministerstvo financí nicméně letos získá nad zadlužováním obcí kontrolu. Každá půjčka či vydání dluhopisů bude od ledna podléhat jeho schválení. Další podmínkou je, že roční splátky všech půjček obce nebudou moci přesáhnout patnáct procent rozpočtu. "Jde nám o prevenci," mírní kritiku starostů šéf odboru ministerstva financí Rudolf Prokop. Města a obce si v minulých letech výrazně vylepšovaly své rozpočty mimořádnými příjmy z rozprodeje majetku - nejvíce inkasovaly před dvěma lety prodejem podílů v distribučních společnostech, za což v celé republice obce utržily téměř třicet čtyři miliard korun. Podle ekonomů se právě díky tomu podařilo zastavit růst zadlužování obcí. Nynější městská a obecní zastupitelstva mohla díky privatizačním příjmům více investovat. A ekonomové už nyní radí, aby města začala výrazně šetřit například omezením běžných provozních výdajů na chod úřadů. K tomu je zatím mimořádné příjmy příliš netlačily. Analytik společnosti Patria finance Martin Pražák situaci obcí a měst přirovnal ke státnímu rozpočtu, který také dosud výrazně vylepšují privatizační příjmy. "Jediná kapitola, kde stát může ušetřit, jsou povinné mandatorní výdaje. A něco podobného čeká obce, které se budou muset bavit o úsporách v běžných výdajích," tvrdí Pražák.
</TEXT>
</DOC>
<DOC>
<DOCID>MF-20020107290</DOCID>
<DOCNO>MF-20020107290</DOCNO>
<DATE>01/07/02</DATE>
<TITLE>
Otázka dne
</TITLE>
<TEXT>
... pro Zdeňka Kurku, předsedu jihlavského Klubu českých turistů Čeřínek:
- V sobotu měli jihlavští turisté v plánu výšlap na Čeřínek. Neohrozily akci následky kalamity?
První lednovou sobotu chodíme spolu se Sokoly už léta na Čeřínek, kde máme nejstarší základnu. Letos jsme se tam ale nedostali, bohužel právě kvůli kalamitě. Nemohli bychom tam udělat žádné občerstvení, takže jsme výlet naplánovali jinam. Šli jsme do Zborné, Pávova a pak zpátky do Jihlavy.
</TEXT>
</DOC>
<DOC>
<DOCID>MF-20020107291</DOCID>
<DOCNO>MF-20020107291</DOCNO>
<DATE>01/07/02</DATE>
<TITLE>
Fronty lidem příliš nevadí
</TITLE>
<HEADING>
Anketa
</HEADING>
<TEXT>
Harusův kopec u Nového Města na Moravě - Pět set padesát metrů dlouhá sjezdovka na lidově zvaném Harusáku patří mezi nejoblíbenější na Vysočině. Jejích dvou vleků využívají milovníci zimních sportů z širokého okolí, častými hosty bývají i zahraniční turisté ubytovaní například v nedalekém Ski hotelu. Areál je v provozu každý všední den od devíti ráno do devíti večer, o víkendu spouštějí vleky o hodinu dříve. Umělého osvětlení sjezdovky rádi využívají turisté, kteří si sem přijedou zalyžovat třeba jen na jeden den. Fronty jim nevadí, hlavně když je hodně sněhu.
Radoslav Kraus s rodinou, Znojmo: Lidi od nás sem jezdí, protože je to blízko. My jsme tu poprvé, poradila nám totiž švagrová. Líbí se nám tu a fronty se samozřejmě dají snést.
Markéta Ryšková, Havlíčkův Brod: Přijela jsem s kamarádkami, poprvé se mi tu totiž zalíbilo. Je to tu nejlepší, fronty netrvají ani pět minut.
Tomáš Hoffman, Žďár nad Sázavou: Jezdívám sem často. Na to, že je to Vysočina, se tu dá docela dobře zalyžovat. Jinak si rád zajedu na hory do Itálie nebo Rakouska.
Pavel Šotola, Brno: Každý rok se tu tak pětkrát šestkrát stavíme. Loni a předloni nebylo moc sněhu, kdežto tady zasněžovali, proto sem lidi jezdí rádi. Navíc tu nikdy velké fronty nebyly.
Milan Ryšavý, Brno: Občas si sem zajedeme, z Brna je to jen pětašedesát kilometrů. Líbí se nám tu, protože si zde zalyžují i děti. A když jsou fronty, mně to nevadí, zajdu si na běžky.
</TEXT>
</DOC>
<DOC>
<DOCID>MF-20020107292</DOCID>
<DOCNO>MF-20020107292</DOCNO>
<DATE>01/07/02</DATE>
<TEXT>
S nástrahami tratě společně se svými psy bojuje Antonín Škapa.
</TEXT>
</DOC>
<DOC>
<DOCID>MF-20020107293</DOCID>
<DOCNO>MF-20020107293</DOCNO>
<DATE>01/07/02</DATE>
<TITLE>
Do Tří Studní přijeli ti nejlepší z musherů
</TITLE>
<TEXT>
Tři Studně - Podle psího štěkotu by se bezpečně dalo najít místo konání dvoudenních závodů psích spřežení v areálu hotelu Horník v obci Tři Studně na Žďársku. Musherské klání se na Vysočině pořádá již několikátou sezonu. Letos potřetí sezval milovníky psích spřežení a sportu samotného brněnský Sportovní klub Askino. "Jedeme první ze čtyř závodů každoročního seriálu mistrovství republiky. Přijela asi stovka nejlepších musherů z celé země a pár týmů také ze zahraničí," řekl k závodům jejich ředitel Jiří Trnka. Spolu s mushery se tratěmi vedoucími okolím Tří Studní, Skleného a Vlachovic prohánělo asi pět stovek psů: alaskánů, husky, malamutů, norských ohařů či grónských psů. "Startuje zde několik tříd, čtyřspřeží běží zhruba osmikilometrovou trať, šest a více psů pak něco přes jedenáct kilometrů přes pláně a lesy," vysvětlil Martin Levíček, který před svou jízdou pomáhal organizovat starty jednotlivých posádek. Kromě klasických saní se čtyřmi a více zapraženými psy na trať vyrážely i kombinace psa, různě zatížených saní a běžkaře. "Jedou také dvojice pes a běžkař, tomu se říká skijöring," vysvětlil Levíček, který sám vede několik zapřažených alaskánů. Právě odstartoval poslední rozvášněné ohaře a na start se připravuje posádka s nesrovnatelně klidnějšími psy husky. "V sobotu si posádky vyjely časy a podle toho byly na start postaveny druhý den. Výsledek tvoří součet obou časů," podotkla musherka Helena Levíčková. Jako žena není na závodech psích spřežení žádnou výjimkou. Spolu se svými psy se na trať vydala asi dvacítka dalších účastnic. "Trénink psů vyžaduje tvrdý režim. Je nutný aspoň pětkrát týdně, psům se však musí dostat i kvalitní stravy a odpočinku. Je to jako u vrcholových sportovců," popisuje nároky musherského sportu ředitel Trnka. Vedle severských čistokrevných plemen se v poslední době upřednostňují kříženci. "Třeba ohaři jsou temperamentní a rychlí. Průměrná rychlost u špičkových spřežení je asi třicet kilometrů v hodině, ohaři dokážou i více. Jenže vhodní jsou právě tak do střední Evropy, na Aljašce by mrzli," říká Trnka. Stále populárnější sport se v republice i střední Evropě rozmohl hlavně začátkem devadesátých let. "U nás to lidé berou pořád jako legraci, ale třeba loni jsme z mistrovství Evropy přivezli pět medailí a probili se mezi skandinávské země," dodal Trnka.
</TEXT>
</DOC>
<DOC>
<DOCID>MF-20020107294</DOCID>
<DOCNO>MF-20020107294</DOCNO>
<DATE>01/07/02</DATE>
<TITLE>
Se psy se snažím na trati běhat co nejvíc, říká musher
</TITLE>
<TEXT>
Tři Studně - Třetí nejlepší musher republiky v třídě takzvaných těžkých plemen. Jinak také stále usměvavý chovatel grónských psů a civilním povoláním živnostník ve stavebním zámečnictví. To je sedmadvacetiletý Zdeněk Kůrka, který na víkendové závody psích spřežení v obci Tři Studně přijel z Ráječka na Blanensku. Je něco po jedné hodině odpoledne, do startu Zdeňkovi zbývá dobrá hodina. Tři chlupatí grónští psi proto ještě odpočívají ve svých kotcích uvnitř auta. Dvě hodiny před startem dostali granule s výživným přídavkem Elektrolyt rozpuštěné v jednom a půl litru vody a několikrát se musí nechat od rána vyvenčit, aby pak nezdržovali na trati. "Granule jsou podle mého lepší než masový vývar. Ten sice zajistí okamžitou energii a psi ho samozřejmě vychlemtají raději. Ovšem výživnější jsou granule, navíc se lépe připravují. Maso vám v zimě zmrzne," vysvětluje chovatel a závodník v jedné osobě. Musherských závodů se účastní už třetím rokem a díky své výborné fyzické kondici se stačil propracovat mezi republikovou špičku. "Původně jsem choval dva bezpapírové malamuty, s těmi jsme běhal jen tak po okolí na běžkách. Pak jsem se jel podívat na závody a zalíbilo se mi to natolik, že jsem si pořídil papírové grónské psy a začal trénovat," vzpomíná na začátky Zdeněk, který trénuje se saněmi či s kárkou od září do dubna. Na závody do Tří Studní přijel pouze se třemi psy, čtvrté štěně závodnická kariéra teprve čeká. "Je to trochu handicap oproti čtyřspřežím v mé kategorii, snažím se to dohánět během," říká musher a pobaveně přiznává, že kolegové kvůli jeho fyzické kondici často lamentují. "Říkají, že mám něco nechat i na psech," dodává se smíchem. Na více než osmikilometrovou trasu je třeba řádně se připravit. "Ráno jsem si trať projel na běžkách. Dnes je to hodně tvrdé, sníh je zmrzlý," poznamenává Zdeněk, zatímco pracuje na přípravě svých dřevěných saní. Nožem do skluznic zapracovává zažehlený vosk a kartáčem pak plochy obou skluznic zahlazuje. "Saně se voskují jako sjezdové lyže, řídíme se teplotou sněhu. Hlavně by to mělo dobře klouzat," vysvětluje musher a leští skluznice něčím, co připomíná dámskou punčochu. Na dotaz, kde má svůj rodinný tým, se smíchem odpovídá, že si vystačí pouze se svou přítelkyní Lenkou. "Dnes tu ale Lenka není, takže psy mi před startem bude hlídat kamarád," dodává Zdeněk. Součástí výbavy jeho saní je pouze povinný vak, kde veze botičky pro zraněné psy, a kotva. Závaží, které táhnou psi v jiných třídách, jeho trojspřeží neveze. Nepoběží však nalehko, vždyť jejich musher váží dobrých třiaosmdesát kilo. "Před závody neshazuji, ale začínám pořádně trénovat. Se psy vyběhnu všechny kopce na trati, a pokud je nevyhodím z rytmu, tak pomáhám i na rovince. Snažím se běžet co nejvíc na začátku, tak se sice utavím brzo já, ale psům zbydou síly na závěrečnou etapu," vysvětluje taktiku. Náklady na poměrně náročný koníček prý raději ani nepočítá. "Každý pes sežere půl kila granulí denně, jen za žrádlo pro čtyři psy dám každý den stovku. Když k tomu připočtete deset tisíc korun ročně za běžné prohlídky u veterináře, všechno startovné a výbavu, stojí mě to čtyřspřeží kolem padesáti šedesáti tisíc r očně," vypočítává mladý muž. Deset minut před startem zapřahá své tři psy do saní a odjíždějí ke startovní čáře. Corcovi, Dakotě a Atanukovi se to zjevně zamlouvá. Nadšeně poskakují a těší se, jak proženou svého mushera.
</TEXT>
</DOC>
<DOC>
<DOCID>MF-20020107295</DOCID>
<DOCNO>MF-20020107295</DOCNO>
<DATE>01/07/02</DATE>
<TITLE>
Zemské muzeum má svoji virtuální expozici
</TITLE>
<TEXT>
Projít se Moravským zemským muzeem mohou zájemci, aniž by opustili teplo domova. Na internetových stránkách jsou představena i muzejní pracoviště v Kralicích a Budišově
Brno, Budišov, Kralice nad Oslavou - Virtuální prohlídku expozic nabízejí nově graficky upravené internetové stránky brněnského Moravského zemského muzea. "Na adrese www.mzm.cz si mohou návštěvníci internetových stránek prohlédnout fotografie nejzajímavějších exponátů ze všech expozic druhého největšího muzea v České republice," řekla zaměstnankyně muzea Zuzana Vojtová. Na stánkách nechybějí otevírací doby všech expozic, rozpis specializovaných přednášek i program akcí v Dětském muzeu. Kromě šesti brněnských sídel muzea jsou představena i detašovaná pracoviště muzea - Památník Kralické tiskárny v Kralicích nad Oslavou, zoologický depozitář na zámku v Budišově u Třebíče a depozitář nábytku v Jevišovicích na Znojemsku. Moravské zemské muzeum založil v červenci roku 1817 císařským dekretem František I.. Ve svých sbírkách muzeum shromáždilo přes šest milionů předmětů z archeologie, historie, numismatiky, etnografie, dějin literatury, divadla a hudby, dále z geologie, mineralogie, botaniky, zoologie a entomologie.
</TEXT>
</DOC>
<DOC>
<DOCID>MF-20020107296</DOCID>
<DOCNO>MF-20020107296</DOCNO>
<DATE>01/07/02</DATE>
<TITLE>
Dostál ředitele zítra nejmenuje
</TITLE>
<TEXT>
Praha, Třebíč - Ministr kultury Pavel Dostál nepředá 8. ledna Mojmíru Weimannovi dekret, jímž by ho jmenoval ředitelem Státní opery Praha. Ministr se totiž rozhodl, že uspořádá na obsazení funkce další kolo výběrového řízení. Jen den poté, co oznámil Weimannovo jméno, ministr své rozhodnutí změnil, protože kvůli administrativní chybě nebyl do loňského konkursu zařazen Jiří Kovář, někdejší ředitel České filharmonie. "Jiří Kovář, který byl mezi přihlášenými do výběrového řízení na šéfa Státní opery, ale jehož přihláška se ztratila, napsal ministru kultury dopis," řekla na vysvětlenou mluvčí ministerstva Dita Fuchsová. Ministr podle ní na základě Kovářova přání provede další kolo řízení. Dostál se rozhodl vyslyšet názory odborné komise, i když mohl jmenovat ředitele Státní opery bez výběrového řízení. Mojmír Weimann, třebíčský rodák a nynější ředitel Národního divadla v Brně, nechtěl celou záležitost komentovat. Spolu s Weimannem byli mezi kandidáty v užším kole výběru ještě někdejší šéf brněnského operního souboru Tomáš Šimerda a režisér Daniel Wiesner. Dosavadní ředitel Státní opery Daniel Dvořák se k 1. červenci ujme funkce ředitele Národního divadla v Praze.
</TEXT>
</DOC>
<DOC>
<DOCID>MF-20020107297</DOCID>
<DOCNO>MF-20020107297</DOCNO>
<DATE>01/07/02</DATE>
<TITLE>
Akcie hodně pomohly, ale je třeba také opatrnosti
</TITLE>
<GEOGRAPHY>Vysočina</GEOGRAPHY>
<TEXT>
Ačkoli byly příjmy z prodeje hlasovacích práv k akciím distribučních energetických společností pro města a obce vítanou vzpruhou, v mnoha zastupitelstvech přistupují k jejich utrácení obezřetně. Město Žďár nad Sázavou například získalo jako zálohu za hlasovací práva k akciím Jihomoravské energetiky 85 milionů korun a za akcie Jihomoravské plynárenské společnosti přes 50 milionů.
</TEXT>
<HEADING>
Akcie JME nejsou zatím obchodovatelné
</HEADING>
<TEXT>
Zatímco plynárenské akcie už město ve svém rozpočtu využilo, elektrárenské akcie JME město zatím nevyužilo a ani v příštím roce se tak zřejmě nestane. "Nebyly použity a ani v příštím roce zatím použity nebudou, počítáme s tím, že je to pořád jenom záloha," řekla městská ekonomka Jitka Vácová. Města se obávají, aby peníze nemusela vracet. Akcie Jihomoravské energetiky totiž nejsou obchodovatelné a města tedy musí čekat až bude jejich obchodovatelnost uvolněna. Do té doby by po nich mohl kupec práv své peníze vymáhat zpět. "Dokud nebude obchodovatelnost uvolněna, jsou to stále peníze, které bychom například museli ze dne na den vrátit. Jsou sice na účtu, ale je to jako závazek, jakoby je město mělo půjčené. Může je použít, ale mělo by je mít po ruce s vědomím, že je schopno je v případě potřeby bez potřeby placení úroků z prodlení vrátit," řekla ekonomka jihlavské radnice Dagmar Kosová. Město Třebíč už většinu svých peněz z prodeje práv k akciím prodalo a nyní mu z nich zbývá přibližně dvacet milionů korun. "Tajně a pevně věříme, že je nebudeme muset vracet, protože by to byla pro nás velice nepříjemná situace," řekl třebíčský starosta Miloš Mašek.
</TEXT>
<HEADING>
V Třebíči už většinu peněz utratili
</HEADING>
<TEXT>
Peníze město použilo například k nákupům pozemků na průmyslovou zónu, některé vložilo už do svého loňského rozpočtu. "Zatím jsme nepotřebovali žádné výrazné úvěry, ale pochopitelně se nám investicemi tyto zdroje snížily. V dalších letech budeme muset buď méně investovat, nebo sáhnout po úvěrech," řekl Mašek. Podobné zdroje příjmů jako z energetických akcií mělo město i v minulých letech. V letech 1997 a 1998 částečně rozprodalo svůj bytový fond a získané peníze opět investovalo do stavby nových bytů. Prodávalo také drobné pozemky, či kupříkladu kotelny. Ne vždy však privatizace může skýtat městu velký zisk. "Prodej kotelny na sestavování rozpočtu neměl vliv. Naopak jsme museli jít dolů s její cenou, protože jde o zařízení, která jsou neprodejná vzhledem k nutnosti velkých investic před dalším provozem," řekl Mašek. Zastupitelé zde nyní diskutují o tom, zda město rozprodá i další část svých bytů. "V minulosti jsem privatizaci bytů kritizoval, ale když nyní vidím ty nesnáze a vysoké dlužné částky od neplatičů, které z nich nemůžeme dostat, myslím, že i to stojí za úvahu," řekl Mašek. Budoucí povolební garnituru by podle Maška nemělo zatížit, že už jí pravděpodobně nepomohou peníze tak, jako té současné zisky z energetických akcií. "Není to nastartováno tak, že by to mělo příští zastupitelstvo nějak položit, že by nemohlo provádět svou politiku," řekl Mašek. Města však tvrdí: akcie nám pomohly s investicemi, které se dlouhodobě vyplatí. "Investujeme mnoho peněz do průmyslové zóny, a rozjíždíme investice do zlepšení dopravního spojení s Velkým Meziříčím. Ale to je nutná investice, která je městu prospěšná," tvrdí Mašek.
</TEXT>
<HEADING>
V Polné to bez úvěru nejde
</HEADING>
<TEXT>
Také Polná už většinu svých peněz za energetické akcie utratila a nyní jí zbývají poslední tři miliony korun. Podle potřeby si město vezme koncem roku úvěr, kterým bude platit stavbu domu s pečovatelskou službou. Už nyní má sice nasmlouvané úvěry ve dvacetimilionové výši, ale další úvěr by je už více zvýšit neměl. Město si jej vezme až poté, co během roku stejnou část - osm milionů - ze stávajícího úvěru splatí. Dluh města se podle starosty Jindřicha Skočdopole neprohlubuje, ale postupně snižuje. "Bez úvěru by město nebylo schopno žít," řekl Skočdopole. Město se zadlužilo v minulém volebním období, kdy vybudovalo čistírnu odpadních vod. Současná garnitura od té odcházející převzala dluh ve výši 36 milionů korun. "Byla to velká zátěž, ale kdyby se čistírna neudělala tehdy, nyní by už byla zase mnohem dražší. Takže nutnost vzniku toho dluhu nezpochybňuji," řekl Skočdopole.
Také Polná už většinu svých peněz za energetické akcie utratila a nyní jí zbývají poslední tři miliony korun. Podle potřeby si město vezme koncem roku úvěr, kterým bude platit stavbu domu s pečovatelskou službou. Už nyní má sice nasmlouvané úvěry ve dvacetimilionové výši, ale další úvěr by je už více zvýšit neměl. Město si jej vezme až poté, co během roku stejnou část - osm milionů - ze stávajícího úvěru splatí. Dluh města se podle starosty Jindřicha Skočdopole neprohlubuje, ale postupně snižuje. "Bez úvěru by město nebylo schopno žít," řekl Skočdopole. Město se zadlužilo v minulém volebním období, kdy vybudovalo čistírnu odpadních vod. Současná garnitura od té odcházející převzala dluh ve výši 36 milionů korun. "Byla to velká zátěž, ale kdyby se čistírna neudělala tehdy, nyní by už byla zase mnohem dražší. Takže nutnost vzniku toho dluhu nezpochybňuji," řekl Skočdopole.
</TEXT>
</DOC>
<DOC>
<DOCID>MF-20020107298</DOCID>
<DOCNO>MF-20020107298</DOCNO>
<DATE>01/07/02</DATE>
<TEXT>
Publikace Třešť 1349 - 2001 byla v sobotu slavnostně uvedena do života. Stalo se tak na novoročním koncertu v místním kulturním domě.
</TEXT>
</DOC>
<DOC>
<DOCID>MF-20020107299</DOCID>
<DOCNO>MF-20020107299</DOCNO>
<DATE>01/07/02</DATE>
<TEXT>
I památník v Kralicích lze navštívit na internetu.
</TEXT>
</DOC>
<DOC>
<DOCID>MF-20020107300</DOCID>
<DOCNO>MF-20020107300</DOCNO>
<DATE>01/07/02</DATE>
<TITLE>
Skupina Kryštof bude v sobotu hrát v Předíně
</TITLE>
<GEOGRAPHY>Předín</GEOGRAPHY>
<TEXT>
V sobotu přijede do kulturního domu v Předíně na Třebíčsku zahrát ostravská skupina Kryštof. Popová kapela Kryštof je stále populárnější formace, známá hlavně díky hitu Lolita. Skupina v nedávné době vydala své první album Magnetické pole. Lídrem kapely je třiadvacetiletý zpěvák a kytarista Richard Krajčo, mimo jiné i herec - držitel prestižní divadelní ceny Alfréda Radoka v kategorii talent roku a člen ostravského divadla Petra Bezruče. Krajčo také uvádí videoklipový televizní pořad Medúza. Skupina již stihla vystupovat například s Roxette nebo legendárními SBB. Koncert, na kterém se role předskokana ujme třebíčská formace Pátek 13., začíná ve dvacet hodin.
Předín - V sobotu přijede do kulturního domu v Předíně na Třebíčsku zahrát ostravská skupina Kryštof. Popová kapela Kryštof je stále populárnější formace, známá hlavně díky hitu Lolita. Skupina v nedávné době vydala své první album Magnetické pole. Lídrem kapely je třiadvacetiletý zpěvák a kytarista Richard Krajčo, mimo jiné i herec - držitel prestižní divadelní ceny Alfréda Radoka v kategorii talent roku a člen ostravského divadla Petra Bezruče. Krajčo také uvádí videoklipový televizní pořad Medúza. Skupina již stihla vystupovat například s Roxette nebo legendárními SBB. Koncert, na kterém se role předskokana ujme třebíčská formace Pátek 13., začíná ve dvacet hodin.
</TEXT>
</DOC>
<DOC>
<DOCID>MF-20020107301</DOCID>
<DOCNO>MF-20020107301</DOCNO>
<DATE>01/07/02</DATE>
<TITLE>
Art kino nabídne ve středu dva snímky
</TITLE>
<GEOGRAPHY>Jihlava</GEOGRAPHY>
<TEXT>
Hned dva snímky nabídne ve středu zájemcům Art kino v Jihlavě. V sále kina Dukla bude v rámci programu pro středoškoláky nejprve promítnut snímek Ostře sledované vlaky. Režisér Jiří Menzel film natočil podle literární předlohy Bohumila Hrabala v roce 1966 a za svůj celovečerní debut získal Oscara. Druhým filmem v programu Art bude italský snímek Malena režiséra Giuseppe Tornatoreho. Ten se ve filmu vrací do magického světa vzpomínek na dětství a dospívání. Hudbu k filmu z roku 2000 složil slavný Enio Morricone, titulní roli ztvárnila Monica Belucci.
Jihlava - Hned dva snímky nabídne ve středu zájemcům Art kino v Jihlavě. V sále kina Dukla bude v rámci programu pro středoškoláky nejprve promítnut snímek Ostře sledované vlaky. Režisér Jiří Menzel film natočil podle literární předlohy Bohumila Hrabala v roce 1966 a za svůj celovečerní debut získal Oscara. Druhým filmem v programu Art bude italský snímek Malena režiséra Giuseppe Tornatoreho. Ten se ve filmu vrací do magického světa vzpomínek na dětství a dospívání. Hudbu k filmu z roku 2000 složil slavný Enio Morricone, titulní roli ztvárnila Monica Belucci.
</TEXT>
</DOC>
<DOC>
<DOCID>MF-20020107302</DOCID>
<DOCNO>MF-20020107302</DOCNO>
<DATE>01/07/02</DATE>
<TITLE>
VEZMOU SI ÚVĚR?
</TITLE>
<TEXT>
Pelhřimov čeká drahá rekonstrukce zimního stadionu.
</TEXT>
</DOC>
<DOC>
<DOCID>MF-20020107303</DOCID>
<DOCNO>MF-20020107303</DOCNO>
<DATE>01/07/02</DATE>
<TITLE>
Program kin
</TITLE>
<TEXT>
OSTROV: Amélie z Montmartru Amélie žije v pařížské čtvrti Montmartre, která je světem sama pro sebe. Je číšnicí v místním bistru, nakupuje u místního zelináře, zdraví sousedy jako na malém městě. V jejím životě se nikdy neudálo nic zvláštního, až na matčinu kuriózní smrt, nad níž Améliin tatínek stále truchlí. Amélie by asi zůstala smířena se svým osamělým údělem, kdyby jednoho dne neobjevila ve svém bytě ukrytý poklad v podobě staré krabice s památkami na dětství někdejšího nájemníka. Nejenže se Amélie rozhodne po létech doručit krabici jejímu majiteli, ale dospěje současně k poznání, že může pomáhat zlepšit a napravovat okolní svět. Režie: Jean-Pierre Jeunet Hrají: Audrey Tautou, Mathieu Kassovitz, Rufus, Yolande Moreau, Artus de Penguern, Urbain Cancelier, Maurice Bénichou, Dominique Pinon a další ( 17.30),
Operace: Hacker Gabriel Shear je charismatický a nebezpečný špion, který má svoji vlastní představu o tom, co je to být patriotem a chránit společně sdílené hodnoty. Jedno je však jasné, ať už je jeho vize správného uspořádání světa jakákoli, k jejímu naplnění potřebuje peníze. Spousty peněz. Cyberspace mu je může nabídnout. Nebude potřebovat nic víc, než superhackera. Režie: Dominic Sena Hrají: John Travolta, Craig Braun, Hugh Jackman, Halle Berry, Don Cheadle, Vinnie Jones, Camryn Grimes, Sam Shepard, Zach Grenier a další ( 20.00)
DUKLA: Neříkej ani slovo Vynikající newyorský psychiatr Nathan Conrad má úspěšnou praxi, krásnou ženu a dceru. Cestou domů před svátky Díkůvzdání mu zavolá kolega, aby vyšetřil jednu mladou ženu. Elisabeth Burrows prožívá stav, jaký Nathan zakusil dříve, než se stal příslušníkem "vyšší společnosti". Teď je její poslední šancí. Nathanova zvědavost je podnícena tajemnými slovy, která Elisabeth řekla: "Vy chcete to, co oni, je to tak? Nikdy to neřeknu nikomu z vás." Nathana ani v nejmenším nenapadne, že Elisabeth a její záhadná slova úzce souvisejí s ním a jeho rodinou. Nathanovu dceru unesou a aby ji otec zachránil, musí přijít na šestimístné digitální číslo, uložené někde v Elisabethině sužované mysli. Žádné diskuse, žádné vyjednávání. Pokud chce Nathan ještě spatřit svou dceru živou, musí mlčet. Režie: Gary Fleder. Hrají: Michael Douglas, Lorli Villanueva, Famke Janssen, Sean Bean, Jennifer Esposito, Conrad Goode, Paul J.Q. Lee, Skye McCole Bartusiak, Brittany Murphy a další ( 17.30, 20.00)
DŮM KULTURY ODBORŮ, FILMOVÝ KLUB: Pornografický vztah Mladá žena si podá inzerát, aby našla partnera pro své erotické fantazie. Začne se s ním skutečně scházet jen kvůli fyzické lásce (čímž také končí veškerá "pornografie" obsažená v názvu filmu), postupně však jejich vztah přerůstá sexuální rozměr a vzájemné city se nečekaně prohlubují. Představitelka hlavní role Nathalie Baye získala za svůj výkon hlavní cenu na filmovém festivalu v Benátkách. Režie: Frédéric Fonteyne. Hrají: Nathalie Baye, Sergi Lopez, Jacques Viala, Paul Pavel a další ( 19.30)
SOKOL: Skleněný dům Ruby Baker žije bezstarostný život dospívajícího děvčete až do dne, kdy jí policie oznámí, že rodiče zahynuli při autonehodě. V den pohřbu se Ruby dozvídá, že rodiče před smrtí určili jako opatrovníky pro ni a jejího mladšího bratra Rhetta své přátele - Glassovy. Děti se přestěhují do jejich extravagantního skleněného sídla v Malibu. Atmosféra je napjatá, Ruby si jen obtížně zvyká na nové prostředí, naivní Rhett je naopak oslněn drahými dárky. Brzy se ale začne ukazovat, že Erin a Terry Glassovi nejsou milujícími adoptivními rodiči, jak by se mohlo zdát. Ruby se prostřednictvím právníka podaří zjistit, že po smrti rodičů získala díky pojistce několik milionů dolarů. Erin má problémy s drogami (i když dětem tvrdí, že trpí cukrovkou a píchá si inzulin) a Terryho trápí dluhy. Teď jsou jejími poručníky a luxusní sídlo je jakousi zlatou klecí. Byla smrt rodičů skutečně nehoda? Režie: Daniel Sackheim. Hrají: Leelee Sobieski, Diane Lane, Stellan Skarsgard, Trevor Morgan, Bruce Dern, Rita Wilson, Kathy Baker a další ( 17.30, 20.00)
VESMÍR: Pearl Harbor Danny a Rafe jsou od dětských let přáteli a oba si zamilovali letadla a létání. Nerozešli se ani v dospělosti, kdy se oba stali piloty americké armády. V Evropě již zuří válka, ale američtí vojáci zatím tráví mírové dny na svých základnách. Přesto se Rafe, který je starší, přihlásí jako dobrovolník do britských RAF a odchází bojovat do Evropy. Krátce před odchodem se seznámí se zdravotní sestrou Evelyn. Evelyn a její kamarádky se přicházejí pobavit s vojáky z Rafeovy jednotky. Rafe a Evelyn spolu stráví poslední romantický večer. V závěru Rafe přizná Evelyn, že odchází do války. Danny s jednotkou a skupina zdravotních sester jsou převeleni na havajskou základnu Pearl Harbor, kde Evelyn oddaně čeká na každý Rafeův dopis. Jednoho dne je to právě jeho nejlepší přítel Danny, který přináší Evely smutnou zprávu. Rafe byl sestřelen nad mořem a zahynul. Ačkoliv se tomu brání, mezi oběma lidmi, které bolí ztráta přítele, začne vznikat milostné pouto. Zanedlouho spolu Danny a Evelyn stráví noc. Jednoho dne se však před dveřmi Evelyniny ošetřovny objeví Rafe, živý a zdravý. Zraněného pilota totiž vylovili z moře a zachránili francouzští rybáři. Rafe okamžitě pozná, že mezi Dannym a Evelyn vznikl cit. Jeho reakce je tvrdá a odmítavá, večírek na uvítanou skončí rvačkou. Do milostného trojúhelníku však nečekaně vstoupí historické události. 7. prosince 1941 napadlo Japonsko nečekaně základnu Pearl Harbor. Režie: Michael Bay. Hrají: Ben Affleck, Josh Hartnett, Kate Beckinsale, Ewen Bremner, Jon Voight, William Lee Scott, James King, Greg Zola, Alec Baldwin, Michael Shannon, Cuba Gooding Jr. a další ( 19.30)
MORAVIA: Kytice . Tvůrčí tým pod vedením režiséra F. A. Brabce dokázal, že Kytice z pověstí národních degradovala do sfér povinné školní četby nezaslouženě. "Skutečné" i pohádkové postavy ze sedmi balad sbírky - Kytice, Vodník, Polednice, Svatební košile, Dceřina kletba, Zlatý kolovrat a Štědrý večer - ožívají na plátnech kin a vyprávějí o vášni, lásce, strachu, závisti a hlavně smrti. Scenáristické propracování Erbenových "minipříběhů", básnické obrazové vidění, kouzla moderní trikové techniky, zvuková a hudební stránka umocněná vynikajícími hereckými výkony, to vše dodává filmu Kytice na výjimečnosti. Režie: F. A. Brabec. Hrají: Linda Rybová, Jana Švandová, Dan Bárta, Klára Sedláčková, Karel Roden, Jiří Schmitzer, Zuzana Bydžovská, Boleslav Polívka, Anna Geislerová, Nina Divíšková, Karel Dobrý, Ivan Vyskočil a další ( 17.30, 20.00)
VYSOČINA: Prci, prci, prcičky 2 Nemotorný Jim, sympatický Kevin, sportovec Oz, intelektuál Finch a frajírek Stifler se těší na prázdniny. Pronajatý dům na pláži dává každému z nich naději na skvělý sex. Jejich touha po jediné bouřlivé noci je tak veliká, že přijmou i brigádu, aby si vydělali nějaký dolar. Jenže správný sex dělají minimálně dva a v tom je potíž. O holky, které by měly pochopení pro jejich hobby, je nouze a kluci to s nimi (i sami se sebou) mají těžké. Dlouho a pečlivě připravovaný mejdan se i tentokrát poněkud vymkne režii. Režie: James B. Rogers. Hrají: Jason Biggs, Chris Klein, Shannon Elizabeth, Thomas Ian Nicholas, Alyson Hannigan, Natasha Lyonne, Mena Suvari, Tara Reid a další ( 20.00)
</TEXT>
</DOC>
<DOC>
<DOCID>MF-20020107304</DOCID>
<DOCNO>MF-20020107304</DOCNO>
<DATE>01/07/02</DATE>
<TITLE>
Tip dnes
</TITLE>
<TEXT>
Jihlavský Filmový klub dnes od 19.30 promítá snímek režiséra Frédérica Fonteyneho Pornografický vztah. Žena si podá inzerát, aby našla partnera pro své erotické fantazie. Začne se s ním skutečně scházet jen kvůli fyzické lásce (čímž také končí veškerá "pornografie" obsažená v názvu filmu), postupně však jejich vztah přerůstá sexuální rozměr a vzájemné city se nečekaně prohlubují. Představitelka hlavní role, která nese označení Ona, Nathalie Baye získala za svůj výkon hlavní cenu na filmovém festivalu v Benátkách. Hlavní mužské role se zhostil Sergi Lopez.
</TEXT>
</DOC>
<DOC>
<DOCID>MF-20020107305</DOCID>
<DOCNO>MF-20020107305</DOCNO>
<DATE>01/07/02</DATE>
<TITLE>
Pramen prohrál 6:11, potom udolal nováčka
</TITLE>
<GEOGRAPHY>Jihlava</GEOGRAPHY>
<TEXT>
Vysoká prohra a vydřené vítězství. Tak si vedli futsalisté mistrovského Havlíčkova Brodu ve víkendovém dvoukole nejvyšší soutěže. Pramen nejprve v sobotu podlehl ve Vysokém Mýtě domácímu Nejzbachu 6:11, včera porazil v Jihlavě nováčka soutěže VŠB Ostrava nejtěsněji 2:1. Před vyprodanou halou ve Vysokém Mýtě se brodský celek držel první poločas, v tom druhém se domácí tým trefil osmkrát a prolomil tak své prokletí v zápasech se soupeřem, na kterého dvě sezony nemohl vyzrát. Pramen sice šel hned zkraje utkání do vedení 1:0, když skóroval Michal Mareš, Nejzbach ale rychle dvěma brankami výsledek otočil a po přestávce hosty rozstřílel. "Soupeř hrál opravu výborně, nestačili jsme mu," přiznal Michal Mareš. Do 25. minuty hájil brodskou bránu Pavel Vala, pak jej vystřídal Ivan Rezničenko, ale ani ten nezastavil gólovou lavinu. "Gólmanům se nedařilo, dostávali dost laciné branky. Nejzbach je ale v domácím prostředí v této sezoně neporazitelný, neměli jsme mnoho šancí," uznal kouč Pramenu Petr Málek. Ve včerejším duelu Havlíčkova Brodu s Ostavským VŠB v Jihlavě se hrálo dlouho bez gólů, až v 31. minutě překonal hostujícího brankáře Kříže Petr Kuchta. Mužstvo ze severní Moravy ještě stihlo Blažejem vyrovnat, ale rána Jaroslava Halíka k tyči ze 37. minuty rozhodla o výhře domácího celku. "Uzavřeli jsme hru a sázeli na brejky. Dlouho jsme se však nemohli prosadit," pověděl trenér Havlíčkova Brodu Petr Málek. "Bylo to povinné vítězství, i když se nerodilo vůbec snadno. Ostrava je sice v tabulce nízko, ale poslední tři utkání před tím, než přijela do Jihlavy, vyhrála," upozornil kouč.
Jihlava - Vysoká prohra a vydřené vítězství. Tak si vedli futsalisté mistrovského Havlíčkova Brodu ve víkendovém dvoukole nejvyšší soutěže. Pramen nejprve v sobotu podlehl ve Vysokém Mýtě domácímu Nejzbachu 6:11, včera porazil v Jihlavě nováčka soutěže VŠB Ostrava nejtěsněji 2:1. Před vyprodanou halou ve Vysokém Mýtě se brodský celek držel první poločas, v tom druhém se domácí tým trefil osmkrát a prolomil tak své prokletí v zápasech se soupeřem, na kterého dvě sezony nemohl vyzrát. Pramen sice šel hned zkraje utkání do vedení 1:0, když skóroval Michal Mareš, Nejzbach ale rychle dvěma brankami výsledek otočil a po přestávce hosty rozstřílel. "Soupeř hrál opravu výborně, nestačili jsme mu," přiznal Michal Mareš. Do 25. minuty hájil brodskou bránu Pavel Vala, pak jej vystřídal Ivan Rezničenko, ale ani ten nezastavil gólovou lavinu. "Gólmanům se nedařilo, dostávali dost laciné branky. Nejzbach je ale v domácím prostředí v této sezoně neporazitelný, neměli jsme mnoho šancí," uznal kouč Pramenu Petr Málek. Ve včerejším duelu Havlíčkova Brodu s Ostavským VŠB v Jihlavě se hrálo dlouho bez gólů, až v 31. minutě překonal hostujícího brankáře Kříže Petr Kuchta. Mužstvo ze severní Moravy ještě stihlo Blažejem vyrovnat, ale rána Jaroslava Halíka k tyči ze 37. minuty rozhodla o výhře domácího celku. "Uzavřeli jsme hru a sázeli na brejky. Dlouho jsme se však nemohli prosadit," pověděl trenér Havlíčkova Brodu Petr Málek. "Bylo to povinné vítězství, i když se nerodilo vůbec snadno. Ostrava je sice v tabulce nízko, ale poslední tři utkání před tím, než přijela do Jihlavy, vyhrála," upozornil kouč.
</TEXT>
</DOC>
<DOC>
<DOCID>MF-20020107306</DOCID>
<DOCNO>MF-20020107306</DOCNO>
<DATE>01/07/02</DATE>
<TITLE>
Sáblík vychytal Jihlavě tři body v Ústí
</TITLE>
<TEXT>
Hokejisté Třebíče byli na hraně porážky, nakonec remizovali, ale mohli i vyhrát. Senátoři smetli Kometu
Výhrami vstoupili do nového kalendářního roku prvoligové hokejové celky Jihlavy a HC eD'system Senators, v sobotu neprohrála ani Třebíč. Dukla porazila na severu Čech Ústí nad Labem, Senátoři nastříleli před svou středeční premiérou na stadionu ve Žďáru nad Sázavou dvanáct gólů Kometě Brno, Horácká Slavia remizovala v Berouně.
Ústí nad Labem, Beroun, Brno - Po sobotním zápase v Ústí nad Labem měla první hokejová liga minimálně do včerejšího večera nového lídra: Dukla Jihlava vyhrála v duelu 29. kola soutěže nad domácím Slovanem 4:1 a v tabulce o dva body přeskočila dosud vedoucí Liberec. Bílí tygři se ale mohli do čela vrátit, pokud včera zvítězili v Brně nad Ytongem. Utkání skončilo po uzávěrce. Vysokého vítězství v sobotu dosáhli Senátoři, kteří rozstříleli poslední Kometu na jejím stadionu 12:4. Zůstávají však stále jedenáctí a ve středu nastoupí poprvé v mistrovském zápase ve Žďáru nad Sázavou, kam přicestuje momentálně dvanáctý Písek. Třebíč po dvou třetinách prohrávala v Berouně o dvě branky, ale ještě srovnala na 3:3 a získala aspoň bod. Výsledek už se nezměnil ani po prodloužení. Horácké Slavii patří nadále třetí místo. Čtyřikrát zatím nastoupili jihlavští hokejisté na ústeckém stadionu, pokaždé přitom dali čtyři branky - třikrát jim to stačilo na výhru, jednou remizovali - a vždy byl po zápase jejich nejlepším hráčem vyhlášen Lukáš Sáblík. Pětadvacetiletý gólman, kterému nesedlo několik utkání ve starém roce a nějaký čas nechytal, pomohl v sobotu Dukle výraznou měrou k další výhře. "Sáblíka musím pochválit, byl výborný. Zvlášť poté, kdy domácí snížili na 1:3 nás několikrát zachránil," uznale pravil jihlavský kouč Karel Dvořák. Tři minuty po polovině utkání vedli hosté z Vysočiny už třígólovým rozdílem, když Hodek našel před brankou Kaňkovského a ten propálil potřetí betony domácího gólmana Zikmunda. Předtím však snaživé a bojovné Ústí favorita "dusilo": mělo tlak i šance. Jihlavská obrana v čele se Sáblíkem ale dokázala odolat i dvouminutové přesilovce Slovanu pěti proti třem, která "startovala" v půlce 25. minuty. V první třetině si domácí vypracovali minimálně tři velké příležitosti, ve 14. minutě však otevřel skóre jihlavský bek Pavel Staněk. Ve druhém dějství pak nejprve Cachnín a po něm Kaňkovský upravovali až na 0:3. U všech gólů asistoval útočník Daniel Hodek. "Měli jsme velmi dobrý vstup do utkání, ale opět mizernou koncovku. Větší důraz před brankou a zakončení zápas rozhodly, v tom byla Jihlava lepší. Navíc měla vynikajícího Sáblíka," konstatoval ústecký trenér Zdeněk Müler. "Myslím si, že po přestávce pro nás bylo lepší začínat venku než doma, nemuseli jsme totiž tolik hru tvořit; vyhráli jsme, takže to byl dobrý krok do nového roku," povídal spokojený Dvořák, který tentokrát na střídačce koučoval sám, bez svých dvou kolegů Holíka a Svobody. "Nejdůležitější podle mě bylo, že jsme se ubránili té dlouhé přesilovce soupeře pět na tři a pak přidali dva góly," soudil Dvořák. Snížení domácího Tomana na 1:3 zápas trochu zdramatizovalo, ale při power play Ústí ujela dvojice Hodek - Kaňkovský a druhý jmenovaný po nezištné přihrávce spoluhráče pečetil jihlavské vítězství a tříbodový zisk. "Z naší strany to bylo těžké utkání. Zápas měl ale dobrou úroveň, divákům se musel líbit, samozřejmě až na to, že jsme prohráli," řekl Müller. Senátoři ze Žďáru neměli na ledě nejslabšího mužstva soutěže Komety žádné problémy a dvě minuty před koncem druhé třetiny vyhnali svou sedmou trefou gólmana Kudrnu z branky. Když ale druhý brankář Vrba v rozmezí 46. a 48. minuty inkasoval další čtyři góly, vrátil se Kudrna zpět. Dvě trefy si pak připsal domácí Bohunický, ale skóre na konečných 4:12 uzavřel útočník Senátorů Koudelka. V Berouně měli domácí Medvědi zápas s Třebíčí výborně rozehraný, ale nakonec jim k výhře nestačilo ani vedení 3:1, které získali 11 minut před koncem. Pak pustil berounský gólman Barek lehkou střelu Kříže z dálky. Domácí celek pak mohl zápas rozhodnout, ale nevyužil tři a půl minuty trvající přesilovku pět na tři a jeho laxnost potrestal tři minuty pře d koncem vyrovnávajícím gólem kapitán Horácké Slavie Petr Altrichter. Třebíč si nakonec mohla odvézt všechny tři body, jenže dvě minuty před koncem Roman Erat netrefil prázdnou branku.
</TEXT>
</DOC>
<DOC>
<DOCID>MF-20020107307</DOCID>
<DOCNO>MF-20020107307</DOCNO>
<DATE>01/07/02</DATE>
<TITLE>
Prodloužení zvládla Bíteš, Brod ne
</TITLE>
<TEXT>
Havlíčkův Brod, Žďár nad Sázavou - I když ve druhé hokejové lize hrály v sobotu všechny tři týmy z regionu na stadionech svých soupeřů, ani jedno mužstvo se nevracelo domů s prázdnou. Nejlépe si vedl Žďár nad Sázavou, který ve skupině Střed zvítězil na ledě předposledního Milevska. Ve stejné skupině získal bod i Havlíčkův Brod; Rebelové však prohráli po prodloužení v Benátkách nad Jizerou. Naopak v nastaveném čase byla úspěšná Velká Bíteš ve východní skupině: Spartak zvítězil v Ostravě nad domácí Sarezou. Žďár rozhodl zápas v Milevsku zásluhou druhé třetiny, v níž domácím nasázel čtyři branky. "Vedli jsme o dva góly už v úvodní části, ale soupeř po našich chybách a nesoustředěnosti ještě do přestávky vyrovnal," pověděl trenér hostujícího celku Bohumil Prachař. "V prostřední části jsme už Milevsko jasně přehráli a dařilo se nám i střelecky." Ve třetím dějství domácí mužstvo už jen v samotném závěru dvěma trefami kosmeticky upravilo skóre na konečných 4:6. Rebelové z Havlíčkova Brodu vstoupili po sedmnáctidenní přestávce do nového roku smolnou porážkou v Benátkách nad Jizerou 3:4 v prodloužení. Díky horšímu skóre jsou po 26 kolech v tabulce až za svým přemožitelem. Dvě třetiny bylo brodské mužstvo lepší, svou převahu ovšem nedokázalo dostatečně dokreslit vstřelenými brankami, a tak se po čtyřiceti minutách hrálo nerozhodně 3:3. Ve třetím dějství se hokej "utopil" ve středním pásmu, o výsledku utkání tak rozhodla až třetí minuta nastavení a zásah domácího Štěpánka. "Vánoční přestávka nebyla na mužstvu znát a hrál se svižný hokej. Zápas jsme prohráli dost spornou brankou, když útočník Benátek doslova tenisovou smečí prostřelil gólmana Straníka," zhodnotil utkání manažer Brodu Miroslav Vomela. Velká Bíteš vyhrála 4:3 gólem v prodloužení na ledě Sarezy Ostrava, z předposlení příčky se ale Spartak nepohnul. Naopak, na desátou Olomouc, která doma zvítězila 3:0 nad Kroměříží, má o další dva body větší ztrátu.
</TEXT>
</DOC>
<DOC>
<DOCID>MF-20020107308</DOCID>
<DOCNO>MF-20020107308</DOCNO>
<DATE>01/07/02</DATE>
<TITLE>
ŠANCE, ALE NE GÓL
</TITLE>
<TEXT>
Futsalista Havlíčkova Brodu Michal Mareš (vzadu v bílém) ztroskotává na brankáři VŠB Ostrava Křížovi ve včerejším zápase první ligy. Pramen nakonec těsně vyhrál.
</TEXT>
</DOC>
<DOC>
<DOCID>MF-20020107309</DOCID>
<DOCNO>MF-20020107309</DOCNO>
<DATE>01/07/02</DATE>
<TEXT>
Žďár hraje ve čtvrtek Žďár nad Sázavou - Dva kohouty na jednom smetišti nepřipomínají hokejové celky Žďáru nad Sázavou a HC eDsystem Senators, které mají v současné době za "domov" stejný stadion. "Potíže tu nejsou žádné, oba kluby se na ledě přes týden bez jakýchkoli problémů srovnají. Senátoři trénují dopoledne, my zase večer," prohlásil manažer a kouč druholigového Žďáru Bohumil Prachař. Ovšem na tuto středu los 1. ČP ligy i druholigové skupiny Střed přiřkl oběma žďárským týmům roli hostitele. A řešení? "Náš středeční zápas s Jindřichovým Hradcem jsme se souhlasem soupeře přeložili na čtvrtek v osmnáct hodin," sdělil Prachař. Ke stejné situaci v nadstavbě dojde už jen jednou. "I utkání s Milevskem si přeložíme na jiný den, ale na to je ještě skoro měsíc čas," uvedl Prachař.
</TEXT>
</DOC>
<DOC>
<DOCID>MF-20020107310</DOCID>
<DOCNO>MF-20020107310</DOCNO>
<DATE>01/07/02</DATE>
<TITLE>
Takhle to bylo hezčí na pohled, říkal po čtvrté asistenci Hodek
</TITLE>
<TEXT>
Ústí nad Labem - Pouze v jednom gólu z pěti, které v sobotu padly na zimním stadionu v Ústí nad Labem, neměl prsty jihlavský útočník Daniel Hodek. Tu jedinou branku, na níž se nepodílel, totiž dali v 46. minutě domácí hokejisté. U všech úspěchů hostující Dukly však stál jako asistent a připsal si tak do individuálních statistik čtyři body. "Ústí v první třetině hodně tlačilo, mělo převahu, podržel nás ale Lukáš Sáblík. Bylo dobré, že se nám podařilo odpovědět na úvodní tlak soupeře gólem a ve druhé třetině pak přidat další dva," vykládal dobře naložený Hodek, který den před zápasem oslavil své osmadvacáté narozeniny. Pomáhal se podepsat pod jihlavské vedení 3:0 a když soupeř zvedl hlavu, dvaatřicet sekund před třetím klaksonem zasadil domácímu týmu i poslední ránu. "Ve třetí části jsme Ústí trochu podcenili, dostali jsme branku a zase jsme se ocitli pod tlakem. Sáblo však chytal opravdu výtečně." Ke třem asistencím však mohl v sobotu přidat rovněž branku, dal však přednost spoluhráči a spokojil se jen s další finální přihrávkou. Při hře domácích bez brankáře se Hodek v poslední minutě řítil spolu s Petrem Kaňkovským na prázdnou klec; místo střely si však počkal a nesobecky naservíroval puk jako na podnose najíždějícímu kolegovi z útoku. Ten pak pohodlně svým druhým gólem v zápase dal výsledku konečnou podobu. "Samozřejmě, že každý chce dát gól, ale takhle to líp vypadalo, ne?" řekl s úsměvem Hodek. Vstup do nového roku se tedy Dukle na severu Čech povedl. "Teď to ale musíme potvrdit a doma porazit Prostějov. Chceme ukázat jihlavským divákům, že umíme hrát i na domácím ledě."
</TEXT>
</DOC>
<DOC>
<DOCID>MF-20020107311</DOCID>
<DOCNO>MF-20020107311</DOCNO>
<DATE>01/07/02</DATE>
<TEXT>
Napůl efektně, napůl se štěstím maří gólman Třebíče Zdeněk Kučírek velkou šanci berounského útočníka Jiřího Novotného v sobotním zápase první hokejové ligy, který skončil po výsledku 3:3 dělbou bodů.
</TEXT>
</DOC>
<DOC>
<DOCID>MF-20020107312</DOCID>
<DOCNO>MF-20020107312</DOCNO>
<DATE>01/07/02</DATE>
<TITLE>
Zlomená lyže o motocykl - také to byl závod v Benešově
</TITLE>
<GEOGRAPHY>Benešov</GEOGRAPHY>
<TEXT>
Dva kamiony na kopci, řvoucí motory nastartovaných motocyklů a navzdory mrazu i množství z vědavců kolem. Příčina tohoto sobotního srocení u kapličky v Benešově na Boskovicku? Závody v motoskijeringu. Na zasněženém poli tahají motokrosoví závodníci za sebou na laně lyžaře s cílem podobným jako v mnoha jiných sportech: být v přímém souboji v cíli dříve než zbytek startovního pole. "I když se to na první pohled nezdá, jak řidič motorky, tak lyžař se pořádně zahřejí. Navíc mezi nimi musí být maximální souhra. Nedá se říct, že motorkář nebo lyžař to má lehčí. Jsou na tom stejně," popisuje jeden z organizátorů Marián Klíč z AMK Pamětice. "Když je rychlá trať, namrzlá jako letos, má lyžař problém, aby to dobrzdil a udržel motorkáře v zatáčce. Když nejsou sehraní, vyhodí je to do pole," dodává Milan Fabiánek, zástupce sponzora závodů. Soutěž komplikuje mráz, násobený silným větrem. "Zamrzá nám benzin v karburátorech. Trochu problémy s tím jsou, ale odpadla jen jedna motorka, kterou se nepodařilo rozjet," hodnotí Klíč. Je to napínavá podívaná, jež nutí diváky, choulící se v teplém oblečení, vydržet velkou zimu. Závodníci dosahují až šedesátikilometrové rychlosti. Nejednou se stane, že lyžař předjede svého tahouna a zkříží mu cestu tak, že motocykl zamíří do hlubokého sněhu u trati. Ani pády lyžařů v zatáčkách nejsou ojedinělé. Ale vzdát? Ani omylem. Tak třeba: při pádu v prvním kole končí lyže jednoho ze soutěžících zaklíněna mezi zadním kolem motocyklu a vidlicí. Na zlomeném kuse lyžař dojíždí zbytek okruhu, do druhého kola si jej narychlo provizorně slepí izolepou. "Jeli jsme poprvé. Ani nevím jak, ale lyže se dostala do motorky. Chtěli jsme závod dokončit," vysvětluje smolař, Petr Pantlík z motoklubu v Jevíčku. Jeho tvář si bodajícího sněhu, odlétávajícího od kol motocyklu, "užila". Také plíce, kdyby jen mohly, by o vdechlých zplodinách z výfuku vyprávěly. Z úst motoskijeringových nadšenců však pdobné stesky neuslyšíte. "Je to skvělé, strašně nás to baví," říkají, proč se na trať vydávají znovu a znovu.
Benešov - Dva kamiony na kopci, řvoucí motory nastartovaných motocyklů a navzdory mrazu i množství z vědavců kolem. Příčina tohoto sobotního srocení u kapličky v Benešově na Boskovicku? Závody v motoskijeringu. Na zasněženém poli tahají motokrosoví závodníci za sebou na laně lyžaře s cílem podobným jako v mnoha jiných sportech: být v přímém souboji v cíli dříve než zbytek startovního pole. "I když se to na první pohled nezdá, jak řidič motorky, tak lyžař se pořádně zahřejí. Navíc mezi nimi musí být maximální souhra. Nedá se říct, že motorkář nebo lyžař to má lehčí. Jsou na tom stejně," popisuje jeden z organizátorů Marián Klíč z AMK Pamětice. "Když je rychlá trať, namrzlá jako letos, má lyžař problém, aby to dobrzdil a udržel motorkáře v zatáčce. Když nejsou sehraní, vyhodí je to do pole," dodává Milan Fabiánek, zástupce sponzora závodů. Soutěž komplikuje mráz, násobený silným větrem. "Zamrzá nám benzin v karburátorech. Trochu problémy s tím jsou, ale odpadla jen jedna motorka, kterou se nepodařilo rozjet," hodnotí Klíč. Je to napínavá podívaná, jež nutí diváky, choulící se v teplém oblečení, vydržet velkou zimu. Závodníci dosahují až šedesátikilometrové rychlosti. Nejednou se stane, že lyžař předjede svého tahouna a zkříží mu cestu tak, že motocykl zamíří do hlubokého sněhu u trati. Ani pády lyžařů v zatáčkách nejsou ojedinělé. Ale vzdát? Ani omylem. Tak třeba: při pádu v prvním kole končí lyže jednoho ze soutěžících zaklíněna mezi zadním kolem motocyklu a vidlicí. Na zlomeném kuse lyžař dojíždí zbytek okruhu, do druhého kola si jej narychlo provizorně slepí izolepou. "Jeli jsme poprvé. Ani nevím jak, ale lyže se dostala do motorky. Chtěli jsme závod dokončit," vysvětluje smolař, Petr Pantlík z motoklubu v Jevíčku. Jeho tvář si bodajícího sněhu, odlétávajícího od kol motocyklu, "užila". Také plíce, kdyby jen mohly, by o vdechlých zplodinách z výfuku vyprávěly. Z úst motoskijeringových nadšenců však pdobné stesky neuslyšíte. "Je to skvělé, strašně nás to baví," říkají, proč se na trať vydávají znovu a znovu.
</TEXT>
</DOC>
<DOC>
<DOCID>MF-20020107313</DOCID>
<DOCNO>MF-20020107313</DOCNO>
<DATE>01/07/02</DATE>
<TITLE>
Rájec: vlastní voda ještě ne
</TITLE>
<GEOGRAPHY>Rájec-Jestřebí</GEOGRAPHY>
<TEXT>
Minimálně o dalších devadesát dní se prodlužuje čekání obyvatel Rájce-Jestřebí na Blanensku na to, zda bude jejich obec moci si navrtat a využívat vlastní zdroj pitné vody. Poté, co okresní úředníci v Blansku nedali souhlas k hydrogeologickému průzkumu v katastru města, který je podmínkou k vybudování vrtu, se obyvatelé peticí obrátili o pomoc na krajský úřad. Ke stejné instanci se odvolali i místní radní. Krajští úředníci sice nyní rozhodnutí okresního úřadu zrušili, zároveň však celou záležitost vrátili zpět na okres k novému projednání. "Okresní úřad je povinen se věcí znovu zabývat," konstatoval tiskový mluvčí jihomoravského krajského úřadu Petr Koutný. To však pro Rájecké znamená jen dál čekat. Jde přitom o jejich peníze. "Kdybychom měli vlastní zdroj vody, podařilo by se stávající cenu udržet minimálně dva až tři roky na stejné úrovni," podotkl Zdeněk Kalenda, jeden z organizátorů petice, pod niž se podepsalo sedm stovek lidí. Ráječtí před třemi roky vystoupili z vodárenského svazku obcí. Nedostali už ale zpět vrt, který Rájec zásobuje pitnou vodou, s odůvodněním, že jde o neoddělitelný majetek svazku. Veškerou pitnou vodu tak obec od vodárenského svazku nakupuje a je tak nucena vodu zdražovat stejným tempem jako svazek. "I když jsme rádi, že nám dal krajský úřad za pravdu zrušením rozhodnutí okresního úřadu, mrzí nás, že musíme dál čekat na další rozhodnutí. Okresní úřad má na rozhodování devadesát dní, pro nás jsou to další peníze, které plynou někam jinam, než potřebujeme," posteskl si rájecký starosta Petr Klimek. Kdy padne definitivní rozhodnutí o tom, zda Ráječtí budou mít vlastní zdroj, nebo zůstanou odkázáni na vodu od jiného dodavatele, nedokáží říct ani sami okresní úředníci. "Kraj naznal, že posudek od Českého geologického ústavu, z něhož jsme při zamítnutí žádosti Rájeckých vycházeli, je nedostatečný," přiblížil vedoucí referátu životního prostředí blanenského okresního úřadu Jaroslav Chyba. Podle tohoto posudku hrozilo, že navrtání nového zdroje ovlivní kvalitu ostatních zdrojů pitné vody v katastru. "Budeme se snažit získat úplnějš í posudky, což bude nějakou dobu trvat. Kromě toho i proti našemu dalšímu rozhodnutí se mohou zúčastněné strany odvolat, takže je velmi těžké odhadnout, kdy to skončí," dodal Chyba. Pravděpodobnost dalšího odvolání potvrzuje i předseda Svazku vodovodů a kanalizací v okrese Blansko Jindřich Král. "Zamítavé rozhodnutí okresního úřadu jsme vnímali jako racionální a smysluplné. Pokud by mělo nové rozhodnutí být opačné, postrádalo by logiku a odvolali bychom se proti němu," řekl.
Rájec-Jestřebí - Minimálně o dalších devadesát dní se prodlužuje čekání obyvatel Rájce-Jestřebí na Blanensku na to, zda bude jejich obec moci si navrtat a využívat vlastní zdroj pitné vody. Poté, co okresní úředníci v Blansku nedali souhlas k hydrogeologickému průzkumu v katastru města, který je podmínkou k vybudování vrtu, se obyvatelé peticí obrátili o pomoc na krajský úřad. Ke stejné instanci se odvolali i místní radní. Krajští úředníci sice nyní rozhodnutí okresního úřadu zrušili, zároveň však celou záležitost vrátili zpět na okres k novému projednání. "Okresní úřad je povinen se věcí znovu zabývat," konstatoval tiskový mluvčí jihomoravského krajského úřadu Petr Koutný. To však pro Rájecké znamená jen dál čekat. Jde přitom o jejich peníze. "Kdybychom měli vlastní zdroj vody, podařilo by se stávající cenu udržet minimálně dva až tři roky na stejné úrovni," podotkl Zdeněk Kalenda, jeden z organizátorů petice, pod niž se podepsalo sedm stovek lidí. Ráječtí před třemi roky vystoupili z vodárenského svazku obcí. Nedostali už ale zpět vrt, který Rájec zásobuje pitnou vodou, s odůvodněním, že jde o neoddělitelný majetek svazku. Veškerou pitnou vodu tak obec od vodárenského svazku nakupuje a je tak nucena vodu zdražovat stejným tempem jako svazek. "I když jsme rádi, že nám dal krajský úřad za pravdu zrušením rozhodnutí okresního úřadu, mrzí nás, že musíme dál čekat na další rozhodnutí. Okresní úřad má na rozhodování devadesát dní, pro nás jsou to další peníze, které plynou někam jinam, než potřebujeme," posteskl si rájecký starosta Petr Klimek. Kdy padne definitivní rozhodnutí o tom, zda Ráječtí budou mít vlastní zdroj, nebo zůstanou odkázáni na vodu od jiného dodavatele, nedokáží říct ani sami okresní úředníci. "Kraj naznal, že posudek od Českého geologického ústavu, z něhož jsme při zamítnutí žádosti Rájeckých vycházeli, je nedostatečný," přiblížil vedoucí referátu životního prostředí blanenského okresního úřadu Jaroslav Chyba. Podle tohoto posudku hrozilo, že navrtání nového zdroje ovlivní kvalitu ostatních zdrojů pitné vody v katastru. "Budeme se snažit získat úplnějš í posudky, což bude nějakou dobu trvat. Kromě toho i proti našemu dalšímu rozhodnutí se mohou zúčastněné strany odvolat, takže je velmi těžké odhadnout, kdy to skončí," dodal Chyba. Pravděpodobnost dalšího odvolání potvrzuje i předseda Svazku vodovodů a kanalizací v okrese Blansko Jindřich Král. "Zamítavé rozhodnutí okresního úřadu jsme vnímali jako racionální a smysluplné. Pokud by mělo nové rozhodnutí být opačné, postrádalo by logiku a odvolali bychom se proti němu," řekl.
</TEXT>
</DOC>
<DOC>
<DOCID>MF-20020107314</DOCID>
<DOCNO>MF-20020107314</DOCNO>
<DATE>01/07/02</DATE>
<TITLE>
Rousínov: Uhořelý byl asi bezdomovec
</TITLE>
<HEADING>
Z celého kraje DNES
</HEADING>
<TEXT>
Při požáru u dálnice D1 nedaleko Čechyně na Vyškovsku našli policisté ohořelou mrtvolu. "K tomuto případu se zatím toho moc neví. Je podezření, že šlo o bezdomovce, který žil v zemljance," sdělil operační důstojník vyškovského policejního ředitelství. Známá není zatím ani příčina požáru.
Při požáru u dálnice D1 nedaleko Čechyně na Vyškovsku našli policisté ohořelou mrtvolu. "K tomuto případu se zatím toho moc neví. Je podezření, že šlo o bezdomovce, který žil v zemljance," sdělil operační důstojník vyškovského policejního ředitelství. Známá není zatím ani příčina požáru.
</TEXT>
</DOC>
<DOC>
<DOCID>MF-20020107315</DOCID>
<DOCNO>MF-20020107315</DOCNO>
<DATE>01/07/02</DATE>
<TITLE>
Brno: Besedy o unii pokračují
</TITLE>
<HEADING>
Z celého kraje DNES
</HEADING>
<TEXT>
Brněnský magistrát připravil další sérii čtyř diskusních podvečerů o vstupu republiky do Evropské unie. Tématy lednových a únorových debat jsou podle Olgy Seberové z magistrátu například pozice brněnského regionu v unii či její vnitřní vývoj. "K pokračování debat nás přiměl velký zájem lidí o podobné diskuse na podzim minulého roku," poznamenala Seberová. Besedy se uskuteční 8. a 22. ledna a 5. a 19. února, pravidelně v 17 hodin v brněnském Press Centru na Staré radnici.
Brněnský magistrát připravil další sérii čtyř diskusních podvečerů o vstupu republiky do Evropské unie. Tématy lednových a únorových debat jsou podle Olgy Seberové z magistrátu například pozice brněnského regionu v unii či její vnitřní vývoj. "K pokračování debat nás přiměl velký zájem lidí o podobné diskuse na podzim minulého roku," poznamenala Seberová. Besedy se uskuteční 8. a 22. ledna a 5. a 19. února, pravidelně v 17 hodin v brněnském Press Centru na Staré radnici.
</TEXT>
</DOC>
<DOC>
<DOCID>MF-20020107316</DOCID>
<DOCNO>MF-20020107316</DOCNO>
<DATE>01/07/02</DATE>
<TITLE>
Brno: Koncentrace se zlepší
</TITLE>
<HEADING>
Z celého kraje DNES
</HEADING>
<TEXT>
Nepříznivé rozptylové podmínky, které včera trvaly už třetí den, se dnes podle meteorologů po přechodu studené fronty zlepší. Z brněnských částí přístroje naměřily nejvyšší hodnoty oxidu dusíku na Staré Osadě a na Zvonařce.
Nepříznivé rozptylové podmínky, které včera trvaly už třetí den, se dnes podle meteorologů po přechodu studené fronty zlepší. Z brněnských částí přístroje naměřily nejvyšší hodnoty oxidu dusíku na Staré Osadě a na Zvonařce.
</TEXT>
</DOC>
<DOC>
<DOCID>MF-20020107317</DOCID>
<DOCNO>MF-20020107317</DOCNO>
<DATE>01/07/02</DATE>
<TITLE>
České Budějovice: Hokejisté Znojma přivezli další výhru
</TITLE>
<TEXT>
Z celého kraje DNES
Povánoční vítězná série extraligových hokejistů Znojma pokračuje, tentokrát vyhráli v Českých Budějovicích 5:2. strana D5
</TEXT>
</DOC>
<DOC>
<DOCID>MF-20020107318</DOCID>
<DOCNO>MF-20020107318</DOCNO>
<DATE>01/07/02</DATE>
<TITLE>
Konec nočního života?
</TITLE>
<TEXT>
Kladivo na restaurace. Tak by se dala označit nová brněnská vyhláška, která umožňuje, aby úřady jednotlivých městských částí vytypovaly "problematické" restaurace či bary a omezily jejich provozní dobu. Před jedenáctou hodinou večerní by musela zavírat řada oblíbených hudebních klubů, netradičních barů i vysokoškolských center zábavy. Na jedné straně barikády stojí milovníci nočního života, na druhé straně obyvatelé, kteří chtějí klid. Jedná se o násilný zásah do svobody podnikání, nebo o spravedlivý postih hlučných restaurací? Jaká jsou kritéria pro zařazení podniku na černou listinu? Podobné vyhlášky se pokoušela zavádět i některá další města, ale většinou s problémy a neúspěšně. Bude brněnská vyhláška výjimkou? Mýlí se majitelé podniků, kteří se hodlají obrátit k soudu s přesvědčením, že jde o právní paskvil? Odpovědi na tyto a další otázky se pokusí najít pořad Mladé fronty DNES a Českého rozhlasu Brno zítra ve 13.30 hodin na frekvenci 106,5 MHz. Souhrn informací najdete ve středeční jihomoravské příloze MF DNES. Své připomínky a názory k tématu můžete posílat na e-mailovou adresu robert.klos@mfdnes.cz nebo telefonovat na číslo (05) 42 51 72 32.
</TEXT>
</DOC>
<DOC>
<DOCID>MF-20020107319</DOCID>
<DOCNO>MF-20020107319</DOCNO>
<DATE>01/07/02</DATE>
<TITLE>
Města dumají, kam by mohla za rok nastěhovat úředníky
</TITLE>
<TEXT>
Poslední rok budou fungovat okresní úřady. Část jejich pravomocí převezmou krajské úřady, část padne na pověřená města. Ta budou muset zaměstnat více úředníků.
Blansko - Kam za rok posadit nově zaměstnané úředníky? To je otázka, kterou už řeší v připravovaných pověřených městech třetího stupně, ačkoliv jejich jmenování ještě musí odhlasovat poslanci v parlamentu. Některá města už ale mají předběžné informace z ministerstva vnitra, kolik úředníků budou muset v příštím roce, až zaniknou okresní úřady, přijmout. Zatímco stávající okresní města je většinou ponechají v budovách zanikajících okresních úřadů, tam, kde dosud měli jen radnice, hledají nové prostory. Tak například v Boskovicích zastupitelé už vloni koupili v dražbě budovu u náměstí, která patřila společnosti ZZN Skalice nad Svitavou. Brzy však zjistili, že tato budova nebude úředníkům stačit. Těsně před koncem loňského roku proto schválili odkup administrativní budovy Jednoty. "Smlouva ještě nebyla podepsána, zastupitelstvo jen stanovilo cenu, na kterou můžeme přistoupit. Budova je zčásti prázdná, pro nový úřad by měla stačit. Jednota si postaví menší administrativní budovu a částečně se nám tak podaří vyřešit i architektonický vzhled náměstí," řekl starosta Boskovic Josef Dohnálek. Původně koupená budova, patřící v minulosti ZZN Skalice, nyní slouží k regionálním výstavám. Bez koupě nové budovy se neobejdou ani ve Slavkově u Brna. "Koupili jsme dvě třetiny nevyužité bývalé pošty. Ve zbylé třetině zůstane pošta," popsala místostarostka Věra Křivánková.
</TEXT>
<HEADING>
Návrat do minulosti
</HEADING>
<TEXT>
V některých městech se úředníci po letech vrátí do hist orických budov, které do roku 1960 sloužily okresním národním výborům. Například v Bučovicích a Tišnově. "Vloni jsme začali upravovat rohový dům na náměstí Míru, který město dostalo v privatizaci. Dosud nebyl využit, teď jej chceme upravit pro pracovní úřad, z pronajaté budovy tam přestěhujeme stavební úřad, půjde tam i sociální odbor a živnostenský úřad. Je tam samozřejmě i místo pro šestašedesát pracovníků, kteří by měli zajišťovat výkon třetího stupně," uvedl tišnovský starosta Petr Fruhwirt. Díky minulosti, kdy byly okresním městem, jsou na větší počet úředníků připraveni i v Bučovicích. "Budeme sídlit v kubistickém domě, podobné jsou v tuzemsku jen v Praze a v Bučovicích," přiblížil bučovický místostarosta Zdeněk Koudelka. Do historického objektu se městský úřad stěhuje postupně. "Už jsme tam nastěhovaní v jednom patře. Od jara zde bude celá radnice a navíc i prostory pro nové úředníky z okresních úřadů," doplnil Koudelka.
</TEXT>
<HEADING>
Kam byli lidé zvyklí chodit
</HEADING>
<TEXT>
Složité hledání úředníků nečeká obyvatele Blanska ani Vyškova. V obou městech totiž zůstanou v části budov patřících už nyní okresním úřadům. "Požadujeme ale, aby nám byla budova převedena do městského majetku. Pokud by totiž zůstala státu a my byli v nájmu, dostali bychom se do nerovnoprávného postavení vůči jiným obcím, které dostanou na opravy a vybavení budov od státu dotace," upřesnil starosta Blanska Miloslav Kala. Na převod kompetencí se už chystají i ve Znojmě, Moravském Krumlově a Ivančicích. Asi nejdále jsou na tom v Ivančicích, kde již třetí rok rekonstruují doposud nepoužívané dvorní křídlo místní radnice. "Má celkem tři patra. Vloni jsme dokončili první patro, letos budeme pracovat na druhém. Od prvního dne příštího roku tak budeme mít připravené kanceláře pro několik desítek úředníků. Podle informací z ministerstva vnitra se pohybujeme v mantinelech, podle kterých zde může být až sedmdesát lidí nebo také nikdo. V případě, že by nastala druhá možnost, přesunuli bychom všechny současné městské úředníky z několika míst v Ivančicích pod jednu střechu a uvolněné objekty bychom pak pronajímali," uvedl starosta Ivančic Roman Sládek.
</TEXT>
<HEADING>
Vyčkávání na verdikt
</HEADING>
<TEXT>
Ve Znojmě a Moravském Krumlově zatím čekají na přesné určení počtu pracovníků, kteří pod pověřené městské úřady přejdou. "V jedné budově máme volné prostory pro kanceláře, rozšířit o nástavbu či sklepní prostory by šel i počet stávajících místností přímo na radnici," naznačil starosta Moravského Krumlova Bartoloměj Pitlach. Podobnou vyčkávací taktiku zaujalo vedení Znojma. "Starosta požádal o výpůjčku nebo převod budovy, kde v této chvíli sídlí znojemský okresní úřad. Odpověď zatím neznáme," řekla tajemnice znojemské radnice Jaroslava Ovesleová.
</TEXT>
<HEADING>
Téměř jasno
</HEADING>
<TEXT>
Hustopečská radnice nechala zpracovat projekt na přestavbu budovy bývalé pošty, která byla už kdysi, když byly Hustopeče okresním městem, postavena pro úředníky. "Koncem března se pustíme do přestavby, abychom to do konce října stihli," podotkl hustopečský starosta Jiří Teplý. Úřednický aparát hodonínské radnice bude od příštího ledna čítat zhruba dvě stě lidí. Nyní jich na radnici pracuje sto sedmnáct. "Kde bude radnice sídlit, není ještě jasné. Zastupitelé ale už koncem prosince rozhodli, že požádají o bezúplatný převod budovy hodonínského okresního úřadu," podotkla tisková mluvčí radnice Jana Rybová. Mikulovští zastupitelé schválili, že k jejich stávající radnici se připojí sousedící budova, která je obecně nazývána kulturním domem. Podle předpokladů zastupitelů zde bude za rok pracovat zhruba padesát úředníků.
Hustopečská radnice nechala zpracovat projekt na přestavbu budovy bývalé pošty, která byla už kdysi, když byly Hustopeče okresním městem, postavena pro úředníky. "Koncem března se pustíme do přestavby, abychom to do konce října stihli," podotkl hustopečský starosta Jiří Teplý. Úřednický aparát hodonínské radnice bude od příštího ledna čítat zhruba dvě stě lidí. Nyní jich na radnici pracuje sto sedmnáct. "Kde bude radnice sídlit, není ještě jasné. Zastupitelé ale už koncem prosince rozhodli, že požádají o bezúplatný převod budovy hodonínského okresního úřadu," podotkla tisková mluvčí radnice Jana Rybová. Mikulovští zastupitelé schválili, že k jejich stávající radnici se připojí sousedící budova, která je obecně nazývána kulturním domem. Podle předpokladů zastupitelů zde bude za rok pracovat zhruba padesát úředníků.
</TEXT>
</DOC>
<DOC>
<DOCID>MF-20020107320</DOCID>
<DOCNO>MF-20020107320</DOCNO>
<DATE>01/07/02</DATE>
<TITLE>
Jak poskládat čtyři pruhy?
</TITLE>
<HEADING>
Architekti řeší dopravu v Žabovřeské ulici
</HEADING>
<TEXT>
Ještě neskončily protesty obyvatel Brna-Žabovřesk proti podobě připravované velké křižovatky navazující na ústí tunelů Dobrovského a na stole architektů už je další dopravní projekt, jenž zneklidňuje ekology a občanská sdružení: rekonstrukce několikakilometrové ulice Žabovřeská.
Brno - Na sedm set milionů korun se odhadují náklady připravované rekonstrukce několikakilometrové ulice Žabovřeská v Brně. Z dnešní silnice o dvou pruzích se v budoucnu stane komunikace se čtyřmi pruhy. Jako součást Velkého městského okruhu povede automobily od křižovatky ulic Bauerova a Hlinky po kníničskou křižovatku. "Jakmile oba tyto dopravní uzly rozšíříme, bude nutné zvýšit také kapacitu Žabovřeské ulice," vysvětlila Dana Wendscheová, vedoucí referátu koncepce dopravy Útva ru hlavního architekta města Brna. Právě v Žabovřeské ulici řeší architekti jeden z nejkomplikovanějších úseků Velkého městského okruhu, a to průchod úzkým hrdlem podél řeky Svratky pod Wilsonovým lesem, v oblasti Kamenného mlýna. Už při výstavbě stávajícího úseku se musely stavět opěrné zdi do vody a upravovalo se koryto řeky, aby se do soutěsky vtěsnala kromě silnice i tramvajová trať. Architekti zpracovali řadu variant, jak by mohla rozšířená silnice úžinou mezi řekou a lesem projít. Do finále postoupilo pět návrhů, z nichž některé se ovšem liší jen v detailech. Uvažuje se tedy prakticky o třech způsobech, a to o převedení tramvajové dopravy do tunelu, posunutí koryta řeky nebo vystavění dvouproudových silnic nad sebou pomocí pilířů - na estakádě. "Varianta přeložení řeky sice vypadá násilně, ale zdá se, že je nejschůdnější. Nejprve jsme uvažovali o estakádě, ale počítačová animace ukázala, že nadjezdy působí v krajině mohutně, až brutálně," řekla Wendscheová. Návrhy nyní leží na ministerstvu životního prostředí, aby posoudilo vliv projektů na nejbližší okolí v případě, že by se uskutečnily. Občanská sdružení a ekologové požadují, aby se Žabovřeská ulice opravovala ve stejnou dobu jako dopravní uzly Bauerova a Kníničská. "Podporujeme dobudování Velkého městského okruhu, ale nelíbí se nám oddělené posuzování a realizace jednotlivých staveb," prohlásil ekolog Martin Ander. Jeho kolegyně Dana Kalčíková z Brněnského dopravního kruhu se obává, že křižovatky sice budou rozšířeny, ale na stavbu žabovřeské spojky nezbudou peníze. "Pak by byla dvouproudová silnice z obou stran zahlcena auty," dodala Kalčíková. Poukázala také na špatné rozptylové podmínky v údolí, kde po většinu roku vládne bezvětří. Lidé z blízkého okolí se podle aktivistky hrozí hluku, který se tříští a obtěžuje hlavně obyvatele přebývající nad silnicí. Ekologové navrhli vlastní řešení Žabovřeské: překrytí silnice a vytvoření umělého tunelu. Dana Wendscheová ovšem tvrdí, že ze Žabovřeské ulice se neobsluhuje žádná okolní zástavba a provoz je tam vcelku plynulý. I dvoupruhová silnice by tak dokázala pojmout daleko více aut. "Přednost mají nové stavby, například velké křižovatky nebo tunely Dobrovského, a teprve po nich bude následovat úprava ulice Žabovřeské. Samozřejmě, že z pohledu místních obyvatel mohou priority vypadat jinak," namítá Wendscheová s tím, že rozhodující bude množství peněz a to, jak bude cesta zatížena. Žabovřeská radnice chce předejít nepříjemné situaci, která se nedávno rozpoutala po zveřejnění plánů budování obří křižovatky u tunelu Dobrovského. Lidé si tehdy stěžovali na neinformovanost, založili občanské sdružení a dokonce přišli protestovat na zastupitelstvo městské části. Starosta Jiří Helán uvedl, že návrhy budoucí podoby Žabovřeské ulice uvidí obyvatelé s předstihem na velké informační tabuli ve vestibulu radnice. Navíc se chystá v nejbližších měsících schůzka investorů, úředníků a projektantů s obyvateli. V současnosti projíždí Žabovřeskou ulicí asi 28 tisíc aut denně. Za osm let to bude podle odhadů čtyřicet tisíc aut, ovšem za předpokladu, že bude v provozu rychlostní komunikace R43 a rozšíří se Úvoz. Bez těchto staveb se zátěž na Žabovřeské ulici vyšplhá na 56 tisíc aut denně. Tvrdí to alespoň statistiky vypracované pro magistrátní Útvar hlavního architekta. S těmito údaji ovšem nesouhlasí Martin Ander z Brněnského dopravního klubu. "Podle našich studií nebude mít rychlostní komunikace R43 tak zásadní vliv na snížení provozu v Žabovřeskách. Ovlivní ho maximálně z patnácti procent. To za zničení prostředí kolem Brněnské přehrady nestojí," míní Ander.
</TEXT>
</DOC>
<DOC>
<DOCID>MF-20020107321</DOCID>
<DOCNO>MF-20020107321</DOCNO>
<DATE>01/07/02</DATE>
<TEXT>
Víly, princezny, berušky, ale i kovbojové či čerti zaplnili včera odpoledne parket Městského klubu v Blansku. "Na to, že jsme připravovali dětský karneval jen několik dní a nebylo příliš času na propagaci, přišlo dětí v maskách dost," liboval si ředitel blanenského kulturního střediska Jaroslav Jeřábek.
</TEXT>
</DOC>
<DOC>
<DOCID>MF-20020107322</DOCID>
<DOCNO>MF-20020107322</DOCNO>
<DATE>01/07/02</DATE>
<TEXT>
Originální návrh odklonění tramvajové trasy do tunelu v místě, kde je nejužší část Žabovřeské ulice. Po překonání úžiny tramvaj vyjede opět ven. Na obrázku je pohled z pisárecké křižovatky, vlevo se nachází park, který by mohl vzniknout na místě dnešních vodáren.
</TEXT>
</DOC>
<DOC>
<DOCID>MF-20020107323</DOCID>
<DOCNO>MF-20020107323</DOCNO>
<DATE>01/07/02</DATE>
<TEXT>
Dvě silnice nad sebou se nejprve zdály jako nejlepší řešení. Po zpracování počítačové animace se ukázalo, že pilíře působí masivně a stavba by dramaticky ovlivnila vzhled krajiny.
</TEXT>
</DOC>
<DOC>
<DOCID>MF-20020107324</DOCID>
<DOCNO>MF-20020107324</DOCNO>
<DATE>01/07/02</DATE>
<TITLE>
Lidem se vymstilo, že si chtěli v zimě přitopit
</TITLE>
<GEOGRAPHY>Brno</GEOGRAPHY>
<TEXT>
Přiotráveného muže v bezvědomí našli v sobotu hasiči v hořící šatně personálu hostince ve Vídeňské ulici v Brně. Šestadvacetiletý mladík se podle mluvčího jihomoravských hasičů Jaroslava Haida nadýchal zplodin z ohně. Záchranáři jej dopravili ve vážném stavu do nemocnice. "Zařízení šatny začalo hořet od přímotopu," poznamenal mluvčí Haid. Na přitápění v tuhé zimě doplatila i brněnská majitelka chaty v Kníničkách u Brněnské přehrady. Po instalaci nových kamen se vzňaly poblíž kouřovodu dřevěné obklady, poté se oheň dostal přes dutou stěnu a zčásti zasáhl i podkroví. Požár likvidovaly v noci na sobotu dvě jednotky hasičů, škoda se vyšplhala na dvě stě tisíc korun. Kuriózní případ zaznamenali hasiči v Havránkově ulici, kde se od udírny vzňala provizorní dílna v dřevěné maringotce. "Škoda byla minimální, ale v dílně byla svařovací souprava a láhve s kyslíkem a acetylenem mohly vybuchnout," prozradil Jaroslav Haid. Hasiči proto museli přivolat technika a láhve postupně ochladit.
Brno - Přiotráveného muže v bezvědomí našli v sobotu hasiči v hořící šatně personálu hostince ve Vídeňské ulici v Brně. Šestadvacetiletý mladík se podle mluvčího jihomoravských hasičů Jaroslava Haida nadýchal zplodin z ohně. Záchranáři jej dopravili ve vážném stavu do nemocnice. "Zařízení šatny začalo hořet od přímotopu," poznamenal mluvčí Haid. Na přitápění v tuhé zimě doplatila i brněnská majitelka chaty v Kníničkách u Brněnské přehrady. Po instalaci nových kamen se vzňaly poblíž kouřovodu dřevěné obklady, poté se oheň dostal přes dutou stěnu a zčásti zasáhl i podkroví. Požár likvidovaly v noci na sobotu dvě jednotky hasičů, škoda se vyšplhala na dvě stě tisíc korun. Kuriózní případ zaznamenali hasiči v Havránkově ulici, kde se od udírny vzňala provizorní dílna v dřevěné maringotce. "Škoda byla minimální, ale v dílně byla svařovací souprava a láhve s kyslíkem a acetylenem mohly vybuchnout," prozradil Jaroslav Haid. Hasiči proto museli přivolat technika a láhve postupně ochladit.
</TEXT>
</DOC>
<DOC>
<DOCID>MF-20020107325</DOCID>
<DOCNO>MF-20020107325</DOCNO>
<DATE>01/07/02</DATE>
<TITLE>
Nejen pro dospělé nebo pro muže
</TITLE>
<GEOGRAPHY>Benešov</GEOGRAPHY>
<TEXT>
Dvě velmi mladé dívky mezi jedenácti mužskými páry vyrazily do závodů v motoskijeringu v Benešově. Zatímco dvanáctiletá Jana Bártová túruje motocykl Kawasaki o obsahu 85 kubických centimetrů, její o dva roky starší sestra Veronika v zápřahu srovnává lyže a snaží se mladší sestře pomoci. "Sestře to jde, ale mně ne. V zatáčkách mi to ujíždí. Rozhodně je lepší, když jedu sama. Sestra mě totiž brzdí a stahuje. Je to nezvyk," přiznává řidička Jana Bártová ze Ždánic na Hodonínsku, která hájí barvy Adosu Dřevotrans AMD Svitavy. Na mráz, který při závodech řezal do tváří, si nestěžuje. "Jen mně mrznou palce u nohou," říká. I když nemá řidičský průkaz, motorku ovládá perfektně. Má za sebou vynikající výsledky v mistrovstvích republiky v dětském motokrosu. Její sestra Veronika má raději než lyžování za motocyklem jízdu na koni. "Aby Jana viděla, jaké to je, když jedu za ní na lyžích, táhla jsem ji jednou za koněm na bobech," říká s úsměvem. S Janou se nebojí. Ani toho, že by jí motorka přejela lyže. "Mám její lyže, tak doufám, že si na ně dá pozor." Strach tak prožívá hlavně maminka obou dívek. Přiznává, že nejhorší pro ni je pohled na start. Když se v dalších kolech jezdci rozptýlí po trati, je klidnější. Tatínek Jan je naopak rád, že alespoň jedna z jeho dcer je po něm. Sám totiž také jezdil motokros. "Pořád je lepší jezdit motokros než se někde schovávat v křoví a kouřit. I já mám o dceru strach, ale když se jí nedaří, řvu jako tygr, takže mě slyší na druhé straně depa," tvrdí Jan Bárta.
Benešov - Dvě velmi mladé dívky mezi jedenácti mužskými páry vyrazily do závodů v motoskijeringu v Benešově. Zatímco dvanáctiletá Jana Bártová túruje motocykl Kawasaki o obsahu 85 kubických centimetrů, její o dva roky starší sestra Veronika v zápřahu srovnává lyže a snaží se mladší sestře pomoci. "Sestře to jde, ale mně ne. V zatáčkách mi to ujíždí. Rozhodně je lepší, když jedu sama. Sestra mě totiž brzdí a stahuje. Je to nezvyk," přiznává řidička Jana Bártová ze Ždánic na Hodonínsku, která hájí barvy Adosu Dřevotrans AMD Svitavy. Na mráz, který při závodech řezal do tváří, si nestěžuje. "Jen mně mrznou palce u nohou," říká. I když nemá řidičský průkaz, motorku ovládá perfektně. Má za sebou vynikající výsledky v mistrovstvích republiky v dětském motokrosu. Její sestra Veronika má raději než lyžování za motocyklem jízdu na koni. "Aby Jana viděla, jaké to je, když jedu za ní na lyžích, táhla jsem ji jednou za koněm na bobech," říká s úsměvem. S Janou se nebojí. Ani toho, že by jí motorka přejela lyže. "Mám její lyže, tak doufám, že si na ně dá pozor." Strach tak prožívá hlavně maminka obou dívek. Přiznává, že nejhorší pro ni je pohled na start. Když se v dalších kolech jezdci rozptýlí po trati, je klidnější. Tatínek Jan je naopak rád, že alespoň jedna z jeho dcer je po něm. Sám totiž také jezdil motokros. "Pořád je lepší jezdit motokros než se někde schovávat v křoví a kouřit. I já mám o dceru strach, ale když se jí nedaří, řvu jako tygr, takže mě slyší na druhé straně depa," tvrdí Jan Bárta.
</TEXT>
</DOC>
<DOC>
<DOCID>MF-20020107326</DOCID>
<DOCNO>MF-20020107326</DOCNO>
<DATE>01/07/02</DATE>
<TITLE>
Pravoslavní mají Vánoce, další dárky dětem
</TITLE>
<GEOGRAPHY>Brno</GEOGRAPHY>
<TEXT>
Pravoslavní věřící žijící v Brně se sešli včera vpodvečer v brněnském chrámu svatého Václava, aby společně na bohoslužbě oslavili narození Ježíše Krista. Pravoslavné Vánoce v Brně pokračují ještě dnes ranní slavnostní liturgií a farním vánočním večerem a zpíváním koled v kulturním centru městské části Brno-střed. "My podobně jako některé další farnosti slavíme Vánoce podle juliánského kalendáře. Podle něho bylo včera 24. prosince a dnes je 25. prosince. Je tam rozdíl třinácti dní," vysvětlil správce brněnské pravoslavné farnosti Jozef Fejsak. Dodal, že Ježíš Kristus se narodil v době, kdy se dny počítaly právě podle juliánského kalendáře, a tak se pravoslavní snaží zachovat tradici. Výhodu to má zejména pro děti. Ty totiž dostanou vánoční dárky dvakrát. "Slavíme jak občanské Vánoce, tak i církevní. Děti tak mají větší radost, než kdyby dostaly všechno zároveň," podotkl Fejsak.
Brno - Pravoslavní věřící žijící v Brně se sešli včera vpodvečer v brněnském chrámu svatého Václava, aby společně na bohoslužbě oslavili narození Ježíše Krista. Pravoslavné Vánoce v Brně pokračují ještě dnes ranní slavnostní liturgií a farním vánočním večerem a zpíváním koled v kulturním centru městské části Brno-střed. "My podobně jako některé další farnosti slavíme Vánoce podle juliánského kalendáře. Podle něho bylo včera 24. prosince a dnes je 25. prosince. Je tam rozdíl třinácti dní," vysvětlil správce brněnské pravoslavné farnosti Jozef Fejsak. Dodal, že Ježíš Kristus se narodil v době, kdy se dny počítaly právě podle juliánského kalendáře, a tak se pravoslavní snaží zachovat tradici. Výhodu to má zejména pro děti. Ty totiž dostanou vánoční dárky dvakrát. "Slavíme jak občanské Vánoce, tak i církevní. Děti tak mají větší radost, než kdyby dostaly všechno zároveň," podotkl Fejsak.
</TEXT>
</DOC>
<DOC>
<DOCID>MF-20020107327</DOCID>
<DOCNO>MF-20020107327</DOCNO>
<DATE>01/07/02</DATE>
<TEXT>
Podle architektů se jedná o nejcitlivější zásah do krajiny. Koryto by se přesunulo o pár metrů dál a uvolnilo tak místo širší vozovce. Mezi silnicí a řekou by vedla stezka pro pěší.
</TEXT>
</DOC>
<DOC>
<DOCID>MF-20020107328</DOCID>
<DOCNO>MF-20020107328</DOCNO>
<DATE>01/07/02</DATE>
<TEXT>
Pravoslavný kněz slouží mši na počest Vánoc podle juliánského kalendáře
</TEXT>
</DOC>
<DOC>
<DOCID>MF-20020107329</DOCID>
<DOCNO>MF-20020107329</DOCNO>
<DATE>01/07/02</DATE>
<TITLE>
Uvědomuje si, že je život krátký a nahodilý
</TITLE>
<TEXT>
Po dvanácti letech v čele brněnské hvězdárny bude její už bývalý ředitel působit na Masarykově univerzitě
Z čela Hvězdárny a planetária Mikuláše Koperníka v Brně se rozhodl odejít ředitel Zdeněk Mikulášek, hledá se náhrada. Tato zpráva nedávno překvapila všechny, kdo dění na vrcholku Kraví hory sledují. Hvězdárna má totiž pověst klidné, pevné lodi plující nad chaosem města. Bývalý ředitel Mikulášek však hovoří o svém odchodu s úsměvem a s trochou nostalgie. Rozhodl se totiž, že bude raději působit na vysoké škole.
</TEXT>
<HEADING>
- Znamená to, že končíte s astronomií?
</HEADING>
<TEXT>
S astronomií rozhodně nekončím, spíše naopak. Znovu s ní intenzivně začínám, protože teď se budu na sto procent úvazku věnovat tomu, co považuji za svůj životní cíl a poslání. To jest především vzdělávání v oboru astronomie. Půjde o výuku a samostatný výzkum na Přírodovědecké fakultě Masarykovy univerzity, kde budu působit v Ústavu teoretické fyziky a astrofyziky jako docent.
</TEXT>
<HEADING>
- Co konkrétně budete dělat?
</HEADING>
<TEXT>
Chci se zaměřit hlavně na výzkum proměnných hvězd a na neprůhlednost zemské atmosféry, což je problém, který se dotýká i ekologie, hlavně se však chci věnovat magnetickým hvězdám. Jde o zajímavou skupinou poměrně žhavých hvězd, kterým neoficiálně říkám zmalované slečny. Vcelku přesně to vyjadřuje jejich povahu, protože na povrchu se jeví pestrobarevně, ale je to jen horní make-up, který je činí méně tuctovými. Ve vnějších vrstvách hvězd probíhají pozoruhodné pomalé procesy, jimiž se líčí. Do tohoto výzkumu bych samozřejmě rád zapojil mladé spolupracovníky, studenty.
</TEXT>
<HEADING>
- Hodláte nadále spolupracovat s hvězdárnou?
</HEADING>
<TEXT>
Určitě ano, už proto, že tady zůstávám zaměstnán na část úvazku jako vedoucí vědecký pracovník. Budu mít pravidelné přednášky a budu spolupracovat na tvorbě pořadů. Kromě toho značná část vysokoškolské výuky astronomie a astrofyziky se stejně odehrává na Kraví hoře. Posiluje se tak propojení univerzity a hvězdárny. Tato vzájemně výhodná symbióza lidové hvězdárny a planetária s univerzitním prostředím vznikla před pár lety a zřejmě se bude ještě prohlubovat. Podobné soužití hvězdárny a vysoké školy je dosud velmi neobvyklé, skoro bych řekl, že se jedná o světový unikát. Cíl obou institucí je ale společný: vybudovat v Brně respektované astronomické pracoviště, které sem bude přitahovat další a další zájemce o obor.
- Bylo to těžké rozhodování odejít z čela hvězdárny?
Taková volba je vždycky těžká, protože člověk změní styl života, hodnotím to dokonce jako změnu identity. Není to nic lehkého vnitřně se přerodit, a navíc to udělat i fyzicky, protože na fakultě se budu muset zařizovat takřka z nuly.
- Když rekapitulujete své působení na hvězdárně ve funkci ředitele, můžete zmínit věci, které se z vašeho pohledu povedly, z nichž máte radost?
Nemám ve zvyku se obracet do minulosti, a proto je pro mě obtížné bilancovat. Funkci jsem zastával jedenáct let, a jsem tak služebně nejstarším ředitelem kulturní organizace v Brně. Mám dobrý pocit z toho, že se mi podařilo na hvězdárnu soustředit nejlepší osobnosti, které v oboru astronomického vzdělávání v republice existují. Do značné míry pracují samostatně a snad mají dobré podmínky a prostor pro realizaci svých nápadů. Dále bylo třeba vynaložit hodně práce, aby se hvězdárna stala dobře fungující organizací, ať už v ekonomické oblasti nebo ve vnitřním životě. Na tom jsem tvrdě pracoval prvních pět let. Před deseti lety jsme spustili provoz ve velkém planetáriu, kde se opět podařila světově unikátní věc. Tamní pořady jsou totiž moderovány z poloviny automaticky a zčásti živým člověkem. Je to účinný způsob, jak prezentaci osvěžit a zaujmout hlavně dětské posluchače. Hvězdárně se podařilo zpopularizovat a zmapovat řadu významných vesmírných úkazů: pád komet do Jupiteru v roce 1994, slavnou Hale-Boppovu kometu o tři roky později nebo zatmění Slunce v roce 1999. Naše pracoviště se také stalo proslulým svým výzkumem proměnných hvězd, hostilo dvě velké mezinárodní konference na toto téma. Navíc jsme pořádali Astronomický festival, kde se sešly významné osobnosti z celého světa, aby se ohlédly za uplynulým stoletím. Od roku 1996 tady máme internetové astronomické noviny, které patří mezi nejčtenější internetové noviny v republice.
- Co si myslíte, že se vám realizovat nepodařilo?
Zejména v posledních letech se mi nepodařilo prosadit, aby zdejší pracovníci, kteří jsou velmi kvalifikovaní a erudovaní, byli za svou práci patřičně odměňováni. To jsem cítil jako neustálý problém a velký tlak. Hvězdárna stojí a padá s tím, jaké má zaměstnance.
- Říká se, že každé povolání člověka do jisté míry deformuje. Je to i váš případ?
Vnitřně mě deformuje fakt, že vlastně neustále přednáším. Na hvězdárně působím jako demonstrátor od svých dvanácti let a naučil jsem se mluvit tak, aby mi bylo dostatečně rozumět. Takže z normálního hovoru se někdy stane přednáška prezentovaná dosti razantním způsobem a všichni kolem se diví, proč mluvím tak hlasitě.
- Díváte se vy jako astronom na život jinak než ostatní lidé?
Některé věci určitě vidím z nadhledu. S postupem času si stále silněji uvědomuji, že existence lidské civilizace je výsledkem neuvěřitelné souhry množství vnějších okolností a kosmických náhod. Sám lidský život je výjimečnost, navíc časově omezená. A teď jde o to, co v tom krátkém okamžiku, který máme k dispozici v tom kosmickém dění, dokážeme. Na svět se asi dívám trochu jinak než většina lidí, kteří si tu krátkost a nahodilost bytí ani neuvědomují. Žijeme navíc v prostorové omezenosti. Široko daleko není jiná planeta, která by byla vhodná k obývání. Když si naši Zemi pokazíme, což je pravděpodobné, žádnou jinou už nedostaneme. Možná, že tady přežije jiná forma života, jiný živočišný druh, ale už nikdy asi nebude tak zvídavý jako člověk.
</TEXT>
<HEADING>
- Uvažujete někdy o konci naší planety?
</HEADING>
<TEXT>
V průběhu nejbližších miliard let se bude teplota na Zemi stále zvyšovat, v určitém okamžiku to přesáhne hranici snesitelnosti a dojde k úplné "dezinfekci" života na Zemi. Ale tato hrozba není nijak aktuální, nemusíme propadat trudnomyslnosti. Pokud člověku hrozí nějaké nebezpečí, tak jsou to spíše pády kosmických těles, které mohou zamíchat kartami života na naší planetě. Daleko největším nebezpečím je ale přímo lidská činnost. To je můj názor, a proto třeba nemám auto.
- Vy jste mimo jiné nadšený hudebník. Jak jde dohromady hudba s fyzikou a astronomií?
Mezi tím není valného rozdílu. Hudba je to nejabstraktnější umělecké vyjádření a má hodně společného s matematikou a logikou. Ve středověku se dokonce astronomie, matematika a hudba vyučovaly pohromadě. Podobností mezi nimi je spousta, když například sleduji, jak jsou některá hudební díla postavena, tak mi to připomíná vědecká díla. Vzpomínám si, že poprvé mě hudba oslovila během koncertu, na který mě vzal kdysi tatínek. Program končil Mozartovou Jupiterskou symfonií, což mě jako nadšeného astronoma zaujalo. Teprve později jsem se dozvěděl, že skladba neměla název podle planety, ale podle nejvyššího z olympských bohů.
</TEXT>
</DOC>
<DOC>
<DOCID>MF-20020107330</DOCID>
<DOCNO>MF-20020107330</DOCNO>
<DATE>01/07/02</DATE>
<TITLE>
DOC. RNDR. ZDENĚK MIKULÁŠEK, CSC
</TITLE>
<TEXT>
Ještě minulé pondělí byl ředitelem Hvězdárny a planetária Mikuláše Koperníka v Brně, od Nového roku nastoupil jako pedagog na Přírodovědeckou fakultu Masarykovy univerzity. Astronomii se věnuje od svých dvanácti let. Je autorem řady odborných i populárně vědeckých publikací. Hraje na klarinet v několika hudebních tělesech, tím hlavním je Komorní dechová harmonie Brno, kterou založil v roce 1994. Baví ho vaření, zejména pro větší počet strávníků.
</TEXT>
</DOC>
<DOC>
<DOCID>MF-20020107331</DOCID>
<DOCNO>MF-20020107331</DOCNO>
<DATE>01/07/02</DATE>
<TITLE>
Kdo bude novým ředitelem?
</TITLE>
<TEXT>
- Uzávěrka přihlášek do konkurzu na uvolněné místo ředitele brněnské hvězdárny byla posledního prosincového dne. Neoficiálně se hovoří o tom, že jediným přihlášeným je dosavadní zástupce ředitele Zdeněk Pokorný. Podle stejně nepotvrzených informací výběrová komise rozhodne v nejbližších dnech. "Není mnoho lidí, kteří by splňovali poměrně přísná kritéria pro tuto funkci," zamýšlí se bývalý ředitel Zdeněk Mikulášek.
</TEXT>
</DOC>
<DOC>
<DOCID>MF-20020107332</DOCID>
<DOCNO>MF-20020107332</DOCNO>
<DATE>01/07/02</DATE>
<TITLE>
Ve Veselí vítají lidi novoročenky z Japonska
</TITLE>
<TEXT>
Jedinou tuzemskou sbírku japonských novoročenek představuje od včerejška Galerie ve dvoře ve Veselí nad Moravou. Na jižní Moravu zavítala část velké kolekce zajímavých přání z majetku přední české japanoložky Vlasty Winkelhöferové.
Veselí nad Moravou - Pestrobarevných přání často velmi nezvyklých tvarů vystavila Winkelhöferová na čtyři stovky. Je to přibližně čtvrtina její rozsáhlé sbírky. "Tyto lístky shromažduju od padesátých let. Jsou to většinou přání od mých přátel." Drobná usměvavá žena, která studovala japonskou kulturu a před dvěma lety vydala knihu Dějiny japonského odívání, zdůrazňuje, že Nový rok neboli Ošógace je pro Japonce skutečně nejvýznamnějším svátkem v celé roce. "Po celé zemi jsou zřízeny speciální poštovní boxy výhradně na tento druh pozdravů," říká Winkelhöferová, která po boku svého muže velvyslance strávila v Japonsku období mezi lety 1991-1996. Sběratelka veselskou výstavu rozdělila do speciálních okruhů podle zobrazovaných motivů. Jako symboly štěstí jsou na novoročenkách nejčastěji zachyceni jeřábi, kteří představují nejposvátnějšího japonského ptáka, dále hora Fudži, nejvyšší vrchol země, tradiční architektura, přírodní motivy, ale také zápasy sumó nebo vějíře. "Zápasy byly dříve považovány za druh modlitby a obětiny. Vějíře byly zase neodmyslitelné při náboženském rozjímání," vysvětluje Winkelhöferová. Nejvzácnější kousky však japanoložka ponechala doma: "Jde o privátní přání od slavného spisovatele Kobó Abeho, s jehož rodinou jsem se přátelila." Také letos se Winkelhöferové rozrostla sbírka zhruba o sedmdesát novoročních přání. Dodává, že korespondence je její drahý koníček. Stejný počet obálek do země vycházejícího Slunce totiž poslala. Výstavu, která potrvá do dvacátého ledna, doplňují trojrozměrná přání, speciální novoroční známky a slosovatelné poštovní lístky.
</TEXT>
</DOC>
<DOC>
<DOCID>MF-20020107333</DOCID>
<DOCNO>MF-20020107333</DOCNO>
<DATE>01/07/02</DATE>
<TEXT>
Siluety a obrázky buddhistických chrámů, šintoistických svatyní nebo pagod jsou velmi oblíbeným motivem japonských novoročenek
</TEXT>
</DOC>
<DOC>
<DOCID>MF-20020107334</DOCID>
<DOCNO>MF-20020107334</DOCNO>
<DATE>01/07/02</DATE>
<TITLE>
Fotograf Šefr černobíle
</TITLE>
<GEOGRAPHY>Brno</GEOGRAPHY>
<TEXT>
Dvacítku černobílých fotografií brněnského autora Igora Šefra představuje od začátku ledna výstava v Galerii beze jména na fakultě informatiky brněnské Masarykovy univerzity. Díla vznikala v posledních sedmi letech a námětově těží z kombinací reálné krajiny i městské architektury s různými předměty. Výstava potrvá do poloviny února.
Brno - Dvacítku černobílých fotografií brněnského autora Igora Šefra představuje od začátku ledna výstava v Galerii beze jména na fakultě informatiky brněnské Masarykovy univerzity. Díla vznikala v posledních sedmi letech a námětově těží z kombinací reálné krajiny i městské architektury s různými předměty. Výstava potrvá do poloviny února.
</TEXT>
</DOC>
<DOC>
<DOCID>MF-20020107335</DOCID>
<DOCNO>MF-20020107335</DOCNO>
<DATE>01/07/02</DATE>
<TITLE>
Legionáři pokřtí knihu
</TITLE>
<GEOGRAPHY>Brno</GEOGRAPHY>
<TEXT>
Vernisáž nové knihy nazvaná Bohuslav Všetička, zapomenutý generál se uskuteční dnes v 16.30 hodin v brněnském nakladatelství Ryšavý na České ulici. Nový titul Miloslava Alexeje přibližuje život ruského legionáře, československého generála dělostřelectva a zemského velitele Moravy v rámci Obrany národa, který byl popraven roku 1942. Všetička byl nositelem čestného doktorátu věd technických brněnského VUT a in memoriam získal čestnou medaili Vojenské akademie. Po vernisáži spojené s autogramiádou autora a vystoupením legionářů si mohou zájemci prohlédnout výstavu unikátních fotografií z ruských legií a výstavu řádů, které obdrželi c. a k. major Jan Všetička a také jeho syn, divizní generál Bohuslav Všetička.
Brno - Vernisáž nové knihy nazvaná Bohuslav Všetička, zapomenutý generál se uskuteční dnes v 16.30 hodin v brněnském nakladatelství Ryšavý na České ulici. Nový titul Miloslava Alexeje přibližuje život ruského legionáře, československého generála dělostřelectva a zemského velitele Moravy v rámci Obrany národa, který byl popraven roku 1942. Všetička byl nositelem čestného doktorátu věd technických brněnského VUT a in memoriam získal čestnou medaili Vojenské akademie. Po vernisáži spojené s autogramiádou autora a vystoupením legionářů si mohou zájemci prohlédnout výstavu unikátních fotografií z ruských legií a výstavu řádů, které obdrželi c. a k. major Jan Všetička a také jeho syn, divizní generál Bohuslav Všetička.
</TEXT>
</DOC>
<DOC>
<DOCID>MF-20020107336</DOCID>
<DOCNO>MF-20020107336</DOCNO>
<DATE>01/07/02</DATE>
<TITLE>
Bachovo Vánoční oratorium ve druhém díle
</TITLE>
<GEOGRAPHY>Brno</GEOGRAPHY>
<TEXT>
Druhý díl Bachova Vánočního oratoria zazní ve čtvrtek v katedrále sv. Petra a Pavla v Brně. Začátek koncertu je ve dvacet hodin. Ze sólistů se představí pěvci Simona Houda-Šaturová, Hana Koňárková, Jitka Zerhauová, Jaroslav Březina a Zdeněk Plech. První půle tohoto Bachova díla zazněla ve stejných prostorách na první vánoční svátek. Nyní přicházejí na řadu části oslavující Kristovo jméno a inspirované legendou o mudrcích z Východu.
Brno - Druhý díl Bachova Vánočního oratoria zazní ve čtvrtek v katedrále sv. Petra a Pavla v Brně. Začátek koncertu je ve dvacet hodin. Ze sólistů se představí pěvci Simona Houda-Šaturová, Hana Koňárková, Jitka Zerhauová, Jaroslav Březina a Zdeněk Plech. První půle tohoto Bachova díla zazněla ve stejných prostorách na první vánoční svátek. Nyní přicházejí na řadu části oslavující Kristovo jméno a inspirované legendou o mudrcích z Východu.
</TEXT>
</DOC>
<DOC>
<DOCID>MF-20020107337</DOCID>
<DOCNO>MF-20020107337</DOCNO>
<DATE>01/07/02</DATE>
<TITLE>
Kulturní servis
</TITLE>
<TEXT>
KINO, Hybešova 6: Buena Vista Social Club ( 20.00)
KINO, Hybešova 6: Magdaléna Rosenkranzová - malba na hedvábí, kresby (do 31.1.)
PANORAMA, Kpt. Jaroše 15: Deník Bridget Jonesové ( 19.30)
GALERIE DANT, 17. listopadu 27: Nálada - obrazy dětí z denního stacionáře Emanuel (do 30.1.)
ART, Cihlářská 19: Čokoláda ( 16.30, 21.00), Sud prachu ( 18.45)
KAPITOL, Divadelní 3: Jako kočky a psi ( 16.00), Amélie z Montmartru ( 18.00, 20.30)
KINO KOLIŠTĚ, Koliště 51: Juha ( 21.00) - "poslední němý film druhého tisíciletí." Další zfilmovaný příběh Juhani Ahoa vypráví příběh klasického milostného trojúhelníku v prostředí malé skandinávské vesničky. Kaurismäkiho pocta němému filmu dvacátých let využívá většinu výrazových prostředků této éry, včetně zatmívaček, mezititulků a přehnaných hereckých gest
KINOKAVÁRNA RIO, náměstí SNP 33: Babí léto ( 17.45, 20.30)
LUCERNA, Minská 19: Prci, prci, prcičky 2 ( 17.45)
MORAVA, Palackého 29: Jako kočky a psi ( 18.00), Kostka ( 20.30)
SCALA, Moravské náměstí 3: Rebelové ( 16.00), Kytice ( 18.15), Mandolina kapitána Corelliho ( 20.30)
DIETRICHSTEINSKÝ PALÁC, Zelný trh 8: Představení sborníků: Ochrana měst před záplavami na modelech měst Brno, Olomouc a Vídeň, Kapitoly z moderní hudby na Moravě ( 17.00)
GALERIE RUFUS, Česká 31: Uvedení knihy Miloslava Alexeje Fryščoka "Bohuslav Všetička, zapomenutý generál" ( 16.30)
HVĚZDÁRNA A PLANETÁRIUM, M. Koperníka, Kraví hora 2: Pozorování večerní oblohy ( 19.00)
MERSEY MUSIC CLUB, Minská 15: Disco house - Beef Jerry and Jeff Berry ( 20.00)
SVĚT, Velkomoravská 9: Prci, prci, prcičky ( 17.30), Než se setmí ( 20.00)
</TEXT>
<HEADING>
PANORAMA, Svatoborská 671: Kluci nepláčou ( 20.00)
</HEADING>
<TEXT>
GALERIE VE ŠKOLE, při ZŠ J. A. Komenského, Újezd 990: Vzpomínky na nebeské jezdce - fotografie, knihy, předměty (do 10.1.)
VLASTIVĚDNÉ MUZEUM: Skleněný svět Vánoc (do 15.1.)
GALERIE KNÍŽECÍ DŮM: A(k)telier - výstava fotografií a keramiky
GALERIE KNÍŽECÍ DŮM: Botanický průvodce chráněnou přírodou Moravskokrumlovska ( 18.00)
SVĚT, Veselská 1321: Atlantida: Tajemná říše ( 17.00)
GALERIE VE DVOŘE: Japonské novoročenky (do 20.1.)
MĚSTSKÁ GALERIE: Michal Pavlásek: Portréty (do 20.1.)
MĚSTSKÉ MUZEUM: Od petrolejky k žárovce (do 31.1.)
SOKOLSKÝ DŮM, Tyršova 2: Memento ( 20.00)
MUZEUM VYŠKOVSKA: Příroda Vyškovska, Pravěk Vyškova, Vyškov a okolí ve středověku (stálé expozice)
SVĚT, Havlíčkova 7: Kdo s koho ( 20.00), Pravá blondýnka ( 18.30, 20.30), Mach, Šebestová a kouzelné sluchátko ( 16.30, 17.30)
MINORITSKÝ KLÁŠTER, Přemyslovců 6: Orientální zbraně, Černé řemeslo, Mineralogické sbírky, Archeologické nálezy
Kulturní programy v krajích - s recenzemi, videoukázkami z filmů a možností vyhledávání - na www.idnes.cz/kis
</TEXT>
</DOC>
<DOC>
<DOCID>MF-20020107338</DOCID>
<DOCNO>MF-20020107338</DOCNO>
<DATE>01/07/02</DATE>
<TITLE>
Tip dnes
</TITLE>
<TEXT>
Strhující hudební dokument o několika téměř zapomenutých starých kubánských hudebnících, jejichž stejnojmenné CD z roku 1996 upozornilo svět na fenomén, který po léta přežíval v kdysi slavné karibské metropoli Havaně. Páteří snímku, který dnes od 20 hodin uvádí blanenské kino, je sestřih dvou koncertů z Amsterdamu a newyorské Carnegie Hall v roce 1998. Režisér Wim Wanders ale do snímku zapojil i sekvence z Havany, natočené v nahrávacích studiích, v pustých ulicích starého města nebo v domácnostech, a vytvořil tak působivé svědectví o celé jedné zapomenuté generaci.
</TEXT>
</DOC>
<DOC>
<DOCID>MF-20020107339</DOCID>
<DOCNO>MF-20020107339</DOCNO>
<DATE>01/07/02</DATE>
<TEXT>
Slovenka Diana Lázničková ze STU Bratislava zvítězila na výškařském mítinku Novoroční líšeňské skákání v Brně výkonem 183 centimetrů. V soutěži mužů byl nejlepší Jiří Křehula z Moravské Slavie, jenž zdolal 215 centimetrů. Závod byl současně druhým a závěrečným dílem letošní halové výškařské soutěže Grand prix Brno. Jejím celkovým vítězem se stal Dalibor Hon z AK Olomouc a mezi ženami získala prvenství Ivana Dupalová z ACP Brno.
</TEXT>
</DOC>
<DOC>
<DOCID>MF-20020107340</DOCID>
<DOCNO>MF-20020107340</DOCNO>
<DATE>01/07/02</DATE>
<TITLE>
Basketbalistky Králova Pole se poprvé radovaly
</TITLE>
<GEOGRAPHY>Brno</GEOGRAPHY>
<TEXT>
Neuvěřitelné se stalo skutkem, basketbalistky Králova Pole porazily pražskou Spartu 67:62 a po deseti porážkách v řadě si na své konto připsaly první prvoligové vítězství této sezony. "Počítal jsem s tím, že zahrajeme lépe než na Spartě, kde jsme prohráli 76:112, ale mě samotného dnešní výhra překvapila," řekl po zápase šťastný domácí trenér Antonín Zezula, pro kterého byl sobotní zápas úspěšnou premiérou na postu hlavního kouče. "Vzhledem k velkému zaneprázdnění Františka Konvičky při řízení klubu jsme se dohodli, že od Nového roku povedu tým jako hlavní trenér," vysvětlil Zezula. Ten však stále není rozhodnut, jak dlouho bude v této funkci působit. "Do konce ledna vyzkoušíme, jak bude nové rozdělení pravomocí fungovat, takže to zatím není definitivní," dodal novopečený kouč, který se bude muset rovněž rozhodnout, jak naloží se svým trenérským angažmá v Blansku. K úspěšnému vstupu do nového roku však Zezulovým svěřenkyním pomohl především velmi špatný výkon hostujících basketbalistek. "Sparta hrála podstatně hůř než v prvním utkání. Podařilo se nám udělat méně chyb a v závěru se na naši stranu přiklonilo i štěstí," komentoval utkání Zezula. Sparťanky se trápily především střelecky. Reprezentantka Špirková se dokonce několikrát nedokázala trefit do koše v situacích, kdy pod ním stála nikým nebráněna.
Brno - Neuvěřitelné se stalo skutkem, basketbalistky Králova Pole porazily pražskou Spartu 67:62 a po deseti porážkách v řadě si na své konto připsaly první prvoligové vítězství této sezony. "Počítal jsem s tím, že zahrajeme lépe než na Spartě, kde jsme prohráli 76:112, ale mě samotného dnešní výhra překvapila," řekl po zápase šťastný domácí trenér Antonín Zezula, pro kterého byl sobotní zápas úspěšnou premiérou na postu hlavního kouče. "Vzhledem k velkému zaneprázdnění Františka Konvičky při řízení klubu jsme se dohodli, že od Nového roku povedu tým jako hlavní trenér," vysvětlil Zezula. Ten však stále není rozhodnut, jak dlouho bude v této funkci působit. "Do konce ledna vyzkoušíme, jak bude nové rozdělení pravomocí fungovat, takže to zatím není definitivní," dodal novopečený kouč, který se bude muset rovněž rozhodnout, jak naloží se svým trenérským angažmá v Blansku. K úspěšnému vstupu do nového roku však Zezulovým svěřenkyním pomohl především velmi špatný výkon hostujících basketbalistek. "Sparta hrála podstatně hůř než v prvním utkání. Podařilo se nám udělat méně chyb a v závěru se na naši stranu přiklonilo i štěstí," komentoval utkání Zezula. Sparťanky se trápily především střelecky. Reprezentantka Špirková se dokonce několikrát nedokázala trefit do koše v situacích, kdy pod ním stála nikým nebráněna.
</TEXT>
</DOC>
<DOC>
<DOCID>MF-20020107341</DOCID>
<DOCNO>MF-20020107341</DOCNO>
<DATE>01/07/02</DATE>
<TITLE>
Kalábová se rozloučila s moderní gymnastikou
</TITLE>
<GEOGRAPHY>Brno</GEOGRAPHY>
<TEXT>
Osmnáctiletá česká moderní gymnastka Kristýna Kalábová z týmu GiTy Brno ukončila ze zdravotních důvodů aktivní činnost. Kalábovou pronásledovaly vleklé problémy s bolestmi zad a na loňském mistrovství světa v Madridu nestartovala kvůli poraněným tříslům. Největším úspěchem Kalábové byl předloni zisk titulu mistryně republiky ve čtyřboji, ve stejném roce skončila na mistrovství Evropy na 22. místě, na GiTy Cupu v roce 2000 se umístila na druhém místě hned za olympijskou vítězkou Julií Barsukovovou. "Pod mýma rukama prošlo mnoho kvalitních gymnastek, Kristýnu bych zařadila po bok Oulehlové či Šebestové," řekla trenérka GiTy Brno Zdena Schinzelová. Trenérka Schinzelová připouští, že by se Kalábová ke gymnastice mohla za nějaký čas vrátit. "Bude záležet na tom, jak se sama rozhodne. Rozhodně ji nebudeme do ničeho nutit. Teď se bude soustředit na odpočinek a časem se ukáže, zda se ještě vrátí," prozradila Schinzelová.
Brno - Osmnáctiletá česká moderní gymnastka Kristýna Kalábová z týmu GiTy Brno ukončila ze zdravotních důvodů aktivní činnost. Kalábovou pronásledovaly vleklé problémy s bolestmi zad a na loňském mistrovství světa v Madridu nestartovala kvůli poraněným tříslům. Největším úspěchem Kalábové byl předloni zisk titulu mistryně republiky ve čtyřboji, ve stejném roce skončila na mistrovství Evropy na 22. místě, na GiTy Cupu v roce 2000 se umístila na druhém místě hned za olympijskou vítězkou Julií Barsukovovou. "Pod mýma rukama prošlo mnoho kvalitních gymnastek, Kristýnu bych zařadila po bok Oulehlové či Šebestové," řekla trenérka GiTy Brno Zdena Schinzelová. Trenérka Schinzelová připouští, že by se Kalábová ke gymnastice mohla za nějaký čas vrátit. "Bude záležet na tom, jak se sama rozhodne. Rozhodně ji nebudeme do ničeho nutit. Teď se bude soustředit na odpočinek a časem se ukáže, zda se ještě vrátí," prozradila Schinzelová.
</TEXT>
</DOC>
<DOC>
<DOCID>MF-20020107342</DOCID>
<DOCNO>MF-20020107342</DOCNO>
<DATE>01/07/02</DATE>
<TITLE>
Futsalisté Helasu potrápili Pardubice
</TITLE>
<GEOGRAPHY>Brno</GEOGRAPHY>
<TEXT>
Remízou 4:4 se rozešli prvoligoví futsalisté Helasu Brno s hostujícími Pardubicemi ve čtrnáctém ligovém kole. I když domácí vedli 3:1, mohou být za remízu vděční, Pardubice se totiž ještě dostaly do vedení. Teprve tři minuty před koncem rozhodl brněnský futsalista Maša o tom, že si Pardubice odvezou z Brna pouze bod. Hrdinou utkání, kterého po zápase oslavovala stovka diváků, byl domácí gólman Kousal. Někdy až zázračnými zákroky přiváděl brněnské publikum k úžasu. Vychytal několik stoprocentních šancí Pardubic a zlikvidoval jednu nařízenou penaltu. Domácí, kteří se poprvé představili v nové hale v Králově Poli, vlétli do utkání jako dravci, kterým je jedno, že proti nim stojí jeden z nejsilnějších týmů soutěže. Pardubice jsou totiž na druhém místě prvoligové tabulky, Brno je až deváté. "Před zápasem bych remízu bral, takhle mě trochu mrzí, že jsme ztratili vedení," řekl vedoucí klubu Jan Loup. Na straně Brna střídala jedna šance druhou, Pardubičtí proto museli sáhnout po tvrdší hře, za kterou rozhodčí nařídili čtyři pokutové kopy. Brňané ale zužitkovali jen jeden. "Naším cílem je play off a doufám, že ztracené body s Pardubicemi nás po základní části nebudou mrzet," doplnil Loup.
Brno - Remízou 4:4 se rozešli prvoligoví futsalisté Helasu Brno s hostujícími Pardubicemi ve čtrnáctém ligovém kole. I když domácí vedli 3:1, mohou být za remízu vděční, Pardubice se totiž ještě dostaly do vedení. Teprve tři minuty před koncem rozhodl brněnský futsalista Maša o tom, že si Pardubice odvezou z Brna pouze bod. Hrdinou utkání, kterého po zápase oslavovala stovka diváků, byl domácí gólman Kousal. Někdy až zázračnými zákroky přiváděl brněnské publikum k úžasu. Vychytal několik stoprocentních šancí Pardubic a zlikvidoval jednu nařízenou penaltu. Domácí, kteří se poprvé představili v nové hale v Králově Poli, vlétli do utkání jako dravci, kterým je jedno, že proti nim stojí jeden z nejsilnějších týmů soutěže. Pardubice jsou totiž na druhém místě prvoligové tabulky, Brno je až deváté. "Před zápasem bych remízu bral, takhle mě trochu mrzí, že jsme ztratili vedení," řekl vedoucí klubu Jan Loup. Na straně Brna střídala jedna šance druhou, Pardubičtí proto museli sáhnout po tvrdší hře, za kterou rozhodčí nařídili čtyři pokutové kopy. Brňané ale zužitkovali jen jeden. "Naším cílem je play off a doufám, že ztracené body s Pardubicemi nás po základní části nebudou mrzet," doplnil Loup.
</TEXT>
</DOC>
<DOC>
<DOCID>MF-20020107343</DOCID>
<DOCNO>MF-20020107343</DOCNO>
<DATE>01/07/02</DATE>
<TEXT>
Futsalisté Helasu Brno (v červeném) drželi dvoubrankové vedení nad Pardubicemi, nakonec jen remizovali 4:4
</TEXT>
</DOC>
<DOC>
<DOCID>MF-20020107344</DOCID>
<DOCNO>MF-20020107344</DOCNO>
<DATE>01/07/02</DATE>
<TITLE>
Orli pošesté vyhráli
</TITLE>
<TEXT>
Znojmo si přivezlo cenné tři body z Českých Budějovic
Extraligoví hokejisté Znojma pokračují ve vítězném tažení. Včera rozesmutněli fanoušky v Českých Budějovicích, vyhráli tam 5:2.
České Budějovice - Asi stovka znojemských fanoušků přihlížela v Českých Budějovicích radosti hokejových Orlů, slavila se extraligová výhra 5:2. Hrdinou dne se stal znojemský brankář Svoboda, který bravurně čelil častým výpadům budějovických útočníků. "Olda se zápas od zápasu zlepšuje. Zneškodnil mnoho šancí," chválil Svobodu znojemský asistent Milan Kastner. O osudu utkání se rozhodlo v prostřední části, kdy sice domácí vedli 2:1, pak se však karta úplně obrátila. "Domácí chtěli přidat další gól, ale kupili jednu chybu na druhou a toho jsme využili," informoval Kastner. O obrat se zasloužilo slovenské duo Pucher - Uram, to když na 2:2 dával po nahrávce Urama Pucher a za sedm minut si role vyměnili. "Hokej je hrou chyb a my jsme jich udělali více," povzdechl si posmutnělý budějovický asistent Václav Červený. Čtvrtý gól z holí Znojemských padl po nepřehledné situaci za domácí brankou, kde se srazil Vorel s brankářem Maříkem. Budějovický Suchánek usoudil, že se bude vylučovat, sklepl si tedy puk do vlastní branky. Jenomže rozhodčí viděli celou situaci jinak. Gól byl připsán nic netušícímu Vorlovi. "Já za nic nemůžu, Šimánek mi neměl puk nahrávat před branku," hájil se Suchánek. Po pátém znojemském gólu se budějovické hlediště začalo vyprazdňovat.
</TEXT>
</DOC>
<DOC>
<DOCID>MF-20020107345</DOCID>
<DOCNO>MF-20020107345</DOCNO>
<DATE>01/07/02</DATE>
<TITLE>
Ytong doma sesadil lídra
</TITLE>
<GEOGRAPHY>Brno</GEOGRAPHY>
<TEXT>
Neudržitelní jsou prvoligoví hokejisté Ytongu Brno v zápasech proti předním celkům tabulky. Včera sesadili z prvního místa Liberec, doma ho porazili 4:1. "Na konci roku jsme ve dvou zápasech dostali osmnáct gólů, s hráči jsme měli pohovory a padly pokuty. Tohle je výsledek," liboval si Jindřich Setikovský, trenér Ytongu. Ytong rozhodl v přesilovkách, dvakrát se prosadil v převaze pěti proti třem a naopak dvojnásobnou přesilovku soupeře ubránil. Krásný byl gól od Důrase na 3:0 - útočník si najel na dlouhou přihrávku obránce Polívky a v nájezdu překonal libereckého brankáře Faltu. "Falta nebyl jistý. Jeho paní čeká miminko," upozornil hostující kouč Josef Jandač.
Brno - Neudržitelní jsou prvoligoví hokejisté Ytongu Brno v zápasech proti předním celkům tabulky. Včera sesadili z prvního místa Liberec, doma ho porazili 4:1. "Na konci roku jsme ve dvou zápasech dostali osmnáct gólů, s hráči jsme měli pohovory a padly pokuty. Tohle je výsledek," liboval si Jindřich Setikovský, trenér Ytongu. Ytong rozhodl v přesilovkách, dvakrát se prosadil v převaze pěti proti třem a naopak dvojnásobnou přesilovku soupeře ubránil. Krásný byl gól od Důrase na 3:0 - útočník si najel na dlouhou přihrávku obránce Polívky a v nájezdu překonal libereckého brankáře Faltu. "Falta nebyl jistý. Jeho paní čeká miminko," upozornil hostující kouč Josef Jandač.
</TEXT>
</DOC>
<DOC>
<DOCID>MF-20020107346</DOCID>
<DOCNO>MF-20020107346</DOCNO>
<DATE>01/07/02</DATE>
<TITLE>
Zimní turnaj odstartoval za velkého mrazu
</TITLE>
<GEOGRAPHY>Ratíškovice</GEOGRAPHY>
<TEXT>
Rtuť teploměru se zastavila patnáct stupňů pod bodem mrazu, přesto byl v sobotu zahájen pátý ročník zimního fotbalového turnaje v Ratíškovicích. Z deseti účastníků nižších fotbalových lig se jich o víkendu zapojilo do turnaje osm. Turnaj zahájil souboj Kunovic se Šardicemi, prvně jmenovaný tým zvítězil 3:0. Hned po nich se utkaly domácí Ratíškovice s Veselím nad Moravou, domácí se radovali z výhry 4:1. "Dobrý vstup do přípravy, ale ještě nás čeká hodně práce," řekl ratíškovický trenér Jiří Dekař. Včera porazily Mutěnice Kyjov 1:0 a Synot B se s Dolními Kounicemi rozešel smírně 2:2.
Ratíškovice - Rtuť teploměru se zastavila patnáct stupňů pod bodem mrazu, přesto byl v sobotu zahájen pátý ročník zimního fotbalového turnaje v Ratíškovicích. Z deseti účastníků nižších fotbalových lig se jich o víkendu zapojilo do turnaje osm. Turnaj zahájil souboj Kunovic se Šardicemi, prvně jmenovaný tým zvítězil 3:0. Hned po nich se utkaly domácí Ratíškovice s Veselím nad Moravou, domácí se radovali z výhry 4:1. "Dobrý vstup do přípravy, ale ještě nás čeká hodně práce," řekl ratíškovický trenér Jiří Dekař. Včera porazily Mutěnice Kyjov 1:0 a Synot B se s Dolními Kounicemi rozešel smírně 2:2.
</TEXT>
</DOC>
<DOC>
<DOCID>MF-20020107347</DOCID>
<DOCNO>MF-20020107347</DOCNO>
<DATE>01/07/02</DATE>
<TEXT>
K ničemu bylo basketbalistovi Houserů Brno Marku Mužíkovi (s míčem) jeho dosažených šestadvacet bodů. V utkání s Opavou byl sice Mužík vyhlášen nejlepším střelcem zápasu, jeho tým však podlehl soupeři ze severní Moravy 81:92.
</TEXT>
</DOC>
<DOC>
<DOCID>MF-20020107348</DOCID>
<DOCNO>MF-20020107348</DOCNO>
<DATE>01/07/02</DATE>
<TITLE>
Houseři nenašli zbraň na favorizovanou Opavu
</TITLE>
<GEOGRAPHY>Brno</GEOGRAPHY>
<TEXT>
Překvapení se nekonalo, ani na sedmý pokus se basketbalistům Houseři Brno nepodařilo porazit Opavu. Hosté si tak z Brna odvážejí body za výhru 92:81. Chleba se začal lámat už v prvním hracím období, které hosté z Opavy vyhráli o třináct bodů. "Věděli jsme, že musíme bránit střelce z větších vzdáleností, to se nám ale nepodařilo," přiznal zklamaný trenér Houserů Jiří Jandák. Jedenáct proměněných opavských trojek proti čtyřem brněnským hovoří jasně. Poločasový rozdíl patnácti bodů nedával Houserům moc šancí na zvrat v utkání, v druhém poločase se však domácí dostali dvakrát na rozdíl osmi bodů. "Jenomže pak jsme několikrát zcela zbytečně ztratili míč a soupeř nemilosrdně trestal," kroutil nevěřícně hlavou Jandák. Opavští už se nemuseli tolik namáhat, jen kontrolovali své vedení. "Jsem rád, že jsme v Brně vyhráli, protože Houseři doma body rozdávají jen málokdy. V novém roce se dostáváme do dobrého herního rytmu a věřím, že v něm budeme pokračovat i nadále," radoval se hostující trenér František Rón.
Brno - Překvapení se nekonalo, ani na sedmý pokus se basketbalistům Houseři Brno nepodařilo porazit Opavu. Hosté si tak z Brna odvážejí body za výhru 92:81. Chleba se začal lámat už v prvním hracím období, které hosté z Opavy vyhráli o třináct bodů. "Věděli jsme, že musíme bránit střelce z větších vzdáleností, to se nám ale nepodařilo," přiznal zklamaný trenér Houserů Jiří Jandák. Jedenáct proměněných opavských trojek proti čtyřem brněnským hovoří jasně. Poločasový rozdíl patnácti bodů nedával Houserům moc šancí na zvrat v utkání, v druhém poločase se však domácí dostali dvakrát na rozdíl osmi bodů. "Jenomže pak jsme několikrát zcela zbytečně ztratili míč a soupeř nemilosrdně trestal," kroutil nevěřícně hlavou Jandák. Opavští už se nemuseli tolik namáhat, jen kontrolovali své vedení. "Jsem rád, že jsme v Brně vyhráli, protože Houseři doma body rozdávají jen málokdy. V novém roce se dostáváme do dobrého herního rytmu a věřím, že v něm budeme pokračovat i nadále," radoval se hostující trenér František Rón.
</TEXT>
</DOC>
<DOC>
<DOCID>MF-20020107349</DOCID>
<DOCNO>MF-20020107349</DOCNO>
<DATE>01/07/02</DATE>
<TITLE>
Individuální chyby rozhodly zápas v Jičíně
</TITLE>
<GEOGRAPHY>Brno</GEOGRAPHY>
<TEXT>
Prvoligoví basketbalisté BVV Brno, kteří v letošní sezoně dokázali porazit lídra tabulky Mlékárnu Kunín, napodruhé proti favoritovi ligy neuspěli a v Jičíně mu podlehli 83:99. Úvod zápasu byl vyrovnaný, ovšem individuální chyby na straně hostujícího Brna pomohly Kunínu k bodovému trháku. V druhé půli se Brňané dostali na rozdíl sedmi bodů, pak se jim ovšem vyfauloval výborně bránící Černošek. "Tak kvalitní náhradu za něho nemám, takže jsme mohli jen těžko pomýšlet na zdramatizování zápasu," řekl trenér Miroslav Pospíšil.
Brno - Prvoligoví basketbalisté BVV Brno, kteří v letošní sezoně dokázali porazit lídra tabulky Mlékárnu Kunín, napodruhé proti favoritovi ligy neuspěli a v Jičíně mu podlehli 83:99. Úvod zápasu byl vyrovnaný, ovšem individuální chyby na straně hostujícího Brna pomohly Kunínu k bodovému trháku. V druhé půli se Brňané dostali na rozdíl sedmi bodů, pak se jim ovšem vyfauloval výborně bránící Černošek. "Tak kvalitní náhradu za něho nemám, takže jsme mohli jen těžko pomýšlet na zdramatizování zápasu," řekl trenér Miroslav Pospíšil.
</TEXT>
</DOC>
<DOC>
<DOCID>MF-20020107350</DOCID>
<DOCNO>MF-20020107350</DOCNO>
<DATE>01/07/02</DATE>
<TITLE>
Brabec odcestoval na testy do Moskvy
</TITLE>
<GEOGRAPHY>Praha</GEOGRAPHY>
<TEXT>
Fotbalista Erich Brabec z Drnovic dostal souhlas od klubu a v sobotu odcestoval na přípravný kemp Dynama Moskva. Tým se bude na zahájení nového ročníku ruské ligy připravovat postupně na Kypru, ve Francii a v Nizozemsku.
Praha - Fotbalista Erich Brabec z Drnovic dostal souhlas od klubu a v sobotu odcestoval na přípravný kemp Dynama Moskva. Tým se bude na zahájení nového ročníku ruské ligy připravovat postupně na Kypru, ve Francii a v Nizozemsku.
</TEXT>
</DOC>
<DOC>
<DOCID>MF-20020107351</DOCID>
<DOCNO>MF-20020107351</DOCNO>
<DATE>01/07/02</DATE>
<TITLE>
Velké firmy v regionu zvyšují platy
</TITLE>
<TEXT>
V teplickém Glaverbelu a litvínovském Chemopetrolu překročí hranici dvaceti tisíc korun
Zaměstnanci velkých podniků na severu Čech dostanou vyšší platy. Odbory většinou dokázaly na konci roku donutit zaměstnavatele, aby zvýšil mzdy minimálně o peníze, které by jinak znehodnotila inflace.
Ústí nad Labem - Severočeši, kteří pracují pro velké zaměstnavatele v kraji, by měli v tomto roce v průměru dostávat více než šestnáct tisíc korun hrubého. V prosperujících průmyslových podnicích v kraji by se tak měla mzda dostávat k hranici celostátního průměru. Největší radost zřejmě mají z čerstvě podepsané kolektivní smlouvy zaměstnanci Železáren Chomutov. Ačkoliv je jejich podnik v konkurzu, dostanou tři stovky zaměstnanců na výplatě přidáno šest procent. Průměrný hrubý plat se zde loni pohyboval těsně pod hranicí 13 tisíc korun. "Když je firma v konkurzu, většinou se všechno prodává a jen tak tak zbývá na výplaty. My si ale rozhodně nemáme na co stěžovat.Ve slévárně, která je se sto dvaceti zaměstnanci součástí železáren, se letošní výplata vyšplhá dokonce na více než sedmnáct a půl tisíce korun," komentoval výsledky jednání se správcem konkurzní podstaty předseda odborového svazu Železáren Pavel Martoňák. Vedení litvínovského Chemopetrolu sice nechce uvést čísla týkající se mezd, podle potvrzených informací se však zaměstnavatelé dohodli s odbory na zvýšení platů v rozmezí pěti až sedmi procent. V minulém roce se zde průměrná mzda pohybovala těsně pod hranicí dvaceti tisíc korun. O růst inflace se zvednou platy zaměstnanců České rafinerské. I zde, podobně jako v Chemopetrolu, vychází průměrná mzda zaměstnanců podstatně vyšší, než je očekávaný průměrný plat v celém státě. Největší výrobce plochého skla ve střední Evropě, teplický Glaverbel Czech, který pravidelně hýbe statistikami mezd v kraji směrem vzhůru, přidá zaměstnancům 5,5 procenta. Zdejší průměrná mzda pak vyšplhá k hranici 22 000 korun. Ještě více však v očekávání dobrého odbytu uhlí přidají svým pěti a půl tisícovce zaměstnanců Severočeské doly Chomutov. Odbory vybojovaly růst 6,5 procenta. Průměrná mzda se tak zvedne na 16 500 korun. Horníci ale klidněji spát zatím nemohou, podnik čeká privatizace pod vedením Fondu národního majetku, která může přinést propouštění. Na rozdíl od těžařů z Chomutova vedení Mostecké uhelné společnosti ještě o růstu platů nerozhodlo. Ústecký Spolek pro chemickou a hutní výrobu přidá pět procent na tarifních mzdách a tři na příplatcích. Dvanáct stovek zaměstnanců si zde vloni přišlo v průměru na 15 500 korun. V Setuze se teprve připravují podklady pro jednání. "Pokud by došlo ke zvýšení pouze o míru inflace, překročil by průměrný plat zaměstnanců šestnáct tisíc korun," uvedla mluvčí společnosti Marie Logrová. Inflaci bude kopírovat i zvyšování mezd v lovosické Lovochemii. Potvrdil to v pátek personální ředitel společnosti Jiří Fiala. Průměrná mzda více než sedmi set zaměstanců zde vloni dosáhla výše šestnácti a půl tisíce korun. Ochotu zaměstnavatelů v oblasti chemického, petrochemického či těžebního přidat svým lidem ovlivnila i výše minimální mzdy. Ta vzrostla k 1. lednu o 700 korun na úroveň 5 700 Kč, když vláda vyhověla odborářům. Každé zvýšení mzdového minima přitom může podle odborníků vyvolat stagnaci výplat u mnoha profesí, protože se zvedají náklady na pracovní sílu.
</TEXT>
<HEADING>
Jak jsou na tom Severočeši s platy
</HEADING>
<TEXT>
- Podle měření statistiků měli na konci října 2001 Severočeši průměrnou mzdou 13 076 Kč - pátý nejvyšší plat v republice za Prahou, Středními Čechami, Plzeňským a Moravskoslezským krajem. Do průměrných pražských mezd chybělo Severočechům bez pár korun pět tisíc. Celostátní průměr byl téměř o třináct set korun vyšší něž krajský - 14 410 Kč. Nejméně měli obyvatelé Olomouckého kraje - 12 378 korun.
- Severočeši statistikám vévodí v absolutně nejnižším nárůstu platů proti stejnému období v říjnu 2000. Platy vzrostly jen o sedm procent.
- Letos se má průměrná mzda podle prognóz ekonomů vyšplhat až k šestnáctitisícové hranici. Ovšem plat nad celostátním průměrem bere pouze třetina obyvatel země.
</TEXT>
</DOC>
<DOC>
<DOCID>MF-20020107352</DOCID>
<DOCNO>MF-20020107352</DOCNO>
<DATE>01/07/02</DATE>
<TITLE>
Mráz zřejmě nejsilněji dolehl na bezdomovce
</TITLE>
<TEXT>
Ústí nad Labem - S mrazivým počasím se po sněhové nadílce z minulého týdne museli o víkendu vypořádat obyvatelé severních Čech. Více práce ale měli snad jen pracovníci středisek, kam se shlukují bezdomovci. Lékaři ani silničáři žádné větší problémy řešit nemuseli. "V posledních dnech chodí výrazně víc bezdomovců. Už jsme rozdali všechny spací pytle a teplé kožichy, které nám sem lidé už dřív přinesli. Teplou polévku naléváme prakticky pořád," uvedla Nevena Černohorská, ředitelka ústecké pobočky Červeného kříže, který provozuje jídelnu pro sociálně slabé. "Většina lidí bez domova naštěstí má nyní kde přespávat. Asi jen pět osob podle našich údajů obývá jeden rozbořený dům," dodala. Ubytovny charitativních a dalších organizací jsou v těchto dnech plné. Vlasta Kopsová, vedoucí azylového domu v Ústí nad Labem, včera řekla, že u nich není volné ani jedno z dvaceti lůžek. Zájemci o ubytování zde za noc zaplatí 20 korun. "Teď už mnoho žadatelů o ubytování není. Zřejmě si to mezi sebou řekli, že jsme plní. Rozhodně ale nikoho nepošleme pryč, když k nám přijde o ubytování poprosit. Případně můžeme zřídit dvě až tři přistýlky," doplnila. Spokojení byli naopak o víkendu silničáři. Po několika vysilujících dnech, kdy byli kvůli sněhu se svou technikou téměř nepřetržitě v terénu, si totiž konečně odpočinuli. "Naštěstí už vůbec nesněžilo. Všechny silnice jsou proto než problémů sjízdné. Natrápí nás ani led na vozovkách, na který si stěžují naši kolegové v některých místech republiky," uvedl včera dispečer teplických silničářů. Klid měli poměrně i lékaři. "S omrzlinami se na nás neobrátil nikdo. Vyjížděli jsme o víkendu jen k jednomu pacientovi, který uklouzl na ledu. Ještě jsme řešili několik případů, kdy si lidé stěžovali na problémy se srdcem. Jestli to mělo souvislost s počasím, ale není jasné," doplnil dispečer záchranářů v Teplicích. Podle meteorologů už v příštích dnech rekordní mrazy ustoupí. "V neděli byla v Ústeckém kraji nejmenší teplota naměřena v Kopistech u Mostu, a to minus sedmnáct stupňů Celsia," řekl včera prognostik Českého hydrometeorologického ústavu v Ústí Daniel Tudor.
</TEXT>
</DOC>
<DOC>
<DOCID>MF-20020107353</DOCID>
<DOCNO>MF-20020107353</DOCNO>
<DATE>01/07/02</DATE>
<TITLE>
Silničáře pod Klínovcem rozčilují místní stánkaři
</TITLE>
<TEXT>
Chomutovsko, Loučná pod Klínovcem - Silničáře a řidiče nesužovalo v minulých týdnech jen sněžení a vítr. Problémy měli s lyžaři, kteří svými auty blokují silnice a znemožňují průjezd sněhových pluhů a fréz, a také s trhovci, jejichž stánky zasahují až do silnic. Největším nešvarem stánkařů je však zasypávání protažené cesty novým sněhem. "Prodejci odhazují sníh ze svých parkovišť na silnice. Nikdo jiný se tak bezohledně nechová. Na vyčištěných vozovkách tak vznikají muldy, které jsou jen těžko vidět a mohou způsobit smyk či vyhodit auto ze silnice do pole," upozornil Karel Schröter, dispečer Správy a údržby silnic v Chomutově. "Pokud je na to pluhaři upozorní, jsou prodejci agresivní a vznikají nepříjemné konflikty," dodal. V Loučné pod Klínovcem nemohli silničáři kvůli stánkařům vůbec projet. Trhovci dokonce znemožnili, aby se pluh mohl otáčet na k tomu vyhrazeném místě. Stěžují si na ně i řidiči, kteří horskou obcí projíždějí. "Parkují příčně přes cestu, jejich stánky jsou vystrčené tak, že se mezi nimi dá jen stěží projet. Navíc se kolem nich motá spousta lidí, takže na sněhu a ledu může kdokoliv spadnout pod auto. Je to hrůza," líčí Vojtěch Vitus, který jezdí do Loučné pravidelně lyžovat. Trhovci odmítli situaci jakkoliv komentovat. Silničáři řeší situaci ve spolupráci s policií a obecním úřadem. "Pokud se policii podaří sehnat majitele vozů a ti pak cestu uvolní, můžeme pracovat. Jinak je to problém, protože pokud by naše technika chtěla projet, poničila by zaparkované vozy nebo zboží. Situace se každoročně opakuje a komplikuje naši práci," sdělil Václav Moravec z dispečinku silničářů v Kovářské na Chomutovsku. "Místo pro otáčení pluhu jsme zajistili, již tam není možné parkovat. Po zimě se chystáme rozšířit silnici na šest metrů a přistavět také chodníky, aby byla cesta bezpečná pro zákazníky trhovců. Stánky chceme také přestavět, aby nepřekážely dopravě. Zatím situaci řešíme pouze stálým upozorňováním stánkařů, aby nebránili průjezdu," sdělil Albert Ferenc, tajemník obecního úřadu v Loučné.
</TEXT>
</DOC>
<DOC>
<DOCID>MF-20020107354</DOCID>
<DOCNO>MF-20020107354</DOCNO>
<DATE>01/07/02</DATE>
<TITLE>
K + M + B přijeli včera i do Chomutova
</TITLE>
<HEADING>
BALTAZAR PŘIJEL NA VELBLOUDU
</HEADING>
<TEXT>
Průvod Tří králů s hudebním doprovodem včera projel i Chomutovem. Začal ve zdejším Podkrušnohorském zooparku, který jízdu připravil, poklonil se Jezulátku a poté se prokoledoval až na místní náměstí 1. máje. Podle pořadatelů je hlavním cílem tříkrálové jízdy obnova a udržení lidových tradic. Pokud při akci koledníci vykoledují nějaké peníze, použijí se na takzvané adopce zvířat v zooparku. Loni se takto vybralo více než čtyři a půl tisíce korun.
Průvod Tří králů s hudebním doprovodem včera projel i Chomutovem. Začal ve zdejším Podkrušnohorském zooparku, který jízdu připravil, poklonil se Jezulátku a poté se prokoledoval až na místní náměstí 1. máje. Podle pořadatelů je hlavním cílem tříkrálové jízdy obnova a udržení lidových tradic. Pokud při akci koledníci vykoledují nějaké peníze, použijí se na takzvané adopce zvířat v zooparku. Loni se takto vybralo více než čtyři a půl tisíce korun.
</TEXT>
</DOC>
<DOC>
<DOCID>MF-20020107355</DOCID>
<DOCNO>MF-20020107355</DOCNO>
<DATE>01/07/02</DATE>
<TITLE>
Jiří Kroužek: Jsem jen normální podnikatel
</TITLE>
<GEOGRAPHY>Most</GEOGRAPHY>
<TEXT>
Když se nejen na severu Čech vysloví název Autodrom Most, velkému množství lidí se vybaví i jméno Jiří Kroužek. Jeho úspěch může být pro mnohé naplněním amerického snu v Čechách. Z člověka, který vystudoval učiliště a večerně si dodělával maturitu, pracoval na šachtě a působil v propagaci na autodromu, se na začátku devadesátých let stal podnikatel v reklamě. V roce 1991 založil firmu Jiří Kroužek - RING AGENCY a odstartoval tak svou dráhu úspěšného podnikatele. "S Kroužkem jsem se několikrát setkal. Jeho úspěch vidím v tom, že se nebál na začátku devadesátých let vstoupit na trh s reklamou, který nebyl v České republice příliš rozvinutý," hodnotí tehdejší situaci Roman Durdis, majitel jiné reklamní agentury FRROD Most. Když se řekne, že Kroužek je ztělesněním amerického snu v Čechách, je to proto, že sám začal skutečně téměř od píky. Jezdil po firmách sám, vybavený kufříkem a množstvím katalogů a materiálů. Nabízel reklamní předměty s potiskem, výrobu tiskovin, razítek, vizitek a nejrůznějších nálepek na auta, reklamní panely a výlohy prodejen - prostě všechno, co mohly vznikající firmy potřebovat pro svou propagaci. Podobných agentur, jakou založil on, tehdy mnoho nebylo, a tak byl o tyto služby značný zájem. "Zabývat se propagací tehdy možná napadlo více lidí. Doba tehdy uzrála na to, že takovýto druh podnikání měl zelenou. Jenže nestačí jen nápad, chce to také vědět, jak na to. A to Kroužek věděl, protože měl s propagací zkušenosti. Znal i správné lidi," uvedl blízký známý, který nechtěl být ale jmenován, protože by to mohlo ovlivnit jeho osobní vztahy s Kroužkem. Agentura se rozrůstala a měnila, v současné době nabízí v Mostě a v Mnichově Hradišti takzvaný full servis - kompletní reklamní služby. Jako konkurence vznikla před osmi lety na Mostecku i reklamní agentura FRROD. Vztahy mezi nimi byly obdobné, jaké jsou dodnes mezi reklamními agenturami působícími v jednom městě. Její majitel Durdis se však nesetkal s tím, že by v rámci konkurence postupovala Ring Agency neférově. "V době, kdy jsme začínali a neměli dostatečné technické zázemí, jsme mnoho věcí subdodavatelsky zadávali u Ring Agency. Oni respektovali, že jsme zakázku přinesli, a zhotovili nám ji. Nikdy se nestalo, že by někdo z této firmy volal k našim zákazníkům a snažil se je přetáhnout na svou stranu," řekl. Dodal, že firem, které podobně jako oni využívaly služeb Ring Agency, bylo více. Současnou situaci hodnotí takto: "Konkurence mezi námi není téměř žádná, protože na Mostecku jsou karty rozdány a každý má svůj okruh stálých zákazníků jak z regionu, tak mino něj." A jak viděl Jiřího Kroužka coby majitele reklamní agentury jeden z bývalých zaměstnanců Petr Valenta? "Jeho zaměstnancem jsme se stal v roce 1997, pak jsem pro něho pracoval na smlouvu a nakonec jsem se stal jeho společníkem. Za jeho velkou přednost považuji umění vytvořit tým schopných lidí, kteří dovedou jeho plány a sny přeměnit ve skutečnost. Možná ale někdy příliš spoléhal na lidi kolem sebe. Kdyby si někdy více prověřoval informace, které od nich dostával, vyhnul by se tím pozdějším případným nedorozuměním." O jaká šlo, však Valenta neprozradil. O svém bývalém zaměstnavateli a partnerovi však mluví dodnes velmi dobře. Považuje ho za typ člověka, který může díky svým chystaným projektům přitáhnout na Mostecko turisty a nabídnout lidem práci.
</TEXT>
<HEADING>
Know how o autodrom
</HEADING>
<TEXT>
Zatímco vývoj reklamní agentury Jiřího Kroužka je podle informací, které lze běžně získat, takřka hladký, okolnosti kolem změny majitelů mosteckého autodromu byly trochu komplikovanější. Dostat se dnes za oponu všechno, co se tehdy kolem autodromu dělo, je vpodstatě nemožné. V roce 1993 byla založena společnost s ručením omezeným Autodrom. Podle deníku Právo získal Jiří Kroužek ve společnosti 51 procent, město Most 26 procent a Automotoklub Most 23 procent. Do té doby patřily pozemky autodromu městu, ale dráhu vlastnil automotoklub. Vklad Kroužka do společnosti byl neobvyklý - know how, které si nechal ocenit. "Kroužek vyměnil myšlenky za cihly," napsal tehdy Dimitrij Simov, redaktor Severočeského deníku, o tomto trochu husarském kroku Kroužka. Rozhodnutí, zda bude s takovýmto vkladem souhlasit, bylo tehdy na vedení města Most a automotoklubu. Kdyby tehdy řekly ne, Kroužek by zřejmě nebyl s to svůj podíl získat. Co všechno pro to musel udělat a zda to bylo jednoduché nebo složité, ví jen on sám. Dnes už by takový postup vlastně začínajícího podnikatele neobstál. "Oceněním know how se zabývají respektované velké poradenské instituce. Například značka se dá odepisovat, když je oceněná na základě soudně znaleckého posudku. Ve světě si goodwill nebo know how obvykle fyzická nebo právnická osoba zaregistruje až minimálně po dvaceti letech úspěšné existence na trhu," vysvětlil Vladimír Dušánek, bývalý přednášející na Vysoké škole báňské. Podobně se vyjádřila i Alice Kvapilová z úvěrového úseku Komerční banky v Ústí nad Labem: "Teoreticky je sice možné, aby právnická nebo fyzická osoba dostala na základě svého oceněného know how úvěr, ale prakticky nevěřím, že by ho dnes někdo obdržel. Banka vždy zkoumá podnikatelský záměr, tedy vlastně i know how - to na co klient úvěrové prostředky potřebuje. Sleduje se také bonita klientova podniku a klient musí dokladovat řadu dalších věcí. Je pravda, že na začátku devadesátých let poskytovaly banky úvěry hojně. Tehdejší situace dokonce umožňovala, aby si někdo svoje know how nechal ocenit na pět milionů přestože mělo hodnotu třeba jen pěti haléřů. Dnes to možné v České republice není." Autodrom vzápětí ale na základě majetku, v němž bylo i Kroužkovo know how, dostal několik úvěrů. Možná na to měl vliv i fakt, že spolumajitelem autodromu bylo město. "Myslím, že postup, jaký v případě autodromu zvolilo město, se vyplatil. Tím spíše, že hrozilo, že areál zůstane ležet ladem," uvedla Eva Šmejkalová, náměstkyně primátora města Most. Autodrom některé úvěry již splatil a podle určitých zdrojů v letošním roce odepíše ze svého majetku hodnotu poslední části vloženého Kroužkova know how. A je pravda, že si vydobyl svou pozici jak na podnikatelském, tak sportovním výsluní. Dle časopisu Ekonom vlastní Jiří Kroužek sedmdesát čtyři procent a město Most dvacet šest procent akcií. V orgánech společnosti, v níž zastává pozici předsedy představenstva, se objevuje řada známých osobností, například motoristický závodník Stanislav Matějovský, který je členem představenstva, nebo primátor města Mostu Vladimír Bártl jako předseda dozorčí rady. Na tomto okruhu se v minulosti i v současnosti konají mnohé mezinárodní závody a objevují se tu jména jako Stanislav Matějovský, František Vojtíšek, Martin Kolec nebo Daniel Landa. Kromě jiného si náročnost i nebezpečnost okruhu zkusili Václav Klaus, předseda parlamentu České republiky, a hokejisté z NHL Dominik Hašek a Jaromír Jágr. Na mosteckém okruhu závodil také Jaroslav Kostelecký, který jezdil v závodech německého mistrovství formule tři.
</TEXT>
<HEADING>
Hradní pán?
</HEADING>
<TEXT>
Vedle v Evropě uznávaného autodromu je pro obyvatele Mostu nejvýraznější výkladní skříní Jiřího Kroužka zdejší hrad Hněvín. Právě ten jim je denně na očích, v noci se nad nimi vznáší jako světelný oblak. Sem chodí děti v létě za divadlem a obdivovatelé vesmíru navštěvují tamní hvězdárnu. Již od dob Rudolfa II. byl Hněvín městským majetkem. Nyní ho má autodrom v dlouhodobém pronájmu. Platí pět set tisíc ročně. Podle vedení města je právě Kroužek prvním realistou v hradním podnikání, chápe, že provoz hradu jako výletního místa s restaurací je neudržitelný. "Již při působení předchozího nájemce se ukázalo, že restaurace celý hrad neutáhne. Lidé nejsou natolik zvyklí tam chodit. Po odstoupení prvního nájemce, který nesplácel úvěry a město s ním nyní vede spor, přišla nabídka autodromu, který potřeboval reprezentační prostory pro svá jednání. Na hradě byly i apartmány, které mohl využít. Ve společnosti Autodrom má navíc město podíl, proto také může lépe kontrolovat, co se na hradě děje a jak se to děje," popsal Kroužkův příchod na Hněvín náměstek mosteckého primátora Bořek Valvoda. Dlouhodobou smlouvu o pronájmu podepsalo město a autodrom v roce 1997. "Podmínky smlouvy byly velmi náročné. Nebyl to žádný dárek. Autodrom se například zavázal, že se postará o ostrahu hradu, o udržování silnice na hrad a další. Způsobovalo mu to jistě problémy, ale obstál," upozornil náměstek. Veřejným míněním ve městě zahýbala až loňská rozsáhlá rekonstrukce hradu. Investovalo do ní totiž město, a to šestačtyřicet milionů korun. Opravila se kompletní infrastruktura, topení, kanalizace, vnitřní vybavení kuchyně, restaurace, apartmánů. Upravilo se též okolí hradu a jeho osvětlení. Chystají se další investice do zahradního občerstvení, letní divadelní scény a opravy budovy hvězdárny. "V devadesátém roce probíhaly na hradě kvůli nedostatku peněz jen základní opravy. Dělala se především střecha. Stále ale byl problém, co s hradem dál," líčí Valvoda, který začal na tehdejším národním výboře v té době pracovat. První hradní podnikatel dostal od města na opravu šest milionů. Investoval ale jen do vnějšího vzhledu. V roce 1999 bylo jasné, že jediným možným řešením je generální rekonstrukce. "Opět se ukázalo, že dosavadní opravy byly nedostatečné. Hrad neodpovídal stávajícím nárokům na provozování reprezentativní městské restaurace, sítě infrastruktury byly v havarijním stavu," popisuje Valvoda. "Počítalo se s investicí do dvaceti milionů, ale po začátku oprav se zjistilo, že rekonstrukce musí být mnohem hlubší a že ji potřebuje nejen vnitřek hradu, ale i okolí," dodává. "Rekonstrukce nebyla dělána pro Kroužka, jak se tu občas říká, ale za podmínek, že nájemní vztah autodromu k hradu trvá. Je to majetek města a to se o něj musí starat. Neměli jsme nejmenší důvod autodrom vyhazovat, protože se po dlouhé době ukázalo, že je schopen hrad obhospodařovat," míní Valvoda. Opravou se podle něj rozšířily možnosti Hněvína. Bude tu dobrá reprezentativní restaurace, a zároveň se v létě vytvoří zajímavé místo pro výlety zdejších obyvatel.
</TEXT>
<HEADING>
Tím to ale nekončí
</HEADING>
<TEXT>
V podstatě téměř všechny velké aktivity na Mostecku jsou do určité míry s osobou Kroužka spojeny. Od koních pod kapou pro něho nebylo velkou překážkou přejít i k živým koním - působil také ve společnosti Hipodrom Most, který provozuje závody dostihových koní. Zde zastával funkci předsedy představenstva. Také vystupoval jako společník v tiskárně Aldus a společnosti Herold, která vydávala již zaniklý regionální list. V těchto firmách již zastoupen není. Jeho velkou vizí je nyní projekt Orbis Pictus - vědecko-technický zábavní park, "který by měl vyrůst v příměstské části Mostu na čtyřiceti hektarech rekultivované výsypky," jak o něm napsaly Hospodářské noviny už v listopadu 1999. Inspirován je podobnými parky ve Francii a USA. Přesto, že je projekt značně finančně náročný, našli se již první zahraniční investoři, ale zatím ke konkrétní dohodě nedošlo, protože zájemci o investování chtěli garanci státu. "Je to velice turisticky zajímavý projekt, který by nabízel propojení tří věcí autodromu, hipodromu a parku Orbis Pictus. Díky tomu by se severní Čechy mohly stát turisticky zajímavým centrem, protože naše pánevní oblast zrovna přírodními krásami neoplývá. Projekt je ale finančně náročný a chybí vstupní kapitál okolo jedné až dvou miliard na vybudování areálu," míní o projektu krajský hejtman Jiří Šulc. Projekt je skutečně velkolepý hned z několika pohledů: Mostečany zajímá hlavně to, že by v něm mohlo najít práci asi čtyři sta lidí a díky dalším službám pak asi ještě tisíc lidí. Pro Mostecko s největší nezaměstnaností v regionu to není zanedbatelné. Společníkem v tomto podnikatelském záměru je bývalý ředitel barrandovských ateliérů Václav Marhoul.
</TEXT>
<HEADING>
Úspěch, práce nebo štěstí?
</HEADING>
<TEXT>
Hvězda řady podnikatelů, kteří začínali v první půli devadesátých let, na jejich konci zanikla. Mnozí mají problémy se zákonem a někteří se dokonce ocitli ve vězení. V čem tedy spočívá úspěch tohoto Mostečana, kterému se podařilo vybudovat krok po kroku svou kariéru a přichází stále s novými podnikatelskými záměry? Možná i to, že na rozdíl od mnoha jiných se nezaměřil na spekulace s nemovitostmi, ale na reklamu, a prokázal nápaditost i v dalších projektech. "Někteří lidé jsou přesvědčeni, že mu město moc pomáhá. Po osmi letech spolupráce města a Kroužka ale stoupla vzájemná důvěra. Politici ho znají, vědí, že drží slovo a naše dohody platí," říká Valvoda. "Je to nenápadný typ podnikatele, který je běžcem na dlouhou trať a vypadá to, že na ní obstojí a zvítězí. Domnívám se, že pan Kroužek nešel po krátkodobém rychlém zisku, ale cílevědomě a dlouhodobě pracuje. Výsledky, které Jiří Kroužek za posledních deset let předvedl, dokazují jeho obchodní kvality," vidí příčinu jeho úspěchu Šulc.
V tomto článku chybí vyjádření Jiřího Kroužka. Rozhovor odmítl poskytnout, protože se cítí zařazením do rubriky Co dnes dělají známí podnikatelé 90. let poškozen. A to přesto, že o něm MF DNES nenapsala jediné křivé slovo. "Mě to poškodilo... Nechci být někde uváděn, jsem normální podnikatel, nepotřebuji se nikde předvádět," znělo jeho konečné odmítnutí. Zvažovali jsme proto v redakci, zda splnit slib čtenářům, že jim tohoto muže, který bezesporu mezi úspěšné a známé podnikatele nové éry patří, představíme podrobněji. Kroužek je však člověk, jenž se podílí na projektech společně s městem, tedy nepřímo ovlivňuje také hospodaření s veřejnými financemi. A veřejnost tedy má právo vědět, o koho jde.
Jiří Koužek hovoří s jedním z jezdců při akci na mosteckém autodromu
</TEXT>
</DOC>
<DOC>
<DOCID>MF-20020107356</DOCID>
<DOCNO>MF-20020107356</DOCNO>
<DATE>01/07/02</DATE>
<TITLE>
Z celého kraje DNES
</TITLE>
<TEXT>
Severní Čechy - Nepříznivé rozptylové podmínky se mírně zlepší
Nepříznivé rozptylové podmínky, které trvají v Ústeckém kraji již několik dnů, se po přechodu studené fronty dnes částečně zlepší. V řadě měst Ústeckého kraje včera dopoledne oxidy dusíku opět překročily imisní limit, který je 200 mikrogramů této škodliviny na metr krychlový. Více než obvykle bylo v ovzduší také oxidu siřičitého a prachu. "Nyní koncentrace škodlivin nepřekračují imisní limity, i když jsou těsně pod nimi," řekl včera kolem 14. hodiny prognostik ústecké pobočky Českého hydrometeorologického ústavu Daniel Tudor. (ČTK)
</TEXT>
<HEADING>
Dubí - Porcelánka bude vyrábět poprvé zelený cibulák
</HEADING>
<TEXT>
Český porcelán Dubí, jeden ze čtyř světových výrobců tzv. cibuláku, letos začne vyrábět zelený cibulák pro japonský trh. "Půjde o první sériovou výrobu v jiné barvě než modré," řekl tajemník ředitele Ladislav Blažek. O dodávkách zeleného cibuláku jednala firma s Japonci zhruba rok. "Japonský partner nejprve zjišťoval zájem o tuto barvu na tamním trhu," uvedl Blažek. Dodal, že poptávka po zeleném cibuláku je pro firmu překvapivě vysoká. Zatím však podle něj není stanoven objem dodávek. Společnost dodává ročně na japonský trh výrobky za až 20 milionů korun, což je osm procent loňských tržeb. (ČTK)
Most - Nemocnice: oprava sálů bude stát 90 milionů
Soutěž na druhou etapu rekonstrukce operačních sálů vyhlásila nyní mostecká nemocnice. Na opravy letos ze státního rozpočtu obdrží více než 60 milionů korun, tedy dvě třetiny z celkových nákladů. Kromě opravy operačních sálů nemocnice nakoupí nové přístrojové vybavení, rekonstruuje lůžkové výtahy a centrální sterilizaci a kompresorovnu. (ČTK)
Děčín - Sbírka na domov pro postižené vynesla 34 tisíc
Přes 34.000 korun vynesla veřejná sbírka na rekonstrukci Jablůňky - domova náhradní rodinné péče pro postižené děti ve Valkeřicích na Děčínsku. Sbírku uspořádalo děčínské občanské sdružení Slunečnice. Jeden z organizátorů Jan Dostál řekl, že za peníze bude opravena střecha domova. Roubená chalupa se zahradou by se za tři roky mohla stát domovem pro šest nebo sedm postižených dětí. Rekonstrukce a vybavení tohoto zařízení by měly stát maximálně do pěti milionů korun. (ČTK)
Regionální redakce MF DNES
</TEXT>
</DOC>
<DOC>
<DOCID>MF-20020107357</DOCID>
<DOCNO>MF-20020107357</DOCNO>
<DATE>01/07/02</DATE>
<TITLE>
Hory zažily nápor stovek lyžařů
</TITLE>
<HEADING>
Silné mrazy doprovázelo krásné počasí
</HEADING>
<TEXT>
Severní Čechy - Zatímco města v pánvi mezi Českým středohořím a pohraničními horami trpěla o víkendu inverzním počasím - v Ústí nad Labem bylo například v sobotu v poledne podle údajů informační tabule minus jedenáct stupňů a krajskou metropoli ohrožovaly také škodlivé emise - na hřebenu Krušných hor i Labských pískovců byla obloha bez mráčku a teploty okolo nuly. To do hor přilákalo stovky lyžařů. Na řadě míst dokonce sníh pod paprsky slunce měknul. "Muž ráno namazal lyže voskem do silného mrazu, ale v Tisé a na Sněžníku, kde jsme lyžovali, bylo krásně teplo a skluznice mi spíš podkluzovaly. Na místech, kam svítilo, byl sníh úplně jiný než ve stínu. Ovšem, i když bylo takřka bezvětří, v lese byla zima," řekla v sobotu Jarmila Neuwirthová z Ústí nad Labem. Vynikajících sněhových podmínek a slunného počasí využili k výletu na naše území také návštěvníci ze sousedního Německa. "Na Sněžníku jsme jich potkali víc než Čechů. Dokonce jsem byla u scénky, kdy jeden saský běžkař napomínal své krajany, kteří šli pěšky, že rozdupávají stopu," sdělila Neuwirthová. Dodala, že byla překvapena, jak jsou tratě mezi Sněžníkem a Ostrovem u Tisé dobře upravené. "Určitě si sem zajedu ještě v týdnu na svě hodinky zabruslit." Na své si přišli i sjezdaři. Naprosto přeplněný byl v sobotu lyžařský areál v Mezihoří na Chomutovsku. Krásné počasí a dostatek sněhu vylákaly lyžaře do tohoto níže položeného střediska. "Jindy kvůli menší nadmořské výšce máme během sezony vleky v provozu maximálně pět týdnů. Letos to bude díky bohaté sněhové nadílce mnohem déle," řekl jeden z provozovatelů vleku Radek Himmel. Sjezdovky v Mezihoří navštívilo několik stovek milovníků lyží hlavně kvůli dostupnosti, především z Chomutova. "Kdyby nebylo dost sněhu, museli bychom jet padesát kilometrů na Klínovec, takhle to máme skoro za barákem," svěřila se lyžařka Monika Greeová. Stovky milovníků zimních sportů zamířily o víkendu i na sjezdovky i do lyžařského centra v Telnici na Ústecku. Karel Wanke, správce střediska, označil podmínky za velmi dobré. "Jezdí všechny zdejší vleky. Tvořily se u nich dokonce i fronty. Lidé čekali asi patnáct minut, než na ně přišla řada," uvedl Wanke.
MRÁZ, ALE SLUNCE
Krásného počasí využily o víkendu k radovánkám stovky lyžařů.
</TEXT>
</DOC>
<DOC>
<DOCID>MF-20020107358</DOCID>
<DOCNO>MF-20020107358</DOCNO>
<DATE>01/07/02</DATE>
<TITLE>
Meteorologové: lidé se teď víc ptají na počasí
</TITLE>
<TEXT>
Ústí nad Labem, Plzeň - Na kolik stupňů zítra klesne teplota? Bude sněžit? Jindy se Češi bez odpovědí na tyto otázky obejdou. V době, kdy počasí třeba v Krušných horách rozhoduje o tom, jestli se člověk vůbec dostane ráno do práce, jsou tyto otázky naléhavější. Proto lidé v posledních týdnech mnohem více volají meteorologům a Horské službě. "Určitě jsme zaznamenali více dotazů, protože je netypická zima. Volající nejvíce zajímá, jak dlouho potrvají extrémní mrazy," potvrzuje prognostik Českého hydrometeorologického ústavu v Ústí-Kočkově Daniel Tudor. Pouze o víkendu a svátcích telefony zvoní méně, protože ne všichni vědí, že prognostici drží službu i v tyto dny. Podobnou zkušenost jako na Kočkově má i pracovník informačního střediska Horské služby v Mikulově na Teplicku Zdeněk Slezák. "Pořád vyřizuji dotazy na počasí a na výšku sněhové pokrývky. Lidé, kteří slavili Silvestra na hřebenech hor, museli kvůli závějím na silnicích zůstat nahoře až do čtvrtka, takže samozřejmě volali a ptali se, kdy už Správa a údržba silnic protáhne cestu," uvedl Slezák. Propracovaný informační systém mají i hydrometeorologové v Plzni. Už tři roky drží nepřetržitou službu a jsou připraveni odpovídat i na dotazy, jestli dálnici do Rozvadova pokrývá námraza a sněhové jazyky. Aktuální stav počasí sleduje na dálnici D5 devět automatických měřicích stanic. Další jsou nainstalovány na karlovarské silnici, která protíná i Ústecký kraj.
</TEXT>
</DOC>
<DOC>
<DOCID>MF-20020107359</DOCID>
<DOCNO>MF-20020107359</DOCNO>
<DATE>01/07/02</DATE>
<TITLE>
Labe opět spoutal led
</TITLE>
<TEXT>
Ústí nad Labem - Poprvé po několika letech se na hladině Labe na Litoměřicku utvořil souvislý ledový příkrov. Lodě ho však prozatím dokázaly prorazit a dnes ještě k tomu má přijít oteplení. Na středním Labi ale led už plavbu zastavil. S problémy se ovšem potýkají pracovníci Povodí, kterým zamrzají plavební komory. "Máme na to jednu fintu. Komoru zprůtočníme a proud vody led rozbije," říká Jindřich Zídek z Povodí Labe. Dolní tok Labe především ohřívá voda, kterou vypouštějí průmyslové závody na jeho břehu, především mělnická elektrárna. To v roce 1979 a 1954 - dvou historických mrazivých letech - se dalo po ledu v Roudnici přejít na druhý břeh do Černěvsi. "V roce 1979 musel dokonce přijet bourat kry ledoborec z Německa. Tehdy zásobovaly remorkéry uhlím elektrárnu Chvaletice, takže zastavení dopravy na řece mělo větší dopad," vzpomíná Zídek. Tehdy praskaly ledové kry a zvedaly se nad vodu už jen obrovským tlakem, který se v ledu pnutím vytvářel.
</TEXT>
</DOC>
<DOC>
<DOCID>MF-20020107360</DOCID>
<DOCNO>MF-20020107360</DOCNO>
<DATE>01/07/02</DATE>
<TITLE>
Strážníci se v zimě nejlépe zahřejí, když honí zločince
</TITLE>
<GEOGRAPHY>Most</GEOGRAPHY>
<TEXT>
Až patnácti stupňové mrazy ztěžují v těchto dnech službu mosteckým strážníkům. Těm, jak sami říkají, nyní přimrzají po několikahodinovém hlídkování v ulicích města nohy k chodníku a nos a ruce skoro necítí. "Není to teď žádný med. Ale chodit musíme, i když máme nosy jak rampouchy," říká jeden z nich. "Základem je dobře se obléknout. Hlavně spodky a pořádné boty," dodává jeho kolega. Je sobota, čtyři hodiny ráno a oba dva mají za sebou už deset hodin služby. Z toho měli jen tři čtvrtě hodiny takzvaný vypich, jak se mezi nimi říká přestávce. Dalších patnáct minut volna mezi hlídkováním je právě čeká. Jinak nemají příliš možností se ohřát. Na svém úseku mají kontrolní body, kde musejí v danou hodinu být, pokud se nestane něco mimořádného. Navíc je nadřízení mohou kontrolovat kamerovým systémem. "Jedna z mála možností, kdy se zahřát, je při kontrolách heren a nočních podniků. Tady se ale zdržíme sotva deset minut a když je herna prázdná, tak jen nakoukneme dovnitř," říká strážník. Jeho partner s úsměvem dodává, že nejlepší zdroj tepla je honička zločince. Právě před půl hodinou zadrželi muže hledaného policií. Ve velké zimě zůstává klasická policejní čepice ve skříni na služebně. "Strážníci většinou nosí kulichy. Mohou mít také ušanky, ale ty se jim moc nelíbí," řekl Jiří Hincák, zástupce velitele městské policie.
</TEXT>
<HEADING>
PLACATÉ ČEPICE ZŮSTALY NA SLUŽEBNĚ
</HEADING>
<TEXT>
V mrazivých dnech odkládají mostečtí strážníci klasické pokrývky hlavy a chodí raději v kulichu. Další možností je nosit ušanku, ta se však většině policistů příliš nelíbí.
V mrazivých dnech odkládají mostečtí strážníci klasické pokrývky hlavy a chodí raději v kulichu. Další možností je nosit ušanku, ta se však většině policistů příliš nelíbí.
</TEXT>
</DOC>
<DOC>
<DOCID>MF-20020107361</DOCID>
<DOCNO>MF-20020107361</DOCNO>
<DATE>01/07/02</DATE>
<TITLE>
Připomněli si tragedii
</TITLE>
<GEOGRAPHY>Osek</GEOGRAPHY>
<TEXT>
K pomníku 144 obětí důlní katastrofy na tehdejším dole Nelson III v Oseku na Teplicku položili v sobotu představitelé města, horníků a hasičů kytice květů. Druhé největší důlní neštěstí na území dnešního Česka, od něhož 3. ledna uplynulo 68 let, způsobil výbuch nahromaděného uhelného prachu. "Příčina nebyla nikdy zcela hodnověrně zjištěna," řekl horník Vratislav Procházka. V srpnu 1991 byly tři ze sedmi bronzových desek z pomníku odcizeny. Již za měsíc policie pachatele krádeže zadržela, desky nalezla v jedné sběrně na Mostecku. Na pomník se později vrátily.
Tragedii, při níž v roce 1934 zabil výbuch prachu 144 horníků dolu Nelson III, si v sobotu připomněli v Oseku na Teplicku.
</TEXT>
</DOC>
<DOC>
<DOCID>MF-20020107362</DOCID>
<DOCNO>MF-20020107362</DOCNO>
<DATE>01/07/02</DATE>
<TITLE>
Zima letos na severu hodně vystrkuje drápky
</TITLE>
<TEXT>
Ústí nad Labem - Severočeští příznivci zimy a sněhu si letos rozhodně nemohou stěžovat. Po několika letech, kdy na mírnou zimu žehrali především vlekaři a lyžaři, se ta letošní skutečně vydařila. První sníh letos padal již v listopadu a ideální počasí pro lyžování už trvá na severu Čech více jak dva týdny. Silničáři naopak kvůli počasí naříkají, kvůli náhlým sněhovým kalamitám totiž již vyčerpali značnou část finančních zdrojů, přitom rok teprve začíná.
</TEXT>
<HEADING>
Umělý sníh
</HEADING>
<TEXT>
První příznivci zimních sportů si mohli v lyžařském středisku Telnice na Ústecku zalyžovat už začátkem prosince. "Museli jsme ale nastříkat umělý sníh. Pokud bude dobré počasí, přeneseme sněhová děla ještě na další sjezdovky," řekl šestého prosince Karel Wanke, ředitel telnického zimního střediska.
</TEXT>
<HEADING>
První silný mráz
</HEADING>
<TEXT>
Až k deseti stupňům pod bod mrazu klesly v polovině prosince teploty na některých místech severních Čech. Mráz zkomplikoval život především silničářům. "Sice prakticky nesněžilo, to ovšem neznamená, že jsme nemuseli vyjíždět. Museli jsme hlavně do hor, kde jsme kontrolovali námrazy," řekl třináctého prosince dispečer ústeckých silničářů Miloslav Kříž.
</TEXT>
<HEADING>
Regin ochromila vánice
</HEADING>
<TEXT>
K množství dopravních nehod museli 20. prosince vyrážet severočeští policisté. Kraj totiž ochromila náhlá sněhová vánice. Kvůli ní uzavřeli policisté i hraniční přechod na Cínovci. Průjezdné nebyly ale ani další silnice v regionu. "Řada řidičů má stále letní pneumatiky. Právě kvůli nim vznikají největší problémy," uvedl Miroslav Kopnický, dispečer teplických silničářů.
</TEXT>
<HEADING>
Obce zůstaly bez spojení
</HEADING>
<TEXT>
Marně se snažili silničáři během vánočních svátku zprůjezdnit silnice do některých horských obcí v Krušných horách. Například obyvatelům Sněžníku či Verneřic na Děčínsku na Štědrý den a Boží hody nezbylo, než čekat, až se k nim silničáři dostanou. Podobná situace panovala i na Hoře Svaté Kateřiny. "Na silnici k naší obci uvízl dokonce i autobus. Přijel s jednaapůlhodinovým zpožděním," řekl Ladislav Kuzebauch, zaměstnanec radnice Hory Svaté Kateřiny.
</TEXT>
<HEADING>
Služba hledala ztraceného
</HEADING>
<TEXT>
Plno práce měli na Silvestra a první dny nového roku pracovníci horské služby. Spolu s policisty například poslední prosincový den hledali v okolí Bouřňáku v Krušných horách ztraceného desetiletého chlapce. "Byl trochu podchlazený, jinak ale v pořádku," řekl jeden z členů horské služby po skončení akce.
</TEXT>
<HEADING>
Úřady vyhlásily kalamitu
</HEADING>
<TEXT>
Kalamitní stav vyhlásily v několika okresech úřady. Problémy se sjízdnosti měli řidiči hlavně na Teplicku. Vůbec se nedalo dostat třeba do Fojtovic na Teplicku, většina hraničních přechodů byla uzavřena. Zaměstnancům pošty se na Teplicku a Ústecku nepodařilo dopravit adresátům víc jak dvě třetiny balíků. "Silničářům se sice podaří silnice protáhnout. Silný vítr je ale během chvilky opět zavane," řekla 2. ledna Eva Remsová z referátu dopravy teplického okresního úřadu. Kvůli sněhu také vyhlásili ředitelé některých základních škol na severu Čech mimořádné prázdniny.
</TEXT>
<HEADING>
Přestalo sněžit
</HEADING>
<TEXT>
Především uklidnění větru umožnilo 3. ledna, aby úřady odvolaly kalamitní stav na Ústecku, Teplicku a Chomutovsku. Lide se přesto stále se sněhem museli potýkat. Na Cínovci v Krušných horách musela například řada obyvatel několik hodin odhazovat sníh, aby se vůbec dostala k zapadlým automobilům. "Ještě štěstí, že má škola mé dcery mimořádné prázdniny. Na vyučování by se totiž asi nedostala," řekla Renata Henychová, jedna z obyvatelek Cínovce.
ZAPADLÁ AUTA V ZAPADLÝCH VSÍCH
Řada obyvatel regionu a zejména Krušnohoří musela po Novém roce několik hodin odhrabávat sníh, aby se dostala k automobilům
</TEXT>
</DOC>
<DOC>
<DOCID>MF-20020107363</DOCID>
<DOCNO>MF-20020107363</DOCNO>
<DATE>01/07/02</DATE>
<TITLE>
Kulturní servis
</TITLE>
<TEXT>
HVĚZDA: Jurský park 3. ( 18.00)
GALERIE POD VĚŽÍ: Vosa v zimě - A. Skalická, M. Kachlíková, P. Macák
DĚKANSKÝ CHRÁM NANEBEVZETÍ PANNY MARIE: Michal Blažek: Sochy (do 31. 1.). DIVADLO ROZMANITOSTÍ: Miroslav Přemysl Suk - krajina, architektura (do 28. 2.) KNIHKUPECTVÍ ŠEŘÍKOVÁ: Bohumil Anděl - výstava obrazů ze starého Mostu.
KLUB: Purpurové řeky. ( 19.00)
BIOGRAF: Pokémon 2: Síla jednotlivce. ( 17.00)
KVĚTEN: Moulin Rouge. ( 17.30, 20.00) LÍPA: Bílá vdova. ( 17.30, 20.00)
CORSO: Příběh rytíře. ( 17.30, 20.00) HRANIČÁŘ: Z pekla. ( 17.30, 20.00) KINO DOMU KULTURY: Neříkej ani slovo. ( 20.00), Mandolina kapitána Corelliho. ( 17.30)
Činohra
ČINOHERNÍ STUDIO: Moliére ( 19.00)
MUZEUM: Bronzový věk v Podkrušnohoří (do 31. 1.), Zdeněk Prášek - fotografie (do 15. 1.)
DOMA: Jonathan a vinyl - DJ's Fanatik a Speedy ( 20.00)
KINOKAVÁRNA: Evoluce. ( 17.30, 20.00)
GALERIE D: Drobná grafika Vladimíra Komárka (do 30.1.), Lucemburk v kresbách Oty Nalezinka
REG. MUZEUM K. A. POLÁNKA: Ostrov Ischia objektivem žateckého fotografa Zdeňka Dongrese
JURSKÝ PARK 3
Dobrodružný film dnes promítají kina v Bílině a Chomutově
</TEXT>
</DOC>
<DOC>
<DOCID>MF-20020107364</DOCID>
<DOCNO>MF-20020107364</DOCNO>
<DATE>01/07/02</DATE>
<TITLE>
Pykali za zahozené šance
</TITLE>
<TEXT>
Drama s nejasným koncem, opět těsná výhra o gól. V hokejovém derby mezi Chomutovem a Kadaní poprvé platilo "Můj dům, můj hrad".
Chomutov - Chomutovský junior Dráb se opřel do střely a puk prosvištěl nad ramenem kadaňského brankáře Šlupiny. Třetí branka domácích v sobotním prvoligovém derby byla vítězná. Hosté víc než snížit na 2:3 už nedokázali. Dráb si po své parádní trefě pro kotouč dojel a schoval si ho na památku. Dal jím svůj premiérový gól v soutěži. Především úsek zápasu od deváté minuty do konce první třetiny zaujal. V té době diváci sledovali špičkové představení s kvalitou značkového zboží. Kadaň vedla po Polanského brance. A domácí jako v mrákotách kupili chybu za chybou, během několika okamžiků se jejich rivalové ocitli několikrát v jasné pozici. Selhali. Ani nevydařený výlet chomutovského brankáře Jariny k mantinelu, po kterém na ně zívala prázdná branka, v gól nepřetavili. Puk opuštěnou klec minul. "Kdybychom dali na 2:0, asi by bylo utkání dramatičtější. Domácí by se ale nesložili, i když by to měli složitější," mínil kadaňský trenér Otakar Vejvoda. "Kromě těch tří minut, kdy jsme vypadli z role, se utkání vyvíjelo jednoznačně v náš prospěch. Bylo jen otázkou času, kdy dáme nějaké góly," soudil Zdeněk Vojta, trenér Chomutova. Báječný obrat načal Boušek přihrávkou a gólem v oslabení ještě v první třetině, v úvodu té druhé zvyšoval Dráb už na 3:1. Ač brzy Polanský svým druhým gólem snížil, domácí si vítězství už vzít nenechali. Když zápas skončil, dočkali se bouřlivých ovací. "Škoda, že jsme pak také my neproměnili několik šancí, zápas kvůli tomu končil zbytečně nervózně. Ale je dobře, že jsme nepodlehli atmosféře a udrželi nervy na uzdě," těšilo Vojtu, který si po svém nástupu do funkce stěžoval na nedisciplinovanost týmu. Tentokrát jeho svěřenci posbírali jen čtyři dvouminutové tresty. Vojta nasadil kompletní čtyři formace, včetně slovenského nováčka Mreny. Vytvořil první obrannou dvojici s Křížem, posilou z Kladna. Vrátil se také útočník Mošna z hostování v Berouně. "Pokusili jsme se tak o maximální tempo zápasu, což se vyplatilo. Musím meknout, všechny řady předváděly perfektní hokej. Bruslili, dohrávali hráče. To je cesta dopředu," prohlásil Vojta, který jásá nad vyrovnaností kádru. "Proto ani jednotlivým formacím neříkám první nebo čtvrtá, ale podle barvy dresů na tréninku. Všichni jsou pro mě rovnocenní." Strhující rychlost zápasu donutila kadaňského trenéra už v polovině druhé části vzít si oddechový čas. "Hrálo se nahoru - dolu, což domácím vyhovovalo," vysvětlil Vejvoda, který ale prý zklamaný nebyl. "Byl to bojovný, tvrdý, dramatický zápas s nasazením. Sahali jsme po bodu, bohužel nás srazily laciné góly."
</TEXT>
</DOC>
<DOC>
<DOCID>MF-20020107365</DOCID>
<DOCNO>MF-20020107365</DOCNO>
<DATE>01/07/02</DATE>
<TITLE>
Boušek v derby řádil, ale hrdinou se necítil
</TITLE>
<GEOGRAPHY>Chomutov</GEOGRAPHY>
<TEXT>
Malý velký muž, chomutovský hokejový útočník Ladislav Boušek, s dravostí pitbulla a chytrostí lišky srazil Kadaň na kolena. Díky němu se v sobotním derby přehouply misky vah na stranu domácích. "Já a hrdina? To ne," ušklíbl se. První hvězdný moment vytáhl ze svého arzenálu za stavu 0:1. Mikšovic mu zpoza branky nahrál do vyložené šance, ale osamocený Boušek našel u tyčky ještě lépe postaveného Petrovku. Střílel už do prázdné branky. "Když jsem ho viděl, tak proč mu nenahrát," nedělal z toho Boušek vědu. Za čtyři minuty nato zazářil podruhé. Vystihl kadaňskou rozehrávku při vlastním oslabení, utekl obránci a mazal před gólmana Šlupinu. Vytáhl si ho z branky, položil na led, klec objel a i přes odpor dojíždějících hráčů skóroval. "Soupeř mě nechytil, ale nakonec jsem měl kliku," pověděl třiadvacetiletý forvard. Je bojovník, dokáže se prát s osudem. Na sklonku roku se mu nedařilo, ale teď je opět na vrcholu. Za 26 zápasů nastřádal 21 bodů za 8 gólů a 13 přihrávek. "Před svátky jsem měl útlum a navíc jsem se zranil, proto jsem i vypadl z Koláčkova útoku, kde jsem hrá l strašně dlouho," vzpomíná hráč, který moc nenarostl. V Chomutově je suverénně nejmenší. Boušek nastoupil v derby v třetí Mikšovicově řadě, což se ukázalo jako rozhodující. "Hlavní je, že jsem se dostal zpátky do mužstva. A je mi úplně jedno, kde hraji." Přes všechny strasti se přenesl a za to ho čekala sladká odměna: včera už nastoupil za Karlovy Vary v extralize. "Jedu s nimi na tři dny, na dva zápasy ven. Splnil se mi velký sen," zajiskřilo Bouškovi v očích.
Chomutov - Malý velký muž, chomutovský hokejový útočník Ladislav Boušek, s dravostí pitbulla a chytrostí lišky srazil Kadaň na kolena. Díky němu se v sobotním derby přehouply misky vah na stranu domácích. "Já a hrdina? To ne," ušklíbl se. První hvězdný moment vytáhl ze svého arzenálu za stavu 0:1. Mikšovic mu zpoza branky nahrál do vyložené šance, ale osamocený Boušek našel u tyčky ještě lépe postaveného Petrovku. Střílel už do prázdné branky. "Když jsem ho viděl, tak proč mu nenahrát," nedělal z toho Boušek vědu. Za čtyři minuty nato zazářil podruhé. Vystihl kadaňskou rozehrávku při vlastním oslabení, utekl obránci a mazal před gólmana Šlupinu. Vytáhl si ho z branky, položil na led, klec objel a i přes odpor dojíždějících hráčů skóroval. "Soupeř mě nechytil, ale nakonec jsem měl kliku," pověděl třiadvacetiletý forvard. Je bojovník, dokáže se prát s osudem. Na sklonku roku se mu nedařilo, ale teď je opět na vrcholu. Za 26 zápasů nastřádal 21 bodů za 8 gólů a 13 přihrávek. "Před svátky jsem měl útlum a navíc jsem se zranil, proto jsem i vypadl z Koláčkova útoku, kde jsem hrá l strašně dlouho," vzpomíná hráč, který moc nenarostl. V Chomutově je suverénně nejmenší. Boušek nastoupil v derby v třetí Mikšovicově řadě, což se ukázalo jako rozhodující. "Hlavní je, že jsem se dostal zpátky do mužstva. A je mi úplně jedno, kde hraji." Přes všechny strasti se přenesl a za to ho čekala sladká odměna: včera už nastoupil za Karlovy Vary v extralize. "Jedu s nimi na tři dny, na dva zápasy ven. Splnil se mi velký sen," zajiskřilo Bouškovi v očích.
</TEXT>
</DOC>
<DOC>
<DOCID>MF-20020107366</DOCID>
<DOCNO>MF-20020107366</DOCNO>
<DATE>01/07/02</DATE>
<TITLE>
Zradila je koncovka
</TITLE>
<TEXT>
Ústí nad Labem - Ústečtí hokejisté nestačili na Jihlavu, podlehli jí v sobotu vpodvečer na domácím ledě 1:4 a osmou pozici, klíčovou pro vysněné play off, drží před dotírajícím Berounem jenom díky lepšímu skóre. "Zápasy s Jihlavou jsou v této sezoně dost podobné. Pokaždé se proti nám dokáže vytáhnout brankář Sáblík," povzdychl si ústecký trenér Zdeněk Müller. Lukáš Sáblík předvedl výtečný výkon, z 41 střel pustil jen jednu a měl 98 procentní úspěšnost zákroků. Vychytal i oslabení svého favorizovaného celku tři na pět. Překonal jej pouze ve 47. minutě Toman. Dobře si najel. Pak však Sáblík ustál velký ústecký nápor. "V úvodu jsme si vypracovali čtyři vynikající šance, ale nemáme koncovku," smutnil ústecký kouč podle kterého rozhodl vedle zakončení i odlišný důraz před brankou. "Tam byl největší rozdíl." Hosté se dostali do vedení ve 14. minutě Staňkem, ve druhé třetině přidali ve 29. minutě góly Cachnín a pět minut po něm Kaňkavský. Tento vyhlášený kanonýr první ligy přidal i pojistku na konečných 4:1 při power play. "Diváci sledovali kvalitní zápas," bilancoval kouč poražených.
</TEXT>
</DOC>
<DOC>
<DOCID>MF-20020107367</DOCID>
<DOCNO>MF-20020107367</DOCNO>
<DATE>01/07/02</DATE>
<TITLE>
Ústí dosáhlo stovky bodů
</TITLE>
<TEXT>
Ústí nad Labem - Jako spráskaní psi opouštěli ústeckou palubovku ligoví košíkáři Vyšehradu, podlehli 59:100. Ústecký celek si vypracoval desetibodový náskok do poločasu, pak použil i náhradníky. "Nečekali jsme tak jednoznačné vítězství," přiznal sám trenér vítězů Juraj Žuffa a uvedl, že zkoušel nové systémy: "Chceme více využívat dlouhých hráčů." Vyšehrad zůstává s jednou porážkou jasně poslední. "Předvedli jsme ostudný výkon, který by nestačil ani na zápas ve druhé lize," procedil mezi zuby naštvaný trenér poražených Jan Ulrych.
</TEXT>
</DOC>
<DOC>
<DOCID>MF-20020107368</DOCID>
<DOCNO>MF-20020107368</DOCNO>
<DATE>01/07/02</DATE>
<TITLE>
Konečný vyhrál a má ruku v sádře
</TITLE>
<TEXT>
Ústecký boxer Lukáš Konečný potvrdil v profesionálním ringu svoji neporazitelnost a vyhrál už sedmý zápas v řadě. Tentokrát na body.
Magdeburk, Ústí nad Labem - Jihoafričan Ashley Whiteboy se stal sedmým boxerem, kterého ve své začínající profesionální kariéře porazil Lukáš Konečný. Dvojnásobný amatérský medailista z mistrovství světa tak i po sobotním duelu v Magdeburku zůstal neporažen. Poprvé však absolvoval zápas na celých šest kol, v němž vyhrál na body. "Byl to poměrně slušný soupeř. Chtěl jsem zápas ukončit před limitem, protože jsem měl zraněnou pravou ruku a hned při počátečním náporu se to zhoršilo. Byl to ale držák," popsal zápas třiadvacetiletý ústecký boxer. Duel zvládl, i když nemohl být ošetřen. "Bylo to na kloubu, takže by mi museli sundat rukavici. Podvědomě jsem si ji tedy šetřil a nedával pravačkou rány," přiznal Konečný, kterému v aréně fandilo šest tisíc příznivců: "Chtěl jsem jim udělat radost a soupeře popáté v kariéře dostat k.o. Moc k tomu nechybělo, ve třetím kole byl počítán. Nakonec ale vydržel." Na africkém soupeři, o jehož bilanci se informace různily, ocenil zajímavý styl. "Neustále skláněl hlavu až mezi kolena. Hodně toho vydržel, i když jsem do něj dost bušil," řekl Konečný. Podle internetového serveru www.boxrec.com zatím Whiteboy nastoupil pouze ke čtyřem duelům a všechny prohrál. Podle zprávy organizátora večera, který údajně započítal do bilance i zápasy v Africe, ale odboxoval již 26 zápasů a čtrnáctkrát zvítězil. Byl to pro ústeckého borce nejtěžší zápas? "Nejdelší určitě. Myslím, že dva zápasy byly ale náročnější. Nyní jsem si sílu rozdělil, abych se nevyčerpal. Vždy jsem vypustil sérii a pak se trochu šetřil. Jsem rád, že jsem si vyzkoušel, že vydržím. Jde pouze o zvyk." Další program účastníka olympijských her v Sydney bude nyní záležet na zdravotním stavu. "Pauza určitě bude, doktor mi na ruku dokonce dal sádru. Až do šestadvacátého mám ale nyní dovolenou, takže budu muset jen pozměnit program. Na běžky ani na squash se asi nedostanu. Problém mám, i když si zavazuji tkaničky," smutně konstatoval Konečný: "Jde o naražený kloub, možná mám i něco naštípnutého. Ruka otekla." Konečný si zavinil zranění těsně před zápasem. "Trochu jsem si hrál se psem na ledě a uklouzl. Byla to smůla," vypráví s trochu kyselým úsměvem. Do Ústí nad Labem se dostal až včera v pět hodin ráno. Magdeburk totiž opouštěl až na konci Večera bojovníků dvě hodiny po půlnoci. Sádru má mít dvanáct dní. Až když poté začne s tréninkem, pozná prý, jestli se zranění již zahojilo. "Doktor říkal, že bych měl střetnutí stihnout. Doufám, na devadesát na devadesát pět procent. Až začnu mlátit do pytle, zjistím, zda je vše v pořádku. Snad mě nebude ruka bolet," přeje si bývalý reprezentant. Další zápas by měl Konečný absolvovat 15. února v Brně s dosud neznámým soupeřem.
</TEXT>
</DOC>
<DOC>
<DOCID>MF-20020107369</DOCID>
<DOCNO>MF-20020107369</DOCNO>
<DATE>01/07/02</DATE>
<TITLE>
Jablonci gól nevstřelili
</TITLE>
<GEOGRAPHY>Praha</GEOGRAPHY>
<TEXT>
Ve svém úvodním zápase fotbalového Tipsport cupu v Kalíně podlehl druholigový Most ligovému Jablonci 0:3. Nový jablonecký útočník Jun, hostující ze Sparty, se uvedl gólem už za necelé dvě minuty. Potom se ale hrálo na jednu branku, na tu Koubovu. Druholigová záloha přehrávala soka, ale šanci nevymyslela. "Ale i tak se mi naše hra líbila," řekl mostecký kouč Luboš Urban. Hůř se mu dívalo na druhou půli, to už kraloval Jablonec. "Udělal jsem změny a ukázalo se, že kvalita hráčů je rozdílná." Vystřídal i Jablonec, zvláště Seman hru oživil: dal gól a na další nahrál.
Praha - Ve svém úvodním zápase fotbalového Tipsport cupu v Kalíně podlehl druholigový Most ligovému Jablonci 0:3. Nový jablonecký útočník Jun, hostující ze Sparty, se uvedl gólem už za necelé dvě minuty. Potom se ale hrálo na jednu branku, na tu Koubovu. Druholigová záloha přehrávala soka, ale šanci nevymyslela. "Ale i tak se mi naše hra líbila," řekl mostecký kouč Luboš Urban. Hůř se mu dívalo na druhou půli, to už kraloval Jablonec. "Udělal jsem změny a ukázalo se, že kvalita hráčů je rozdílná." Vystřídal i Jablonec, zvláště Seman hru oživil: dal gól a na další nahrál.
</TEXT>
</DOC>
<DOC>
<DOCID>MF-20020107370</DOCID>
<DOCNO>MF-20020107370</DOCNO>
<DATE>01/07/02</DATE>
<TITLE>
Perštejn i přes potíže s kádrem jasně vládl
</TITLE>
<GEOGRAPHY>Chomutov</GEOGRAPHY>
<TEXT>
Byť stíhaní zraněními, dokázali volejbalisté Perštejna jasně porazit nováčka MFF Praha 3:0. Díky sobotnímu vítězství se udrželi na třetím místě extraligové tabulky. Hlavní trenér Pavel Třešňák u domácího mužstva chyběl, jeho role se ujal zraněný Jaroslav Oršuliak mladší. Třešňák tráví současné dny u své manželky v Kuvajtu, vrátit se má 10. ledna. "Jsme ve spojení přes internet. Když slyšel ty hrůzostrašné zvěsti o našem stavu, byl trochu nervózní. Dostával jsem od něj na mobil poplašné zprávy. Takže asi bude za výhru hodně rád," myslí si asistent trenéra Milan Fortuník. Přestože domácím chyběl kromě Oršuliaka i Michálek a se sebezapřením nastoupili Černý se Špernogou, měli zápas ve své režii. Hosté neukázali nic. "Hráli jsme uvolněně, nebylo co řešit. Byli jsme jednoznačně lepší ve všech činnostech," těšilo Fortuníka, že jeho tým smetl soupeře za 55 minut. Před zápasem měl ale obavy, a to nejen kvůli zdravotnímu stavu. "Ještě totiž trénujeme spíš fyzicky. Ukázalo se ale, že MFF není momentálně v pohodě vůbec," pověděl asistent o posledním celku soutěže, který zatím vyhrál pouze jedinkrát. Událostí zápasu byl návrat domácího veterána blokaře Přemysla Bláhy do extraligy. Po rok a půl dlouhé pauze nastoupil jen na několik míčů. Pomáhá z ústeckého Spartaku. "Poslali jsme ho na hřiště, aby se představil domácímu publiku," řekl Fortuník o čtyřiačtyřicetiletém bývalém reprezentantovi. V sobotu nastoupí Perštejn opět doma, přivítá Ostravu.
Chomutov - Byť stíhaní zraněními, dokázali volejbalisté Perštejna jasně porazit nováčka MFF Praha 3:0. Díky sobotnímu vítězství se udrželi na třetím místě extraligové tabulky. Hlavní trenér Pavel Třešňák u domácího mužstva chyběl, jeho role se ujal zraněný Jaroslav Oršuliak mladší. Třešňák tráví současné dny u své manželky v Kuvajtu, vrátit se má 10. ledna. "Jsme ve spojení přes internet. Když slyšel ty hrůzostrašné zvěsti o našem stavu, byl trochu nervózní. Dostával jsem od něj na mobil poplašné zprávy. Takže asi bude za výhru hodně rád," myslí si asistent trenéra Milan Fortuník. Přestože domácím chyběl kromě Oršuliaka i Michálek a se sebezapřením nastoupili Černý se Špernogou, měli zápas ve své režii. Hosté neukázali nic. "Hráli jsme uvolněně, nebylo co řešit. Byli jsme jednoznačně lepší ve všech činnostech," těšilo Fortuníka, že jeho tým smetl soupeře za 55 minut. Před zápasem měl ale obavy, a to nejen kvůli zdravotnímu stavu. "Ještě totiž trénujeme spíš fyzicky. Ukázalo se ale, že MFF není momentálně v pohodě vůbec," pověděl asistent o posledním celku soutěže, který zatím vyhrál pouze jedinkrát. Událostí zápasu byl návrat domácího veterána blokaře Přemysla Bláhy do extraligy. Po rok a půl dlouhé pauze nastoupil jen na několik míčů. Pomáhá z ústeckého Spartaku. "Poslali jsme ho na hřiště, aby se představil domácímu publiku," řekl Fortuník o čtyřiačtyřicetiletém bývalém reprezentantovi. V sobotu nastoupí Perštejn opět doma, přivítá Ostravu.
</TEXT>
</DOC>
<DOC>
<DOCID>MF-20020107371</DOCID>
<DOCNO>MF-20020107371</DOCNO>
<DATE>01/07/02</DATE>
<TITLE>
Ve vedení zůstal Děčín
</TITLE>
<TEXT>
Severní Čechy - Prvními duely v novém roce pokračovala druhá hokejová liga. Ve 26. kole si Děčín upevnil čelo tabulky před dvojicí pronásledovatelů již o čtyři body.
Klášterec - Slaný 5:0. Rozhodujícími okamžiky utkání byly začátky jednotlivých třetin. V těch se totiž domácím podařilo vždy vstřelit gól. Hosté hráli místy až příliš tvrdě a jejich šance skončily na bezchybném brankáři Buriánkovi. Kláštereckým se zdařili i přesilovky a tak zaslouženě zvítězili bez poskvrněného konta. Branky: 1. Suk, 22. Rudý, 38. Nesládek, 41. Janouch, 47. Práchenský. Rozhodčí: Chlupsa. Vyloučení: 8:8. Využití: 2:0. Diváků: 800. Třetiny: 1:0, 2:0, 2:0.
Teplice - Sokolov 1:5. V nepříliš pohledném utkání se hosté dostali do vedení již ve 28 vteřině. Teplicím se však podařilo vyrovnat. Po přestávce Sokolov zlepšil kombinaci a spíše destruktivní hokej domácích neměl naději na úspěch. Brankově se blýskl čtyřmi zásahy hostující Kuchta. Branky: 13. Wünsch - 1., 24., 47. a 49. Kuchta, 24. Pazdera. Rozhodčí: Bittner. Vyloučení: 10:8, navíc Feix (T) 5. min + do konce. Využití: 0:2. Diváků: 50. Třetiny: 1:1, 0:2, 0:2.
</TEXT>
</DOC>
<DOC>
<DOCID>MF-20020107372</DOCID>
<DOCNO>MF-20020107372</DOCNO>
<DATE>01/07/02</DATE>
<TITLE>
Neumannová vyhrála další sprint
</TITLE>
<TEXT>
Nová olympijská disciplína se v Salt Lake City běží 19. února a česká lyžařka je největší favoritkou!
Lyžařský sprint si pět týdnů před olympiádou potvrdil svou první dámu. Kateřina Neumannová vyhrála na nejkratší trati podruhé v sezoně a znovu vede Světový pohár.
Val di Fiemme - Kateřina Neumannová se v cílové rovince ohlédla, nikde nikdo, a tak celou cestu do cíle zdravila fanoušky. "Finále bylo hodně přesvědčivé, až mě to samotnou překvapilo," řekla česká lyžařka. V italském Val di Fiemme včera s převahou vyhrála sprint na 1500 metrů volnou technikou a znovu se vyhoupla do čela celkového hodnocení Světového poháru. Neumannová je v letošní sezoně královnou sprintu. Vyhrála už v Cogne a v Salcburku byla druhá. Je to snad předehra k vysněnému triumfu? Vždyť sprint je letos poprvé součástí olympijského programu! "Hry se blíží, a to mě zajímá mnohem víc než Světový pohár," přiznává běžkyně. V Salt Lake City se začíná už za 32 dní, sprint se jede v úterý 19. února. Mohl by to být historický den českého lyžování. Neumannová má v čele Světového poháru 580 bodů, tedy o 83 víc než druhá Norka Skariová. Kromě dvou sprintů vyhrála zkraje sezony 5 kilometrů volnou technikou v Kuopiu. Na stejné trati se ukáže už v sobotu v Novém Městě na Moravě, posledním závodu před olympiádou. Ve včerejším finále smetla osmadvacetiletá česká lyžařka všechny soupeřky: Norku Pedersenovou, domácí Valbusaovou i Rusku Jegorovovou. "Odjela jsem jim ve stoupání, ale vůbec jsem netušila, že tak moc," byla překvapená v cíli. Vyhrála všechny rozjížďky, byť s daleko menším náskokem než finále, a pouze v kvalifikaci se vyskytl malý problém. Světelná tabule před Neumannovou totiž o šest vteřin předsunula dvě závodnice. "Trošku mě to rozladilo, ale byl to jen problém s měřením," popsala. Organizátoři odložili start čtvrtfinále a výsledky brzy opravili. "Vyhrabali správné časy, a tak jsem nemusela být třetí. To je pro další nasazení nevýhodné." Ve Val di Fiemme dosáhla Neumannová ještě jednoho úspěchu. V sobotní kombinaci na pět kilometrů klasicky a dalších pět volně skončila čtvrtá. "Dobré umístění, ale velká ztráta," hodnotila svůj výkon. Za vítěznou Lazutinovou zaostala o 26,7 vteřiny, za třetí Skariovou o 6,6 vteřiny. "Chtělo to být o deset sekund rychlejší na klasice," povzdechla Neumannová. Do desetistupňového mrazu vstala už ve tři čtvrtě na šest, aby se mohla rozcvičit. Na klasickou trať vyběhla netradičně se startovním číslem 1. Organizátoři chtěli, aby si nejlepší lyžařky mezi oběma závody co nejvíc odpočinuly. "Byl to divný pocit jet první, neznala jsem mezičasy soupeřek." Už v klasice doběhla Neumannová čtvrtá, na vedoucí Skariovou však nabrala velkou ztrátu 23,4 vteřiny. Při bruslení, které následovalo za dvě a půl hodiny, Norku stáhla, ale v pořadí neposkočila. Zítra se ve Val di Fiemme ještě běží 15 kilometrů klasicky s hromadným startem. Už však bez Neumannové. "Jsem vyřízená, v pondělí budu asi sotva chodit." Čeká ji závod na Moravě a pak už jen čtyři týdny do olympiády. To je dost času na obnovení sil. Formu má Neumannová už teď parádní...
</TEXT>
<HEADING>
Výsledky na str. C2
</HEADING>
<TEXT>
STUPNĚ VÍTĚZŮ. Kateřina Neumannová a dvě z žen, jež porazila: vlevo druhá Hilde Pedersenová z Norska, vpravo třetí Sabina Valbusaová z Itálie.
STUPNĚ VÍTĚZŮ. Kateřina Neumannová a dvě z žen, jež porazila: vlevo druhá Hilde Pedersenová z Norska, vpravo třetí Sabina Valbusaová z Itálie.
</TEXT>
</DOC>
<DOC>
<DOCID>MF-20020107373</DOCID>
<DOCNO>MF-20020107373</DOCNO>
<DATE>01/07/02</DATE>
<TITLE>
Fotbalista Horák bojoval o život
</TITLE>
<GEOGRAPHY>Praha</GEOGRAPHY>
<TEXT>
Martin Horák, fotbalový obránce Bohemians, může v budoucnu slavit 5. leden jako den, kdy se podruhé narodil. Po srážce se spoluhráčem Miroslavem Obermajerem v sobotním utkání zimního turnaje v pražském Karlíně zůstal jedenadvacetiletý hráč bezvládně ležet na zemi. Byl v bezvědomí, měl zapadlý jazyk a nedýchal. Zřejmě jen málo chybělo k tragédii. Život mu nejspíš zachránil klubový lékař Filip Svatoš, který zraněnému vytáhl jazyk, aby mohl opět začít dýchat. Horák byl ze hřiště s otřesem mozku převezen do nemocnice. Tam se rychle zotavuje, už zítra možná půjde domů. Trenér Petržela dokonce uvažuje, že Horáka vezme na soustředění do Francie, kam tým odjíždí 24. ledna. Zranění by nemělo zabrzdit fotbalistovu nadějnou kariéru. Horák je členem reprezentace do 21 let a v anketě o největší talent loňského roku skončil na třetím místě. Drama začalo v 15. minutě zápasu Bohemians - Hradec Králové, kdy do sebe při snaze o zastavení protivníka vrazili Horák a Obermajer hlavami. Po vzájemné kolizi zůstali oba fotbalisté na zemi, zápas byl přerušen. Obermajer se držel za hlavu a sténal bolestí - později se ukázalo, že i on má otřes mozku, byť pouze lehký. Všechny však zajímal osud Horáka, který nevěděl o světě. Obráncův obličej byl plný krve. Měl odulý ret, pokřivený nos, z očí bylo vidět jen bělmo. Doktor Svatoš se snažil vytáhnout jazyk, masér držel zraněnému čelisti od sebe. Spoluhráči mezitím přinesli pro Horáka deku, vedoucí mužstva volal mobilem záchrannou službu. "Jak to, že není sanitka tady? My ji musíme mít při každém přáteláku," zlobil se šéf klubu Pavel Švarc. Ředitel turnaje Luboš Mleziva však tvrdí, že povinnost zajistit sanitní vůz nestojí v propozicích, které schválil fotbalový svaz. Po okamžicích úsilí byl hráčův jazyk venku. Horák začal dýchat, oči mu zamrkaly. Svatoš mu masíroval srdce, stále na něho mluvil. Probuzený se chtěl zvednout, ale v tom mu zabránili. "Musíme do nemocnice," informoval ho lékař. "Proč?" ptal se zmatený Horák. Bylo to jeho první slovo po srážce: sotva otevřel ústa, vytékala z nich krev. Když zhruba po deseti minutách přijela sanitka, byl už Horák mimo nebezpečí. Podle Svatoše může člověk v bezvědomí, při němž nedýchá, přežít dvě až pět minut. Horák v něm byl asi minutu...
NEDOHRÁL. Fotbalistu Martina Horáka, těžce zraněného v utkání Bohemians - Hradec Králové (0:0) na zimním turnaji Tipsport Cup v Praze-Karlíně, odvážejí do nemocnice
</TEXT>
</DOC>
<DOC>
<DOCID>MF-20020107374</DOCID>
<DOCNO>MF-20020107374</DOCNO>
<DATE>01/07/02</DATE>
<TITLE>
Všechny můstky Turné patřily Hannawaldovi
</TITLE>
<TEXT>
Bischofshofen, Praha - Poprvé za padesát let nebylo druhého vítěze na skokanském Grand Slamu mimo Svena Hannawalda. Šedý vlk můstků, jeden z nejúspěšnějších trenérů Reinhard Hess, nejdříve nejšťastnějšího člověka Německa objal, pak smekl čepici a hluboce se před ním uklonil. Pocta poněkud teatrálně rozehraná, u televizorů se dívaly miliony Němců, patřila Svenu Hannawaldovi. Klukovsky se na dojezdové ploše roztančil poté, co dovršil svůj triumf: jako celkový vítěz Turné čtyř můstků je prvním v jeho půlstoleté historii, který vyhrál na všech čtyřech. Poprvé na Turné se český skokan prosadil do druhého kola mezi nejlepších třicet: Jakub Janda, tentokrát vyprovokován soubojem k. o. v prvním kole s osmnáctiletým Němcem Stefanem Hockem, doskočil na 119,5 metru. Ač byl mladým talentem udolán o tři metry, postoupil na body jako jeden z pěti nejlepších poražených. Ve finálovém kole, byť ne zcela uvolněn, dal 117,5 metru a dospěl tak k devatenáctému místu. "Poprvé na Turné se dvakrát trefil do odrazu a také posunul víc pánev dopředu," viděl jeho techniku trenér David Jiroutek. Jandovi pomohl i psycholog Falář, jenž mu v několika rozhovorech pozvedl sebedůvěru. Na závěr Turné přijel Jandu povzbudit i jeho manažer František Jež, který tu v roce 1990 vyhrál jako dosud poslední český skokan. "A nemusel se tentokrát ani starat o lyže, namazal mu je Doležal," dodal trenér. Michal Doležal nepostoupil z kvalifikace studeným skokem bez šťávy, krátkým 100 metrů. Hannawaldův nový rekord můstku z prvního kola, 139 metrů, o dva metry delší než jeho bývalý, je dalším rekordem. Tak daleko na Turné dosud nikdo neskočil. Jury zvýšila během prvního kola nájezd a naprogramovala jej přesně na možnosti nejvýkonnějšího muže. Za čtyři prvenství, s prémií německého svazu a prémií za skokanský "Grand Slam" dostal Hannawald víc než 330 000 eur a vůz Audi. To vše si vydělal za osm soutěžních skoků. "Kdyby to trvalo ještě o den déle, buď bych umřel, nebo byl plešatý," popsal v agentuře ČTK nervové vypětí Hannawald. "I když je taková zima, já úplně hořím. Je to nejhezčí den mého života, ale přál bych si ještě jedno: klid a vyspat se." Polák Adam Malysz v četných atacích na hranici 130 metrů neobstál, dvě jeho stejné délky 122,5 metru jej usvědčují ze ztráty někdejší božské jiskry fenoména. Jeho čtvrtá figura v celkové klasifikaci je těžkou ranou pro Polsko, těšící se na další triumf svého miláčka. Česká reprezentace nedokázala na Turné téměř nic, čeká ji reparát. S rozhodujícím testem pro olympijskou nominaci, tedy nejméně sedmým místem na víkendovém závodě družstev Světového poháru, trenér David Jiroutek znechuceně nesouhlasí. "Chtít na nás něco dokazovat v jediném závodě, to není fér, tím spíš, že Doležal má podrážděný žlučník." Námitce, že Turné se katastrofálně nevydařilo, trenér čelí po svém: "Nepovedlo se, pravda, ale to nebyl náš cíl, ten je na olympiádě."
</TEXT>
</DOC>
<DOC>
<DOCID>MF-20020107375</DOCID>
<DOCNO>MF-20020107375</DOCNO>
<DATE>01/07/02</DATE>
<TITLE>
Lyžaři hledí hodně vysoko
</TITLE>
<TEXT>
Ukáže se výprava na olympijských hrách v Salt Lake City v plné síle?
Praha - Troufalí, plni důvěry třeba i hrané, tak vypadají lyžaři s návrhy nominace na olympijské hry. "Reprezentace by se měla na olympiádě prezentovat v plné síle," řekl předseda svazu Roman Kumpošt. Co je "v plné síle"? Nejen jednotlivci, ale i štafety a družstva. "I když se nám zrovna nedaří, bylo by nedůstojné našeho lyžování, abychom startovali početně oslabeni," myslí si lyžařský předseda. Nejtěžší zklamání posledních dnů předestřelo Turné čtyř můstků, ale i tak ředitel skokanského úseku Jiří Rázl hodlá prosazovat nominaci družstva. Že je to opovážlivost, ví už napřed. Proto nominaci podmiňuje. Pokud před Turné prohlašoval, že by se reprezentanti měli prosazovat do druhého kola mezi třicítku, nyní je podmínka vstřícnější: na nadcházejícím závodě družstev Světového poháru ve Willingenu umístění alespoň do sedmého místa. Nominaci mají dosud zaručenu pouze Janda a Doležal. Příčiny debaklu na Turné vidí šéf skokanů Rázl v práci trenérů. "Že závodníka bolí nohy po dvou závodech, že jsou skokani unavení? Takovými řečmi se potácíme v bludném kruhu. Chybí trenérská osobnost, aby prosadila, co moderní trénink vyžaduje." Běžci nabízejí pro olympiádu vedle hokejistů jedinou reálnou naději na některou z medailí. Kolem Kateřiny Neumannové se pak točí ženská i mužská reprezentace, seřazená do dvou štafet. Chybí v ní bohužel nešťastná Zuzana Kocumová, po Neumannové "dvojka" ženského týmu, sužovaná vleklou kožní nemocí. "A to je velké oslabení," prohlašuje ředitel běžeckého úseku Čestmír Skrbek. "Je téměř jisté, že v nominaci nebude, vždyť od října pořádně netrénuje." Pět nejpravděpodobnějších je známo: Neumannová, Hanušová, Rajdlová, Balatková a Šaldová. "Bauer, Koukal, Magál, Michl a Šperl, to jsou podle trenéra Petráska ti jistí čtyři," oznamuje Skrbek nárys mužského týmu. O definitivní podobě štafet rozhodne Světový pohár o víkendu v Novém Městě na Moravě a mistrovství republiky příští týden v Jablonci. Severská kombinace se v předvečer olympiády potápí. Nové pravidlo, umožňující stejně jako u skokanů postup do druhého kola skoku jen prvním třiceti, Rygla i Churavého v sobotu zaskočilo. Nepostoupili, a tak ani běžet už nemohli. Rygl s bolavým kolenem je celkově ve Světovém poháru devatenáctý. "Kluci skákali špatně, žádný odraz. Houpe se to s námi nahoru a dolů," řekl trenér Ladislav Rygl starší. Kombinátoři přesto navrhují družstvo: tři ze Světového poháru Rygl, Churavý, Šmejc a Heřmanský s Kučerou. Dva z druhého sledu by měli obstát ve víkendovém závodu Světového poháru B. U alpských lyžařů zůstává umístění do 30. místa ve Světovém poháru bílou vránou, alespoň že utichly spory o tom, kdo může za jejich pokles. Úsek troufale navrhuje pět mužů a čtyři ženy. "O tom tedy nejsem přesvědčen a ještě si o tom s ředitelem úseku Dajbychem promluvím," říká Kumpošt.
</TEXT>
<HEADING>
Události lyžařského víkendu
</HEADING>
<TEXT>
- Běžkyně na lyžích Kateřina Neumannová dál vede Světový pohár: zvítězila ve druhém ze tří sprintů sezony, v kombinaci byla o den dřív čtvrtá
- Německý skokan na lyžích Sven Hannawald jako první v historii vyhrál všechny závody na Turné čtyř můstků
- Do čela Světového poháru ve sjezdovém lyžování poskočila Anja Pärsonová ze Švédska díky prvenstvím ve třetím a čtvrtém slalomu za sebou
LET DO HISTORIE. Takhle plachtí německý skokan Sven Hannawald, který dokázal to, co nikdo před ním: zvítězil i ve čtvrtém závodu Turné čtyř můstků a je nyní největším favoritem olympijských her
</TEXT>
</DOC>
<DOC>
<DOCID>MF-20020107376</DOCID>
<DOCNO>MF-20020107376</DOCNO>
<DATE>01/07/02</DATE>
<TITLE>
Psycholog nepomohl. Zvládne to kouzelník?
</TITLE>
<TEXT>
Někteří věhlasní skokané, u nás už postarší, neboť sláva zpod můstků dávno vyvanula, jsou si jisti, že úspěch spočívá z devadesáti procent ve skokanově hlavě. Na nohy zbývá pakatel - deset. Hlava? To je duševní pohoda, sebejistota, stresy nijak nenahlodaný dril spočívající v plynulosti skoku, od nájezdu přes odraz, až k vystoupání do letové křivky. Bez předčasného propadu. Jak se tohle ztrácí, nikdo neví. Třeba by o tom mohli vyprávět života si kdysi užívající Fin Nieminen nebo střídmý, k sobě vždy přísný Němec Schmitt. Z věhlasu šampionů šup do komparzu. Ani se nestačili ohlédnout. A těžko se lížou nahoru. To jsou jednotlivci. U nás se líže celý tým. Už několik let. Je to epidemie. Trenéři jsou odstřelováni jeden po druhém. Matura, Raška, Ploc, Fízek. Na odstřelení je už i ten současný, David Jiroutek. Jejich vina? Ano, především jejich. Nedokázali ukáznit a umravnit mužstvo. To za prvé. Nedokázali v něm probudit to, co mu nejvíc chybí. Lehkost činu, bezprostřední, jaksi povědomě vnímanou akci. To za druhé. Teď přišel pod můstky psycholog. A ještě přijde kouzelník? Stačí jediné: to, co nesporně reprezentanti umějí, vybičovat závodem. Nebát se sama sebe, nehrozit se, co zase udělám, neviklat se ve strašných pochybách. Jenže to je velké umění.
</TEXT>
</DOC>
<DOC>
<DOCID>MF-20020107377</DOCID>
<DOCNO>MF-20020107377</DOCNO>
<DATE>01/07/02</DATE>
<TITLE>
Olympijská sestava biatlonistek čeká už jen na poslední jméno
</TITLE>
<GEOGRAPHY>Praha</GEOGRAPHY>
<TEXT>
Juniorka Magda Rezlerová a Zdenka Vejnarová si na nominačních závodech biatlonistek vybojovaly účast na olympijských hrách. Návrh nominace pro Salt Lake City musí schválit ještě Český olympijský výbor. Obě doplnily Kateřinu Losmanovou a Irenu Česnekovou, jež si nominaci zajistily díky výsledkům ve Světovém poháru. O páté reprezentantce se rozhodne příští týden na závodech Světového poháru v Oberhofu mezi Radkou Doskočilovou a Evou Hákovou. "Zajely hodně dobře," řekl o Rezlerové s Vejnarovou předseda biatlonistů Václav Fiřtík. Doufá, že pomohou štafetě, i když mají malé zkušenosti. "Jsou mladé a rychlé, a to štafeta potřebuje." Pětice mužů je už delší dobu jasná: Zdeněk Vítek, Ivan Masařík, Petr Garabík, Roman Dostál a Tomáš Holubec. Náhradníkem bude Petr Graclík.
Praha - Juniorka Magda Rezlerová a Zdenka Vejnarová si na nominačních závodech biatlonistek vybojovaly účast na olympijských hrách. Návrh nominace pro Salt Lake City musí schválit ještě Český olympijský výbor. Obě doplnily Kateřinu Losmanovou a Irenu Česnekovou, jež si nominaci zajistily díky výsledkům ve Světovém poháru. O páté reprezentantce se rozhodne příští týden na závodech Světového poháru v Oberhofu mezi Radkou Doskočilovou a Evou Hákovou. "Zajely hodně dobře," řekl o Rezlerové s Vejnarovou předseda biatlonistů Václav Fiřtík. Doufá, že pomohou štafetě, i když mají malé zkušenosti. "Jsou mladé a rychlé, a to štafeta potřebuje." Pětice mužů je už delší dobu jasná: Zdeněk Vítek, Ivan Masařík, Petr Garabík, Roman Dostál a Tomáš Holubec. Náhradníkem bude Petr Graclík.
</TEXT>
</DOC>
<DOC>
<DOCID>MF-20020107378</DOCID>
<DOCNO>MF-20020107378</DOCNO>
<DATE>01/07/02</DATE>
<TITLE>
Slalomář Hayer získal pro Česko první body
</TITLE>
<TEXT>
Adelboden, Maribor - Prvním slalomářem, který získal českému lyžování body ze Světového poháru, se stal Stanley Hayer. V Adelbodenu obsadil 23. místo a sám se bodů dočkal po čtyřech letech. "Byl to dobrý závod," řekl Hayer srozumitelnou češtinou s americkým přízvukem. Hayer závodí za Česko tři roky poté, co opustil kanadskou reprezentaci. Závod suverénně vyhrál americký reprezentant Bode Miller, pro něhož to znamenalo třetí prvenství v sezoně. Den předtím byl v obřím slalomu nejrychlejší Švýcar Didier Cuche. Letos vyhrál poprvé, třebaže čtyři branky před cílem málem upadl. Hayer skončil na osmačtyřicátém místě. Hayer zatím dokázal bodovat jen v kanadské reprezentaci, nejlépe byl dvanáctý. "Konečně jsem zase získal body ve světáku," radoval se slalomář, šestnáctý na mistrovství světa ve Vailu 1999. V prvním kole startoval Hayer s číslem osmapadesát. Na dobře připraveném svahu byla jen jedna díra. V horní strmé části neudělal moc chyb a spodní zajel jistě. "Vršek jsem moc točil, ale ostatní jsem jel super," hodnotil Hayer první jízdu. Ve druhém kole chtěl jet původně na doraz. "Ale trochu jsem to držel, abych měl body a mohli jsme jezdit dva," řekl Hayer. Hayer si definitivně zajistil nominaci na olympijské hry. "Teď to budu mít lehčí. Až dosud jsem měl před každým závodem nervy. Nevěděl jsem, co a jak," přiznal. Pro olympijský slalom si dává vysoké cíle. "Když pojedu jako dnes, mám šanci se dostat do desítky," plánuje odvážně. Za týden možná pojede sjezd na těžké trati ve Wengenu. Tuto disciplínu zkusil naposledy v roce 1997 na mistrovství Kanady. "Rychle jezdím jenom v autě, ale kvůli olympiádě musím nějaký sjezd jet. Ve Wengenu je jenom jeden skok, jinak to není špatná trať," mínil Hayer. Zatímco celkové pořadí Světového poháru mužů po víkendových závodech dál vede Stephan Eberharter z Rakouska, mezi ženami se na první místo posunula Anja Pärsonová ze Švédska. V Mariboru vyhrála třetí i čtvrtý slalom Světového poháru za sebou. Pärsonová věří, že uspěje i na olympiádě v Salt Lake City. "Olympijské hry jsou vrcholem sezony a vypadá to, že mě zastihnou ve skvělé formě," usmívala se Švédka. "Nikdo není neporazitelný, ale já se tak teď cítím," holedbala se. Podle Američanky Kristiny Koznickové, v sobotu druhé, měla Pärsonová štěstí. "První kolo jsem zajela velmi dobře. V druhém jsem ale udělala dvě chyby, zatímco Anja žádnou. Měla štěstí." Den poté však Švédka vyhrála znovu, když ve druhém kole úspěšně zaútočila na Francouzku Pequegnotovou. Zato Koznicková si pohoršila na sedmé místo.
</TEXT>
</DOC>
<DOC>
<DOCID>MF-20020107379</DOCID>
<DOCNO>MF-20020107379</DOCNO>
<DATE>01/07/02</DATE>
<TITLE>
Loprais je na Dakaru druhý
</TITLE>
<TEXT>
Kamionům v pouštní rallye vládne Rus Čagin, Macháček s čtyřkolkou skončil
Atar, Mauritánie - Karel Loprais se s kamionem Tatra posunul na průběžné druhé místo dakarské rallye před Tomáše Tomečka jedoucího s druhou tatrou. V sobotní etapě, jejíž součástí byl měřený úsek o délce 383 kilometrů mezi mauritánskými městy Zuarát a Atar, dojel šestinásobný vítěz Loprais třetí, Tomeček čtvrtý. První v cíli byl Čagin z Ruska na kamazu, který vede i celkově. Tatry zaostávají o víc než hodinu a tři čtvrtě. V kategorii automobilů zůstává průběžně první Hiroši Masuoka z Japonska, který osmou etapu vyhrál o pět minut před obhájkyní prvenství Juttou Kleinschmidtovou z Německa. Na svého krajana Kenžira Šinozuku, jenž mu je v průběžné klasifikaci soutěže nejblíže, najel Masuoka deset minut. Šinozuka ztratil čas hlavně výměnou píchlé pneumatiky. "Duny byly hodně vysoké, zničili jsme si na nich nárazník," postěžoval si také Masuoka. Všichni tři nejúspěšnější automobilisté jedou na pouštní rallye na vozech Mitsubishi. Fabrizio Meoni z Itálie na motocyklu KTM, loňský vítěz, sice skončil v etapě do Ataru až osmý, ale vedení v kategorii motocyklů si udržel. Jeho pronásledovatelé neztrácejí příliš: Chilan Carlo de Gavardo je pozadu o necelé dvě minuty, těsně za ním se drží Španěl Joan Roma. Josef Macháček byl pro překročení časového limitu diskvalifikován, neboť do cíle sobotní etapy dorazil až včera večer ve sběrném voze. Jeho čtyřkolku zastavila zlomená přední vidlice. Macháček stroj opravoval celou noc a chce do Dakaru dojet alespoň mimo soutěž. Rallye měla včera volný den a pokračuje dnes devátou etapou.
</TEXT>
</DOC>
<DOC>
<DOCID>MF-20020107380</DOCID>
<DOCNO>MF-20020107380</DOCNO>
<DATE>01/07/02</DATE>
<TITLE>
Cyklokrosař i přes pád dojel nejlépe v sezoně
</TITLE>
<GEOGRAPHY>Nommay</GEOGRAPHY>
<TEXT>
Byl to dosud nejúspěšnější den českého cyklokrosu v této sezoně: Jiří Pospíšil dojel ve čtvrtém závodu Světového poháru čtvrtý a posunul se v celkovém pořadí na šestou pozici. Zvítězil mistr světa Erwin Vervecken z Belgie, v průběžném pořadí patří první místo jeho krajanovi Svenu Nijsovi. Hned po startu se v hromadném pádu ocitli Pospíšil, který projel cílem prvního kola kolem třicátého místa, a Ježek, jenž klesl ještě o patnáct pozic níže. Dobře naopak při premiéře ve Světovém poháru odstartoval Radek Tichý. Spolu s Kamilem Ausbuherem jezdili kolem desáté pozice. Pospíšil se však rychle posouval dopředu a už ve třetím kole byl na zmrzlé trati v první desítce. "Pospíšil jel velmi dobře a v jednu chvíli to vypadalo i na stupně vítězů," řekl reprezentační trenér Petr Klouček. "V závěru mu ale chyběly síly."
Nommay - Byl to dosud nejúspěšnější den českého cyklokrosu v této sezoně: Jiří Pospíšil dojel ve čtvrtém závodu Světového poháru čtvrtý a posunul se v celkovém pořadí na šestou pozici. Zvítězil mistr světa Erwin Vervecken z Belgie, v průběžném pořadí patří první místo jeho krajanovi Svenu Nijsovi. Hned po startu se v hromadném pádu ocitli Pospíšil, který projel cílem prvního kola kolem třicátého místa, a Ježek, jenž klesl ještě o patnáct pozic níže. Dobře naopak při premiéře ve Světovém poháru odstartoval Radek Tichý. Spolu s Kamilem Ausbuherem jezdili kolem desáté pozice. Pospíšil se však rychle posouval dopředu a už ve třetím kole byl na zmrzlé trati v první desítce. "Pospíšil jel velmi dobře a v jednu chvíli to vypadalo i na stupně vítězů," řekl reprezentační trenér Petr Klouček. "V závěru mu ale chyběly síly."
</TEXT>
</DOC>
<DOC>
<DOCID>MF-20020107381</DOCID>
<DOCNO>MF-20020107381</DOCNO>
<DATE>01/07/02</DATE>
<TITLE>
Král basketbalových střelců vládne i unaven
</TITLE>
<TEXT>
Nový Jičín - Lépe začal rozehrávač brněnského týmu BVV Jan Pavlík, který během úvodních 170 vteřin dal dvě trojky. Jenže v závěru zápasu už jen smutně seděl na lavičce. A kunínský basketbalista Curtis Bobb ve 14. kole Mattoni NBL vychutnával výhru svého mužstva 99:83. Souboj střelců vyzněl jasně pro Američana Bobba. Ten s 313 body vévodí střelecké tabulce ligy, s 23 body byl i nejlepším střelcem sobotního zápasu. Pavlík si připsal 16 bodů, celkem jich v této sezoně nastřílel 237, nejvíc z Brňanů. "Bobb přitom nebyl úplně fit," upozornil kunínský trenér Štefan Garba. "Ve čtvrtek v poháru s VŠB Ostrava si pochroumal kotník. Hrál úsporněji, nohu si šetřil." Také proto ho trenér střídal častěji než obvykle. Přesto odehrál 34 minut. Pavlík byl na hřišti o čtvrt hodiny méně. Důvod? Špatná obrana, a tak příležitost dostal Daniel Gajdošík. "Jsem zvyklý hrát mnohem víc," řekl Jan Pavlík. Uznal však, že v obraně mu to příliš nešlo. Trenér Pospíšil mu chyby několikrát v průběhu střetnutí vytýkal. "Musím zlepšit bránění jeden na jednoho," říká Pavlík. "Nedodržuje pokyny, které mu dáváme, jako by nás nevnímal," podotkl brněnský asistent Libor Jeřábek. Trenér Pospíšil poprvé Pavlíka stáhl v 15. minutě. Do konce poločasu se ještě na hřiště vrátil, ale ve druhém si už příliš nezahrál. Přitom v první půli byl nejlepším střelcem svého celku, stejně jako Bobb dal za 20 minut 14 bodů. Ač je Bobb křídlo a Pavlík rozehrávač, několikrát na sebe narazili. Například v osmé minutě Bobb vypíchl Pavlíkovi míč a z úniku zvýšil na 23:16. Ve 32. minutě Bobb bránil brněnského rozehrávače tak agresivně, až ten vyhodil míč přes celou šířku hřiště do autu. "Kotník jsem si zabandážoval, a tak nebyl problém," komentoval svoje zranění novojičínský křídelník. Zpočátku se trápil. První trojku si připsal až v 16. minutě, na pátý pokus. Z jedenácti střel dal tři trojky, Pavlík ze sedmi čtyři. "Střelba je silná zbraň Pavlíka, ale to není vše," prohlásil Jeřábek. Přikývl i kunínský trenér Štefan Garba: "Každý vidí hlavně body, ale hráče dělají i další kritéria, třeba doskoky. Bobb hrál hůř, než jsme u něj zvyklí." Na Bobbovi se mohla projevit i aklimatizace, protože se stejně jako jeho spoluhráč Maurice Whitfield tři dny před utkáním vrátil z USA. Oba dostali přes Vánoce dovolenou. "Jsem unavený, jdu spát," usmál se křídelník, když po střetnutí, už vysprchovaný, vycházel ze šatny.
KRÁL BASKETBALOVÝCH STŘELCŮ. Curtis Bobb, americký basketbalista ve službách novojičínského týmu Mlékárna Kunín, kraluje s 313 body střeleckému žebříčku Mattoni NBL mužů.
</TEXT>
</DOC>
<DOC>
<DOCID>MF-20020107382</DOCID>
<DOCNO>MF-20020107382</DOCNO>
<DATE>01/07/02</DATE>
<TITLE>
Fotbalové přestupy: norský útočník John Carew z Valencie do Fulhamu, brazilský útočník Adriano s Anselmem Robbiatim z Interu Milán a jugoslávský obránce Siniša Mihajlovič z Lazia Řím do Fiorentiny, kapitán rakouské reprezentace Andreas Herzog z Brém po deseti letech do Rapidu Vídeň.
</TITLE>
<TEXT>
Na přípravný kemp Dynama Moskva odcestovali fotbalisté Martin Hyský ze Slavie a Erich Brabec z Drnovic. Klub jim nabídl čtyřleté smlouvy. Ruská liga začíná 9. března.
Na farmu poslalo Colorado po třech utkáních v NHL hokejového útočníka Nedorosta.
Volejbalistka Dosoudilová vyhrála s Vídní stejně jako loni interligu.
Z tenisového turnaje v Sydney se odhlásil po světové jedničce Davenportové z USA i první nasazený Ferrero ze Španělska, který má potíže s kolenem.
Boxer Konečný v profesionálním ringu posedmé vyhrál, s Jihoafričanem Whiteboyem však v Magdeburgu poprvé bojoval na šest kol a zvítězil na body.
Rychlobruslař Vtípil obsadil na mistrovství Evropy v Erfurtu 29. místo ve čtyřboji. Celkově zvítězil Nizozemec Uytdehaage a Friesingerová z Německa.
Akrobatická lyžařka Sudová obsadila v závodu Světového poháru v jízdě na boulích v Oberstdorfu šestnácté místo.
Snowboardistka Vojtěchová vyhrála paralelní obří slalom v Peci pod Sněžkou, druhá skončila Drbalová, třetí Klofáčová. Závod na U-rampě vyhráli v sobotu i v neděli Horváth a Tomčíková.
Motokrosař Kunc s lyžařem Komůrkou vyhráli druhý závod mistrovství republiky v motoskijöringu v Nové Pace.
Ve Švédsku zemřel někdejší reprezentační trenér Georg Ericsona v 82 letech. Pod jeho vedením se Švédové v 70. letech dvakrát kvalifikovali na mistrovství světa.
</TEXT>
</DOC>
<DOC>
<DOCID>MF-20020107383</DOCID>
<DOCNO>MF-20020107383</DOCNO>
<DATE>01/07/02</DATE>
<TITLE>
Ve výsledcích
</TITLE>
<TEXT>
POHÁR MISTRŮ - muži, o 5. místo: Střešovice - Greaker 4:1. Ženy, o 5. místo: Liberec - Avize 5:4 po nájezdech.
HALOVÝ TURNAJ v Ostravě: Ostrava - Vítkovice 2:2, Ostrava - Katovice 2:5, Vítkovice - Katovice 3:2.
Házená
</TEXT>
</DOC>
<DOC>
<DOCID>MF-20020107384</DOCID>
<DOCNO>MF-20020107384</DOCNO>
<DATE>01/07/02</DATE>
<TITLE>
Lidé údajně viděli Ládina v Salt Lake City
</TITLE>
<TEXT>
Salt Lake City - Na americký Federální úřad pro vyšetřování (FBI) volalo v uplynulých dnech několik lidí, kteří tvrdili, že spatřili teroristu Usámu bin Ládina v ulicích Salt Lake City, kde začínají za měsíc zimní olympijské hry. "Nemohu říct přesné číslo, bylo to kolem pětadvaceti telefonátů," potvrdil mluvčí FBI Kevin Eaton. "Hodně lidí ovšem tvrdí věci, které sotva lze brát vážně. Například že Usáma bin Ládin právě kolem nich projel v autě nebo že se někde opil. Sami uznáte, že to nezní věrohodně," řekl novinářům Eaton.
</TEXT>
</DOC>
<DOC>
<DOCID>MF-20020107385</DOCID>
<DOCNO>MF-20020107385</DOCNO>
<DATE>01/07/02</DATE>
<TITLE>
Italský cyklista Coppi byl prý otráven
</TITLE>
<GEOGRAPHY>Řím</GEOGRAPHY>
<TEXT>
Legendární italský cyklista Fausto Coppi, který zemřel v roce 1960 na malárii, byl podle listu Corriere dello Sport otráven. Dvojnásobný vítěz Tour de France a pětinásobný vítěz Giro d'Italia se prý stal obětí pomsty za smrt nejmenovaného cyklisty z Burkiny Faso. Ten zemřel následkem zranění, jež utrpěl při kolizi se závodníky z evropských zemí. Coppi přicestoval do Burkiny Faso jako turista a podle lékařů onemocněl těžkou formou malárie. "Jeden duchovní se mi však svěřil, že byl otráven," citoval list bývalého člena italského olympijského výboru Mina Caudulla.
Řím - Legendární italský cyklista Fausto Coppi, který zemřel v roce 1960 na malárii, byl podle listu Corriere dello Sport otráven. Dvojnásobný vítěz Tour de France a pětinásobný vítěz Giro d'Italia se prý stal obětí pomsty za smrt nejmenovaného cyklisty z Burkiny Faso. Ten zemřel následkem zranění, jež utrpěl při kolizi se závodníky z evropských zemí. Coppi přicestoval do Burkiny Faso jako turista a podle lékařů onemocněl těžkou formou malárie. "Jeden duchovní se mi však svěřil, že byl otráven," citoval list bývalého člena italského olympijského výboru Mina Caudulla.
</TEXT>
</DOC>
<DOC>
<DOCID>MF-20020107386</DOCID>
<DOCNO>MF-20020107386</DOCNO>
<DATE>01/07/02</DATE>
<TITLE>
Znojmo protáhlo vítěznou šňůru
</TITLE>
<GEOGRAPHY>Litvínov</GEOGRAPHY>
<TEXT>
Plzeň 2: 3 po prodloužení
Sedm vteřin před koncem prodloužení překonal Michal Straka bezmocného litvínovského brankáře Podolku. Plzeň tak potřetí v řadě vyhrála, Litvínov si naopak připsal už třetí neúspěch. Hrál se bojovný hokej, v němž úzkostlivý rozhodčí Dvořák rozdal 21 dvouminutových trestů. "Ubránili jsme se dvakrát ve třech. Proto jsem rád, že jsme dosáhli na bod," oddechl si litvínovský trenér Vladimír Kýhos. Všechny góly v základní době padly v přesilových hrách. Brankový účet otevřel v 9. minutě nejproduktivnější plzeňský hráč Josef Straka. Hned po půlminutě kontroval už dvaadvacátou trefou v sezoně domácí kapitán Klíma. Hosté vedli ještě podruhé, ale i na Vostřákův úder za Litvínov odpověděl na začátku druhé třetiny Gýna. Ve druhé polovině střetnutí dominovali brankáři Podolka i Barta, a tak rozhodlo až prodloužení. "Můžeme poděkovat právě našemu gólmanovi. Remíza byla spravedlivá, prodloužení se hrálo vabank a k nám se přiklonilo štěstí," bilancoval plzeňský asistent Milan Razym.
S poslední vteřinou Beránek zoufale máchnul do puku směrem na branku, ale porážku neodvrátil. Slavia nestihla zbabraný zápas zachránit. Utkání se Slavii bortilo od začátku. Havířovský Hruška dal první gól ve 34. vteřině, byla to třetí střela na Málka, tu první hosté zkusili už po pěti vteřinách. Málek ještě pustil Boháčovu střelu z křídla, a pak mu mezi nohama proklouzl puk po Hruškově ráně. A odjel na střídačku. Ujčík v přesilovce snížil, Havířov však uklidnily hvězdné chvíle obránce Pavlase. Jako jediný z týmu odehrál celou přesilovku, při níž trefil tyčku a břevno. Protože měl daleko na střídačku, musel na ledě zůstat ještě přes minutu. Pomohl ubránit slávistický nápor a z posledních sil posunul puk do brejku. Čech ho zakončil blafákem a gólem, který se ukázal jako vítězný. Slavii dal naději Ujčík, bolestivou cestou se probil před branku a přihrál na druhý gól. Třetí vstřelil sám, když puk našel pod Cagašovou rukavicí, ale Havířov vydržel.
Po delší době se v Českých Budějovicích hrál atraktivní, svižný hokej. Díky výtečnému bruslení měli hráči Znojma mírnou převahu, ale góly mohli vstřelit v první části i domácí. Nedali Bartoš ani Čierny, Šimánek trefil jen horní tyčku. První se trefil bývalý hráč domácích Král. Sailer pak vyrovnal, předvedl parádní sólo: z poloviny hřiště se přes tři hráče proháčkoval před Svobodu a přesně vypálil. Domácí dokonce vedli, ale jen 50 vteřin. Prudkou ranou od modré se trefil Rob. Zvrat zařídila osvědčená slovenská dvojice Pucher - Uram. Po Pucherově vyrovnání přišlo i první vyloučení a další menší potyčky. Budějovicím nepomohlo ani 23 vteřin hry pět na tři. Uram pak po nahrávce Puchera využil jedinou přesilovou hru hostů. Znojmu k ještě větší jistotě a klidu pomohlo, když si u své opuštěné branky neatakovaný Suchánek nešťastně zasunul kotouč na 2:4. Gól byl připsán Vorlovi.
Přestože Pardubice měly hru ve své moci a Vsetín místy působil neškodně, výsledek nervózního utkání s mnoha vyloučenými byl dlouho na vážkách. Definitivní jistotu dal domácímu týmu až ve 49. minutě svým druhým gólem v utkání uzdravený kanonýr Petr Sýkora, na jehož dělovku do šibenice nestačil vsetínský gólman Pešat zareagovat. Hosté už se svým nejproduktivnějším hráčem Hudlerem, který se vrátil od reprezentace do 20 let, doplatili na nedisciplinovanost. Tři branky inkasovali v oslabení. Sami se však v početní převaze, kterou jim Pardubice několikrát nabídly, neprosadili. Vrcholem jejich trápení byla pětiminutová přesilovka při Procházkově vyloučení. Během ní hosté nedokázali ani jednou ohrozit domácího gólmana Svobodu, jenž opět dostal přednost v pardubické brance před Salfickým. Ve hře o body držel hosty více než dvě třetiny pouze Demel. Z ojedinělých akcí dvakrát snížil na rozdíl jednoho gólu. Na Sýkorovu trefu už Vsetín odpověď nenašel.
Na zabezpečenou obranu vsadili sparťané a utkání rozhodli ve 37. minutě, když dvěma góly během 47 vteřin zvýšili na 4:1. "Slovy Cimrmana, dobyli jsme Severní pól," prohlásil trenér Pavel Hynek. "V Třinci jsme vyhráli snad po pěti letech." Přitom Třinečtí rozjeli jiskrný souboj parádně, Gureň trefil ve druhé minutě levou tyčku. Tlačili se před Břízu, ale ten odolal i při půlminutové přesilovce pěti proti třem. Hosté se pomalu zvedali, byť začali hodně nedisciplinovaně, během šesti minut měli tři vyloučené hráče. Jeden z trestů dostali za šest hráčů na ledě, další za Břízovo sekání. "Hektický začátek mě nabudil, ale důležité bylo, že jsme přestáli počáteční tlak domácích," podotkl Petr Bříza. Vítězové vstřelili první tři góly - dva z nich v přesilovce - z dálky do horních rohů branky. Domácí jen dotahovali a nemohli se prosadit přes urputnou obranu, která jim ztěžovala kombinaci už ve středním pásmu. Na 2:4 snížil Král ve 47. minutě, kdy Třinec měl výhodu druhé přesilovky pěti proti třem. "Jsem rád, že hráči utkání nezabalili," uvedl třinecký trenér Antonín Stavjaňa. Jenže Sparta dál odrážela nájezdy soupeře. Domácím nepomohla ani patnáctivteřinová změna brankáře Sparty. To Bříza v 50. minutě přijel ke střídačce, načež ho sudí podle pravidel poslal ze hry. Jeho náhradník Přikryl si připsal jeden zásah.
Vítkovičtí soupeře přestříleli, vyložených šancí měli hromadu, ale nakonec mohli být rádi za bod. Druhou třetinu nezvládli, dostali v ní oba góly. "Vítězství ztratili útočníci, šancí bylo plno," zlobil se vítkovický trenér Alois Hadamczik. S euforií, proti minulým domácím zápasům nevídanou, se domácí vrhli na soupeře. Rychle kombinovali, neuhýbali při střetech a Kladno takřka nepustili ke své brance. Na Trvaje šly jen čtyři střely z dálky. Na skóre se to však neodrazilo, trefil se jen bývalý Kladeňák Burger. Za hlavu se chytal Kaděra. Třikrát byl před Orctem sám, a neuspěl. Puky mu klouzaly z čepele. Kladenští v úvodu druhé části přežili čtyřminutové oslabení, ve kterém se 84 vteřin bránili ve třech. To jim pomohlo. Zlepšili pohyb a otočili skóre. Domácí jako by přestali hrát. Před gólem na 1:2 ztratil Moravec na útočné modré puk, Gardoň jej poslal Klimtovi a ten se v obklíčení tří hráčů nadvakrát prosadil. V poslední části domácí navázali na aktivní hokej z úvodu. Bránícího soupeře, který se až příliš stáhnul, tlačili. Přestříleli jej 17:2, jenže jiného střelce než Burgra jako by Vítkovice v týmu neměly. "Zranili se nám dva obránci, třetí Skuhrovec byl vyloučen do konce. Se čtyřmi beky jsme nemohli náskok udržet," pokrčil rameny kladenský trenér Jaromír Šindel.
Karlovarský výběr vybojoval ve Zlíně první výhru od svého nástupu do soutěže před pěti roky. Potřeboval k tomu deset zápasů. Domácí, kteří si na úkor Varů pravidelně vylepšují skóre, neměli den. Přitom lidé byli unešeni už v 5. minutě, kdy Balaštík dotáhl sólo v tandemu s Leškou. První muž bodování extraligy Leška, který nedohrál kvůli střevním potížím, přihrál spoluhráči efektně, do protipohybu brankáře Fraňka - 1:0. V 17. minutě zvýšil odstup domácích na dva góly Jenáček. Ale zlínští příznivci, kteří žádali deset branek, nakonec vyprovodili svůj tým pískotem. Domácí nezvládli úvod ani závěr poslední části, kterou prohráli 1:4. Karlovarští otočili skóre bleskově, za osm minut vedli 3:2. Zlín zkusil v závěru ještě hru bez brankáře, ale Pavliš trefil 44 vteřin před sirénou prázdnou klec. Zlínský Ministr čtyři vteřiny před koncem už jen zmírnil porážku.
TENHLE SOUBOJ VYHRÁL BRANKÁŘ. Budějovický brankář Michal Mařík kryje střelu Jána Plcha ze Znojma. Ve včerejším utkání 37. kola hokejové extraligy však nakonec Znojmo zvítězilo v Českých Budějovicích 5:2.
</TEXT>
<HEADING>
Tabulka hokejové Český Telecom extraligy po 37. kole
</HEADING>
<TEXT>
Ve sloupcích za názvem klubu jsou postupně seřazeny: počet zápasů, vítězství, remízy a porážky (vše v normální hrací době), skóre, celkový počet bodů. V závorce je počet vítězných (za 2 body) a prohraných (1 bod) prodloužení.
Události 37. kola extraligy
- Znojmo se nevzdalo vítězné série a vyhrálo už šestý zápas v řadě.
- Karlovy Vary poprvé od vstupu do extraligy před pěti lety vyhrály ve Zlíně, kde dosud v devíti zápasech vybojovaly jen dvě remízy.
- Sparťanský brankář Petr Bříza posbíral v Třinci 14 trestných minut, všechny v první třetině: po dvou minutách za sekání a za hrubost, navíc deset minut za protesty.
</TEXT>
</DOC>
<DOC>
<DOCID>MF-20020107387</DOCID>
<DOCNO>MF-20020107387</DOCNO>
<DATE>01/07/02</DATE>
<TITLE>
Hokejová Slavia se hrozí svého pádu z elitní osmičky
</TITLE>
<GEOGRAPHY>Praha</GEOGRAPHY>
<TEXT>
Hokejistům Slavie končí klid. Devět zápasů nevyhráli v normální době a spadli na hranu osmičky pro play off. Včera podlehli Havířovu, jehož trenér Ivo Peštuka po utkání hrdě hlásil: "Ty body jsme vybojovali." Slávisté pro lepší budoucnost potřebují právě soudržnost a bojovnost od začátku. A to jim včera chybělo. "Je důležité, abychom jeli na led jako Slavia, ne jako jednotlivá jména," řekl slávistický trenér Ondřej Weismann. "Musí to být tým, který se o něco popere. My jsme šli do utkání hodně vlažně." Slávisté doplatili na děsivou první třetinu. Dostali tři góly a zápas už nestihli otočit, i když k tomu v posledních pěti minutách byli blízko. "Takhle to je s námi skoro každý zápas," povzdechl si slávistický obránce Petr Kadlec. "I když se prohrává, nezbývá nám nic jiného než hrát pořád dál. Kdybychom to vypustili, to už bychom byli hodně trapní." Slávisté se trápí porážkami, nedaří se jim při střelbě a ještě k tomu se jim znovu zranil obránce Petr Martínek. Už jednou v sezoně stál, protože mu prudká střela zlomila ruku. Včera dostal pukem ránu do kolene a odjel do nemocnice s podezřením na prasklou čéšku.
Praha - Hokejistům Slavie končí klid. Devět zápasů nevyhráli v normální době a spadli na hranu osmičky pro play off. Včera podlehli Havířovu, jehož trenér Ivo Peštuka po utkání hrdě hlásil: "Ty body jsme vybojovali." Slávisté pro lepší budoucnost potřebují právě soudržnost a bojovnost od začátku. A to jim včera chybělo. "Je důležité, abychom jeli na led jako Slavia, ne jako jednotlivá jména," řekl slávistický trenér Ondřej Weismann. "Musí to být tým, který se o něco popere. My jsme šli do utkání hodně vlažně." Slávisté doplatili na děsivou první třetinu. Dostali tři góly a zápas už nestihli otočit, i když k tomu v posledních pěti minutách byli blízko. "Takhle to je s námi skoro každý zápas," povzdechl si slávistický obránce Petr Kadlec. "I když se prohrává, nezbývá nám nic jiného než hrát pořád dál. Kdybychom to vypustili, to už bychom byli hodně trapní." Slávisté se trápí porážkami, nedaří se jim při střelbě a ještě k tomu se jim znovu zranil obránce Petr Martínek. Už jednou v sezoně stál, protože mu prudká střela zlomila ruku. Včera dostal pukem ránu do kolene a odjel do nemocnice s podezřením na prasklou čéšku.
</TEXT>
</DOC>
<DOC>
<DOCID>MF-20020107388</DOCID>
<DOCNO>MF-20020107388</DOCNO>
<DATE>01/07/02</DATE>
<TITLE>
Hudler hrál bez košíku
</TITLE>
<GEOGRAPHY>Pardubice</GEOGRAPHY>
<TEXT>
Vsetínský útočník Jiří Hudler hrál poprvé bez košíku přes obličej. V pátek mu bylo osmnáct let, a tak ho mohl odložit. První zápas po návratu z rerezentace do 20 let se mu ale v Pardubicích nevydařil.
Pardubice - Vsetínský útočník Jiří Hudler hrál poprvé bez košíku přes obličej. V pátek mu bylo osmnáct let, a tak ho mohl odložit. První zápas po návratu z rerezentace do 20 let se mu ale v Pardubicích nevydařil.
</TEXT>
</DOC>
<DOC>
<DOCID>MF-20020107389</DOCID>
<DOCNO>MF-20020107389</DOCNO>
<DATE>01/07/02</DATE>
<TITLE>
Horák v lize skončil
</TITLE>
<TEXT>
České Budějovice - Budějovický Roman Horák už nebude kvůli zdravotním problémům hrát extraligu. Působil v Trenčíně, Norimberku, Spartě, Pori a Havířově. V lize odehrál 527 zápasů a vstřelil 213 branek. V reprezentaci má bilanci 80 zápasů a 23 branek.
</TEXT>
</DOC>
<DOC>
<DOCID>MF-20020107390</DOCID>
<DOCNO>MF-20020107390</DOCNO>
<DATE>01/07/02</DATE>
<TITLE>
Stantien jde do Vítkovic
</TITLE>
<GEOGRAPHY>Ostrava</GEOGRAPHY>
<TEXT>
Hokejový útočník Roman Stantien se z ruského Chabarovska nevrátí do Vsetína, kde získal šest titulů, ale dohodl se s Vítkovicemi. Šestatřicetiletý Slovák podepsal smlouvu na rok a půl, hrát by mohl už v úterý v Plzni.
Ostrava - Hokejový útočník Roman Stantien se z ruského Chabarovska nevrátí do Vsetína, kde získal šest titulů, ale dohodl se s Vítkovicemi. Šestatřicetiletý Slovák podepsal smlouvu na rok a půl, hrát by mohl už v úterý v Plzni.
</TEXT>
</DOC>
<DOC>
<DOCID>MF-20020107391</DOCID>
<DOCNO>MF-20020107391</DOCNO>
<DATE>01/07/02</DATE>
<TITLE>
Žemlička utrpěl otřes mozku
</TITLE>
<GEOGRAPHY>Praha</GEOGRAPHY>
<TEXT>
Dvojice sudích Husička, Havlík rozdala v utkání Sparty s Vítkovicemi 52 trestných minut, další fauly zůstaly nepotrestány. Nasazení zdobilo velký zápas, hodně se chodilo do těla. Někdy však příliš nebezpečně. Sparťanského útočníka Richarda Žemličku to stálo lehký otřes mozku. "Ještě teď mám mžitky před očima," říkal dlouho po zápase. Aby udržel stabilitu, pomalu se rozhlédl a rukou se opřel o zeď. Z první třetiny neuplynula ani polovina a Žemlička už si vypracoval tři pěkné šance. V přesilovce netrefil odkrytou branku. Chvíli poté však už seděl na střídačce s pytlíky ledu na zátylku. V útočném pásmu se kolem něj prohnal vítkovický hráč a loktem mu zasadil tvrdou ránu do obličeje. Žemlička odhodil hokejku, ruce vystřelil k hlavě a padl na led. "Byla to hrozná rána, chvíli jsem nevěděl, co se děje. Motala se mi hlava a pak se mi udělalo špatně," popisoval sparťanský kapitán. Faulující hokejista zůstal bez úhony. Podle záznamu České televize se o vyřazení Žemličky ze zápasu postaral Zdeněk Pavelek. Nikdo na ledě však zřejmě pořádně nevěděl, co se vlastně stalo. Ani rozhodčí, ani sparťanští hráči. Takže nikdo nebyl vyloučen a sparťanského útočníka nikdo nepomstil v bitce, která by po podobném zákroku, třeba na útočníka Yzermana, zajisté následovala v NHL. Týmové hvězdy jsou svaté. Žemlička ještě nastoupil do druhé části, ale vydržel jedno střídání. Znovu jej přepadla nevolnost. Ve včerejším zápase v Třinci nenastoupil. Odpočíval doma a na led se možná vydá dnes.
OTŘESENÝ KAPITÁN SPARTY. Richard Žemlička, kapitán hokejistů Sparty, leží otřesen na ledě pražské Paegas Areny po nepotrestaném faulu vítkovického Zdeňka Pavelka v sobotní dohrávce 36. kola extraligy.
</TEXT>
</DOC>
<DOC>
<DOCID>MF-20020107392</DOCID>
<DOCNO>MF-20020107392</DOCNO>
<DATE>01/07/02</DATE>
<TITLE>
Sparta - Vítkovice 1: 1
</TITLE>
<TEXT>
Jen dvě přesilovky z dlouhé řady vynesly v dohrávce 36. kola hokejové extraligy hubenou remízu Sparty a Vítkovic. Byl to především zápas výborných gólmanů, Bříza i Trvaj pochytali přes třicet střel. Sparta, hrající první ligový zápas po návratu ze Spenglerova poháru, byla v prvních chvílích vlažnější. Nakonec ale o něco nebezpečnější. Tvrdá hra se přelévala od jedné branky ke druhé, ale zejména domácí neproměnili několik náramných šancí. Žemlička a Bělohlav se netrefili do odkryté části Trvajovy branky. Jinak byl vítkovický gólman perfektní. Když kolem něj Kašpařík kličkoval, Trvaj se posouval s ním. Takřka neuvěřitelně vykopl Brošovu střelu v závěru utkání. Ale právě od rychlonohého útočníka vítkovický brankář inkasoval. V přesilovce chtěl Broš nahrát Chabadovi, ale vyražený puk se dostal zpět k němu, a tak ho lehce poslal za ležícího Trvaje. Hned nato se strhla jedna z mnoha bitek. Vítkovice se urputně snažily vyrovnat a povedlo se jim to až před koncem druhé třetiny, kdy se trefil Burger. Byl to boj se vším všudy. Když domácí hráli ve víc než minutové početní výhodě 5:3, poslal vítkovický trenér Hadamczik na led trojici Moravec, Galvas a Zápotočný. Nechtěl je střídat, a tak, aby si odpočinuli, raději vybral oddechový čas.
</TEXT>
</DOC>
<DOC>
<DOCID>MF-20020107393</DOCID>
<DOCNO>MF-20020107393</DOCNO>
<DATE>01/07/02</DATE>
<TITLE>
Fotbalisté se brání řečem, že jsou odepsaní
</TITLE>
<GEOGRAPHY>Praha</GEOGRAPHY>
<TEXT>
Pochybují o sobě, zda ještě vůbec umějí hrát fotbal? "Vůbec ne, vím, že pořád mohu být dobrý," odpovídá rychle Pavel Hapal. "Hrát fotbal se nezapomíná," vystřelí zase z Martina Frýdka. Jsou to od obou okamžité reakce. Svědčí o jejich mamutím sebevědomí, nebo jde o mimikry maskující duše nahlodané nejistotou? Hapal i Frýdek, kdysi hvězdy a reprezentanti, zažívají nyní krušné časy: koupali se ve slávě i obdivu, teď podstupují potupnou masáž. Kluby o ně nemají zájem; raději je platí za nic, než aby je pustily ke zbytku týmu. Fotbalistů s podobným osudem je v současnosti víc. Úplně stejně jako Hapal je na tom jeho olomoucké "dvojče" Látal. Ve Spartě už škrtli Slončíka s Obajdinem. A ve Slavii jen na lavičce "živoří" gólman Černý, zatímco obránce Suchopárek, na podzim degradovaný do třetiligového béčka, se přes zimu pokusí o návrat. Řekněte těm všem, že jsou odepsaní, a rozzlobíte je. To slovo nechtějí slyšet. Většinou hoří touhou dokázat, že jim bylo ukřivděno. Radoslav Látal se po středečním nuceném odchodu z Olomouce pár hodin odhodlával, než špatnou zprávu sdělil manželce. Nedokázal vysvětlit proč, snad z jakéhosi studu. Zároveň v něm bouřila krev: "Já a vyhozen z výkonnostních důvodu? Chci dostat příležitost dokázat, že je to nesmysl," umiňoval si. Takhle nějak smýšlejí všichni zavržení. Jednou musí nastat konec i pro největší esa. Jenže je rozdíl loučit se ze své vůle, nebo zmizet z moci druhých. Proto je vyhazov spíš motivací než důvodem pro útlum. "Cítíte nejdřív strašnou lítost, jak se k vám zachoval klub, kterému jste dřív hodně pomohli," líčí pocity po vyhození bývalý útočník Radek Drulák. Dobře je zná: do Olomouce přestupoval v sedmadevadesátém jako vyhlášený kanonýr, po čase se loučil ve zlém. "Ta lítost se postupně mění v pořádný vztek," vzpomene si. To dosvědčí i Milan Bokša, tehdy olomoucký kouč. Na Drulákův konec vzpomíná nerad: útočník, který nehrál, si zlobu otevřeně vyléval v kabině. "Dokonce i ostatní hráči si na Radka stěžovali," vybavuje si Bokša. Drulák zuřil o to víc, že sesazení znamenalo v jeho věku téměř jistý konec kariéry. Ač jsou současní fotbalisté, jimž se nevěří, mladší, může pro ně být Drulákův případ mementem, že ne vždy se plány na sladkou pomstu zdaří. Sparta například uklidila před časem na střídačku Michala Horňáka, vicemistra Evropy z roku 1996. A přestupem do druhé rakouské ligy jí obránce určitě neusvědčil z chyby. Zato její někdejší střelec Horst Siegl pořád může živit myšlenky na odvetu v Příbrami. Špatná výkonnost - tak zní pokaždé oficiální důvod pro sbohem fotbalistům. Je logické, že postiženým se takové vysvětlení nelíbí a bojují proti němu. Zda jde pouze o jejich ješitnost, nebo o opravdovou křivdu, to vždy ukáže až čas.
Praha - Pochybují o sobě, zda ještě vůbec umějí hrát fotbal? "Vůbec ne, vím, že pořád mohu být dobrý," odpovídá rychle Pavel Hapal. "Hrát fotbal se nezapomíná," vystřelí zase z Martina Frýdka. Jsou to od obou okamžité reakce. Svědčí o jejich mamutím sebevědomí, nebo jde o mimikry maskující duše nahlodané nejistotou? Hapal i Frýdek, kdysi hvězdy a reprezentanti, zažívají nyní krušné časy: koupali se ve slávě i obdivu, teď podstupují potupnou masáž. Kluby o ně nemají zájem; raději je platí za nic, než aby je pustily ke zbytku týmu. Fotbalistů s podobným osudem je v současnosti víc. Úplně stejně jako Hapal je na tom jeho olomoucké "dvojče" Látal. Ve Spartě už škrtli Slončíka s Obajdinem. A ve Slavii jen na lavičce "živoří" gólman Černý, zatímco obránce Suchopárek, na podzim degradovaný do třetiligového béčka, se přes zimu pokusí o návrat. Řekněte těm všem, že jsou odepsaní, a rozzlobíte je. To slovo nechtějí slyšet. Většinou hoří touhou dokázat, že jim bylo ukřivděno. Radoslav Látal se po středečním nuceném odchodu z Olomouce pár hodin odhodlával, než špatnou zprávu sdělil manželce. Nedokázal vysvětlit proč, snad z jakéhosi studu. Zároveň v něm bouřila krev: "Já a vyhozen z výkonnostních důvodu? Chci dostat příležitost dokázat, že je to nesmysl," umiňoval si. Takhle nějak smýšlejí všichni zavržení. Jednou musí nastat konec i pro největší esa. Jenže je rozdíl loučit se ze své vůle, nebo zmizet z moci druhých. Proto je vyhazov spíš motivací než důvodem pro útlum. "Cítíte nejdřív strašnou lítost, jak se k vám zachoval klub, kterému jste dřív hodně pomohli," líčí pocity po vyhození bývalý útočník Radek Drulák. Dobře je zná: do Olomouce přestupoval v sedmadevadesátém jako vyhlášený kanonýr, po čase se loučil ve zlém. "Ta lítost se postupně mění v pořádný vztek," vzpomene si. To dosvědčí i Milan Bokša, tehdy olomoucký kouč. Na Drulákův konec vzpomíná nerad: útočník, který nehrál, si zlobu otevřeně vyléval v kabině. "Dokonce i ostatní hráči si na Radka stěžovali," vybavuje si Bokša. Drulák zuřil o to víc, že sesazení znamenalo v jeho věku téměř jistý konec kariéry. Ač jsou současní fotbalisté, jimž se nevěří, mladší, může pro ně být Drulákův případ mementem, že ne vždy se plány na sladkou pomstu zdaří. Sparta například uklidila před časem na střídačku Michala Horňáka, vicemistra Evropy z roku 1996. A přestupem do druhé rakouské ligy jí obránce určitě neusvědčil z chyby. Zato její někdejší střelec Horst Siegl pořád může živit myšlenky na odvetu v Příbrami. Špatná výkonnost - tak zní pokaždé oficiální důvod pro sbohem fotbalistům. Je logické, že postiženým se takové vysvětlení nelíbí a bojují proti němu. Zda jde pouze o jejich ješitnost, nebo o opravdovou křivdu, to vždy ukáže až čas.
</TEXT>
</DOC>
<DOC>
<DOCID>MF-20020107394</DOCID>
<DOCNO>MF-20020107394</DOCNO>
<DATE>01/07/02</DATE>
<TITLE>
Frýdek chce hrát. Avšak kde, to netuší
</TITLE>
<GEOGRAPHY>Praha</GEOGRAPHY>
<TEXT>
Ráno občas rodině přichystá snídani, pak vypraví děti do školy. Bývalo to naopak, ale v současnosti je z Martina Frýdka skvělý manžel a otec, zatímco jeho fotbalová kariéra trpí. Hledáte příklad fotbalisty, nad nímž se houpe hrozba trpkého konce? Pak je dvaatřicetiletý záložník nejvhodnější osobou. "Jestli mě znervózňuje, že nemám angažmá? Ani ne, pořád doufám, že se někdo ozve," říká Frýdek zdánlivě vyrovnaným hlasem. Sám však přiznává: žádnou nabídku nyní nemá. Přitom před pár lety, kdy byl ve Spartě zřejmě největší hvězdou ligy, by se o něj kluby málem porvaly... Frýdek odešel do Německa, ale tam se neprosadil. Vrátil se pak do Teplic, aby oprášil své uvadající jméno. Nepodařilo se, Frýdek se tam nestal oporou. Poslední den v srpnu jej Teplice vyhodily z kádru. Od té doby fotbalista trénoval v druholigové Mladé Boleslavi, potom do vánoční přestávky s Příbramí. Vždy marně doufal v angažmá. "S Boleslaví se nedohodly Teplice, Příbram by mě vzala v případě, že by Lukáš Jarolím odešel do Slavie, což se nestalo," vysvětluje. Teď netuší, co s ním bude. Jen tvrdošíjně opakuje, že se nechce loučit s fotbalem. "Pořád si myslím, že jako hráč nemusím končit." Bral by i druhou ligu nebo i nižší soutěž v cizině. Takhle ze svých představ slevil. Ale ani tak žádná nabídka nepřichází. Frýdek navíc nemá ani agenta, který by mu pomohl. "To je asi minus," uznává. Dvakrát denně nyní chodí sám běhat, udržuje si fyzičku. Ale fotbal hraje málo - nemá s kým. Cítí, že je jeho život bez fotbalu prázdnější? Nad tou otázkou Frýdek chvíli přemýšlí. "Neřekl bych prázdnější, ale jiný," odpoví nakonec.
Praha - Ráno občas rodině přichystá snídani, pak vypraví děti do školy. Bývalo to naopak, ale v současnosti je z Martina Frýdka skvělý manžel a otec, zatímco jeho fotbalová kariéra trpí. Hledáte příklad fotbalisty, nad nímž se houpe hrozba trpkého konce? Pak je dvaatřicetiletý záložník nejvhodnější osobou. "Jestli mě znervózňuje, že nemám angažmá? Ani ne, pořád doufám, že se někdo ozve," říká Frýdek zdánlivě vyrovnaným hlasem. Sám však přiznává: žádnou nabídku nyní nemá. Přitom před pár lety, kdy byl ve Spartě zřejmě největší hvězdou ligy, by se o něj kluby málem porvaly... Frýdek odešel do Německa, ale tam se neprosadil. Vrátil se pak do Teplic, aby oprášil své uvadající jméno. Nepodařilo se, Frýdek se tam nestal oporou. Poslední den v srpnu jej Teplice vyhodily z kádru. Od té doby fotbalista trénoval v druholigové Mladé Boleslavi, potom do vánoční přestávky s Příbramí. Vždy marně doufal v angažmá. "S Boleslaví se nedohodly Teplice, Příbram by mě vzala v případě, že by Lukáš Jarolím odešel do Slavie, což se nestalo," vysvětluje. Teď netuší, co s ním bude. Jen tvrdošíjně opakuje, že se nechce loučit s fotbalem. "Pořád si myslím, že jako hráč nemusím končit." Bral by i druhou ligu nebo i nižší soutěž v cizině. Takhle ze svých představ slevil. Ale ani tak žádná nabídka nepřichází. Frýdek navíc nemá ani agenta, který by mu pomohl. "To je asi minus," uznává. Dvakrát denně nyní chodí sám běhat, udržuje si fyzičku. Ale fotbal hraje málo - nemá s kým. Cítí, že je jeho život bez fotbalu prázdnější? Nad tou otázkou Frýdek chvíli přemýšlí. "Neřekl bych prázdnější, ale jiný," odpoví nakonec.
</TEXT>
</DOC>
<DOC>
<DOCID>MF-20020107395</DOCID>
<DOCNO>MF-20020107395</DOCNO>
<DATE>01/07/02</DATE>
<TITLE>
ČASY SE MĚNÍ...
</TITLE>
<TEXT>
Ze základní sestavy, která nastoupila do úvodního zápasu EURO 96, kde Česko bralo stříbro, jsou nyní fotbalově "neviditelní" hned čtyři hráči. Zleva stojí Jiří Němec: opora bundesligového Schalke. Jan Suchopárek: zkouší návrat do áčka Slavie. Radek Bejbl: zraněný ve francouzském Lensu. Pavel Nedvěd: hvězda Juventusu. Michal Horňák: "zapomenutý" v rakouském Linci. Miroslav Kadlec: osobnost ligy z Brna. V dolní řadě jsou (zleva) Martin Frýdek: bez angažmá. Radoslav Látal: vyhozen z Olomouce. Karel Poborský: hráč Lazia. Pavel Kuka: po zranění má být oporou Slavie. Petr Kouba: dřív náhradník v La Coruni, nyní chytá za Jablonec.
</TEXT>
</DOC>
<DOC>
<DOCID>MF-20020107396</DOCID>
<DOCNO>MF-20020107396</DOCNO>
<DATE>01/07/02</DATE>
<TITLE>
Čtyři bývalé hvězdy a jejich nejistá sezona
</TITLE>
<HEADING>
Radoslav Látal - 32 let
</HEADING>
<TEXT>
V létě odmítl za královských podmínek prodloužit na dva roky smlouvu v Schalke a vrátil se do Olomouce. Klub, který se jeho získáním původně pyšnil, ho nyní vyhodil. Důvodem je údajně špatná výkonnost. O Látala, kterému včera bylo 32 let, se zajímají Drnovice.
</TEXT>
<HEADING>
Pavel Hapal - 32 let
</HEADING>
<TEXT>
V minulé sezoně vstřelil 14 branek a táhl Olomouc. Měl velkou zásluhu na tom, že klub do posledního kola bojoval o Ligu mistrů. V tomto ročníku po zranění neměl formu. Od října musel trénovat sám, teď jej stihl stejný osud jako Látala. I on má nabídku z Drnovic.
</TEXT>
<HEADING>
Martin Frýdek - 32 let
</HEADING>
<TEXT>
Nikdy se v Teplicích nestal oporou. V srpnu nejvíc odskákal mizerný vstup týmu do sezony, klub jej vyhodil. Do léta ho sice musí platit, ale jinak s ním nepočítá. Frýdek je nyní bez angažmá i bez jediné nabídky. S fotbalem přesto ještě končit nechce.
</TEXT>
<HEADING>
Radek Slončík - 28 let
</HEADING>
<TEXT>
Sparta pouští záložníka, o kterého dlouhý čas usilovala. Slončík, jemuž kariéru komplikovalo zranění kolena, si myslí, že ho nemá rád trenér Hřebík. Nedohodl se na návratu do Ostravy, má nabídky z Teplic a Žižkova, možná skončí v cizině. Zatím trénuje se Spartou.
Sparta pouští záložníka, o kterého dlouhý čas usilovala. Slončík, jemuž kariéru komplikovalo zranění kolena, si myslí, že ho nemá rád trenér Hřebík. Nedohodl se na návratu do Ostravy, má nabídky z Teplic a Žižkova, možná skončí v cizině. Zatím trénuje se Spartou.
</TEXT>
</DOC>
<DOC>
<DOCID>MF-20020107397</DOCID>
<DOCNO>MF-20020107397</DOCNO>
<DATE>01/07/02</DATE>
<TITLE>
Ostrava má Papouška ze Sparty
</TITLE>
<TEXT>
Praha, Ostrava - Fotbalový záložník Petr Papoušek přestoupil z pražské Sparty do Baníku Ostrava. Na obchodu za sedm a půl milionu korun se v sobotu domluvili sparťanský ředitel Miroslav Pelta a spolumajitel ostravského klubu Alois Hadamczik. Čtyřiadvacetiletý Papoušek, v současné Spartě pouze náhradník, podepsal v Ostravě tříletou smlouvu. Už včera se trenérovi Jozefu Jarabinskému hlásil na soustředění v Hradci nad Moravicí. Baník získal Papouška přesto, že se před časem mluvilo o jeho hostování v Bohemians: záložník měl být součástí kompenzace za zapůjčení útočníka Hartiga na Spartu. "Fotbalista jeho ražení se nám bude do středové řady skvěle hodit," pochvaluje si šéf klubu Pavel Hadamczik. Baník netají zájem ještě o dalšího sparťana - obránce Radka Mynáře. V jeho případě však jednání neskončilo a obránce odjel se Spartou na soustředění do Františkových Lázní. "Pravděpodobně začátkem příštího týdne se k jednání vrátíme. Další schůzka by měla být v pondělí," říká Hadamczik. Mynář by na pravém kraji ostravské obrany měl nahradit Petra Veselého, který v Ostravě neprodloužil smlouvu a hledá si angažmá v cizině.
</TEXT>
</DOC>
<DOC>
<DOCID>MF-20020107398</DOCID>
<DOCNO>MF-20020107398</DOCNO>
<DATE>01/07/02</DATE>
<TITLE>
Zlé zranění a trefa Juna: začal Karlín
</TITLE>
<GEOGRAPHY>Praha</GEOGRAPHY>
<TEXT>
Srážka dvou hráčů Bohemians, po níž Horák bojoval o život a společně s Obermajerem skončil v nemocnici, zastínila fotbalové výkony na startu tradičního turnaje Tipsport Cup v Karlíně. Hradec remizoval s Bohemians 0:0. "Soupeř nás předčil v důrazu, ten mým hráčům ještě chybí," řekl hradecký trenér Petr Uličný. Potěšen byl výkonem obránce Lukáše, který je v klubu na hostování ze Sparty. Celé utkání odehrál i další novic Mooc z Vítkovic. Ve druhém zápase porazil Jablonec snadno 3:0 druholigový Most. Hned v úvodu se ukázal Tomáš Jun, který při prvním startu za Jablonec hned trefil. "Jsem spokojen s tím, že hráči dokázali svou převahu využít v jistou výhru," usmíval se spokojený kouč Vlastimil Palička
Praha - Srážka dvou hráčů Bohemians, po níž Horák bojoval o život a společně s Obermajerem skončil v nemocnici, zastínila fotbalové výkony na startu tradičního turnaje Tipsport Cup v Karlíně. Hradec remizoval s Bohemians 0:0. "Soupeř nás předčil v důrazu, ten mým hráčům ještě chybí," řekl hradecký trenér Petr Uličný. Potěšen byl výkonem obránce Lukáše, který je v klubu na hostování ze Sparty. Celé utkání odehrál i další novic Mooc z Vítkovic. Ve druhém zápase porazil Jablonec snadno 3:0 druholigový Most. Hned v úvodu se ukázal Tomáš Jun, který při prvním startu za Jablonec hned trefil. "Jsem spokojen s tím, že hráči dokázali svou převahu využít v jistou výhru," usmíval se spokojený kouč Vlastimil Palička
</TEXT>
</DOC>
<DOC>
<DOCID>MF-20020107399</DOCID>
<DOCNO>MF-20020107399</DOCNO>
<DATE>01/07/02</DATE>
<TITLE>
Olympionici se v NHL blýskli
</TITLE>
<TEXT>
Ve víkendových zápasech bodovali hlavně Reichel, Sýkora a Hrdina
New York, Praha - Že by se české hokejové osobnosti v NHL probouzely v klíčovou chvíli, měsíc před olympijským turnajem? Po vláčnější polovině sezony naznačili vzkříšení formy zejména známí útočníci Reichel a Sýkora. Reichel pomohl Torontu ve vyhecovaném derby s Ottawou. Sousednímu klubu z téže kanadské provincie Ontario dal gól, přidal asistenci a přispěl k vítězství 3:1. "Když jste dva roky mimo NHL, pak musíte chvíli hledat formu," řekl pak reportérům. V předchozích dvou sezonách působil v Litvínově a v Torontu zatím usiluje o výraznější roli. V nabité sestavě na něj zbývá průměrně patnáct minut za zápas. Sýkora z New Jersey takřka sám porazil dvěma trefami Carolinu 2:1. Vedle něj v útoku tentokrát chyběl kolega Eliáš, jenž nenastoupil kvůli infekci v levé ruce. Stejně jako Reichel se Sýkora teprve po třech měsících soutěže dostal na hranici deseti branek. "Konečně jsem měl trochu štěstí," poznamenal Petr Sýkora. "Předtím na mě gólmani vytahovali neskutečné zákroky. Teď mi poprvé prošlo něco lehčího." Prosadili se i další čeští hráči nominovaní do Salt Lake City. Kuriózní přihrávku zaznamenal bek Špaček z Chicaga ve střetnutí s Tampou. Před vítězným zásahem Amonteho zlomil hůl při střele od modré, ale puk nečekaně doklouzal právě ke kapitánovi domácích, který v přesilové hře utkání rozhodl. Tři asistence si při hattricku Kovaljova proti New York Rangers připsal Hrdina z Pittsburghu, v oslabení za Rangers snížil rychlý Dvořák. V prestižní partii favoritů na Stanley Cup nechytil detroitský Hašek pouze první ránu obránce Škouly z Colorada. Detroit vyhrál 3:1, Coloradu chyběl nemocný gólman Roy. Zklamaný byl naopak washingtonský tahoun Jágr. Při porážce 4:7 v Bostonu dosáhl sice asistence, ale tížily jej tři záporné body za účast při obdržené brance. V hodnocení celého ročníku se propadl už na cifru minus devět.
BITVA V ONTARIU. Prestižní zápas dvou kanadských rivalů byl místy tvrdý: brankář Lalime z Ottawy sleduje střet spoluhráče Rachůnka (vlevo) s Höglundem z Toronta.
</TEXT>
</DOC>
<DOC>
<DOCID>MF-20020107400</DOCID>
<DOCNO>MF-20020107400</DOCNO>
<DATE>01/07/02</DATE>
<TITLE>
Výsledky a tabulky NHL
</TITLE>
<TEXT>
Poznámka: Údaje označují počet zápasů, výher, nerozhodných výsledků, porážek v prodloužení za jeden bod, porážek v normální hrací době, skóre a počet bodů.
Bodování NHL
</TEXT>
</DOC>
<DOC>
<DOCID>MF-20020107401</DOCID>
<DOCNO>MF-20020107401</DOCNO>
<DATE>01/07/02</DATE>
<TITLE>
Nedvěda vyhlásili nejlepším hráčem
</TITLE>
<GEOGRAPHY>Juventus</GEOGRAPHY>
<TEXT>
První zápas v novém roce se kapitánovi fotbalové reprezentace Pavlu Nedvědovi povedl: italská agentura ANSA ho spolu s obráncem Zambrottou označila za nejlepší hráče Juventusu v utkání 17. kola proti Udine. Dala jim známku sedm. Juventus zvítězil 3:0, první gól dal Zambrotta, druhý Nedvěd, třetí přidal Davids, jenž se vrátil do sestavy po konfliktu s trenérem Lippim. Brankář Buffon za stavu 0:0 chytil penaltu.
Juventus - První zápas v novém roce se kapitánovi fotbalové reprezentace Pavlu Nedvědovi povedl: italská agentura ANSA ho spolu s obráncem Zambrottou označila za nejlepší hráče Juventusu v utkání 17. kola proti Udine. Dala jim známku sedm. Juventus zvítězil 3:0, první gól dal Zambrotta, druhý Nedvěd, třetí přidal Davids, jenž se vrátil do sestavy po konfliktu s trenérem Lippim. Brankář Buffon za stavu 0:0 chytil penaltu.
</TEXT>
</DOC>
<DOC>
<DOCID>MF-20020107402</DOCID>
<DOCNO>MF-20020107402</DOCNO>
<DATE>01/07/02</DATE>
<TITLE>
Jak si vedli další Češi
</TITLE>
<GEOGRAPHY>Praha</GEOGRAPHY>
<TEXT>
Do 17. kola italské ligy zasáhl i Karel Poborský. V základní sestavě Lazia, jež hrálo 0:0 v Miláně s Interem, se udržel celý zápas. V Anglii se hrálo třetí kolo proslulého poháru a Češi nebyli na poražené straně. Liverpool zvítězil nad Birminghamem 3:0 a Vladimíra Šmicra vystřídal osm minut před koncem Patrik Berger. Milan Baroš nebyl ani mezi náhradníky. Tomáš Řepka dostal v nastaveném čase žlutou kartu, ale v obraně West Hamu pomohl vyřadit Macclesfield 3:0.
Praha - Do 17. kola italské ligy zasáhl i Karel Poborský. V základní sestavě Lazia, jež hrálo 0:0 v Miláně s Interem, se udržel celý zápas. V Anglii se hrálo třetí kolo proslulého poháru a Češi nebyli na poražené straně. Liverpool zvítězil nad Birminghamem 3:0 a Vladimíra Šmicra vystřídal osm minut před koncem Patrik Berger. Milan Baroš nebyl ani mezi náhradníky. Tomáš Řepka dostal v nastaveném čase žlutou kartu, ale v obraně West Hamu pomohl vyřadit Macclesfield 3:0.
</TEXT>
</DOC>
<DOC>
<DOCID>MF-20020107403</DOCID>
<DOCNO>MF-20020107403</DOCNO>
<DATE>01/07/02</DATE>
<TITLE>
Výsledky zahraničních fotbalových lig a pohárů
</TITLE>
<HEADING>
Itálie
</HEADING>
<TEXT>
DVA STŘELCI. Radost po třetím gólu Juventusu: střelec Edgar Davids (v tmavých brýlích) se objímá s Pavlem Nedvědem. Reprezentační kapitán přispěl k vítězství 3:0 druhým gólem.
DVA STŘELCI. Radost po třetím gólu Juventusu: střelec Edgar Davids (v tmavých brýlích) se objímá s Pavlem Nedvědem. Reprezentační kapitán přispěl k vítězství 3:0 druhým gólem.
</TEXT>
</DOC>
<DOC>
<DOCID>MF-20020107404</DOCID>
<DOCNO>MF-20020107404</DOCNO>
<DATE>01/07/02</DATE>
<TITLE>
Příběh kapitána: Jak jsem vyhrál zlato
</TITLE>
<TEXT>
Vladimír Růžička vypráví, jak prožil hokejový turnaj století v Naganu a tehdejší slavné české vítězství
</TEXT>
<HEADING>
Z historie olympiád
</HEADING>
<TEXT>
Z Nagana mám doma schované čtyři věci na památku. Hokejku ze zápasu proti Kanadě, červený dres a talisman od manželky. Ale možná nejvzácnější je malá porcelánová hrací kostka. Mám ji ve vitríně a leží šestkou nahoru. Ale k tomu se ještě dostaneme.
Teď se vrátíme do roku 1997. Byl konec léta a v novinách se poprvé objevilo, že bych mohl jet na olympiádu. Hrála se tehdy exhibice Jágr Teamu, já nastoupil s Jágrem v jednom útoku a docela nám to šlo. Ale v té době jsem už systematicky pracoval na tom, abych se do Nagana dostal. Celé léto jsem dřel jako šílenec. Dokonce jsem skoro vynechal svůj milovaný golf, a to je co říct. Scházel jsem se s atletickým trenérem v tělocvičně. Každý den. V osm ráno. Jezdil jsem na rotopedu, posiloval nohy a břicho, dělal kliky a zvedal činky. Dokonce jsem chodil na atletickou dráhu a běhal sprinty! Já, který tak nesnáším letní přípravu! S reprezentačním trenérem Ivanem Hlinkou jsme se v létě dohodli, že necháme věcem volný průběh. "Růžo, uvidíš, jak to půjde v lize. Když dobře, vezmu tě na turnaj do Finska," slíbil mi. Věřil jsem mu. Na rozdíl od Bukače. S tímhle trenérem jsme si do oka zrovna nepadli. Tři měsíce před olympiádou jsem byl opravdu pozvaný do reprezentace. Ve čtyřiatřiceti, skoro po devíti letech. A zrovna do Finska! Poprvé v životě jsem jel s hokejem do ciziny v šestnácti, taky do Finska. Po turnaji mně Ivan Hlinka řekl, že bych měl ještě jet v prosinci do Moskvy. Jak mně se nechtělo! Ale řekl jsem si, že to vydržím. V Rusku jsem nebyl snad deset let. Ale jakmile jsem vstoupil do té haly, hned jsem ucítil ten typický smrad. A vybavily se mi všechny vzpomínky. Od Ivana Hlinky jsem měl za úkol, abych chválil jídlo. Protože když já nebudu remcat, nebude nikdo. Tak jsem vždycky přišel do jídelny, vzal si chleba s máslem, posolil ho a říkal: Paráda! Tam jsem snědl tolik chleba jako nikdy v životě. A pak už jsem jenom doufal, že se mi vyplní sen. A že mě na olympiádu vezmou. Nic jiného než doufání mi nezbývalo. Najednou to šlo hrozně rychle. Byl jsem nominovaný, liga uběhla jako voda a už jsem seděl v letadle do Japonska. Kluci z NHL přijeli až po nás, v noci, a druhý den už jsme šli na první trénink. Cítil jsem, jak jsou všichni nervózní. Vůbec nám to nešlo, na všechno bylo málo času a ještě ke všemu byla v hale na chodbě nějaká divná guma a nám se tupily brusle. V olympijské vesnici jsme začali potkávat superhvězdy z NHL a úplně naplno nám došlo, že takový turnaj se ještě nikdy nehrál. A jdeme na to! "Hello," říkám finskému kapitánovi a třeseme si rukama. Začíná první zápas. Vyhráli jsme ho 3:0 a já dal poslední gól. Jarda Jágr mně zprava přihrál na poslední chvíli až do brankoviště, zasouval jsem puk skoro do prázdné brány. Obrovská radost! Rozjeli jsme se! Ale na nebesích jsme nebyli. Ještě ne. Když jsem se vrátil do pokoje v olympijské vesnici, všiml jsem si, že na nočním stolku leží kostka. Šestkou nahoru. Ve skupině jsme ještě porazili Kazachstán, ale i když jsme vyhráli vysoko, na pohodě nám to nepřidalo. Se slabším se vždycky člověk trápí. Dost se to řezalo a Petr Svoboda by se pral i po zápase. Ještě že to bylo za námi. A nakonec jsme prohráli s Ruskem. Bylo rozhodnuto: ve čtvrtfinále nastoupíme proti Americe. I přes porážku jsem nechal kostku na stejném místě, šestkou nahoru. Do dneška si pamatuju tu atmosféru, když jsme se v kabině chystali na Ameriku. Byl jsem tam jako vždycky brzo. Jen tak v pantoflích a ve spodkách jsem chodil po šatně, pojídal pomeranče a jablka a povídal si s maséry. Postupně přicházeli další, kabina se zaplnila a začal hukot. Bylo to jiné než obvykle, cítil jsem, jaká je v nás síla. Jenže první třetinu jsme zvorali. Nešlo nám to. Prohráli jsme ji 1:0 a oni nás válcovali. Vůbec jsme to nečekali. Že nás dostanou pod takový tlak a že budou mít tolik šancí. To se nám v Naganu ještě nestalo. Sešli jsme se zase v kabině a najednou bylo takové divné ticho. Normálně mluví jeden přes druhého, ale teď se jen šeptalo. Bylo jasné, že takhle to dál nejde. Všichni jsme to cítili, všichni o tom v duchu přemýšleli. Došlo mi, že jestli má někdo něco říct, musím to být já. Měl jsem tu výhodu, že mě všichni kluci, z NHL i z ligy, znali a snad i uznávali. Tak jsem se nadechl a spustil. Byl jsem tak rozpálenej, že si ani nepamatuju, co jsem přesně řekl. Ani nevím, jak jsem začal a jestli jsem při tom stál. Přidali se další, Reichel, Jágr, Hašek, Dopita. A už jsme pochodovali po té divné gumě na led, první jako vždycky Hašek, já předposlední a za mnou Jágr. Tu třetinu jsme vyhráli 3:0, já jsem vyrovnal na 1:1, což byl jeden z nejdůležitějších gólů v životě. Vzhledem k tomu proslovu v kabině jsem byl rád, protože nejhorší je, když někdo jenom kecá a kecá. Byla to taková ušmudlaná dorážka, ale dávno jsem si všiml, že rozhodující góly bývají divné. Všelijak se to odrazí, tečuje, zamotá. Byli jsme v semifinále a ke kostce na mém stolku se nikdo nesměl na krok přiblížit. Několik zápasů kariéry si budu pamatovat do smrti. Třeba první za Litvínov v lize, proti Rusákům na šampionátu v Praze v roce 1985, druhé semifinále Stanley Cupu za Boston proti Pittsburghu. Ovšem semifinále proti Kanadě na turnaji století, to bude asi nade vše. Kanada je prostě Kanada. Vyhráli jsme na penalty a rozhodlo se ve čtvrté sérii, přičemž já byl na řadě jako pátý. Nemusíte mi to věřit, ale já byl stoprocentně přesvědčený, že bych ji proměnil. Věděl jsem úplně přesně, co bych udělal. Rozjel bych se, vzal puk a najel si trochu zprava. Podle postavení brankáře bych střílel golfákem zdálky, anebo popojel ještě dál do středu a dal mu to zápěstím pod vyrážečku. Případně bych vybruslil úplně doleva z úhlu a střílel forhendem. Největší katastrofa totiž je, když si hokejista při trestném střílení nevěří. Ke zlatu bylo potřeba zařídit ještě dvě věci: nedopustit, aby někdo pohnul kostkou na mém stolku, a porazit Rusko. Obojí se podařilo. Pak už si pamatuju jenom, jak mám na krku zlatou olympijskou medaili, stojím jako v mrákotách, upřeně se dívám na naši vlajku a poslouchám hymnu. Nebyl jsem dojatý, ani mně netekly slzy jako některým klukům. Po těle mi vyrazila husí kůže a hlavou proběhl celý život, jak to popisují lidi, co zažili klinickou smrt. Viděl jsem se, jak jdu jako šestiletý za tmy ráno na stadion, jak jsem šmatlal svoji první penaltu, první žákovský turnaj, první gól v lize proti Jihlavě, rodiče, bráchu, manželku a děti. Pak Amerika, Boston, jak psali Fantastic Rosie. Škoda, že ta hymna netrvala aspoň pět minut! A pak jsem si řekl, že lepší konec se nedá naplánovat a že to byl můj poslední zápas v reprezentaci. Ale tu kostku radši nechávám pořád šestkou nahoru.
A to se také stalo
XVIII. zimní olympijské hry v Naganu 1998
- Kateřina Neumannová doplnila zlato hokejistů na kompletní sadu stříbrem a bronzem. Česko díky tomu skončilo na 14. místě.
- Rakouský fenomén Hermann Maier zažil hrůzostrašný pád ve sjezdu, ale potom vyhrál obří a superobří slalom.
- Pokud byl Lillehammer 1994 symbolem lidové olympiády, Nagano bylo pravým opakem. Město bylo lhostejné a diváků málo. Nevydařilo se ani počasí: sněhové bouře se střídaly s deštěm. Závody se rušily a překládaly. Všechny disciplíny se však stihly.
- Norský běžecký fenomén Björn Dählie získal ve štafetě sedmou zlatou medaili a stal se nejúspěšnějším olympionikem všech dob.
- Milionáři dobývali Nagano. Poprvé v historii se olympijských her zúčastnili profesionálové z NHL, proto se hokejové části říkalo Turnaj století. K čirému zoufalství zámořských televizních stanic se však ani Kanada, ani USA nedostaly do finále. Přitom za přenosová práva zaplatila americká stanice CBS 400 milionů dolarů (zhruba 15 miliard korun).
- Stopy marihuany se objevily v testu kanadského snowboardisty Rosse Rebagliatiho, který byl potrestán a pak omilostněn.
ŠŤASTNÝ A UNAVENÝ. Vladimír Růžička, kapitán olympijských vítězů v hokeji 1998, při oslavách triumfu na ledě haly v Naganu.
</TEXT>
</DOC>
<DOC>
<DOCID>MF-20020107405</DOCID>
<DOCNO>MF-20020107405</DOCNO>
<DATE>01/07/02</DATE>
<TITLE>
Olympijská soutěž
</TITLE>
<TEXT>
S MF DNES a iDNES, partnery českého olympijského týmu, soutěžíte o desetidenní VIP pobyty na olympijských hrách v Salt Lake City. Dva výherci budou mít v ceně zpáteční letenku, ubytování, polopenzi, pojištění, vybrané vstupenky a možnost setkat se s reprezentanty.
</TEXT>
<HEADING>
18. soutěžní otázka
</HEADING>
<TEXT>
Čeští hokejisté porazili ve druhém utkání ve skupině v Naganu Kazachstán 8:2. Poslední gól vstřelil Roman Hamrlík, ale zmatení pořadatelé vyhlásili jako střelce náhradníka, který nepobyl na ledě ani vteřinu. Spoluhráči neváhali vstát, přejít střídačku a gratulovat. "Hezký úspěch, to se málokdy povede, takhle z lavičky," dobíral si ho trenér Slavomír Lener. Z náhradníka se od čtvrtfinále s USA stal pevný hráč základní sestavy a brzy hvězda NHL. Byl to:
a) Jan Čaloun b) Milan Hejduk c) Libor Procházka
Odpovězte poštou na adresu: P. O. BOX 1080, 111 21 Praha 1 Obálku označte "Soutěž ZOH" a uveďte číslo otázky. Vaše odpověď musí přijít do 10. ledna, kdy soutěž končí. Kolik otázek jste zodpověděli, tolikrát budete zařazeni do slosování. Soutěžit můžete též na internetové stránce sport.idnes.cz. Ceny do soutěže věnoval Pilsner Urquell, a. s., generální partner českého olympijského týmu.
</TEXT>
</DOC>
<DOC>
<DOCID>MF-20020107406</DOCID>
<DOCNO>MF-20020107406</DOCNO>
<DATE>01/07/02</DATE>
<TITLE>
Nagano zná každý. Na co jste už zapomněli?
</TITLE>
<TEXT>
Svobodův zlatý gól, penalty proti Kanadě nebo plná náměstí. Slavné hokejové okamžiky Nagana 1998 si pamatuje snad každý. Ale jsou tu ještě příhody, které jste neznali nebo už zapomněli. Přitom byly třeba stejně důležité.
</TEXT>
<HEADING>
Tajná schůzka
</HEADING>
<TEXT>
V červenci 1997, půl roku před olympiádou, se v Litvínově sešli trenéři Ivan Hlinka a Slavomír Lener s většinou hvězd NHL, přijel i Jaromír Jágr. Téma debaty: Spory stranou, jestli chceme vyhrát, tak jedině společně!
</TEXT>
<HEADING>
Vzácné zboží
</HEADING>
<TEXT>
Celé mužstvo si bude navždy pamatovat nekonečnou cestu autobusem z Tokia do Nagana. Řidiči měli totiž přikázáno jet za každých okolností padesátkou. "Předjížděly nás i lodě v přístavu," řekl trenér Lener. "Řidič asi věděl, že veze vzácné zboží." Jak se ukázalo, to tedy vezl!
</TEXT>
<HEADING>
Bez Krona nevyhrajeme
</HEADING>
<TEXT>
České mužstvo si před turnajem užívalo role naprostého outsidera. Americký tisk tehdy dokonce napsal: "Češi asi nechtějí vyhrávat, když nepovolali Roberta Krona." A kanadský odborný týdeník The Hockey News šel ještě dál: "Češi budou mít problémy s nepříliš dobrou obranou." Tak to byl tedy omyl století.
</TEXT>
<HEADING>
Jágra na led odnesu!
</HEADING>
<TEXT>
Kdekdo měl obavy, jak bude Jágrovi na olympiádě sloužit zdraví. Co jeho patálie s třísly? Ale Ivan Hlinka měsíc před turnajem řekl: "Jágr nebude mít problémy. Jágr prostě bude hrát, kdybych ho měl na led odnést!"
</TEXT>
<HEADING>
Adresa: blok B, 3. patro
</HEADING>
<TEXT>
"Jestli má nějaké připomínky, ví, kde bydlím v olympijské vesnici. Ať klidně přijde!" vzkázal Petr Svoboda jednomu z Kazachů, se kterým se málem popral na ledě. Ale i horkokrevný Svoboda se nakonec umoudřil. Olympiáda se nevyhrává z trestné lavice.
</TEXT>
<HEADING>
Nůžky maminky Jágrové
</HEADING>
<TEXT>
Možná si vzpomenete, že trenér Slavomír Lener prohrál sázku a musel si za trest nechat oholit knír. Exekuci provedl za indisponovaného Ivana Hlinku náhradník Robert Reichel. Pracoval se zahnutými nůžkami na nehty, které ochotně zapůjčila maminka Jágrová.
</TEXT>
<HEADING>
Haška zapomněli v autobusu
</HEADING>
<TEXT>
A jsme zase u proslaveného autobusu, tentokrát na opačné trase Nagano - Tokio. Rozjaření hráči se v Tokiu vyhrnuli na letiště a v autobusu zapomněli spícího Dominika Haška. Na zlatý poklad si na poslední chvíli vzpomněl Vladimír Růžička. Haška odnesl na letiště na zádech obránce Libor Procházka.
Chcete získat VIP zájezd na zimní olympijské hry v Salt Lake City jinak, než v olympijské soutěži s MF DNES a iDNES? Dnes a zítra se můžete účastnit dražby na internetové adrese www.idnes.cz/aukce
STAROMĚSTSKÉ NÁMĚSTÍ JÁSÁ. Záplava vlajek ve stotisícovém davu, tak viděli olympijští vítězové v hokeji po návratu z Nagana Staroměstské náměstí v Praze při oslavách s národem.
</TEXT>
</DOC>
<DOC>
<DOCID>MF-20020107407</DOCID>
<DOCNO>MF-20020107407</DOCNO>
<DATE>01/07/02</DATE>
<TITLE>
Tmavomodrý svět pro ostudu
</TITLE>
<TEXT>
Při příležitosti 60. výročí smrti Jaroslava Ježka bych chtěl poukázat na něco, co by mělo sloužit ku ostudě tvůrcům nového českého filmu Tmavomodrý svět. Měli si pro své jinak jistě výborné dílo vymyslet jiný název. Stejně se totiž jmenuje krásná Ježkova písnička, jejíž text napsali Jiří Voskovec a Jan Werich. A je to jedna z jejich nejlepších skladeb, což při vysoké úrovni veškerého Ježkova díla již něco znamená. Navíc zde nešťastný Ježek viděl i kus sebe: jeho vrozená zraková vada měla za následek, že se mu denní i umělé světlo zbarvovalo do tmavomodrého odstínu, takže jeho svět byl doopravdy tmavomodrý. Pan Svěrák je člověk vysokého kulturního rozhledu a tato věc mu je určitě známa, ale nijak k tomu nepřihlédl. Je pravda, že Voskovec, Werich a Ježek si nemohli dát právně chránit názvy všech svých děl, což se asi týká i jména písně Tmavomodrý svět, takže autoři filmu volbou jména asi žádný paragraf neporušili, avšak sami před rokem v době krize v ČT stáli na straně těch, kteří se oháněli nikoli literou zákona, nýbrž jeho duchem. A duch zákona velí ctít autory velkých uměleckých výtvorů a ponechávat monopol na již proslavené názvy.
</TEXT>
</DOC>
<DOC>
<DOCID>MF-20020107408</DOCID>
<DOCNO>MF-20020107408</DOCNO>
<DATE>01/07/02</DATE>
<TITLE>
Tak nevím, čí jsem...
</TITLE>
<TEXT>
Pravda, Chartu jsem nepodepsal. Těžko se po letech zdůvodňuje proč, možná proto, že v roce 1977 jsem byl žákem 7. třídy základní školy. Dost dobře si však pamatuji tendenční kresby v Rudém právu, které Chartu ukazovaly jako špínu, kterou imperialista lije na naši republiku. Celý další předlistopadový pobyt v této republice jsem se snažil být na té straně, která z pera disidentů byla vyjádřena druhou osobou množného čísla, tedy MY. O to více jsem nyní nesvůj z toho, když prezidentův projev k 28. říjnu a následně novoroční projev téhož je nesen v duchu MY. Já si ale nejsem jist, zdali je to totéž my jako před listopadem. K národu promlouvá člověk, který by zřejmě rád byl tím disidentem-nespokojencem poukazujícím na všechen nešvar. Je třeba si uvědomit, že on je tím člověkem, ke kterému tento národ vzhlížel s nadějí, že pohlídá to, aby ten nešvar, ta špína a morální úpadek nenastaly. Bohužel on nastal a z velké části i jeho přičiněním. Kdo byl jediným prezidentem svobodné země - no přece on. On byl ten, kdo byl přítomen rozhodujícím krokům učiněným od kulatého stolu. On byl ten, který tam strpěl komunisty. On byl a je stále ten, který podepisuje, byť někdy s nelibostí, všechny zákony této země. Myslím si, že při přípravě projevů by se měl lépe podívat na svou zemi, kde se v ní nachází, kde je postaven a kam se za posledních dvanáct let dostal. Pokud má pocit, že by měl být na straně lidu, a ne na straně establishmentu, tak by měl zvážit ještě před koncem svého prezidentování abdikaci na svůj post a pak by opět mohl použít ten výraz MY, tak jak jej používal dříve.
</TEXT>
</DOC>
<DOC>
<DOCID>MF-20020107409</DOCID>
<DOCNO>MF-20020107409</DOCNO>
<DATE>01/07/02</DATE>
<TITLE>
Železničářská drzost?
</TITLE>
<TEXT>
Nedá mi to, abych nereagoval na silvestrovský článek pana Baráka Nebetyčná drzost železničářů. Jsem také občasným klientem ČD a také mě štve spousta věcí. Souhlasím s tím, že management ČD je naprosto neschopný (ne-li něco horšího), ale to prokazuje už dlouho a měl být odvolán už dávno. Kdo by ho však měl odvolat v resortu řízeném neméně svérázným a kontroverzním člověkem, jako je pan Schling? Proč? Za soustavnou neúctu k zákazníkům, která se projevuje neustálým měněním pravidel, viz nedávné problémy se zákaznickou kartou, soustavným nedodržováním jízdních řádů, kdy pod záminkou výstavby jakýchsi koridorů jezdí rychlíky v průběhu celého roku tu s půlhodinovým, tu i s hodinovým zpožděním. Mám však přece jen výhradu k citovanému článku. Nebrojil bych tolik proti zvýšení mezd, žijeme přece v určité ekonomické realitě. Tyto platové úpravy však musí být doprovázeny zvýšenou produktivitou práce, tedy i odpovídajícím snížením počtu zaměstnanců, ať se to panu Duškovi a jeho odborářským kumpánům líbí, nebo ne! Ať si ČD vezmou příklad v Německu. A ne, že to zaplatí cestující! Myslím, že v současném ekonomickém prostředí nelze zdražovat žádné produkty, tedy ani ceny dopravy o desítky procent! To skutečně svědčí o tom, že vedení ČD se patrně zbláznilo a že vedení ČD, tohoto státního podniku, se zřejmě vymklo jakékoliv kontrole ze strany státu. Myslím, že stát si v tomto případě nemůže mýt ruce, že především tento stát je povinen zajistit svým občanům cenově přijatelnou veřejnou ekologickou dopravu s průhledným a veřejně kontrolovaným finančním hospodařením!
</TEXT>
</DOC>
<DOC>
<DOCID>MF-20020107410</DOCID>
<DOCNO>MF-20020107410</DOCNO>
<DATE>01/07/02</DATE>
<TITLE>
Pozoruhodné tarify
</TITLE>
<TEXT>
Zřejmě nebudu jediný, koho neosloví ani jeden tarif volání z pevné linky firmy Telecom. Co dělat? Tedy zavoláme na informační linku Telecom. Příjemná slečna nám příjemným hlasem popřeje dobrý večer a to je poslední dobrá zpráva telefonátu. Na požadavek změny tarifu nám sdělí po vzoru tiskového mluvčího Vladana Crhy, že vše je velice snadné. Ano, dokud se nezeptáte na výpovědní lhůtu. Poté zjistíte, že výpovědní lhůta je celý následující měsíc a v Telecomu končí lhůta pro podání výpovědi nebo změny tarifu již 20. (zřejmě kratší pracovní měsíc). I kdybychom tedy podali výpověď druhý den po zveřejnění části ceníku v MF DNES, poběží výpovědní lhůta až od 1. 2. 2001. Celkem zajímavé, zvláště uvědomíme-li si, že od 1. 2. 2001 platí nový ceník, a tedy celý únor budu nucen platit program, o který za těchto podmínek nestojím.
</TEXT>
</DOC>
<DOC>
<DOCID>MF-20020107411</DOCID>
<DOCNO>MF-20020107411</DOCNO>
<DATE>01/07/02</DATE>
<TITLE>
Sdělení pro všechny předplatitele MF DNES
</TITLE>
<TEXT>
Vážení předplatitelé, rádi bychom Vás touto cestou informovali o změnách, ke kterým došlo v oblasti předplatného na počátku roku 2002. Pro Vaše potřeby byla zřízena nová bezplatná linka 0800 31 33 31, na které je možno nahlásit další objednávky nebo provést příslušné změny a kde můžete rovněž uplatnit své případné reklamace. Loňské číslo není již v platnosti. Druhou zásadní změnou, s níž Vás chceme seznámit, je rozšiřování doručovatelské sítě, kterou zahájila organizace Předplatné tisku, s. r. o. Cílem je zajistit doručování novin i do oblastí, kam dosud tato organizace nedoručovala. Tento krok umožní, aby předplatitelé v celé republice dostávali MF DNES již v ranních hodinách. V některých případech tato změna může vést k počátečním potížím v doručování tisku. Takovéto situace Vám taktéž rádi pomůžeme řešit na naší nové bezplatné lince.
</TEXT>
</DOC>
<DOC>
<DOCID>MF-20020107412</DOCID>
<DOCNO>MF-20020107412</DOCNO>
<DATE>01/07/02</DATE>
<TITLE>
Nové stavby mohou stínit sousední byty
</TITLE>
<TEXT>
Vyhláška může rovněž přispět k vylidňování centra
Změnou vyhlášky umožnili radní udělování výjimky, která může povolit stavitelům nových budov nepatřičně stínit byty v sousedních domech.
Praha - Všechny pražské byty musely doposud splňovat normu, která stanovuje dostatečné osvětlení a dobu, po kterou musí do určité části obytných místností svítit slunce. Od poloviny ledna však mohou stavitelé tuto normu obejít. Novou budovou tak mohou stavitelé zastínit sousední byty. Umožňuje to radními schválená změna předpisů z loňského prosince, kdy do vyhlášky připojili možnost udělení výjimky. Odpůrci změněné vyhlášky tvrdí, že tento krok vyvolává dojem, že radní mají zájem prosadit nějakou stavbu, která by současné normy nesplnila. "Může se stát, že některé byty tak ztratí hodnotu, navíc to může ohrozit zdraví lidí, kteří ztrácejí oporu v předpisech," uvedl ředitel odboru výstavby pražského magistrátu Václav Vondrášek. Jiní úředníci se však domnívají, že udělování výjimek se nedá příliš zneužít. "Získat výjimku není tak snadné, navíc se mohou všichni dotčení odvolat, takže se nemusí obávat," řekla Jana Kejvalová, ředitelka odboru územního rozhodování. Odchýlit od norem se tak budou moci stavby jen ve zvláštních případech. "Třeba pokud by se musel již existující dům z nějakých důvodů strhnout a na jeho místě postavit jiný, v podstatě jeho replika," upřesnila Kejvalová. Bude například i možné stavět takzvané startovací byty, které sice budou směrované k severu, tudíž nebudou příliš světlé, ale o to by měly být lacinější. "Někdo, kdo ještě nemá rodinu a chodí se domů jen vyspat, by to zřejmě obětoval. Lidé si musí zvyknout na stěhování. Až budou mít děti, tak byt vymění za slunečný," předpokládá Kejvalová. Nová vyhláška by rovněž mohla přispět k vylidňování centra, kde je velmi hustá zástavba, ale bydlí zde stále méně lidí. Málo světla v bytech nemovitosti znehodnotí. To, že centrum ztrácí obytnou funkci, odborníci považují za ještě větší deformaci než bydlení na sídlištích, kam se pozvolna vrací život i ve formě služeb a obchodů a panelová zástavba přestává být pouze noclehárnou. Centru Prahy hrozí pravý opak. Kvůli nadhodnoceným nájmům či restitucím mnozí obyvatelé střed města opouštějí. "Bydlet přímo v centru v luxusním bytě patří k bontonu bohatých stejně jako mít mercedes. I ti se však stěhují na okraj Prahy. Centrum se vylidňuje a slouží čím dál více jen komerci," tvrdí sociolog Alios Anderle, předseda České společnosti pro rozvoj bydlení. Další výjimku porušující normy o množství slunce dopadajícího do bytu by mohly získat i jiné záměry. Například dům v Evropské ulici. "Je příjemnější mít okna sice na sever, ale do oblasti Šárka, než se dívat na jih do rušné ulice," domnívá se Jana Kejvalová z pražského magistrátu.
</TEXT>
</DOC>
<DOC>
<DOCID>MF-20020107413</DOCID>
<DOCNO>MF-20020107413</DOCNO>
<DATE>01/07/02</DATE>
<TITLE>
Tuhé mrazy zaměstnaly lékaře
</TITLE>
<GEOGRAPHY>Praha</GEOGRAPHY>
<TEXT>
O třicet procent vzrostl o víkendu počet zásahů pražské záchranné služby. Způsobily to tuhé mrazy, které vládly po oba dny. Kvůli mrazu však nikdo o život nepřišel. "Nebyly to závažné případy, ale problémy měli kardiaci, epileptici i astmatici. Hodně bylo také úrazů dětí při sáňkování a dospělých při uklouznutí na chodnících," uvedl Zdeněk Schwarz, ředitel zdravotní záchranné služby. Třeskuté mrazy uplynulých dnů ale přinesly radost velkým i malým bruslařům, kteří se mohli prohánět po zamrzlém levém ramenu Vltavy u Smíchovského přístavu. Led je tady asi už dva dny, řekly ČTK tři dvanáctileté děti. Zároveň ale s přehledem upozornily na nebezpečí hrozící v místech, kde se ramena Vltavy spojují a ledová pokrývka končí. O několik desítek lidí více bylo možné spatřit ve stejnou dobu na druhém břehu Vltavy v přístavišti pod Vyšehradem u podolské vodárny. Slepé rameno řeky pokrývala evidentně silnější vrstva ledu, a proto se zřejmě tato lokalita zdála lidem bezpečnější. Průměrné denní teploty se o víkendu pohybovaly na hranici dvanácti stupňů pod bodem mrazu. Od dnešního dne tuhá zima výrazně povolí. Přes den by teplota ovzduší měla dosahovat maximálně minus tří stupňů Celsia. Po několikadenní přestávce by se dokonce mohla dostat i jedním stupněm nad bod mrazu. Zhoršovat se však bude inverzní charakter počasí.
Praha - O třicet procent vzrostl o víkendu počet zásahů pražské záchranné služby. Způsobily to tuhé mrazy, které vládly po oba dny. Kvůli mrazu však nikdo o život nepřišel. "Nebyly to závažné případy, ale problémy měli kardiaci, epileptici i astmatici. Hodně bylo také úrazů dětí při sáňkování a dospělých při uklouznutí na chodnících," uvedl Zdeněk Schwarz, ředitel zdravotní záchranné služby. Třeskuté mrazy uplynulých dnů ale přinesly radost velkým i malým bruslařům, kteří se mohli prohánět po zamrzlém levém ramenu Vltavy u Smíchovského přístavu. Led je tady asi už dva dny, řekly ČTK tři dvanáctileté děti. Zároveň ale s přehledem upozornily na nebezpečí hrozící v místech, kde se ramena Vltavy spojují a ledová pokrývka končí. O několik desítek lidí více bylo možné spatřit ve stejnou dobu na druhém břehu Vltavy v přístavišti pod Vyšehradem u podolské vodárny. Slepé rameno řeky pokrývala evidentně silnější vrstva ledu, a proto se zřejmě tato lokalita zdála lidem bezpečnější. Průměrné denní teploty se o víkendu pohybovaly na hranici dvanácti stupňů pod bodem mrazu. Od dnešního dne tuhá zima výrazně povolí. Přes den by teplota ovzduší měla dosahovat maximálně minus tří stupňů Celsia. Po několikadenní přestávce by se dokonce mohla dostat i jedním stupněm nad bod mrazu. Zhoršovat se však bude inverzní charakter počasí.
</TEXT>
</DOC>
<DOC>
<DOCID>MF-20020107414</DOCID>
<DOCNO>MF-20020107414</DOCNO>
<DATE>01/07/02</DATE>
<TITLE>
Syn asi ubil matku a sám skončil v Botiči
</TITLE>
<TEXT>
Břevnov, Hostivař - Policisté od soboty vyšetřují pravděpodobnou vraždu jednasedmdesátileté ženy v bytě v ulici Nad alejí v Praze 6 a také smrt jejího dvaačtyřicetiletého syna. Jeho tělo objevil náhodný chodec ve vodách Botiče v ulici U potoka v Praze 10. Příčinu smrti určí v obou případech jednoznačně až pitva. Matka se synem sdíleli společnou domácnost a podle sousedů provázely jejich soužití časté hádky. Policie proto podle ní prověřuje i možnost, že ženu pravděpodobně svítilnou ubil její syn. V případě jeho smrti policie zatím nezjistila cizí zavinění. Nelze tedy vyloučit nešťastnou náhodu ani sebevraždu. Mrtvého muže vytáhli z Botiče hasiči a policisté podle otisků prstů zjistili jeho totožnost. V místě jeho bydliště na ně čekalo hrůzné překvapení v podobě mrtvé staré paní, která zřejmě zemřela na následky několika ran do hlavy.
</TEXT>
</DOC>
<DOC>
<DOCID>MF-20020107415</DOCID>
<DOCNO>MF-20020107415</DOCNO>
<DATE>01/07/02</DATE>
<TITLE>
Tři králové se poklonili Ježíškovi
</TITLE>
<GEOGRAPHY>Hradčany</GEOGRAPHY>
<TEXT>
Na průvod Tří králů čekali ve studeném sobotním odpoledni na Hradčanském a Loretánském náměstí stovky lidí s dětmi. Přestože Kašpar, Melichar a Baltazar měli ze dvora pražského arcibiskupství vyjet na velbloudech v doprovodu svých pážat v půl čtvrté, lidé se tu kvůli dobrému výhledu řadili už dlouho před tím. "Chodíme se každoročně dívat na jesličky a průvod vnímám jako rozptýlení pro děti. Určitě tady bude moc lidí, tak už tady radši čekáme, abychom z toho něco měli," řekla starší žena, která přišla s dvěma vnoučaty. V daný čas se otevřela masivní křídla vjezdu arcibiskupského paláce, ze kterého vyšel průvod vedený zpěvačkami,které zpívaly písně o Ježíškovi. Následovali je vyšňoření králové s početným doprovodem, aby se na Loretánském náměstí Jezulátku poklonili a předali mu dary. Malým dětem se líbili především velbloudi. Některé se ani moc nevěnovaly jezdcům a dohadovaly se, zda mají exotická zvířata jeden nebo dva hrby. Královské pláště je totiž částečně zakrývaly. Před betlémem lidé vyslechli poselství králů i katolického kněze z michelské farnosti, který tlumočil tříkrálové poselství kardinála Miroslava Vlka. Celý shon pozoroval z povzdálí starý mnich z řádu Kapucínů. "Je tu nadšení, to mám skutečně radost. Jejich radost je i moje radost," řekl šestašedesátiletý bratr Titus, který je v řádu už dvacet let. "Snad láska mezi lidmi více pronikne," přál si mnich.
</TEXT>
<HEADING>
KAŠPAR, MELICHAR A BALTAZAR NA VELBLOUDECH
</HEADING>
<TEXT>
Od bran pražského arcibiskupství na Hradčanském náměstí směřoval v sobotu tříkrálový průvod k Loretě, kde se tyto biblické postavy poklonily jezulátku.
Od bran pražského arcibiskupství na Hradčanském náměstí směřoval v sobotu tříkrálový průvod k Loretě, kde se tyto biblické postavy poklonily jezulátku.
</TEXT>
</DOC>
<DOC>
<DOCID>MF-20020107416</DOCID>
<DOCNO>MF-20020107416</DOCNO>
<DATE>01/07/02</DATE>
<TITLE>
Zrušenou kabelovou televizi nahrazují videopůjčovny
</TITLE>
<GEOGRAPHY>Praha</GEOGRAPHY>
<TEXT>
Obyvatelé metropole, kteří od Nového roku přišli o možnost sledovat signál kabelové televize společností UPC a Tes Media, začínají mnohem více využívat nabídky videopůjčoven. Návštěvnost některých z nich se zvýšila až o dvacet procent a další nárůst očekávají. "Určitě přišlo více lidí, minimálně o pětinu. To, že přišli o kabelovou televizi, bylo evidentní. A navíc se nám zaevidovali i noví zákazníci," uvedla například Monika Říhová z Videopůjčovny Obchodní dům Šárka v Praze 6. Marcela Židáčková z půjčovny Rainbow Video v šesté městské části však očekává hlavní nápor zájemců o filmy na videokazetách až v následujících dnech a týdnech. "Lidé jsou ještě unaveni ze sledování televize o vánočních svátcích. Zatím se tedy možná spokojí se čtyřmi základními programy, ale později jim asi začnou některé kanály z kabelové televize chybět," míní. Zuzana Jedličková z videopůjčovny Video Happy na Praze 5 zase tvrdí, že zvýšený zájem obyvatel o kazety trvá již od loňského roku. "Tehdy se zvýšily poplatky za příjem kabelové televize, a spousta lidí ji proto odhlásila," říká. Společnosti UPC a Tes Media přišly o práva na vysílání v mikrovlnném systému k 1. lednu letošního roku. Uvolnily tak frekvence pro sítě mobilních telefonů nové generace.
Praha - Obyvatelé metropole, kteří od Nového roku přišli o možnost sledovat signál kabelové televize společností UPC a Tes Media, začínají mnohem více využívat nabídky videopůjčoven. Návštěvnost některých z nich se zvýšila až o dvacet procent a další nárůst očekávají. "Určitě přišlo více lidí, minimálně o pětinu. To, že přišli o kabelovou televizi, bylo evidentní. A navíc se nám zaevidovali i noví zákazníci," uvedla například Monika Říhová z Videopůjčovny Obchodní dům Šárka v Praze 6. Marcela Židáčková z půjčovny Rainbow Video v šesté městské části však očekává hlavní nápor zájemců o filmy na videokazetách až v následujících dnech a týdnech. "Lidé jsou ještě unaveni ze sledování televize o vánočních svátcích. Zatím se tedy možná spokojí se čtyřmi základními programy, ale později jim asi začnou některé kanály z kabelové televize chybět," míní. Zuzana Jedličková z videopůjčovny Video Happy na Praze 5 zase tvrdí, že zvýšený zájem obyvatel o kazety trvá již od loňského roku. "Tehdy se zvýšily poplatky za příjem kabelové televize, a spousta lidí ji proto odhlásila," říká. Společnosti UPC a Tes Media přišly o práva na vysílání v mikrovlnném systému k 1. lednu letošního roku. Uvolnily tak frekvence pro sítě mobilních telefonů nové generace.
</TEXT>
</DOC>
<DOC>
<DOCID>MF-20020107417</DOCID>
<DOCNO>MF-20020107417</DOCNO>
<DATE>01/07/02</DATE>
<TEXT>
Mrazivého a slunečného počasí využili o víkendu Pražané k bruslení na zamrzlém rameni Vltavy v pražské Stromovce.
</TEXT>
</DOC>
<DOC>
<DOCID>MF-20020107418</DOCID>
<DOCNO>MF-20020107418</DOCNO>
<DATE>01/07/02</DATE>
<TITLE>
Z celého města DNES
</TITLE>
<HEADING>
Nové Město: Požár na Václavském náměstí
</HEADING>
<TEXT>
Padesátitisícovou škodu způsobil v neděli večer požár, který vznikl v kanceláři v šestém patře budovy na Václavském náměstí 17. Požár vznikl patrně kvůli závadě na elektroinstalaci přímotopu. Při požáru nebyl nikdo zraněn. (ník)
</TEXT>
<HEADING>
Nusle: Syn okradl svou matku
</HEADING>
<TEXT>
Škodu za 40 000 korun způsobili tři muži majitelce bytu v ulici Pod Vinohradem v Praze 4, z něhož ukradli zlaté šperky, starožitnosti a zbraně. Trojici mužů, z nichž jeden je synem poškozené ženy, stíhá policie pro podezření z krádeže a nedovoleného ozbrojování. (ČTK)
</TEXT>
<HEADING>
Malá Strana: Valdštejnský palác navštívilo přes 2000 lidí
</HEADING>
<TEXT>
Prostory Valdštejnského paláce, který je součástí sídla horní komory parlamentu, si v sobotu přišlo prohlédnout 1000 návštěvníků a včera 1150. Kancelář Senátu obnovila tradiční víkendové prohlídky, které zrušila loni v polovině září kvůli bezpečnostním opatřením po teroristických útocích na USA. Nejzajímavější a historicky nejvýznamnější části Valdštejnského paláce si lze zdarma prohlédnout i následující víkendy, a to od 10:00 do 16:00. (ČTK)
Dnes se děje
</TEXT>
<HEADING>
Nové Město: Bára Basiková zazpívá neslyšícím dětem
</HEADING>
<TEXT>
Neobvyklý koncert pro neslyšící se uskuteční dnes večer v Divadle ABC. Mezi hosty tohoto Tříkrálového benefičního koncertu bude například zpěvačka Bára Basiková či Bohuš Matuš. Hlas Báry Basikové i dalších ucítí děti chvěním, které vnímají celým tělem, a slova písní jim převede ke srozumitelnosti tlumočník do znakové řeči. (pha)
V sobotu se u příležitosti 90. výročí založení Obecního domu konal v Smetanově síni tohoto secesního skvostu slavnostní koncert, na kterém v podání orchestru Pražských symfoniků FOK pod taktovkou Serge Bauda zazněly díla Suka či Dvořáka. Ředitel František Laudát představil při této příležitosti exluzivní obrazovou publikaci, jednu z dvou, kterou k jubileu Obecní dům letos vydá.
</TEXT>
</DOC>
<DOC>
<DOCID>MF-20020107419</DOCID>
<DOCNO>MF-20020107419</DOCNO>
<DATE>01/07/02</DATE>
<TITLE>
Za pokles pacientů může spádovost
</TITLE>
<TEXT>
Nemocnice na Františku řeší problém dohodami. Záchranku, tak jako Praha 1, neviní
Nové Město - Dramatický pokles počtu pacientů, který nastal v červnu v Nemocnici na Františku, začíná nemocnice vyrovnávat až nyní. Podle ředitele tohoto zdravotnického zařízení Ivo Jokla měla vše na svědomí nově zavedená spádovost, respektive její špatné pochopení od pacientů. Nemocnice na Františku v první linii této spádovosti zahrnuta není, protože není zřizována ministerstvem, ale městskou částí Praha 1, která do ní vkládá milionové finanční prostředky. "Chci věřit, že ministerstvo zdravotnictví s magistrátem to snad mysleli dobře. Chtěli, aby pacient věděl o nemocnici, kde ho neodmítnou. Špatně to lidem vysvětlili, a ti začali chodit rovnou tam, kam 'patří'," řekl Jokl. Radní první městské části však před časem velkou vinu za nedostatek pacientů svalovali na zdravotnickou záchrannou službu. Ohradili se proti způsobu, jakým rozváží pacienty. "Kvůli nařízení ministerstva nejsou na František převáženy akutní případy, nemocnici výrazně poklesl počet ošetřených pacientů, a tedy i platby zdravotních pojišťoven," uvedl starosta první městské části Jan Bürgermeister. Dodal, že radnice chce dokonce jednat s ministerstvem o zrušení spádového rozdělení. Proti nařčení důrazně oponuje ředitel záchranky Zdeněk Schwarz. "Vůči loňskému roku nedošlo v této nemocnici v dlouhodobém průměru k poklesu přivážených pacientů, naopak se jejich počet mírně zvýšil. Stejně tak není pravda, že tam nejsou převáženy akutní případy. Vozíme tam pacienty z celé Prahy 1 a Prahy 7," řekl Schwarz. S tím, že záchranka za pokles počtu pacientů nemůže, souhlasí i ředitel nemocnice. "Doktor Schwarz má pravdu. Zajištěných transportů na počítačovou tomografii - CT a zpět dokonce přibylo o třicet procent. Pokles počtu pacientů by se ale nyní měl vyrovnat, protože jsme uzavřeli dohody s fakultními nemocnicemi, které takový příval lidí naopak nezvládají. My jim tedy pomůžeme," řekl Jokl. Dodal, že by se měl vyřešit i problém s převozy na CT vyšetření. V lednu totiž začíná fungovat i CT na Františku. Z celkové ceny dvaceti milionů korun zaplatila 15,5 milionů Praha 1 a zbytek si hradila nemocnice díky sponzorským darům sama. Podle Schwarze to je však zbytečná a příliš velká investice. "Zastávám názor, že akutní péče o pacienty by měla být soustředěna pouze do několika velkých nemocnic. Akutní medicína je totiž nákladná a vyžaduje specifické podmínky. Je proto zbytečné, nehospodárné a ve světě již překonané, aby tuto péči zajišťovala všechna zdravotnická zařízení," konstatoval Schwarz. Stejný záměr mělo i ministerstvo zdravotnictví. To však může ovlivňovat pouze ta zařízení, která zřizuje.
</TEXT>
</DOC>
<DOC>
<DOCID>MF-20020107420</DOCID>
<DOCNO>MF-20020107420</DOCNO>
<DATE>01/07/02</DATE>
<TITLE>
Mladík loupil ve výtahu
</TITLE>
<GEOGRAPHY>Praha</GEOGRAPHY>
<TEXT>
Pod pohrůžkou zastřelení oloupil o necelých 13 korun v pátek odpoledne neznámý mladík jedenasedmdesátiletého muže. Pachatel důchodce fyzicky napadl a okradl ve výtahu domu v Jabloňové ulici v Praze 10. Muži spolu nastoupili do výtahu. Mladík pak za jízdy vytáhl z kapsy střelnou zbraň, namířil ji na svou oběť a žádal vydání peněz. Protože se důchodce bránil, srazil jej na zem a ukradl mu 12 korun a 50 haléřů. Pak utekl. Poškozený skončil se zraněními v péči lékařů.
Praha - Pod pohrůžkou zastřelení oloupil o necelých 13 korun v pátek odpoledne neznámý mladík jedenasedmdesátiletého muže. Pachatel důchodce fyzicky napadl a okradl ve výtahu domu v Jabloňové ulici v Praze 10. Muži spolu nastoupili do výtahu. Mladík pak za jízdy vytáhl z kapsy střelnou zbraň, namířil ji na svou oběť a žádal vydání peněz. Protože se důchodce bránil, srazil jej na zem a ukradl mu 12 korun a 50 haléřů. Pak utekl. Poškozený skončil se zraněními v péči lékařů.
</TEXT>
</DOC>
<DOC>
<DOCID>MF-20020107421</DOCID>
<DOCNO>MF-20020107421</DOCNO>
<DATE>01/07/02</DATE>
<TITLE>
Studenti budou mít dva veletrhy práce v USA
</TITLE>
<GEOGRAPHY>Praha</GEOGRAPHY>
<TEXT>
Studenti, kteří se chtějí přes léto zdokonalit v angličtině a zároveň si přivydělat, budou mít 23. ledna a 9. února v Praze možnost navštívit dva veletrhy prázdninových pracovních příležitostí. O akcích, na nichž si zájemci mohou domluvit pracovní pobyt v amerických dětských táborech nebo jinou sezonní práci v USA. Zatímco první z veletrhů s názvem Job Fair je zaměřen výhradně na zájemce o výdělek, druhý, pojmenovaný Camp Fair, nabízí studentům především příjemně strávené prázdniny ve více než 900 kempech po celých USA. Součástí veletrhů má být také diskuse s lidmi, kteří se pobytů již zúčastnili, a videoprojekce zachycující prostředí, ve kterém žili a pracovali. Návštěvníci Job Fairu pak budou mít současně příležitost promluvit si i přímo s některými zaměstnavateli z USA. Oba veletrhy nabízejí 20 různých druhů práce přibližně pro 100 studentů.
Praha - Studenti, kteří se chtějí přes léto zdokonalit v angličtině a zároveň si přivydělat, budou mít 23. ledna a 9. února v Praze možnost navštívit dva veletrhy prázdninových pracovních příležitostí. O akcích, na nichž si zájemci mohou domluvit pracovní pobyt v amerických dětských táborech nebo jinou sezonní práci v USA. Zatímco první z veletrhů s názvem Job Fair je zaměřen výhradně na zájemce o výdělek, druhý, pojmenovaný Camp Fair, nabízí studentům především příjemně strávené prázdniny ve více než 900 kempech po celých USA. Součástí veletrhů má být také diskuse s lidmi, kteří se pobytů již zúčastnili, a videoprojekce zachycující prostředí, ve kterém žili a pracovali. Návštěvníci Job Fairu pak budou mít současně příležitost promluvit si i přímo s některými zaměstnavateli z USA. Oba veletrhy nabízejí 20 různých druhů práce přibližně pro 100 studentů.
</TEXT>
</DOC>
<DOC>
<DOCID>MF-20020107422</DOCID>
<DOCNO>MF-20020107422</DOCNO>
<DATE>01/07/02</DATE>
<TITLE>
Vyhlášení smogové situace v metropoli zatím nehrozí
</TITLE>
<GEOGRAPHY>Praha</GEOGRAPHY>
<TEXT>
Ovzduší na téměř celém území Prahy znečišťovaly o víkendu oxidy dusíku. Nadlimitní hodnoty této škodliviny byly naměřeny na všech 13 stanicích s výjimkou Libuše. Praze vyhlášení smogové situace zatím nehrozí, neboť očekávané změny počasí mají už v pondělí přinést lepší rozptylové podmínky. "Během noci by přes naše území měla přecházet studená fronta, která bude částečně narušovat inverzní vrstvu, a podstatně se zlepší rozptylové podmínky," uvedl Jan Havelka z Českého hydrometeorologického ústavu. Imisní limit 200 mikrogramů oxidu dusíku na metr krychlový byl na většině území hlavního města překročen jen mírně. "Zhruba o 150 procent, tedy silně, byl překročen na Mlynářce, na Satince, ve Vysočanech a na Smíchově," dodal Havelka.
Turistům chvílemi bránila ve výhledu na Malou Stranu mlha smíšená se smogem.
</TEXT>
</DOC>
<DOC>
<DOCID>MF-20020107423</DOCID>
<DOCNO>MF-20020107423</DOCNO>
<DATE>01/07/02</DATE>
<TITLE>
Oprava školní kuchyně skončila
</TITLE>
<TEXT>
Jižní Město - Radnice jedenácté městské části dokončila opravu kuchyně a jídelny základní školy v Mendelově ulici. Práce trvaly necelé tři měsíce. Rekonstrukce stála městskou část 12,7 milionu korun. V kuchyni je mimo jiné nová vzduchotechnika, topení, rozvody elektřiny, vody a kanalizace a gastronomické vybavení. V suterénu budovy jsou opravené sklady, v patře například umývárna nádobí. Jídelna je nově osvětlena a vymalována. "Kuchyň má nyní kapacitu 600 jídel, což umožní dodávání obědů také do Základní školy Šeberov," uvedla Ivana Dudová z radnice na Praze 11. Opravené prostory slavnostně otevřou zástupci radnice dnes.
</TEXT>
</DOC>
<DOC>
<DOCID>MF-20020107424</DOCID>
<DOCNO>MF-20020107424</DOCNO>
<DATE>01/07/02</DATE>
<TITLE>
Tříkrálový pochod lákal navzdory mrazu
</TITLE>
<GEOGRAPHY>Okoř</GEOGRAPHY>
<TEXT>
Na 650 turistů se v sobotu zúčastnilo 34. ročníku Tříkrálového pochodu na Okoř v Praze-západ. Nevadil jim ani šestnáctistupňový mráz, kterému čelili časně ráno na startu u staré školy v pražských Vokovicích. Na trase je hřálo sluníčko, takže většina z nich s modrým nebem nad hlavou a dobrou náladou dorazila nejen na tuto známou zříceninu gotického hradu, ale i do cíle v roztockém zámku. Pochod, který je jedním z nejstarších v okrese Praha-západ, organizuje turistický oddíl mládeže Svišti z Roztok u Prahy. I pro letošek připravil čtyři trasy o délce 13, 16, 28 a 44 kilometrů. Ty nejzdatnější "dálkoplazy" vítali v cíli u Středočeského muzea až se soumrakem.
Okoř - Na 650 turistů se v sobotu zúčastnilo 34. ročníku Tříkrálového pochodu na Okoř v Praze-západ. Nevadil jim ani šestnáctistupňový mráz, kterému čelili časně ráno na startu u staré školy v pražských Vokovicích. Na trase je hřálo sluníčko, takže většina z nich s modrým nebem nad hlavou a dobrou náladou dorazila nejen na tuto známou zříceninu gotického hradu, ale i do cíle v roztockém zámku. Pochod, který je jedním z nejstarších v okrese Praha-západ, organizuje turistický oddíl mládeže Svišti z Roztok u Prahy. I pro letošek připravil čtyři trasy o délce 13, 16, 28 a 44 kilometrů. Ty nejzdatnější "dálkoplazy" vítali v cíli u Středočeského muzea až se soumrakem.
</TEXT>
</DOC>
<DOC>
<DOCID>MF-20020107425</DOCID>
<DOCNO>MF-20020107425</DOCNO>
<DATE>01/07/02</DATE>
<TITLE>
Festival vyhrál dechový orchestr z Kopřivnice
</TITLE>
<GEOGRAPHY>Praha</GEOGRAPHY>
<TEXT>
Absolutním vítězem Mezinárodního soutěžního festivalu dechových hudeb se v sobotu v Praze stal Městský dechový orchestr z Kopřivnice. Setkání se od čtvrtka zúčastnilo ve dvou desítkách souborů z Německa, Nizozemska, Itálie a České republiky na 1300 hudebníků. Kromě kopřivnického orchestru uspěl letos z českých těles ještě Studentský dechový orchestr Základní umělecké školy z Prahy-Žižkova, a to jako vítěz střední kategorie.
Praha - Absolutním vítězem Mezinárodního soutěžního festivalu dechových hudeb se v sobotu v Praze stal Městský dechový orchestr z Kopřivnice. Setkání se od čtvrtka zúčastnilo ve dvou desítkách souborů z Německa, Nizozemska, Itálie a České republiky na 1300 hudebníků. Kromě kopřivnického orchestru uspěl letos z českých těles ještě Studentský dechový orchestr Základní umělecké školy z Prahy-Žižkova, a to jako vítěz střední kategorie.
</TEXT>
</DOC>
<DOC>
<DOCID>MF-20020107426</DOCID>
<DOCNO>MF-20020107426</DOCNO>
<DATE>01/07/02</DATE>
<TITLE>
Nové výstavy v Národním muzeu
</TITLE>
<TEXT>
Nové Město - Stálé expozice Národního muzea v Praze obohacuje v těchto dnech šest výstav. Zajímavé jsou například výsledky českého týmu mezinárodní expedice působící v Bulharsku při výzkumu starověkého města Pistiros. Na ochozu panteonu jsou k vidění do 27. ledna. Výstavní sály v prvním patře nabízejí návštěvníkům možnost seznámit se s minulostí, přítomností i současností pražské zoo a prohlédnout si unikátní exponáty českých divadelních kostýmů.
</TEXT>
</DOC>
<DOC>
<DOCID>MF-20020107427</DOCID>
<DOCNO>MF-20020107427</DOCNO>
<DATE>01/07/02</DATE>
<TITLE>
Plakáty kritizují luxusní restauraci
</TITLE>
<TEXT>
Malá Strana - Někteří obyvatelé Malé Strany se stále nesmířili s existencí luxusní restaurace Kampa Park na vltavském břehu přímo pod Karlovým mostem. V jejím okolí se neustále objevují anonymní plakáty s tučným titulkem: "Restaurace Kampa Park je ostuda a zkáza Kampy!" V textu kdosi ostře napadá švédského majitele, který prý kácí stoleté stromy a provádí bez povolení stavební práce, které poškozují historický vzhled Kampy. Plakáty psané česky, anglicky a německy končí silně nadsazeným bonmotem: "Co nedokázaly za století zničit na Kampě povodně, požáry a vpád Švédů v roce 1646, to dokáže v krátké době jediný Švéd s podnikem Kampa Park." Provozní restaurace určené zámožným turistům se nad otázkou týkající se plakátů rozčiluje. "Strhávám je každé tři dny, ale pak je znovu někdo vylepí. Přitom na nich není vůbec nic pravdivého. Asi na nás takhle zákeřně útočí někdo z konkurence," zlobí se, ale pak odmítne uvést své jméno. "Už se v tom, prosím, nešťourejte," dodává. Plakáty sice přehánějí, ale vedení Kampa Parku rozhodně nemá čisté svědomí. Kácení stoletých stromů znamená ve skutečnosti poražení jednoho topolu, kterému bylo přibližně sto let. Pokračování této kauzy mělo zajímavý průběh: Radnice Prahy 1 udělila za poškození stromu pokutu pět set tisíc korun, ale magistrátní úředníci ji snížili na desetinu s tím, že by se do případu neměly vnášet emoce. Praha 1 se s tím nechtěla smířit a podala na ministerstvo životního prostředí podnět, aby rozhodnutí magistrátu přezkoumalo. Ministerstvo se nedávno přiklonilo na stranu magistrátu a pokuta zůstala pouze padesátitisícová. Také stavební práce na restauraci nejsou ideální. Památkář Miloš Solař tvrdí, že proběhlo několik přestaveb, ale vesměs byly nepovolené a legalizovaly se až dodatečně. "Ale Kampa Parku vše prochází," podivuje se. Kritikům vylepujícím plakáty škodí, že se skrývají v anonymitě. Někteří obyvatelé z okolí se však nebojí říct svůj názor veřejně: "Duševně zvracím pokaždé, když jdu po mostě a podívám se dolů. Divím se, co jsme schopni kvůli penězům dovolit," říká například Irena Piskačová ze Sdružení občanů a přátel Malé Strany.
Luxusní restaurace Kampa park je trnem v oku některým obyvatelům tohoto ostrova.
</TEXT>
</DOC>
<DOC>
<DOCID>MF-20020107428</DOCID>
<DOCNO>MF-20020107428</DOCNO>
<DATE>01/07/02</DATE>
<TITLE>
Nezájem o památky vede k demolicím a zkáze
</TITLE>
<GEOGRAPHY>Téma</GEOGRAPHY>
<TEXT>
péče o kulturní dědictví
Praha - Pražské památkové rezervace letos oslavily třicáté výročí svého vyhlášení - téměř bez povšimnutí. "Projevem podcenění jiných než úředních potřeb péče o památky je, že hlavní město neuspořádalo žádné akce k tomuto výročí," stěžuje si Miloš Solař ze Státního ústavu památkové péče. "Nepořádá soutěže pro děti, nepořádá konference a odborné semináře věnované otázce kvalifikované péče o památky, nevydává publikace," dodává. Podle jeho slov má také město nedostatky v spolupráci s jinými obory. Jen málo turistů, ale i Pražanů ví, že na území hlavního města je zhruba třicet zámků či dvě další památkové rezervace - Ruzyně a Stodůlky. Ožehavý problém, který podle odborníků pramení z malého zájmu veřejnosti o památky, jsou i demolice historických budov v památkové rezervaci. "Nepovedlo se přimět některé vlastníky, aby konečně o svůj majetek začali řádně pečovat. To znamená, aby úmyslně péči o dům nezanedbávali s vyhlídkou na to, že se jim po jeho demolici uvolní lukrativní parcela," řekla Olga Ambrožová z Pražského památkového ústavu. Právě tímto způsobem nenávratně zmizely desítky cenných objektů či jejich částí. "V závěru roku nás doslova zamrazilo z informace, že investor žádá o demolici klasicistního domu z roku 1842 v Školské ulici, ve kterém se narodil Jaroslav Hašek. Pokud by měl být tento dům zbořen, byly by ohroženy desítky podobných domů a propadli bychom se v historii o sto let zpátky," varuje Kateřina Bečková z Klubu za starou Prahu. Přesto neprovázely uplynulý rok jen nezdary. Památkáři se shodují, že se konečně podařilo redukovat živelný nárůst půdních vestaveb a nástaveb. "Ty mění střešní krajinu historického centra na směs deformovaných střech s okny a vikýři všech tvarů a velikostí," konstatovala Ambrožová. Pozitivní je, že ustanovení striktních pravidla pro vestavby iniciovalo samo město, praxe je ale často méně veselá. Péče o památky má však spočívat zejména v soustavnosti údržby. "Pochválil bych tedy všechny vlastníky, kteří své památky průběžně udržují. Takovou činností se sice sláva nezíská, ale o to je záslužnější," uzavírá Miloš Solař.
</TEXT>
</DOC>
<DOC>
<DOCID>MF-20020107429</DOCID>
<DOCNO>MF-20020107429</DOCNO>
<DATE>01/07/02</DATE>
<TITLE>
Kauzy, které pobouřily veřejnost i odborníky
</TITLE>
<TEXT>
Při rekonstrukci hotelu Juliš na Václavském náměstí byla v rozporu s rozhodnutím odboru památkové péče počátkem roku zbořena patrová funkcionalistická budova. Stavba architekta Pavla Janáka přitom patří k nejvýznamnějším dílům české meziválečné architektury.
</TEXT>
<HEADING>
Nejznámější případ: SOVOVY MLÝNY
</HEADING>
<TEXT>
Poprvé po letech byly v říjnu veřejnosti zpřístupněny Sovovy mlýny na Kampě. Nákladem 122 milionů korun opravil zchátralý objekt magistrát, jako protihodnotu získalo město unikátní sbírku moderního umění v hodnotě 30 milionů dolarů, která zde bude vystavena v nově vzniklém Muzeu Kampa. Od počátku rekonstrukce však mecenáška Meda Mládková prosazovala mnohé stavební úpravy, které nebyly po vůli památkářům. Nejvíce kontroverzí vzbudilo umístění skleněné krychle Mariana Karela, kterou památkáři odmítli jako cizorodý objekt zasahující do panoramatu památkové rezervace. Přes jejich nesouhlas artefakt v červenci povolil ministr kultury Pavel Dostál.
</TEXT>
<HEADING>
EXPO 58
</HEADING>
<TEXT>
V září byla otevřena administrativní budova, na kterou firma A.I.V. přestavěla ruiny, jenž zbyly z unikátní bruselské restaurace. Památkáři však mluví o nenávratném zničení památkové i architektonické hodnoty stavby, která bude svému původnímu účelu sloužit nejdříve za patnáct let.
Po dobu několika týdnů v červnu letošního roku hyzdili část pěší zóny Na Příkopech kýčovití plastoví andělé. Poté, co se začaly množit kritiky na toto nevkusné dílko, se ukázalo, že před vchod do kasina byli umístěni se souhlasem odboru památkové péče magistrátu.
Od září se sice lidé skládají na opravu gotického symbolu Prahy ve veřejné sbírce, kterou vypsal magistrát, přesto se odborníci neshodují na tom, zda je rekonstrukce nutná a jak ji provést. Konstrukce mostu je zřejmě promočena a je zapotřebí nová izolace. Stabilita a nosnost však nejsou ohroženy.
"Už žádné adaptace půd, hyzdící střechy historického jádra Prahy," volají památkáři. Podle monitoringu totiž 50-75 procent objektů na Malé Straně a Starém Městě už půdní vestavbu či nástavbu má. Privatizace obecních domů Prahy 1 však se vznikem podkrovních bytů počítá. Odbor památkové péče magistrátu vypracoval metodiku, jak každý případ posuzovat individuálně.
Přestože zatím ještě není vydáno územní rozhodnutí, dostavba pankrácké pláně vzbuzuje polemiku. Projekt světoznámého amerického architekta Richarda Meiera chce upravit necitlivé zásahy předešlých architektů tím, že vedle osamělých výškových budov Motokovu a nedostavěného rozhlasu postaví další mrakodrapy. Odpůrci poukazují na to, že to poškodí panoráma Prahy.
Kvůli nezájmu prvního porevolučního nájemce, který nejdříve plánoval cihelnu přebudovat na hotel, chátrající objekt neunikl požáru. Při něm zanikl barokní krov. Nový nájemce - společnost COPA - dílo zkázy dokonal. Bez povolení památkářů byly zbořeny barokní klenby a proraženy arkády, které s historickou podobou památky nemají nic společného.
</TEXT>
</DOC>
<DOC>
<DOCID>MF-20020107430</DOCID>
<DOCNO>MF-20020107430</DOCNO>
<DATE>01/07/02</DATE>
<TITLE>
Památkářské úspěchy roku 2001
</TITLE>
<TEXT>
- Olga Ambrožová, Státní ústav památkové péče hlavního města Prahy: Celkem úspěšně probíhá rekonstrukce Nostického paláce na Malé Straně, Portheimského paláce na Národní třídě, domu U Železných vrat na Starém Městě, byla obnovena a otevřena větší část půvabné Zlaté ulice na Starém Městě. Zřejmě se podaří zachránit i téměř zničený malinký barokní palác ve Všehrdově ulici. Dobře byla opravena část nemocnice Na Františku a restaurována konírna Šternberského paláce s nově nalezenými malbami.
- Miloš Solař, Státní ústav památkové péče: Relativně zdařilá je podle mého názoru obnova Karmelitské ulice, zvláště oceňuji vysazení stromů. Povedly se také dokončené práce na obnově západní fasády chrámu sv. Mikuláše na Malé Straně; připomenout lze i rehabilitaci parku Sacré Coeur na Smíchově; obnovu sklepů v areálu Karolina a opravu bašty sv. Maří Magdalény pod Kramářovou vilou.
- Kateřina Bečková, Klub za starou Prahu: Dobrý pocit mám z výsledků práce technické komise klubu, která spolu se skupinou stavebních inženýrů - mostařů vypracovala oponentní posudek na zamýšlenou technologii rekonstrukce Karlova mostu, prosazovanou rektorem ČVUT Jiřím Witzanym.
</TEXT>
</DOC>
<DOC>
<DOCID>MF-20020107431</DOCID>
<DOCNO>MF-20020107431</DOCNO>
<DATE>01/07/02</DATE>
<TITLE>
HUDEB. DIVADLO V KARLÍNĚ
</TITLE>
<HEADING>
Křižíkova 10, tel. 24816213
</HEADING>
<TEXT>
Zpívání v dešti. Divadelní podoba slavného filmového muzikálu, který natočil Gene Kelly spolu se Stanleyem Donenem v roce 1952. Hrají: Martin Dejdar, Ivana Chýlková, Tereza Duchková, Linda Stránská, Lumír Olšovský, Radoslav Brzobohatý, Miro Grisa, Pavlína Millerová, Vlasta Peterková a další. ( 19.00) Pokladna otevřena 10.00 - 13.00 hod. a 14.00 - 18.00 hod.
Malostranské náměstí 9, tel. 9000905
Psí srdce. Hra Michaila Bulgakova. ( 19.30) Předprodej vstupenek v divadelní kavárně 10.00 - 20.00 hod.
</TEXT>
<HEADING>
Jungmannova 31, tel. 24946436
</HEADING>
<TEXT>
Kdes to byl(a) v noci. Komedie Alana Ayckbourna odpovídá na jednu z nejtěžších manželských otázek. Hrají: Veronika Freimannová, Ljuba Krbová/Jana Švandová, Barbora Leichnerová/Marcela Rojíčková, Rudolf Hrušínský, Zdeněk Žák/Ivan Řezáč, Josef Carda. ( 19.00) Cena vstupenky: 290 Kč.
</TEXT>
<HEADING>
Václavské náměstí 38, tel. 24217084
</HEADING>
<TEXT>
Tramvaj do stanice Touha. Williamsova hra a odlišných světech mužů a žen, kteří se ale přece jen dokáží setkat a porozumět. Hrají: J.Hána, L.Vlasáková a další. ( 19.00) Pokladna otevřena 11.30 - 19.00 hod.
</TEXT>
<HEADING>
Dlouhá 39, tel. 24826795
</HEADING>
<TEXT>
Kabaret Vian - Cami. Kabaretní večer vybraných minidramat, šansonů a lahodných nápojů. Hrají: J. Vondráček, P. Tesař, Č. Koliáš, L. Veliký a další. ( 19.00) Pokladna otevřena 9.00 - 19.00 hod. a hodinu před začátkem představení. Vozíčkáři včetně doprovodu zdarma.
</TEXT>
<HEADING>
Spálená 16, tel. 24948124
</HEADING>
<TEXT>
Prodaná nevěsta aneb Pojď domů, ona brečí. Ypsilonkovská verze české národní opery Bedřicha Smetany. V roli Jeníka se představí Marek Eben, jako Mařenka vystoupí Jaroslava Kretschmerová, Kecala hraje Jiří Lábus. ( 19.30) Pokladna otevřena 13.30 - 17.30 hod. divadelní klub 10.00 - 23.00 hod.
</TEXT>
<HEADING>
Zelená 15a, tel. 3112430
</HEADING>
<TEXT>
Příběhy obyčejného šílenství. Zelenkův příběh člověka, který se rozhodl brát šílenství okolního světa jako inspiraci. Hrají: Jiří Bartoška j.h., Nina Divíšková j.h., Ivan Trojan a další. ( 19.30) Pokladna otevřena 14.00 - 19.30 hod.
</TEXT>
<HEADING>
Zenklova 34, tel. 84812209
</HEADING>
<TEXT>
Ubohý vrah. Hra Pavla Kohouta, která se jako jediná česká hra prosadila na Broadwayi a dočkala se i filmového zpracování. Hrají: Boris Rösner, Jiří Langmajer, René Přibil, Klára Issová, Ivo Kubečka, Rostislav Čtvrtlík, Kateřina Macháčková, Jitka Sedláčková a další. ( 19.00) Pokladna otevřena 10.00 - 18.00 hod. a hodinu před začátkem představení. Vozíčkáři vstup zdarma.
</TEXT>
<HEADING>
Václavské náměstí 68, tel. 24497111
</HEADING>
<TEXT>
Praga Collegio. Na programu jsou skladby Antonína Dvořáka, Bedřicha Smetany, Johanna Sebastiana Bacha, Leoše Janáčka, Antonia Vivaldiho, Fryderyka Chopina a Wolfganga Amadea Mozarta. Sólově vystoupí umělecká vedoucí souboru Jarka Vítová - klavír. ( 18.00) Otevřeno 9.00 - 17.00 hod. Vstupné: základní 70 Kč, snížené 35 Kč, rodinné 60 Kč, každé první pondělí v měsíci zdarma.
</TEXT>
<HEADING>
Alšovo nábřeží 12, tel. 24893111
</HEADING>
<TEXT>
Talichovo kvarteto. Na programu koncertu jsou skladby z díla Bély Bartóka, Arnolda Schö¨nberga a Ludwiga van Beethovena. ( 19.30) Pokladna otevřena v pracovní dny od 10.00 do 18.00 hod. a hodinu před koncertem.
Salmovská 16, tel. 24919364
Jiří Schmitzer. Koncert herce a folkového hudebníka. ( 19.30)
Národní 20, tel. 24914416
Free Party. Vystoupí DJs: Murphy a Joke. ( 20.30) Po koncertech následuje Rock disco do 03.00 hod.
</TEXT>
<HEADING>
Dlouhá 33, tel. 24826296
</HEADING>
<TEXT>
Free Mondays - Kapely a DJs. Vystoupí Blow a Aquamarine Coffee. Dále vystoupí DJs: Paul Silver a Pete Crusty. Vstup zdarma! ( 20.00)
Hard rock café. Večer ve znamení nejslavnějších hard rockových písní. ( 21.00) Klub je otevřený nonstop.
Železná 16, tel. 24239697
Yvonne Sanchez Group. Koncert vokálního jazzu. ( 21.00) Otevřeno 15.00 - 01.00 hod.
Výstavy
</TEXT>
<HEADING>
Štěpánská 35, tel. 22230577
</HEADING>
<TEXT>
Plakáty pro Montpellier (do 1. 2.) - Plakáty studentů ateliéru grafického designu, kteří se koncem roku 1999 zúčastnili mezinárodní soutěže na oficiální plakát pro taneční festival v Montpellier. Kousek snu (do 11. 1.) - Kolekce fotografií Madeleine-Millot Durrenbergerové, která patří k nejvýznamnějším sběratelům umělecké fotografie ve Francii. Galerie je otevřená 10.00 - 18.00
GALERIE J. A B. KOLÁŘOVÝCH
Betlémské náměstí 8, tel. 22220689
Výběr ze Skupiny 42 - Např. Jiří Kolář, Kamil Lhoták a další. 10.00 - 18.00
GAL. MIRO-KOSTEL SV.ROCHA
Strahovské nádvoří 1/132, tel. 20518268
Nikolaj Feďkovič - Orbis Pictus (do 30. 1.) - Expozice představuje olejomalby německo-česko-slovenského umělce. Otevřeno 10.00 - 17.00
Masarykovo nábřeží 32, tel. 21962111
Stanislav Toman, Detlef Ernst - Mongolská cesta (do 18. 1.)
</TEXT>
<HEADING>
Šporkova 14, tel. 57320298
</HEADING>
<TEXT>
Itálie očima dětí. Výstava osmdesáti vybraných dětských kreseb vytvořených na italské motivy při příležitosti 6. ročníku výtvarné soutěže Cena Itálie 2001. Otevřeno 10.00 - 18.00
MAĎARSKÉ KULT. STŘEDISKO
Rytířská 25-27, tel. 24222424
Potulný fotograf Imre Zalka. Otevřeno 10.00 - 19.00
Kina
</TEXT>
<HEADING>
Václavské nám. 56, 24032172
</HEADING>
<TEXT>
Z pekla ( 14.00, 16.30, 19.00 a 21.30, So a Ne též v 11.00) Nový pohled bratrů Hughesových na slavný příběh Jacka Rozparovače. V hlavních rolích historického thrilleru uvidíme Johnnyho Deppa a Heather Grahamovou. V našich kinech je tento snímek od 3. ledna 2002.
BUDĚJOVICKÁ Broadway
</TEXT>
<HEADING>
Budějovická 1667, tel.61382297
</HEADING>
<TEXT>
Sejměte Cartera ( 17.30, Čt - So též ve 22.00), Tentokrát si mužný Sylvester Stallone zahrál úlohu profesionálního zabijáka Jacka Cartera, drsňáka každým coulem. Ten jde po stopách záhadných okolností bratrovy smrti, která byla zpočátku vydávána za banální autonehodu v opilosti. Je jasné, že viníci mohou mít v kalhotách, protože tady rozhodně nebude o likvidace nouze. Režie: Stephen T. Kay.
</TEXT>
<HEADING>
Václavské nám. 38, tel. 24216822
</HEADING>
<TEXT>
Amores Perros ( 11.00 a 20.45) Tři příběhy se proplétají velice originálním způsobem, zlehka připomínajícím Pulp Fiction, aniž by se však film jakkoli vyhříval na výslunní filmů tohoto populárního stylu, kopíroval či napodoboval. Katalyzátorem děje je fatální dopravní nehoda, která otevírá propletenec lidských osudů. Režie: Alejandro González Iňárritu, scénář: Guillermo Arriaga.
Kompletní přehled programů kin na celý týden přineseme ve čtvrtek
</TEXT>
</DOC>
<DOC>
<DOCID>MF-20020107432</DOCID>
<DOCNO>MF-20020107432</DOCNO>
<DATE>01/07/02</DATE>
<TITLE>
Slavia v krizi, porazil ji Havířov
</TITLE>
<TEXT>
Hokejisté Slavie nevyhráli už devět kol, na osmé místo se tlačí další soupeři
Devátý zápas bez plného zisku, opět zraněný obránce Martínek - neslavná je bilance hokejistů Slavie z duelu s Havířovem.
Vršovice - Slávističtí hokejisté vyhráli v normální hrací době naposledy před devíti koly. Včera doma nestačili ani na Havířov. Hráči zažili první šok hned za 44 sekund, kdy se trefil havířovský Hruška. Hosté dali brzy další dvě branky a prořídlé řady věrných diváků (návštěva 1700!) vyprovázela slávisty po první třetině pískotem. "Mají na to právo. Můžu jim jenom vzkázat, ať choděj, a slíbit, že se budeme snažit," řekl po utkání domácí obránce Petr Kadlec. Slavia předvedla znovu chabou koncovku. Navíc jí nezachytal Roman Málek. Když padla poslední opora, neměli domácí na Havířov už žádnou zbraň. "Nepamatuju se, kdy naposledy Hronek střídal Málka, jestli vůbec," přiznal domácí obránce Petr Kadlec. Z pěti střel dostal jeden z nejlepších gólmanů extraligy tři branky, dvě mezi betony. O Málkovo vystřídání se postaral David Hruška - ze tří gólů vstřelil dva. "Hned ten první Slavii hodně zaskočil. Nevzpamatovala se do konce třetiny," pochvaloval si Hruška. Na slávistické pohromě se podíleli dva její bývalí hráči - střelce Hrušku totiž doplňovali v útoku Bacul s Eiseltem. Slavia se probudila pozdě. Trenér Růžička nenechal pohromadě jediný útok. Na zvrat to však nestačilo: v závěru Slavia utkání jenom zdramatizovala. "Museli jsme otevřít obranu, a soupeř nás po chybách zase potrestal," zlobil se asistent trenéra Ondřej Weissmann. Slavia podle něj předvedla nejhorší první třetinu v sezoně. "Hráči moc chtěli vyhrát. Musejí se uklidnit. Je to věc psychiky." Špatný úvod Slavii stál body, v závěru po nich sahala marně. "Za stavu 1:4 už jsme nebyli tak nervózní jako ze začátku. Trápí nás, jak se na góly nadřeme," vysvětloval Kadlec. "Když už jsme prohrávali o tolik, věděli jsme, že když uděláme chybu, nestane se už nic hrozného, ale začali jsme hrát příliš pozdě."
Mezi betony pustil slávistický brankář Roman Málek druhou branku Havířova. Po třetím gólu se nechal vystřídat, do branky šel Lukáš Hronek.
</TEXT>
</DOC>
<DOC>
<DOCID>MF-20020107433</DOCID>
<DOCNO>MF-20020107433</DOCNO>
<DATE>01/07/02</DATE>
<TITLE>
Hokejisté Kobry dali za minutu tři branky
</TITLE>
<GEOGRAPHY>Braník</GEOGRAPHY>
<TEXT>
Ve 26. kole druhé hokejové ligy byla úspěšná jen Kobra, Hvězda si přivezla debakl z Rokycan. Tři branky v 15. minutě definitivně zlomily odpor Klatov, posledního celku skupiny západ. "Byly to krásné góly po přesných kombinacích. Jsem rád, že jsme první zápas po pauze zvládli," sdělil trenér Kobry Miloslav Šeba. Asistent Hvězdy Michal Gandalovič si v roli prvního kouče pražského celku moc radosti neužil. Hvězda sehrála v Rokycanech vyrovnanou partii jen první třetinu, v dalších ale dostala sedm gólů. Debakl přitom zažila už předminulé kolo, kdy selhala v Děčíně 0:9. "Soupeř se bohužel rozstřílel, ale byl lepší, ještě o trochu víc než před Vánocemi," hodnotil asistent nemocného kouče Petra Brdičky. Tomu do nemocnice telefonoval nepříznivé zprávy. Ve středu čeká Hvězdu derby právě s Kobrou. "Chystáme drobné změny v sestavě, něco na Kobru vymyslíme," slibuje Gandalovič.
Braník - Ve 26. kole druhé hokejové ligy byla úspěšná jen Kobra, Hvězda si přivezla debakl z Rokycan. Tři branky v 15. minutě definitivně zlomily odpor Klatov, posledního celku skupiny západ. "Byly to krásné góly po přesných kombinacích. Jsem rád, že jsme první zápas po pauze zvládli," sdělil trenér Kobry Miloslav Šeba. Asistent Hvězdy Michal Gandalovič si v roli prvního kouče pražského celku moc radosti neužil. Hvězda sehrála v Rokycanech vyrovnanou partii jen první třetinu, v dalších ale dostala sedm gólů. Debakl přitom zažila už předminulé kolo, kdy selhala v Děčíně 0:9. "Soupeř se bohužel rozstřílel, ale byl lepší, ještě o trochu víc než před Vánocemi," hodnotil asistent nemocného kouče Petra Brdičky. Tomu do nemocnice telefonoval nepříznivé zprávy. Ve středu čeká Hvězdu derby právě s Kobrou. "Chystáme drobné změny v sestavě, něco na Kobru vymyslíme," slibuje Gandalovič.
</TEXT>
</DOC>
<DOC>
<DOCID>MF-20020107434</DOCID>
<DOCNO>MF-20020107434</DOCNO>
<DATE>01/07/02</DATE>
<TITLE>
Florbalisté Tatranu skončili v poháru pátí
</TITLE>
<TEXT>
Stockholm, Praha - Florbalisté Tatranu Střešovice porazili na Poháru mistrů evropských zemí ve Stockholmu celek Greaker IBK 4:1 a obsadili páté místo. Forza získala proti norskému šampionovi ve 14. minutě během jedenácti sekund dvoubrankové vedení po trefách Fuchse a Zahálky. Náskok ještě zvýraznil Šádek, Norové sice vzápětí zkorigovali stav, ale Ďarmek potvrdil výhru českého šampiona. Ve finále dvou přemožitelů Střešovic ze základní skupiny vyhrál švédský Haninge nad finským týmem Salibandyseura Viikingit 7:3.
</TEXT>
</DOC>
<DOC>
<DOCID>MF-20020107435</DOCID>
<DOCNO>MF-20020107435</DOCNO>
<DATE>01/07/02</DATE>
<TITLE>
Volejbalisté MFF odjeli s debaklem
</TITLE>
<GEOGRAPHY>Perštejn</GEOGRAPHY>
<TEXT>
Pražští volejbalisté jsou v nejvyšší domácí soutěži stále poslední. Z Perštejna nepřivezli ani set. Oslabený domácí tým je vyprovodil debaklem. Dominoval hlavně na síti.
Perštejn - Pražští volejbalisté jsou v nejvyšší domácí soutěži stále poslední. Z Perštejna nepřivezli ani set. Oslabený domácí tým je vyprovodil debaklem. Dominoval hlavně na síti.
</TEXT>
</DOC>
<DOC>
<DOCID>MF-20020107436</DOCID>
<DOCNO>MF-20020107436</DOCNO>
<DATE>01/07/02</DATE>
<TITLE>
Basketbalisté USK dlouho trápili favorita
</TITLE>
<GEOGRAPHY>Praha</GEOGRAPHY>
<TEXT>
Původně to měla být jasná záležitost basketbalistů Nymburka, zkušenějších, vyšších a individuálně vyspělejších. Úvodních 330 vteřin utkání (11:1) tomu i nasvědčovalo, jenže nakonec v duelu 14. kola Mattoni NBL málem došlo k velkému překvapení.
</TEXT>
<HEADING>
USK - Nymburk 64:69
</HEADING>
<TEXT>
Hosté přijeli s jasnou taktikou: pivoti Sirovina s pohyblivým Damjanovičem měli USK zničit pod košem, kde jsou Pražané nejslabší. Ani jeden z dvojice Formánek - Lukš (jen 200 cm) nedokáže hrát zády ke koši, a to Lukš operuje hlavně z periferie (oba dohromady jen sedm doskoků, přitom křídlo Přibyl - 195 cm - třináct). V úvodu navíc nastoupil právě jen Lukš (hrál 37 minut), avšak kouč Marko musel brzy na Sirovinu (209) nasadit Formánka (210, 30 minut) místo Jandy (196), který jinak svou bojovností a čtyřmi útočnými doskoky přispěl týmu velkým dílem. Nymburku nastavená hra klapala do začátku druhé čtvrtiny. V té mu USK, i bez zraněného Tremla, rozbil čtyřmi trojkami chvilkově hranou zónu, přidal body z tradičně rychlého přechodu do útoku a v půli otočil na 38:37. Hostům se i kvůli zvýšenému úsilí Pražanů v obraně přestalo dařit v útoku, kde odstoupili od kolektivní hry a absolutně vyhořeli při střelbě z dálky (trojky v obou půlích 7/0, dvojek z dálky minimum). Zmar Nymburka vrcholil v úvodu třetí části (37:46) po ostrostřelbě USK z velkých vzdáleností. Jenže pak se trenér Predrag Benáček vybouřil při timeoutu a favorit zapnul. Domácí, kteří v tu dobu přišli o vyfaulovaného Jandu a později Vrchotu, přidali už jen jednu trojku (USK z trojek celkem 24 bodů, z dvojek 26). USK přesto díky Lukšovi vedl ještě 61:60, jenže nezadržitelní Damjanovič a muž zápasu Sirovina dávali v klíčových okamžicích Nymburku bodovou jistotu."Vůbec se nám nedařila střelba z dálky," shrnul Benáček po sedmé výhře Nymburka v řadě. Marko litoval nedisciplinovanosti mladého týmu USK ve druhé půli. "Možná jsem chyboval i já, že jsem včas nestřídal Jandu (odehrál 21 minut) s Vrchotou (24), příliš brzy se vyfaulovali."
Hosté přijeli s jasnou taktikou: pivoti Sirovina s pohyblivým Damjanovičem měli USK zničit pod košem, kde jsou Pražané nejslabší. Ani jeden z dvojice Formánek - Lukš (jen 200 cm) nedokáže hrát zády ke koši, a to Lukš operuje hlavně z periferie (oba dohromady jen sedm doskoků, přitom křídlo Přibyl - 195 cm - třináct). V úvodu navíc nastoupil právě jen Lukš (hrál 37 minut), avšak kouč Marko musel brzy na Sirovinu (209) nasadit Formánka (210, 30 minut) místo Jandy (196), který jinak svou bojovností a čtyřmi útočnými doskoky přispěl týmu velkým dílem. Nymburku nastavená hra klapala do začátku druhé čtvrtiny. V té mu USK, i bez zraněného Tremla, rozbil čtyřmi trojkami chvilkově hranou zónu, přidal body z tradičně rychlého přechodu do útoku a v půli otočil na 38:37. Hostům se i kvůli zvýšenému úsilí Pražanů v obraně přestalo dařit v útoku, kde odstoupili od kolektivní hry a absolutně vyhořeli při střelbě z dálky (trojky v obou půlích 7/0, dvojek z dálky minimum). Zmar Nymburka vrcholil v úvodu třetí části (37:46) po ostrostřelbě USK z velkých vzdáleností. Jenže pak se trenér Predrag Benáček vybouřil při timeoutu a favorit zapnul. Domácí, kteří v tu dobu přišli o vyfaulovaného Jandu a později Vrchotu, přidali už jen jednu trojku (USK z trojek celkem 24 bodů, z dvojek 26). USK přesto díky Lukšovi vedl ještě 61:60, jenže nezadržitelní Damjanovič a muž zápasu Sirovina dávali v klíčových okamžicích Nymburku bodovou jistotu."Vůbec se nám nedařila střelba z dálky," shrnul Benáček po sedmé výhře Nymburka v řadě. Marko litoval nedisciplinovanosti mladého týmu USK ve druhé půli. "Možná jsem chyboval i já, že jsem včas nestřídal Jandu (odehrál 21 minut) s Vrchotou (24), příliš brzy se vyfaulovali."
</TEXT>
</DOC>
<DOC>
<DOCID>MF-20020107437</DOCID>
<DOCNO>MF-20020107437</DOCNO>
<DATE>01/07/02</DATE>
<TITLE>
Vysokoškolačky mají skalp druhého celku
</TITLE>
<GEOGRAPHY>Praha</GEOGRAPHY>
<TEXT>
Předpokládaný dramatický souboj o druhé místo v tabulce ligy žen se nekonal. Trutnov totiž nastoupil proti USK až s přehnaným respektem. Na palubovce se neobjevila ani vynikající Dobrovičová, a domácí hráčky tak měly úlohu usnadněnu. Po bojovném výkonu zvítězily basketbalistky USK Praha 69:53. Už první desetiminutovka připravila hostujícímu celku nečekané překvapení v podobě hrozivého skóre 22:9 pro USK. "Věděly jsme, že nepůjde o lehký zápas. Dobře jsme se připravily a chtěly jsme Trutnovu vrátit devítibodovou porážku z úvodu ligy. Myslím, že rozhodly hlavně rychlé protiútoky a naše větší bojovnost," prohlásila po zápase rozehrávačka USK Pavlína Mikolajová, jejímž hlavním úkolem bylo uhlídat reprezentantku Uhrovou.
Praha - Předpokládaný dramatický souboj o druhé místo v tabulce ligy žen se nekonal. Trutnov totiž nastoupil proti USK až s přehnaným respektem. Na palubovce se neobjevila ani vynikající Dobrovičová, a domácí hráčky tak měly úlohu usnadněnu. Po bojovném výkonu zvítězily basketbalistky USK Praha 69:53. Už první desetiminutovka připravila hostujícímu celku nečekané překvapení v podobě hrozivého skóre 22:9 pro USK. "Věděly jsme, že nepůjde o lehký zápas. Dobře jsme se připravily a chtěly jsme Trutnovu vrátit devítibodovou porážku z úvodu ligy. Myslím, že rozhodly hlavně rychlé protiútoky a naše větší bojovnost," prohlásila po zápase rozehrávačka USK Pavlína Mikolajová, jejímž hlavním úkolem bylo uhlídat reprezentantku Uhrovou.
</TEXT>
</DOC>
<DOC>
<DOCID>MF-20020107438</DOCID>
<DOCNO>MF-20020107438</DOCNO>
<DATE>01/07/02</DATE>
<TITLE>
Bohemians zahájili v Karlíně bezbrankovou remízou
</TITLE>
<TEXT>
Pátý ročník zimního fotbalového turnaje začal šokem. Obránce Bohemians Horák na hřišti bojoval o život. Možná i proto se v zápase s Hradcem diváci gólu nedočkali.
Karlín - V mrazivém počasí otevřeli fotbalisté Bohemians a Hradce Králové pátý ročník zimního Tipsport Cupu na umělé trávě v Karlíně. Oba týmy předvedly velmi slušný výkon, ale přes řadu šancí se diváci branky nedočkali. Bohemians, vítězové prvního ročníku turnaje, představili od první minuty jednu ze svých nových tváří - dorostence Koláře - a další mladík Koukal nastoupil v průběhu druhé půle. V první čtvrthodině zápasu na sobě hráči nedávali znát, že jsou teprve na začátku zimní přípravy a servírovali fotbalově hladovým divákům porci gólových šancí. Vršovický brankář Čontofalský předvedl v šesté minutě drzou kličku ve vlastním pokutovém území, založil rychlou akci, na jejímž konci byl pro útočný faul neuznaný Balážův gól. O dvě minuty později Szabo na druhé straně rozezvonil tyč. Příležitost ke skórování měl i novic Kolář, pálil však zbrkle vedle. O chvíli později Petroušův pokus zneškodnil Novotný. Potom byl zápas na dalších patnáct minut přerušen, když se nešťastně srazili vršovičtí obránci Obermajer a Horák, z nichž druhému jmenovanému zachránila život jen včasná pomoc klubového lékaře Svatoše. Tomu se společně s dalšími podařilo asi po třech minutách vytáhnout mladému reprezentantovi zapadlý jazyk a přivést ho k dýchání. Oba hráči byli převezeni do nemocnice a další průběh utkání byl touto nešťastnou událostí ovlivněn. "Mladého Koláře jsem poté, co viděl srážku Horáka s Obermajerem, raději stáhnul ze hřiště," přiznal trenér Bohemians Vlastimil Petržela. "S naším výkonem jsem byl spokojen, chybělo jediné - proměňovat gólové šance, kterých jsme měli dost. Valenta s Dvořákem, kteří zastoupili oba zraněné stopery, situaci zvládli výborně, příjemně mě překvapili," zhodnotil první zápas v novém roce. Hráči otřesení ošklivým zážitkem se při zakončování akcí tolik nesoustředili, a tak Šenkeřík sám před brankou jen trkl míč hlavou do Novotného náruče, hradecký Zemánek nemířil přesně, vršovický Šnajdr si místo střely zbytečně zpracovával přihrávku. Druhý poločas byl ve znamení marného dobývání východočeské branky, hráči Bohemians si vypracovali množství šancí, ale v koncovce selhávali. O zakončení se v prvních dvaceti minutách postupně pokoušeli Petrouš, Baláž, Šírl, Šnajdr i Mareš, ale vystřídavší Svoboda čaroval. Asi v největší šanci Bohemky se čtvrt hodiny před koncem po centru Rygela objevil Šírl, ale trefil jen nohy padajícího gólmana a následnou střelu Petrouše vytáhl Svoboda na tyč. V poslední minutě rozhodčí Čuřín neposoudil obranný zákrok v pokutovém území Bohemians jako nedovolený. "Po nepříjemné události z úvodu zápasu se hráči obou týmů nečekaně otřepali a hrál se aktivní fotbal. Bohemka byla díky své agresivitě lepší. Šance si vytvářela především po našich chybách. Zvláště ve druhém poločase nás však podržel brankář Svoboda. Další remíza s Bohemkou v Praze je pro nás cenným úspěchem," připomněl trenér Hradce Petr Uličný, že jeho tým byl jediným, který dokázal v podzimní části ligové sezony bodovat na půdě Bohemians.
Výsledky: Bohemians - Hradec Králové 0:0. Rozhodčí: Čuřín. ŽK: Zoubek - Baláž. Diváků: 320; skupina A: Jablonec - Most 3:0 (1:0).
</TEXT>
</DOC>
<DOC>
<DOCID>MF-20020107439</DOCID>
<DOCNO>MF-20020107439</DOCNO>
<DATE>01/07/02</DATE>
<TEXT>
Návštěvníci večerní prohlídky v zoo na Svatém Kopečku u Olomouce hladí a krmí kozy ve výběhu. Noční procházky v zoologické zahradě sice už skončily, ale dokud to dovolí počasí, mohou si jet lidé prohlédnout zvířata na běžkách.
</TEXT>
</DOC>
<DOC>
<DOCID>MF-20020107440</DOCID>
<DOCNO>MF-20020107440</DOCNO>
<DATE>01/07/02</DATE>
<TITLE>
Návštěvníci mohli do zoo i v noci
</TITLE>
<GEOGRAPHY>Olomouc</GEOGRAPHY>
<TEXT>
Po tři týdny měli lidé možnost navštívit zoo na Svatém Kopečku i po setmění a až do devíti hodin večer si prohlížet její obyvatele. "Od poloviny prosince do konce roku přišlo na večerní prohlídky 2700 lidí," prozradila mluvčí svatokopecké zoo Hana Labská. Včera sice noční prohlídky skončily, ale i nadále platí, že návštěvníci mohou projet zahradou na běžkách. Přestože se zoo snaží zatraktivnit prohlídky, zaznamenala úbytek návštěvníků. Loni se přišlo na její obyvatele podívat celkem 328 730 lidí, což je asi o třicet tisíc lidí méně než v roce 2000. "Záleží to hodně na počasí. Předloni přišlo například přes velikonoční svátky, kdy bylo krásně, kolem dvaceti tisíc lidí. A to nám loni chybělo," míní mluvčí Hana Labská. Největší návštěvu v historii zažila zoo v roce 1999, kdy přišlo přes čtyři sta tisíc lidí, naopak nejméně lidí - 224 tisíc, si koupilo lístek v roce 1991. Olomoucká zoo si však letos slibuje další příliv návštěvníků. Nabídne totiž nevídanou atrakci. Lidé budou moci vejít do opičího výběhu. Speciální procházku mezi makaky a hlavně příchod do něj přes pohyblivou lávku otevře v květnu.
Olomouc - Po tři týdny měli lidé možnost navštívit zoo na Svatém Kopečku i po setmění a až do devíti hodin večer si prohlížet její obyvatele. "Od poloviny prosince do konce roku přišlo na večerní prohlídky 2700 lidí," prozradila mluvčí svatokopecké zoo Hana Labská. Včera sice noční prohlídky skončily, ale i nadále platí, že návštěvníci mohou projet zahradou na běžkách. Přestože se zoo snaží zatraktivnit prohlídky, zaznamenala úbytek návštěvníků. Loni se přišlo na její obyvatele podívat celkem 328 730 lidí, což je asi o třicet tisíc lidí méně než v roce 2000. "Záleží to hodně na počasí. Předloni přišlo například přes velikonoční svátky, kdy bylo krásně, kolem dvaceti tisíc lidí. A to nám loni chybělo," míní mluvčí Hana Labská. Největší návštěvu v historii zažila zoo v roce 1999, kdy přišlo přes čtyři sta tisíc lidí, naopak nejméně lidí - 224 tisíc, si koupilo lístek v roce 1991. Olomoucká zoo si však letos slibuje další příliv návštěvníků. Nabídne totiž nevídanou atrakci. Lidé budou moci vejít do opičího výběhu. Speciální procházku mezi makaky a hlavně příchod do něj přes pohyblivou lávku otevře v květnu.
</TEXT>
</DOC>
<DOC>
<DOCID>MF-20020107441</DOCID>
<DOCNO>MF-20020107441</DOCNO>
<DATE>01/07/02</DATE>
<TITLE>
Kojetín: Zmrzlá labuť našla útočiště v zoo
</TITLE>
<HEADING>
Z celého kraje DNES
</HEADING>
<TEXT>
Silně promrzlou labuť našli lidé o víkendu na říčce Haná poblíž Kojetína. Hasiči se nejprve snažili zalarmovat ornitology a ochránce, nakonec jim však shodou náhod nezbylo než nemohoucího ptáka zachraňovat vlastními silami. "Nikdo se nenašel, tak jsme museli pro labuť zajet do Kojetína favoritem a odvézt ji do zoo na Svatém Kopečku," uvedl operační důstojník přerovských hasičů.
Silně promrzlou labuť našli lidé o víkendu na říčce Haná poblíž Kojetína. Hasiči se nejprve snažili zalarmovat ornitology a ochránce, nakonec jim však shodou náhod nezbylo než nemohoucího ptáka zachraňovat vlastními silami. "Nikdo se nenašel, tak jsme museli pro labuť zajet do Kojetína favoritem a odvézt ji do zoo na Svatém Kopečku," uvedl operační důstojník přerovských hasičů.
</TEXT>
</DOC>
<DOC>
<DOCID>MF-20020107442</DOCID>
<DOCNO>MF-20020107442</DOCNO>
<DATE>01/07/02</DATE>
<TITLE>
Pavlovice: Prasnice neuhořely
</TITLE>
<HEADING>
Z celého kraje DNES
</HEADING>
<TEXT>
Včas a rychle se podařilo zažehnat o víkendu požár vepřína v Pavlovicích u Přerova. Porodnice prasnic se vzňala kvůli zazděnému trámu v komíně. "Musel tam být už několik let, ale teprve nyní začal hořet. Naštěstí jsme oheň zlikvidovali brzy a prasata se nemusela evakuovat," řekl operační důstojník přerovských hasičů. Oheň způsobil škodu deset tisíc korun.
Včas a rychle se podařilo zažehnat o víkendu požár vepřína v Pavlovicích u Přerova. Porodnice prasnic se vzňala kvůli zazděnému trámu v komíně. "Musel tam být už několik let, ale teprve nyní začal hořet. Naštěstí jsme oheň zlikvidovali brzy a prasata se nemusela evakuovat," řekl operační důstojník přerovských hasičů. Oheň způsobil škodu deset tisíc korun.
</TEXT>
</DOC>
<DOC>
<DOCID>MF-20020107443</DOCID>
<DOCNO>MF-20020107443</DOCNO>
<DATE>01/07/02</DATE>
<TITLE>
Přerov: Pes zřejmě doplatil na zvědavost
</TITLE>
<HEADING>
Z celého kraje DNES
</HEADING>
<TEXT>
Nešťastně dopadla vycházka jedné z Přerovanek, která si vyšla o víkendu se psem k řece. Špic se utrhl od své paní a po ledu sklouzl do vody. Přivolaní hasiči už nemohli psa zachránit, protože se dostal pod tlustý krunýř ledu, který mráz vytvořil na řece.
Nešťastně dopadla vycházka jedné z Přerovanek, která si vyšla o víkendu se psem k řece. Špic se utrhl od své paní a po ledu sklouzl do vody. Přivolaní hasiči už nemohli psa zachránit, protože se dostal pod tlustý krunýř ledu, který mráz vytvořil na řece.
</TEXT>
</DOC>
<DOC>
<DOCID>MF-20020107444</DOCID>
<DOCNO>MF-20020107444</DOCNO>
<DATE>01/07/02</DATE>
<TITLE>
Začala plesová sezona
</TITLE>
<TEXT>
Tento víkend odstartoval taneční sezonu v Olomouci Tříkrálový ples dobré vůle. Zábavu na sobotní večer uspořádali skauti z 9. střediska Jana Boska v sále Sidie. "Tříkrálový ples pořádáme už podesáté. Letos přišlo asi čtyři sta lidí," uvedla jedna z organizátorek. Lidé však přišli nejen na taneční parket, ale také pomoci. Výtěžek plesu totiž putuje na rozvoj azylového domu Samaritán v Olomouci.
</TEXT>
</DOC>
<DOC>
<DOCID>MF-20020107445</DOCID>
<DOCNO>MF-20020107445</DOCNO>
<DATE>01/07/02</DATE>
<TITLE>
Styčný důstojník mise SFOR je z Prostějova
</TITLE>
<TEXT>
Prostějov, Záhřeb (Chorvatsko) - Bývalý velitel prostějovské posádky, ve které sídlí útvary vojenských zpravodajců a rovněž i speciální armádní protiteroristické síly, plukovník Miroslav Žižka, má za sebou několik týdnů ve funkci styčného důstojníka mise SFOR pro Chorvatskou republiku. Žižka je nyní nejvyšším českým vojenským představitelem v misi SFOR a hájí zájmy české armády na území Bosny a Hercegoviny a Chorvatska. "Jedním z mých úkolů je například inspekce vojenských obchodů na území Bosny a Hercegoviny a Chorvatska," uvedl plukovník Žižka. V Záhřebu má k dispozici štáb pětapadesáti lidí. Jde o devětadvacet vojáků z Česka, USA, Kanady, Francie, Nizozemí, Velké Británie, Německa, Irska, Maďarska, Slovenska, Itálie a Dánska a šestadvacet civilních zaměstnanců - Chorvatů.
</TEXT>
</DOC>
<DOC>
<DOCID>MF-20020107446</DOCID>
<DOCNO>MF-20020107446</DOCNO>
<DATE>01/07/02</DATE>
<TITLE>
Sníh přitáhl lyžaře do hor
</TITLE>
<TEXT>
Malá Morávka - Výtečné sněhové podmínky přilákaly během tohoto víkendu na vrcholky jesenických hor stovky lyžařů. "Všechna lyžařská střediska byla po celý víkend v provozu. Na Ovčárně leží 220 centimetrů sněhu, na jiných místech kolem devadesáti až sto čtyřiceti centimetrů," řekl pracovník Horské služby v Karlově. Dodal, že teploty se přes den pohybovaly pár stupňů pod bodem mrazu a panovalo polojasné počasí. Sezonu si pochvaloval také ředitel areálu na Červenohorském sedle Jan Nesvadba. "Bylo nádherné inverzní počasí, je tady metr sněhu a návštěvnost byla bez problémů, takže se u vleků netvořily fronty," podotkl. Mnozí milovníci zimních sportů si však i o tomto víkendu cestu za lyžováním zkrátili. Místo do hor vyrazily mnohé rodiny s malými dětmi jen pár kilometrů za Olomouc, kde výborné sněhové podmínky umožnily rovněž rozjet vleky. "Lyžuje se, vleky jezdí, tenhle víkend tady bylo poměrně dost lidí," řekla pracovnice vleku v Hlubočkách na Olomoucku.
</TEXT>
</DOC>
<DOC>
<DOCID>MF-20020107447</DOCID>
<DOCNO>MF-20020107447</DOCNO>
<DATE>01/07/02</DATE>
<TITLE>
Neměnila bych, říká žena bez víkendů
</TITLE>
<GEOGRAPHY>Jívová</GEOGRAPHY>
<TEXT>
Třikrát gulášovou, dvě prdelačky a jednu zelnou! U stolů sedí muž se zpocenými vlasy ve sportovním a popíjí pivo. Venku je pod nulou, tady nedýchatelno. Na jeho židli se už od rána vystřídaly desítky lidí a další desítky na ni čekají. Někteří ještě na lyžích několik kilometrů odtud. Masný krám v Jívové na Olomoucku je jednou z těch zastávek, kde přerušují běžkaři víkend co víkend svoji pouť, aby si odpočali. Z Moravského Berouna, z Domašova nebo ze Svatého Kopečka sem prošlapávají pravidelně bělostné stopy a kolem hospod po cestě staví plot ze svých lyží. "V sobotu jsme nalili dvě stě padesát polévek. To je snad rekord. Myslela jsem, že odpadnu, šla mi z toho hlava kolem," říká jedna ze dvou žen, které v levé polovině hospody vydávají něco k snědku. "Dělám to už jedenáct let. Volný víkend? Nepamatuju, že bych nějaký měla," říká majitelka Masného krámu Jana Stružková. Úsměv se jí ale z tváře neztrácí. Vždyť o víkendu přivítá daleko víc hostů než přes týden. A to nejen v zimě. V létě přijíždějí cyklisté a přicházejí turisté. "Jsem ráda. Baví mě to," říká čtyřicetiletá žena nad obřími hrnci s polévkami. Cvrkot začíná už v deset ráno a končí pozdě odpoledne. "Skalní přijíždějí na polévku i těsně před setměním. A když je dobrá parta, někdy se tu zapomenou a odjíždí až za tmy," prozrazuje žena. Však už také ví, co mají běžkaři nejraději. "Všichni chtějí polévky, a nejlépe ty zahuštěné. I když si sem tam někdo objedná guláš nebo vepřo-knedlo-zelo. Když má strach, že by pak na lyžích byl moc těžký, řekne si o dětskou porci," vysvětluje zkušeně. Zatímco vedle ve výčepu se lyžaři posilují chladnějšími i teplými nápoji, u ní dostanou teplo do žaludku. Kdyby se měla matka tří dětí rozhodovat znovu, podnikat tady nebo ne, asi by trošku zaváhala. "Myslím, že jsem něco ztratila. Několik krásných let a víkendů s dětmi. Ale dnes vím, že bych nemohla dělat nic jiného. Lidé vás pohladí po duši, když je vám zle. To je lepší než deset prášků," pochválí své hosty. "No a děti, ty jsou také v oboru. Jen svoje víkendy si chrání víc než já," pokyvuje hlavou paní Stružková, u které se sice střídá jeden běžkař za druhým, ale ona sama na běžkách nikdy nestála. "Jednou bych si to také chtěla zkusit. Projet celou trasu a zastavit se v každé hospodě po cestě," zasní se žena. Ale jen na chviličku. Vyměnit role ale není jednoduché, stejně jako sehnat za sebe byť na jediný víkend náhradu za sporák. Každý však musí umět odpočívat. A tak když si chce hostinská od polévek a čajů oddychnout, hledá relaxaci ve vodě. "Jdu na masáž nebo plavat na bazén do Olomouce. Zrovna nedávno jsme tam společně jezdily na toboganu. To jsme si nejlíp odpočinuly," pochvalují si spolu s kolegyní.
Jívová - Třikrát gulášovou, dvě prdelačky a jednu zelnou! U stolů sedí muž se zpocenými vlasy ve sportovním a popíjí pivo. Venku je pod nulou, tady nedýchatelno. Na jeho židli se už od rána vystřídaly desítky lidí a další desítky na ni čekají. Někteří ještě na lyžích několik kilometrů odtud. Masný krám v Jívové na Olomoucku je jednou z těch zastávek, kde přerušují běžkaři víkend co víkend svoji pouť, aby si odpočali. Z Moravského Berouna, z Domašova nebo ze Svatého Kopečka sem prošlapávají pravidelně bělostné stopy a kolem hospod po cestě staví plot ze svých lyží. "V sobotu jsme nalili dvě stě padesát polévek. To je snad rekord. Myslela jsem, že odpadnu, šla mi z toho hlava kolem," říká jedna ze dvou žen, které v levé polovině hospody vydávají něco k snědku. "Dělám to už jedenáct let. Volný víkend? Nepamatuju, že bych nějaký měla," říká majitelka Masného krámu Jana Stružková. Úsměv se jí ale z tváře neztrácí. Vždyť o víkendu přivítá daleko víc hostů než přes týden. A to nejen v zimě. V létě přijíždějí cyklisté a přicházejí turisté. "Jsem ráda. Baví mě to," říká čtyřicetiletá žena nad obřími hrnci s polévkami. Cvrkot začíná už v deset ráno a končí pozdě odpoledne. "Skalní přijíždějí na polévku i těsně před setměním. A když je dobrá parta, někdy se tu zapomenou a odjíždí až za tmy," prozrazuje žena. Však už také ví, co mají běžkaři nejraději. "Všichni chtějí polévky, a nejlépe ty zahuštěné. I když si sem tam někdo objedná guláš nebo vepřo-knedlo-zelo. Když má strach, že by pak na lyžích byl moc těžký, řekne si o dětskou porci," vysvětluje zkušeně. Zatímco vedle ve výčepu se lyžaři posilují chladnějšími i teplými nápoji, u ní dostanou teplo do žaludku. Kdyby se měla matka tří dětí rozhodovat znovu, podnikat tady nebo ne, asi by trošku zaváhala. "Myslím, že jsem něco ztratila. Několik krásných let a víkendů s dětmi. Ale dnes vím, že bych nemohla dělat nic jiného. Lidé vás pohladí po duši, když je vám zle. To je lepší než deset prášků," pochválí své hosty. "No a děti, ty jsou také v oboru. Jen svoje víkendy si chrání víc než já," pokyvuje hlavou paní Stružková, u které se sice střídá jeden běžkař za druhým, ale ona sama na běžkách nikdy nestála. "Jednou bych si to také chtěla zkusit. Projet celou trasu a zastavit se v každé hospodě po cestě," zasní se žena. Ale jen na chviličku. Vyměnit role ale není jednoduché, stejně jako sehnat za sebe byť na jediný víkend náhradu za sporák. Každý však musí umět odpočívat. A tak když si chce hostinská od polévek a čajů oddychnout, hledá relaxaci ve vodě. "Jdu na masáž nebo plavat na bazén do Olomouce. Zrovna nedávno jsme tam společně jezdily na toboganu. To jsme si nejlíp odpočinuly," pochvalují si spolu s kolegyní.
</TEXT>
</DOC>
<DOC>
<DOCID>MF-20020107448</DOCID>
<DOCNO>MF-20020107448</DOCNO>
<DATE>01/07/02</DATE>
<TITLE>
Lidé by mohli přijít o podíly v družstvech
</TITLE>
<HEADING>
Letos končí promlčecí lhůta na vypořádání pohledávek
</HEADING>
<TEXT>
Na náhradě majetku, který lidem zabrala někdejší Jednotná zemědělská družstva, by se lidé s družstvy měli dohodnout co nejdříve a domáhat se jej i soudní žalobou. Jinak o něj přijdou.
Střední Morava - Lidé, kteří kdysi přišli o svá pole, hospodářská zvířata či zemědělskou techniku, protože je chtě nechtě museli věnovat do péče bývalých JZD, mohou o náhrady svého majetku přijít. Podle transformačního zákona schváleného v roce 1992 měla družstva s lidmi vypořádat podíly za odebraný majetek do sedmi let. To se však ve většině případů nestalo, protože zemědělská družstva neměla potřebné peníze ani majetek. Lidé navíc odmítali převzít náhradou za své dřívější jmění neatraktivní věci, které jim družstva nabízela, jako byly například silážní jámy. S dluhem vůči původním vlastníkům se tak vyrovnala jen zhruba třetina družstev. "Těm ostatním, kterým se zatím nepodařilo nijak dohodnout, zbývají jen soudní žaloby. Problém je v tom, že od roku 1999 běží obecně platná tříletá promlčecí lhůta pro podání soudní žaloby na vypořádání pohledávek a ta končí letos. Pokud k podání žaloby nedojde, budou majetkové nároky desítek tisíc oprávněných osob v mnoha případech promlčeny," tvrdí senátorka Jitka Seitlová (ODA) . Řada lidí však o hrozbě promlčení neví. Nejde přitom o nijak zanedbatelné částky - v celé zemi by měla družstva vypořádat s lidmi ještě majetek za zhruba 10 až 15 miliard korun. "Nedoporučoval bych řešit situaci žalobami, vždycky je lepší pokusit se o dohodu a hledat kompromisy," hájí svou organizaci Josef Korbelář, právní zástupce Zemědělského svazu ČR, který sdružuje zemědělská družstva v zemi. "Vím, že dohoda možná je. Sám jsem byl svědkem několika takových jednání. Lidé sice nedostali od družstva peníze, které žádali, ale odvedli si třeba tři krávy a mohli s nimi jít hned na jatka, kde za ně už peníze získali," řekl právník. "Nebo je také možná dohoda o postupném splácení v naturáliích - lidé například dostanou každé Vánoce od družstva prase," dodal právník. Naopak předseda Asociace soukromých zemědělců okresu Přerov upozorňuje, že v takových případech nic nenutí družstva a jejich nástupnické společnosti, aby dohody dodržely. "Řada družstev se ocitla a ocitá v likvidaci, takže lidé, kteří by měli být vypořádáni, přijdou zkrátka. Navíc spousta společností, které uzavřely podobné dohody, je neplní a oprávnění majitelé opět nic nezmohou," řekl Antonín Horník. "Vím o řadě takových případů a občas jsem si říkal vzhledem k situaci, v jaké je u nás zemědělství, že jsme měli udělat něco podobného. Jenže jsme vždycky byli a budeme slušné družstvo, takže nikdo z lidí, kteří u nás mají své podíly, se o své peníze bát nemusí," řekl předseda ZD Kokory František Ježík. "Nikdo o svůj majetek nepřijde. Lidé to naštěstí pochopili, věří nám, protože vidí naše výsledky, takže jsou ochotní počkat," dodal předseda. "Pokud se lidem podaří s družstvem rozumně dohodnout, je to dobré. V těch ostatních případech si ale myslím, že nejrozumnějším řešením, jak získat alespoň část peněz zpět, je podání žaloby. A to čím dříve, tím lépe," konstatoval Antonín Horník. Určitou nadějí na vyrovnání dluhů byly návrhy novel transformačního zákona. Ty předpokládaly převzetí pohledávek státem. "Navržené řešení však bylo nespravedlivé vůči těm poctivým družstvům, která zodpovědně nároky vypořádala. Poslanci čtyřkoalice proto vedli jednání o doplnění daňových úlev pro družstva, která se s oprávněnými osobami vypořádala. Bohužel v posledních týdnech roku byly návrhy novel staženy a předložení nových návrhů a jejich schválení před uplynutím doby promlčení nyní vylučuje krátká doba do konce funkčního období Poslanecké sněmovny," uvedla senátorka Seitlová.
</TEXT>
</DOC>
<DOC>
<DOCID>MF-20020107449</DOCID>
<DOCNO>MF-20020107449</DOCNO>
<DATE>01/07/02</DATE>
<TITLE>
Komise kraje: střet zájmů?
</TITLE>
<TEXT>
V krajské dopravní komisi sedí také šéf soukromé dopravní společnosti
Majitelé malých autodopravních společností na Prostějovsku kritizují, že v dopravní komisi kraje zasedá jejich největší konkurent.
Prostějov - Soukromým autodopravcům z Prostějovska, kteří provozují autobusové linky v obcích, se nelíbí, že v dopravní komisi kraje, který jim bude udělovat licence, sedí i šéf jejich největší konkurence - prostějovské akciové společnosti FTL. Dopravci to dokonce považují za střet zájmů. Ředitel FTL Jaroslav Hanák ani zástupci kraje s tím nesouhlasí. "Příští rok nám všem končí platnost licence. Obáváme se, že až budeme žádat o její prodloužení, majitel FTL může ze své pozice prosazovat, aby nám kraj nevyhověl," míní autodopravce z Držovic Jaroslav Studený. "Je to střet zájmů. I kdyby udělování licencí Jaroslav Hanák nemohl přímo ovlivnit, člověk v tomto postavení si cestu k prosazování vlastní firmy na kraji vždy najde," přidal se František Konečný, který podniká ve Vrbátkách. Prezident společnosti FTL Jaroslav Hanák není k zastižení. Již dříve však jakýkoliv střet zájmů odmítl. "Stejně jako jiní funkcionáři jsem byl řádně zvolen ve volbách do krajské dopravní komise na základě politických dohod v prostějovském regionu," sdělil Hanák Prostějovskému večerníku. Zároveň namítl, že na udělování licencí autodopravcům nebude mít žádný vliv. "Toto schvalování v žádném případě nepůjde přes naši komisi," dodal Hanák. Jeho tvrzení však nepřímo vyvrátil mluvčí Olomouckého kraje Tomáš Kocych. I když podle něj dopravní komis e nemůže o ničem sama rozhodovat, potvrdil, že může rozhodnutí krajské rady ovlivnit. "Komise je pouze poradním orgánem krajské rady. Teoreticky sice může navrhnout, aby Jaroslav Hanák byl jediným autodopravcem v okrese, něco takového by však rada těžko odhlasovala," tvrdí Kocych. V dopravní komisi kraje se schází celkem třináct lidí. Vedle Jaroslava Hanáka je jejím členem i zástupce soukromých autodopravců z Přerovska, jednatel společnosti MHD Hranice. Ostaními členy jsou zaměstnanci Českých drah, starostové obcí, vedoucí referátu dopravy okresního úřadu či ředitel policie. Jaroslava Hanáka do k omise navrhli krajští radní, kteří kandidovali za Nezávislé. "Jaroslav Hanák je předsedou celostátní profesní organizace autodopravců a může Olomouckému kraji pomoci při řešení problémů s autobusovou dopravou," vysvětlil nominaci krajský zastupitel za Nezávislé Jaroslav Střelák. Za střet zájmu nepovažuje členství Jaroslava Hanáka v dopravní komisi ani zástupce hejtmana Ivan Kosatík, který má dopravu v kraji na starosti: "Je to jen jeden člověk v kolektivním a poradním orgánu, který navíc nemá žádnou výkonnou moc." Olomoucký kraj má celkem dvanáct komisí. Celkem v nich zasedá asi sto padesát lidí.
</TEXT>
</DOC>
<DOC>
<DOCID>MF-20020107450</DOCID>
<DOCNO>MF-20020107450</DOCNO>
<DATE>01/07/02</DATE>
<TEXT>
Les běžeckých lyží je nyní prakticky před každou restaurací či bufetem, které jsou na trase jakékoli sněhové stopy. Na snímku se lyžaři se zastavují v hostinci Pod Jedovou v Pohořanech na Olomoucku.
</TEXT>
</DOC>
<DOC>
<DOCID>MF-20020107451</DOCID>
<DOCNO>MF-20020107451</DOCNO>
<DATE>01/07/02</DATE>
<TITLE>
Loni bylo v Olomouckém kraji celkem patnáct vražd
</TITLE>
<GEOGRAPHY>Olomouc</GEOGRAPHY>
<TEXT>
V pěti okresech Olomouckého kraje kriminalisté v loňském roce vyšetřovali celkem patnáct vražd. Spravedlnost nedohonila pachatele pouze v jednom případě. "Jde o vraždu z počátku loňského března, kdy ve studni u opuštěného domu v obci Olšovec u Hranic několik dětí náhodou objevilo mrtvolu pohřešovaného Jindřicha Tvrdoně. Tohoto čtyřicetiletého muže svědci naposledy viděli na konci listopadu v roce 1999. Jeho vozidlo poté policie objevila počátkem prosince v okrese Břeclav," uvedla mluvčí severomoravské policejní správy Dagmar Bednarčíková. Jeden z neojtřesnějších případů se loni stal v Olomouci-Chválkovicích, kde parta chuligánů přepadla v noci důchodkyni v jejím domku, svázala ji, a žena nakonec umřela. Důvodem byla zřejmě fáma, že stará paní má doma větší obnos peněz na plynovou přípojku. Vrahové však nakonec žádné peníze nenašli. Policejní mluvčí Bednarčíková dodala, že nejčastějším motivem vražd byly rodinné neshody a nejčastější obětí muži.
Počet vražd
okres vraždy objasněno
</TEXT>
</DOC>
<DOC>
<DOCID>MF-20020107452</DOCID>
<DOCNO>MF-20020107452</DOCNO>
<DATE>01/07/02</DATE>
<TITLE>
Nočních krádeží ubylo, zloději nechtějí mrznout
</TITLE>
<TEXT>
Vysoké mrazy, které ztěžují život v kraji, přinesly slušným lidem bezpečí. Ani zlodějům se v noci nechtělo do mrazu.
Olomouc - Policie na střední Moravě potvrdila, že v noci ze čtvrtka na pátek, kdy teploty klesly až ke dvaceti stupňům Celsia pod nulou, nikdo nic neukradl, nebyla vloupání do aut a v ulicích panoval nebývalý klid. "V noci na pátek nemáme nic. Je těžké posuzovat, zda za to mohou nízké teploty, vyvrátit to ale samozřejmě nelze. I když na druhou stranu je zřejmé, že normální lidé jsou při takových teplotách raději doma, v ulicích je tím pádem klid a zloději mají větší šanci na úspěch. Já sama si ovšem myslím, že ani zlodějům se v takových mrazech nechce ven," míní mluvčí prostějovské policie Alena Slavotínková. To, že by policie neměla za celou noc jediný případ, je poměrně výjimečné. Například jen v noci na čtvrtek, kdy teploty nebyly ještě tak kruté, se na Prostějovsku kdosi vloupal do hospody a v okresním městě zloději ukradli felicii. Policie kromě toho po ránu zaznamenala dvě vyloupené garáže. Meteorologové ze stanice Luká na Olomoucku uvedli, že minimální teplota byla v noci ze čtvrtka na pátek sedmnáct stupňů pod nulou, což je o pět stupňů méně než průměr minimálních teplot v měsíci lednu. Letos jde zatím o největší mráz. Žádnou práci v tu dobu neměli ani policisté na Olomoucku a Šumpersku. "Za noc na pátek zatím žádná událost hlášena nebyla. Je možné, že ani zloději v takových mrazech raději nechodí ven. Dostat se například do automobilu může být totiž velký problém, pachatel má v noci rychle zkřehlé ruce a špatně se mu pracuje," podotkla mluvčí olomoucké policie Marta Vlachová. Přitom v jiných nocích policie na Olomoucku obvykle eviduje minimálně jedno ukradené auto či vloupání. Například v noci na čtvrtek v olomouckých ulicích zmizela felicie. Podobnou zkušenost mají také strážci zákona na Šumpersku. "Když je extrémní počasí, tak je běžné, že se snižuje trestná činnost. Běžné kriminální živly prostě reagují na změny počasí. I když jsou třeba velké lijáky, noc je klidnější a tuctových vloupaček a krádeží je méně. Oni jsou totiž zloději také lidi, jsou pohodlní, někdy se jim nechce a mají své obavy a strachy," podotkl mluvčí šumperské policie Josef Ostřanský.
</TEXT>
</DOC>
<DOC>
<DOCID>MF-20020107453</DOCID>
<DOCNO>MF-20020107453</DOCNO>
<DATE>01/07/02</DATE>
<TEXT>
Olomoucká horolezkyně Dina Štěrbová nechává nahlédnout do světa velikánů. Od soboty je totiž v Galerii Jana na Svatém Kopečku výstava jejích fotografií Himálaj, krajina srdce.
</TEXT>
</DOC>
<DOC>
<DOCID>MF-20020107454</DOCID>
<DOCNO>MF-20020107454</DOCNO>
<DATE>01/07/02</DATE>
<TITLE>
Hudbu na radnici čeká koncertní tečka
</TITLE>
<TEXT>
Vydařený šumperský projekt Hudba na radnici udělá zítra večer tečku za svým prvním ročníkem. Projekt ale bude pokračovat i v budoucnu.
Šumperk - Organizátor cyklu koncertů Roman Janků pozval do Šumperka mezzosopranistku Karolinu Berkovou. Sám Janků doprovodí zpěvačku na violu. Spolu s ním bude doprovázet talentovanou pěvkyni Marcela Pflegerová na klavír. Zá věrečný šestý koncert ročního cyklu neproběhne v obřadní síni šumperské radnice, ale ve výstavní síni Okresního vlastivědného muzea. Karolína Berková je vítězkou mezinárodní pěvecké soutěže Emy Destinové a laureátkou mezinárodní soutěže Antonína Dvořá ka. "Posluchači se mohou těšit na tři známé písňové cykly, které Karolína Berková představila v roce 2000 v divadelním představení Severní noci. Skladby posluchačům přiblíží souznění muže a ženy a různé polohy jejich vztahu," uvedl Janků. Na koncertu zazní skladby Roberta Schumanna, Petra Ebena a Josefa Křičky, které posluchačům přiblíží vztah muže a ženy. Koncert začíná v devatenáct hodin. Pro velký ohlas Hudby na radnici plánuje Janků výrazné rozšíření koncertů klasické hudby, které budou v sezoně 2002/2003 probíhat také v šumperském muzeu a Domu kultury. "Hudba na radnici se stane součástí širšího projektu nazvaného Šumperská klasika, který nabídne šestnáct koncertů. Větší sály volíme proto, že určité tituly není možné v komorním prostředí radnice uskutečnit," vysvětlil Janků. Prozradil, že posluchači se mohou v rámci šumperské klasiky těšit na dvě opravdové lahůdky: říjnový koncert Janáčkovy filharmonie Ostrava a prosincové vystoupení houslisty Pavla Šporcla.
</TEXT>
</DOC>
<DOC>
<DOCID>MF-20020107455</DOCID>
<DOCNO>MF-20020107455</DOCNO>
<DATE>01/07/02</DATE>
<TITLE>
Poněkud divná literatura faktu
</TITLE>
<HEADING>
Recenze
</HEADING>
<TEXT>
Olomoucké mu nakladatelství Votobia se občas stává, že si nevybere dost kvalitní titul, a navíc jej dále znehodnotí lhostejným vztahem ke kvalitě tištěné podoby. Snad proto neuvádí v tiráži jméno autora či korektora, neboť v textu se to jen hemží tiskovými chybami a ani se jmény si nemůže být čtenář jist (generál Barenklan je taky Bärenklan i Bärenklau apod). Takto tedy Votobia vypravila spisek Zdeňka Vyhlídala Pandur Trenk a doprovodila jej slibným podtitulem Vzestup a pád legendárního velitele ve službách Marie Terezie. Vyhlídal vydal tento titul už v sedmdesátých letech, a to na pokračování v tehdejších novinách Brněnský večerník. Na knižním textu je toto novinové uvádění znát. Autor Zdeněk Vyhlídal romantizuje postavu krutého a hamižného válečníka nedoloženými dobrodružstvími, často se v knize opakuje, stereotypně a s notnou dávkou historické licence líčí Trenkovy bitvy, vstupuje do textu banálními "poučeními" a "závěry". Snad všechno proto, že se na mumii barona Trenka chodí dívat davy turistů do brněnského kapucínského kláštera a že to je jedna z brněnských "pamětihodností". Trenk je tu také neprávem představen jako jedna z největších osobností, které kdy byly vězněny na Špilberku. Jde tedy jak obsahově, tak zpracováním o pokleslou literaturu faktu, a vlastně by se takto ani označovat neměla. Ostatně, to si uvědomil na samý závěr i autor, když přiznal, že nemůže vyloučit jistou poplatnost někdejším zkreslenostem. Jenže životopisy všelijakých válečníků dnes mimořádně "frčí", a tak proč nevydat znovu čtvrtstoletí starou a zjevně zastaralou práci.
Zdeněk Vyhlídal, Pandur Trenk, Vzestup a pád legendárního velitele ve službách Marie Terezie. Vydalo nakladatelství Votobia Olomouc 2001, 190 stran, cena a náklad neuvedeny.
- Na obálce Vyhlídalovy knihy je reprodukce portrétu barona Trenka, který pochází ze sbírek Muzea města Brna.
</TEXT>
</DOC>
<DOC>
<DOCID>MF-20020107456</DOCID>
<DOCNO>MF-20020107456</DOCNO>
<DATE>01/07/02</DATE>
<TITLE>
V misi SFOR je Žižka voják i diplomat
</TITLE>
<TEXT>
Bývalý velitel prostějovské posádky: Česká armáda si při svém působení na Balkáně získala dobré jméno
Olomouc, Záhřeb (Chorvatsko) - Nejvyšším českým vojenským představitelem v misi SFOR v Chorvatsku je bývalý velitel prostějovské posádky plukovník Miroslav Žižka.
</TEXT>
<HEADING>
- Jaké jsou úkoly vaší mise v Chorvatsku?
</HEADING>
<TEXT>
Mým úkolem je reprezentovat velitele SFOR, tříhvězdičkového amerického generála Johna B. Silvestera na území Chorvatska a dbát na dodržování smlouvy mezi NATO a Chorvatskou republikou o činnosti jednotek NATO v této zemi. Jednáme rovněž s hlavními představiteli chorvatské vlády o problémech naší mise a provádíme inspekce vojenských obchodů na území Bosny a Hercegoviny a Chorvatska. Na starosti mám také zabezpečení plynulé přepravy vojenského materiálu, potravin a zboží po moři a po zemi. Posledním úkolem je ochrana všech významných vojenských návštěv na území Chorvatska.
Jsem přímo podřízen jednohvězdičkovému generálovi italské armády, který má funkci Acos Support, což je volně přeloženo zástupce náčelníka štábu SFOR pro logistickou podporu. Touto cestou jsem podřízen i veliteli SFOR. Můj hlavní partner, se kterým jednám, je úřad vlády Chorvatské republiky. Dále pravidelně hovořím s představiteli ministerstva obrany a vnitra. Každý měsíc se také zúčastňuji jednání vojenských přidělenců států NATO v Chorvatsku, recepcí pořádaných ambasádami všech států a pravidelně navštěvuji českou ambasádu v Záhřebu. Pak také existuje řada nepravidelných jednání se zástupci ostatních armád. Při vánočním koncertu, který pořádal český velvyslanec v Chorvatsku ve své rezidenci, jsem měl možnost setkat se i s manželkou prezidenta Mesice.
- Jak se v Chorvatsku domlouváte?
Jediným jazykem pro veškerá jednání je angličtina.
</TEXT>
<HEADING>
- Jak vypadá váš běžný pracovní den?
</HEADING>
<TEXT>
Nelze nějak přesně charakterizovat můj služební den, protože ty dny jsou rozdílné. Pokud ale zůstávám v Záhřebu, tak mám dva pevné termíny: v osm hodin ráno video konference s velitelstvím v Sarajevu a ve čtyři odpoledne návštěva fitcentra. Hodně času trávím studiem nejrůznějších materiálů. Za dva měsíce, co jsem tady, jsem nalétal kolem pěti tisíc kilometrů a najezdil v autě dalších asi deset tisíc kilometrů. Navštívil jsem například všechna velitelství divizí v Bosně a Hercegovině v Tuzle, Mostaru a Banja Luce a samozřejmě Sarajevo .
- Co vás nyní v novém roce čeká nejdůležitějšího?
Úkolem pro celý tým je zabezpečit podmínky pro práci ostatních jednotek, které využívají Chorvatsko zejména pro přepravu materiálu, ať už po železnici, po moři nebo po silnicích. Ale nyní nás čeká nejdůležitější úkol, a to je připravit materiály a kompletní informace pro možné jednání velitele SFOR s chorvatským prezidentem Mesicem.
</TEXT>
<HEADING>
- Jste více vojákem, nebo diplomatem?
</HEADING>
<TEXT>
Nyní pracuji s mezinárodním štábem a moje funkce patří mezi nejvyšší funkce v této misi. Navíc je to opravdu funkce spíš diplomatického charakteru. Nejsem ale jediným příslušníkem české armády v této misi. Je nás tu celkem patnáct Čechů, šest pracuje na velitelství SFOR v Sarajevu, pět dalších tvoří jedinou českou jednotku Cimic v Prijedoru, dva jsou na velitelství v Banja Luce a dva jsme v Záhřebu. Česká armáda si za své působení na Balkáně získala velice dobré jméno a každý od nás očekává kvalitní práci. Samozřejmě se se svými lidmi setkávám minimálně jednou za měsíc a hovořím také s jejich nadřízenými.
- Když zkušenostmi, které z mise máte, poměřujete českou armádu, jak je na tom?
Myslím si, že není velký rozdíl mezi naší armádou a ostatními armádami. I zde jsou problémy, které jsou typické pro naši armádu, a všechno záleží na konkrétních lidech a na komunikaci mezi nimi. Za největší slabinu považuji cestování, zejména v zimě. Stane se, že jedu do Sarajeva, což trvá půl hodiny letadlem, ale já musím například kvůli nepříznivému počasí sedm hodin tam a sedm zpět.
</TEXT>
<HEADING>
- Jak jste trávil Silvestra?
</HEADING>
<TEXT>
Můj zástupce je kanadský podplukovník Dominigue Guay, který trávil vánoční svátky v Záhřebu a já byl s rodinou. Proto jsem mu umožnil, aby na závěr roku jel do Velike Kladusi, kde je kanadský kontingent. Já jsme byl na Silvestra v Záhřebu.
Můj zástupce je kanadský podplukovník Dominigue Guay, který trávil vánoční svátky v Záhřebu a já byl s rodinou. Proto jsem mu umožnil, aby na závěr roku jel do Velike Kladusi, kde je kanadský kontingent. Já jsme byl na Silvestra v Záhřebu.
</TEXT>
</DOC>
<DOC>
<DOCID>MF-20020107457</DOCID>
<DOCNO>MF-20020107457</DOCNO>
<DATE>01/07/02</DATE>
<TITLE>
Kam putuje sníh, který netaje? Je to různé
</TITLE>
<GEOGRAPHY>Olomouc</GEOGRAPHY>
<TEXT>
Kdyby ho někdo kradl, nikdo mu za to želízka nenasadí, naopak mu poděkuje. Tolik je letos sněhu. Zatímco z hor by jej nikdo odnést nechtěl, kolem silnic by se ho lidé rádi zbavili. Ale kam s ním? "Jak stále jezdíme po silnicích a prohrnujeme, někde jsou už sněžné bariéry vysoké dva a půl metru," říkají třeba přerovští silničáři. Stejně jako oni i další lidé, kteří udržují silnice tak tak sjízdné, už nemají kam sníh odhrnovat. Tak jej musí odvážet. Kam ale putuje sníh, který nikdo nechce? "Jednoduše ho naložíme speciálními nakladači a odvážíme na pole nebo na skládku. Máme takovou tichou dohodu se zemědělskými družstvy nebo se domluvíme se starosty a vyvezeme jej na obecní skládku," vysvětlují silničáři z Olomoucka. Balíky sněhu však někdy končí i na volných plochách uprostřed měst, kde dospělým nevadí a dětem přinesou spoustu radosti. "Sníh vozíme do bývalých ruských kasáren na kraji města. Letos tam už jelo asi sto padesát aut," říká Jan Prejda z Technických služeb v Jeseníku. Kopce sněhu služby, které nákladní auta vyloží uprostřed vojenského cvičiště, nikoho k sáňkování nelákají ani nikomu nevadí. "Tady v okolí je kopečků dost a povolení od ekologů máme. Na jaře sníh jednoduše roztaje a proteče přes kanalizaci a čističku," dodal Prejda. Co firma, to jiný recept. "My jej jednoduše posuneme dál do pole. Na horách se nesmí solit, je to čistý sníh, tak to zemědělcům nevadí. Naopak to pro nás sami dělají, protože mají speciální techniku," říká dispečer prostějovské správy silnic Vladislav Urbanovský. Kolem cest na Konicku nebo na Drahansku jsou už teď bariéry kolem cest vysoké asi jako autobus. Stejnou zásobu vláhy polím dnes dodávají i silničáři na Přerovsku. "Vytlačíme jej do pole. Solíme jen silnice, kde zbyly tři centimetry sněhu, aby se rozpustil. Když je ho tam více, bylo by to plýtvání penězi a taky neúčinné," řekla Jarmila Skopalová z přerovské správy silnic . Se sněhem si naopak žádné vrásky nehodlají dělat silničáři na Šumpersku. "Kam bychom jej dávali, nikam," konstatuje dispečer šumperských silničářů Pavel Švestka. "Na to, abychom jej ještě někam vozili, nemáme peníze. Sníh, který překáží v obci, si obec uklidí sama. My jej necháme na okraji silnice. A když je z něj už moc vysoká hradba, strhneme to. Je to ale i výhoda. Alespoň se silnice nezafoukává," zhodnotil dispečer.
Olomouc - Kdyby ho někdo kradl, nikdo mu za to želízka nenasadí, naopak mu poděkuje. Tolik je letos sněhu. Zatímco z hor by jej nikdo odnést nechtěl, kolem silnic by se ho lidé rádi zbavili. Ale kam s ním? "Jak stále jezdíme po silnicích a prohrnujeme, někde jsou už sněžné bariéry vysoké dva a půl metru," říkají třeba přerovští silničáři. Stejně jako oni i další lidé, kteří udržují silnice tak tak sjízdné, už nemají kam sníh odhrnovat. Tak jej musí odvážet. Kam ale putuje sníh, který nikdo nechce? "Jednoduše ho naložíme speciálními nakladači a odvážíme na pole nebo na skládku. Máme takovou tichou dohodu se zemědělskými družstvy nebo se domluvíme se starosty a vyvezeme jej na obecní skládku," vysvětlují silničáři z Olomoucka. Balíky sněhu však někdy končí i na volných plochách uprostřed měst, kde dospělým nevadí a dětem přinesou spoustu radosti. "Sníh vozíme do bývalých ruských kasáren na kraji města. Letos tam už jelo asi sto padesát aut," říká Jan Prejda z Technických služeb v Jeseníku. Kopce sněhu služby, které nákladní auta vyloží uprostřed vojenského cvičiště, nikoho k sáňkování nelákají ani nikomu nevadí. "Tady v okolí je kopečků dost a povolení od ekologů máme. Na jaře sníh jednoduše roztaje a proteče přes kanalizaci a čističku," dodal Prejda. Co firma, to jiný recept. "My jej jednoduše posuneme dál do pole. Na horách se nesmí solit, je to čistý sníh, tak to zemědělcům nevadí. Naopak to pro nás sami dělají, protože mají speciální techniku," říká dispečer prostějovské správy silnic Vladislav Urbanovský. Kolem cest na Konicku nebo na Drahansku jsou už teď bariéry kolem cest vysoké asi jako autobus. Stejnou zásobu vláhy polím dnes dodávají i silničáři na Přerovsku. "Vytlačíme jej do pole. Solíme jen silnice, kde zbyly tři centimetry sněhu, aby se rozpustil. Když je ho tam více, bylo by to plýtvání penězi a taky neúčinné," řekla Jarmila Skopalová z přerovské správy silnic . Se sněhem si naopak žádné vrásky nehodlají dělat silničáři na Šumpersku. "Kam bychom jej dávali, nikam," konstatuje dispečer šumperských silničářů Pavel Švestka. "Na to, abychom jej ještě někam vozili, nemáme peníze. Sníh, který překáží v obci, si obec uklidí sama. My jej necháme na okraji silnice. A když je z něj už moc vysoká hradba, strhneme to. Je to ale i výhoda. Alespoň se silnice nezafoukává," zhodnotil dispečer.
</TEXT>
</DOC>
<DOC>
<DOCID>MF-20020107458</DOCID>
<DOCNO>MF-20020107458</DOCNO>
<DATE>01/07/02</DATE>
<TEXT>
už má za sebou několik týdnů ve funkci styčného důstojníka mise SFOR pro Chorvatskou republiku
</TEXT>
</DOC>
<DOC>
<DOCID>MF-20020107459</DOCID>
<DOCNO>MF-20020107459</DOCNO>
<DATE>01/07/02</DATE>
<TEXT>
Hromady sněhu končí na různých místech. Například v Rýmařově, pokud je sněhová nadílka štědrá, jsou k radosti dětí hromady sněhu na náměstí. Časem je však nákladní auta zase odvezou.
</TEXT>
</DOC>
<DOC>
<DOCID>MF-20020107460</DOCID>
<DOCNO>MF-20020107460</DOCNO>
<DATE>01/07/02</DATE>
<TITLE>
Markéta Březovská vystavuje v Přerově
</TITLE>
<GEOGRAPHY>Přerov</GEOGRAPHY>
<TEXT>
Malby, kresby a grafiky, jejichž autorkou je výtvarnice Markéta Březovská, nabízí odedneška návštěvníkům Galerie Městského informačního centra v Přerově. Výstava potrvá až do konce měsíce.
Přerov - Malby, kresby a grafiky, jejichž autorkou je výtvarnice Markéta Březovská, nabízí odedneška návštěvníkům Galerie Městského informačního centra v Přerově. Výstava potrvá až do konce měsíce.
</TEXT>
</DOC>
<DOC>
<DOCID>MF-20020107461</DOCID>
<DOCNO>MF-20020107461</DOCNO>
<DATE>01/07/02</DATE>
<TEXT>
Misie ve Šternberku pohledem fotoaparátu Šternberk - Fotografický projekt Aleny Dvořákové a Viktora Fischera nazvaný Misie bude od úterý k vidění v Galerii Šternberk. Vernisáž výstavy bude zítra v 17.30 hodin a expozici si budou moci zájemci prohlédnout do 8. února. Další část fotografického projektu bude veřejnosti představena formou diapozitivů na besedě s autory, která se uskuteční v rámci vernisáže.
</TEXT>
</DOC>
<DOC>
<DOCID>MF-20020107462</DOCID>
<DOCNO>MF-20020107462</DOCNO>
<DATE>01/07/02</DATE>
<TITLE>
Vyšla kniha úvah nejen o polské literatuře
</TITLE>
<GEOGRAPHY>Olomouc</GEOGRAPHY>
<TEXT>
Eseje nejen o polské literatuře obsahuje kniha nazvaná V Evropě, čili... Vydalo ji olomoucké nakladatelství Votobia a jejím autorem je Aleksander Fiut, přední polský literární vědec, kritik, historik a esejista. Působí na univerzitě v Krakově a přednáší také ve Francii a USA. V 90. letech několikrát navštívil Českou republiku a na olomoucké polonistice se představil cyklem přednášek o současné polské literatuře. Té je také věnována převážná část esejů v knize. V publikaci nechybí ale ani Fiutovy úvahy nad dílem Kundery, Kiše či Brodského.
Olomouc - Eseje nejen o polské literatuře obsahuje kniha nazvaná V Evropě, čili... Vydalo ji olomoucké nakladatelství Votobia a jejím autorem je Aleksander Fiut, přední polský literární vědec, kritik, historik a esejista. Působí na univerzitě v Krakově a přednáší také ve Francii a USA. V 90. letech několikrát navštívil Českou republiku a na olomoucké polonistice se představil cyklem přednášek o současné polské literatuře. Té je také věnována převážná část esejů v knize. V publikaci nechybí ale ani Fiutovy úvahy nad dílem Kundery, Kiše či Brodského.
</TEXT>
</DOC>
<DOC>
<DOCID>MF-20020107463</DOCID>
<DOCNO>MF-20020107463</DOCNO>
<DATE>01/07/02</DATE>
<TITLE>
Kulturní servis
</TITLE>
<TEXT>
KINO SVĚT: Amélie z Montmartru ( 16.30, 18.30)
GALERIE A KNIHKUPECTVÍ SKLEP: Dagmar Havlíčková - Obrazy a textilní tvorba
ZÁMEK: Obrazy s vánoční tematikou
DIVADLO PETRA BEZRUČE: Petr Novák - Jesenicko ve fotografiích
INTERNETOVÁ KAVÁRNA PLÍŽIVÁ KONTRA: Iva Pretschová - Člověk
</TEXT>
<HEADING>
STŘEDISKO VOLNÉHO ČASU: Akademie III. věku ( 16.30)
</HEADING>
<TEXT>
PAMÁTNÍK ADOLFA KAŠPARA: Loštice v obrazech, Kapitoly z dějin Loštic, Střelecké terče 19. století z Loštic, Stanislav Adam - hudební skladatel (120. výročí narození)
MUZEUM: Kamenina měšťanských domácností
KINO CENTRAL: Deník princezny ( 17.30, 20.00)
KINO LÍPA: Babí léto ( 17.30), Synův pokoj ( 20.00)
KINO METROPOL: Z pekla ( 17.30, 20.00)
MORAVSKÉ DIVADLO: Faust II (Moravské divadlo Olomouc, 19.00)
GALERIE BOHÉMA: Vánoční nabídka
GALERIE PODKOVA: Skupina Střet 2001
GALERIE TITANIC (DIVADLO HUDBY): Broňa Šnajdrová - Žena v domácnosti
GALERIE U MLOKA (P-CENTRUM): Miroslav Němeček - Dívky 2000
CENTRUM VOLNÉHO ČASU YMCA: Doučování ( 14.00), Kroužek keramiky ( 14.00)
MATEŘSKÉ CENTRUM KLUBÍČKO: Budoucím maminkám ( 10.00)
NA PALDĚ: Filmový klub
KINO HVĚZDA: Kapky deště na rozpálených kamenech ( 17.30), Zoolander ( 20.00)
KINO METRO 70: Z pekla štěstí 2 ( 14.00), Amélie z Montmartru ( 20.00), Zoolander ( 17.30)
LIDOVÁ HVĚZDÁRNA: Hvězdný vesmír, Z dějin prostějovské astronomie
NÁRODNÍ DŮM: Pavel Hartl - Dýmky, Dagmar Koverdynská-Nováková - Sochy a plastiky
KULTURNÍ KLUB DUHA: Taneční studio Evy Štefkové ( 16.30), Zkoušky SLPT Mánes
LIDOVÁ HVĚZDÁRNA: Večerní pozorování dalekohledy ( 18.30), Pozorování Slunce ( 14.00)
KINO OKO: Blikající světla (18 hodin)
KINO OKO: Training Day ( 17.30), Čokoláda ( 20.00)
GALERIE AVE ART: Stálá výstava uměleckých děl
</TEXT>
</DOC>
<DOC>
<DOCID>MF-20020107464</DOCID>
<DOCNO>MF-20020107464</DOCNO>
<DATE>01/07/02</DATE>
<TITLE>
Tip dnes
</TITLE>
<TEXT>
Vlídná nadgenerační komedie, v níž Vlastimil Brodský a Stella Zázvorková vytvářejí sehranou manželskou dvojici penzistů
</TEXT>
</DOC>
<DOC>
<DOCID>MF-20020107465</DOCID>
<DOCNO>MF-20020107465</DOCNO>
<DATE>01/07/02</DATE>
<TITLE>
UDÁLOSTI: Silvestr byl klidnější. Kraji vládl mráz
</TITLE>
<TEXT>
Střední Morava - Přerov vzdal hold Venclovskému. Přerovskému rodáku Františku Venclovskému odhalili na Silvestra pamětní desku přímo na nábřeží řeky Bečvy. Deska spatřila světlo světa při tradiční otužilecké show, kterou si Venclovský nikdy nenechal ujít. Přemožitele kanálu La Manche tentokrát reprezentovala Dana Zbořilová, která jej překonala loni v létě.
Silvestr byl letos klidnější. Oslavy konce a začátku roku byly letos na mnoha místech klidnější než v uplynulých letech. Kromě jednoho vážnějšího zranění neměli hasiči ani záchranáři mnoho práce. Alkohol šel ovšem na dračku, a tak museli lékaři například pomoci čtrnáctiletému mladíkovi, který se opil tak, že skončil na jednotce intenzivní péče. Těžce se zranil mladík ze Šumperka, kterého zasáhla světlice přímo do obličeje.
Tříkrálová sbírka začala . Arcidiecézní charita odstartovala již potřetí sbírku peněz pro sociálně slabé. Peníze opět vybírají koledníci v převlecích tří králů s dospělým doprovodem v celé arcidiecézi.
Sigma je bez posil i bez Látala . Fotbalový klub Sigma Olomouc, jehož hráči se na podzim nedostali do žádoucí formy, se snaží připravit na jarní část ligy. Na prvním tréninku se ovšem neobjevila žádná nová posila, i když klub usiluje o získání několika nových hráčů. Naopak v kabině ani v rezervním týmu nebude místo pro Látala a Hapala. Schválilo to vedení klubu, které nebude oběma bránit v přestupu.
Hokeji v Šumperku hrozí zánik . O jeden hlas se zastupitelé města rozhodli, že nedají prvoligovému hokeji milion korun, který nutně potřebuje, aby dokončil sezonu. Klub dluží hráčům na výplatách čtyři sta tisíc korun. Na schválení milionu od města čekali také sponzoři, kteří si tyto peníze dali jako podmínku svých dotací.
Velká chumelenice řádila v Olomouckém kraji. Návaly sněhu komplikovaly život lidem, kalamita zastavila dopravu na třiceti silnicích v kraji. Silnice navíc začala letošní zima ničit a správci zatím netuší, z jakých peněz vzniklé díry v cestách opraví.
Za psa milion. Nejmenší pes na světě - čivava Ondra, z Třeštiny na Šumpersku - zemřel a veterináře to může stát až milion korun. Okresní osud totiž rozhodl, že veterinář má právě tolik zaplatit majitelce psa. Ta nechala trpícího psa utratit půl roku poté, co jej na veterinární klinice v Olomouci léčili nevhodným způsobem. Nyní požaduje spravedlnost a vysouzené peníze věnovat na zařízení pro opuštěná zvířata.
Politici dostávali tisíce, i když nechodili na sch ůze. Tři a půl tisíce korun měsíčně dostávali loni členové výborů a komisí Olomouckého kraje, ať už chodili na jednání, nebo ne. Docházka některých politiků, ale i běžných občanů na jednání je mizivá. Několik lidí se na schůzi skupiny, do které se nechali nominovat, neobjevilo ani jednou za rok, peníze ovšem dostali. Kraj chce nyní vymyslet způsob, jak donutit všechny členy k práci a platit jen za účast.
Zloděj odsouzen už v den krádeže. Za několik hodin po činu olomoucký soud odsoudil na osm měsíců do vězení zloděje, který v pátek ráno ukradl v supermarketu alkohol a uzenou krkovici. Rychlý postup soudu umožňuje novela zákona o policii a trestního řádu.
Hanáčtina na internetu. Kurz hanáčtiny dal na internet Ostravan Libor Smital. Na adrese www.olomouc.com/hanactina lidé najdou dvanáct lekcí. Nechybí ani vysvětlení gramatiky a písničky.
</TEXT>
</DOC>
<DOC>
<DOCID>MF-20020107466</DOCID>
<DOCNO>MF-20020107466</DOCNO>
<DATE>01/07/02</DATE>
<TITLE>
SILVESTR &amp; NOVÝ ROK
</TITLE>
<TEXT>
Většina lidí pustila běžné problémy za hlavu a cele se věnovala bujarým oslavám příchodu nového roku
</TEXT>
</DOC>
<DOC>
<DOCID>MF-20020107467</DOCID>
<DOCNO>MF-20020107467</DOCNO>
<DATE>01/07/02</DATE>
<TEXT>
První přátelský zápas v novém roce sehráli fotbalisté olomoucké Sigmy s prostějovským LeRKem. Oba trenéři využili široké hráčské soupisky, a tak se na hřišti v obou poločasech objevily zcela odlišné jedenáctky. V olomoucké sestavě se dařilo lépe té druhé a Sigma vyhrála díky dvěma brankám Slováka Reitera 2:1.
</TEXT>
</DOC>
<DOC>
<DOCID>MF-20020107468</DOCID>
<DOCNO>MF-20020107468</DOCNO>
<DATE>01/07/02</DATE>
<TEXT>
Petr Vymazal z Asics AK Olomouc ( na snímku) vyhrál Běh přes Kosíř, úvodní podnik Velké ceny vytrvalců Olomoucka. Loňský vítěz Bulhar Čotov se se zmrzlou tratí vypořádal o něco hůře a do cíle doběhl na bronzové příčce. V hlavní ženské kategorii na nejvyšší stupeň vystoupila Lada Brázdilová z Kroměříže.
</TEXT>
</DOC>
<DOC>
<DOCID>MF-20020107469</DOCID>
<DOCNO>MF-20020107469</DOCNO>
<DATE>01/07/02</DATE>
<TITLE>
Přerov znovu prohrál
</TITLE>
<GEOGRAPHY>Přerov</GEOGRAPHY>
<TEXT>
Přerovské basketbalistky v 11. kole první ligy v domácím prostředí znovu zklamaly a po slabém výkonu podlehly herně i střelecky lepším Strakonicím (55:72). O výsledku rozhodla především druhá čtvrtina, v níž náskok jihočeského družstva překročil hranici deseti bodů a v dalším průběhu se již jen zvyšoval. Po jedenácti kolech domácí nejvyšší soutěže mají Hanačky na svém kontě jediné vítězství. Po výhře posledního Králova Pole nad Spartou se Brňanky bodově dotáhly na přerovský tým a tato dvojice uzavírá prvoligovou tabulku.
Přerov - Přerovské basketbalistky v 11. kole první ligy v domácím prostředí znovu zklamaly a po slabém výkonu podlehly herně i střelecky lepším Strakonicím (55:72). O výsledku rozhodla především druhá čtvrtina, v níž náskok jihočeského družstva překročil hranici deseti bodů a v dalším průběhu se již jen zvyšoval. Po jedenácti kolech domácí nejvyšší soutěže mají Hanačky na svém kontě jediné vítězství. Po výhře posledního Králova Pole nad Spartou se Brňanky bodově dotáhly na přerovský tým a tato dvojice uzavírá prvoligovou tabulku.
</TEXT>
</DOC>
<DOC>
<DOCID>MF-20020107470</DOCID>
<DOCNO>MF-20020107470</DOCNO>
<DATE>01/07/02</DATE>
<TITLE>
Zora podlehla Slavii
</TITLE>
<GEOGRAPHY>Praha</GEOGRAPHY>
<TEXT>
Házenkářky Slavie porazily v 16. kole extraligy Olomouc, kterou přeskočily v tabulce a už jsou druhé. Osmý Tatran doma nestačil na Plzeň.
</TEXT>
<HEADING>
Slavia - Olomouc 23:22
</HEADING>
<TEXT>
V dramatickém utkání vedla Slavia v průběhu druhé půle už o čtyři branky, ale házenkářkám hostujícího celku se podařilo v posledních minutách výsledek zkorigovat. Na bod však Olomouc v Praze nedosáhla. "Holky byly hodně nervózní, v hlavě měly prohru z Olomouce. Celý zápas to vypadalo na výhru, v závěru jsem se obával," přiznal trenér Slavie Luboš Zeman. Hostující Fabíková sice snížila na rozdíl jediného gólu, ale trestný hod proměnila už po závěrečném hvizdu. O výhru domácí celek už Olomouc obrat nestihla. "Oběma týmům chyběly opory. Chtěl bych pochválit Válovou na pivotu, Adámkovou, Knytlovou na křídle a brankářku Královou," dodal trenér Slavie.
V dramatickém utkání vedla Slavia v průběhu druhé půle už o čtyři branky, ale házenkářkám hostujícího celku se podařilo v posledních minutách výsledek zkorigovat. Na bod však Olomouc v Praze nedosáhla. "Holky byly hodně nervózní, v hlavě měly prohru z Olomouce. Celý zápas to vypadalo na výhru, v závěru jsem se obával," přiznal trenér Slavie Luboš Zeman. Hostující Fabíková sice snížila na rozdíl jediného gólu, ale trestný hod proměnila už po závěrečném hvizdu. O výhru domácí celek už Olomouc obrat nestihla. "Oběma týmům chyběly opory. Chtěl bych pochválit Válovou na pivotu, Adámkovou, Knytlovou na křídle a brankářku Královou," dodal trenér Slavie.
</TEXT>
</DOC>
<DOC>
<DOCID>MF-20020107471</DOCID>
<DOCNO>MF-20020107471</DOCNO>
<DATE>01/07/02</DATE>
<TITLE>
Tihlář vychytal cenné tři body
</TITLE>
<GEOGRAPHY>Olomouc</GEOGRAPHY>
<TEXT>
Do nového roku vstoupili hokejisté Olomouce ve druhé lize vítězstvím nad Kroměříží. Čtvrtý celek soutěže porazili 3:0, když všechny branky padly až v poslední části hry. Za tři body hráči děkují především brankáři Tihlářovi, který zmařil několik vyložených šancí soupeře. "Vděčíme mu za výhru. Byl to náš nejlepší hráč na ledě," pochválil svého svěřence trenér Miroslav Venkrbec. Kroměříž měla čtyři šance hned v první třetině, kdy domácí obrana jen s obtížemi stačila dobře bruslícím útočníkům soupeře. "Brankář nás podržel. Kdybychom dostali první gól, tak už výsledek pravděpodobně neotočíme," uvedl jeden z nejzkušenějších olomouckých hráčů Martin Palinek. Do desáté minuty se činili oba brankáři. Hostující Paták likvidoval pokusy Janečka a Palinka, na druhé straně neuspěl Poláček a po něm Setinský. Obraz hry se nezměnil ani po přestávce. Kroměřížský Mateička a Boháč jen potvrdili, že vyzrát na Tihláře nebude jednoduché, ani kroměřížský brankář se nenechal zaskočit trojnásobnou střelou Švece. Olomouci nepomohla ani přesilovka čtyři na tři, která trvala přes minutu. Během tohoto úseku domácí nevystřelili na branku a nedokázali si vytvořit žádný tlak. Zřejmě zlomovým momentem duelu byl samostatný nájezd kroměřížského Marka ve 42. minutě. Tihrář opět skvěle zakročil, a pak se iniciativa pomalu začala přenášet na domácí hokejky. Deset minut před koncem ránu Koláčka brankář Paták pouze vyrazil a Janeček doklepl puk do branky. Tři minuty před ukončením řádné hrací doby definitivně rozhodl Svoboda, když z nájezdu po křídle prostřelil kroměřížského gólmana. Hosté si minutu a půl před koncem vzali oddechový čas, který však na výsledku nic nezměnil. Při následné power play však Koláček přidal třetí branku. V posledních vteřinách hosté měli šanci alespoň korigovat, opět však zasáhl olomoucký brankář. "Chvíli jsem zvažoval, jestli puk nepustím, protože za čisté konto se platí basa piv. Nula je ale nula, a tak jsem puk chytil," smál se po zápase Tihlář.
Olomouc - Do nového roku vstoupili hokejisté Olomouce ve druhé lize vítězstvím nad Kroměříží. Čtvrtý celek soutěže porazili 3:0, když všechny branky padly až v poslední části hry. Za tři body hráči děkují především brankáři Tihlářovi, který zmařil několik vyložených šancí soupeře. "Vděčíme mu za výhru. Byl to náš nejlepší hráč na ledě," pochválil svého svěřence trenér Miroslav Venkrbec. Kroměříž měla čtyři šance hned v první třetině, kdy domácí obrana jen s obtížemi stačila dobře bruslícím útočníkům soupeře. "Brankář nás podržel. Kdybychom dostali první gól, tak už výsledek pravděpodobně neotočíme," uvedl jeden z nejzkušenějších olomouckých hráčů Martin Palinek. Do desáté minuty se činili oba brankáři. Hostující Paták likvidoval pokusy Janečka a Palinka, na druhé straně neuspěl Poláček a po něm Setinský. Obraz hry se nezměnil ani po přestávce. Kroměřížský Mateička a Boháč jen potvrdili, že vyzrát na Tihláře nebude jednoduché, ani kroměřížský brankář se nenechal zaskočit trojnásobnou střelou Švece. Olomouci nepomohla ani přesilovka čtyři na tři, která trvala přes minutu. Během tohoto úseku domácí nevystřelili na branku a nedokázali si vytvořit žádný tlak. Zřejmě zlomovým momentem duelu byl samostatný nájezd kroměřížského Marka ve 42. minutě. Tihrář opět skvěle zakročil, a pak se iniciativa pomalu začala přenášet na domácí hokejky. Deset minut před koncem ránu Koláčka brankář Paták pouze vyrazil a Janeček doklepl puk do branky. Tři minuty před ukončením řádné hrací doby definitivně rozhodl Svoboda, když z nájezdu po křídle prostřelil kroměřížského gólmana. Hosté si minutu a půl před koncem vzali oddechový čas, který však na výsledku nic nezměnil. Při následné power play však Koláček přidal třetí branku. V posledních vteřinách hosté měli šanci alespoň korigovat, opět však zasáhl olomoucký brankář. "Chvíli jsem zvažoval, jestli puk nepustím, protože za čisté konto se platí basa piv. Nula je ale nula, a tak jsem puk chytil," smál se po zápase Tihlář.
</TEXT>
</DOC>
<DOC>
<DOCID>MF-20020107472</DOCID>
<DOCNO>MF-20020107472</DOCNO>
<DATE>01/07/02</DATE>
<TITLE>
Atlet Vymazal vyhrál Běh přes Kosíř i díky vysokým hřebíkům
</TITLE>
<TEXT>
Desetikilometrovým zimním během přes Kosíř v lázních Slatinice v sobotu začala Velká cena vytrvalců Olomoucka.
Slatinice - Olomoucký vytrvalec Petr Vymazal vyhrál v sobotu Zimní běh přes Kosíř, který je zároveň Memoriálem Květoslava Křížka a byl úvodním dílem Velké ceny vytrvalců Olomoucka. Po letech běh opět začínal na staré trati v blízkosti lázní. Deset kilometrů dlouhou trať, vedoucí na Kosíř a zpět, zdolal vítěz za 36:26 minuty. "Téměř celý závod jsme běželi s Bětíkem a až v půlce seběhu jsem mu nastoupil," řekl Vymazal. "Bylo výhodou, že jsem si vzal boty s co největšími hřebíky. Neměl jsem s tratí jediný problém." Právě obuv loni Vymazala připravila o souboj s vítězným Ivanem Čotovem. Bulharský závodník letos skončil až třetí, když mu na záda dýchal vítěz kategorie čtyřicátníků Ladislav Špacír. Nejrychlejší ženou byla Lada Brázdilová z Kroměříže, která zaběhla maraton na Mallorce za 2:49 hodiny. Výsledným časem 44:14 minuty pokořila na Kosíři i většinu mužů z hlavní kategorie.
</TEXT>
</DOC>
<DOC>
<DOCID>MF-20020107473</DOCID>
<DOCNO>MF-20020107473</DOCNO>
<DATE>01/07/02</DATE>
<TITLE>
Olomoučtí basketbalisté podlehli až ve finále starším Francouzům
</TITLE>
<GEOGRAPHY>Olomouc</GEOGRAPHY>
<TEXT>
Až do finále mezinárodního turnaje v basketbale dokráčeli dorostenci UP-BCM Olomouc. V základní skupině si Hanáci počínali zcela suverénně, když si bez problémů poradili s pražským Sokolem 92:60, až díky zlepšenému závěru Olomouc těsně vyhrála (74:72) nad družstvem složeným z hráčů Plzně, Rokycan a Tachova, které startovalo pod hlavičkou Lokomotivy Plzeň. Následující duely byly již zcela jednoznačnou záležitostí Hanáků, kteří postupně rozdrtili lotyšskou Rigu 90:60, Moravskou Slávii Brno 109:40, Sokol Hradec Králové B 130:35 a do té doby neporažené Teplice 120:77. Do finále kadeti olomouckého basketbalového centra mládeže nastupovali jako outsidři, což se také potvrdilo v úvodní čtvrtině, kterou jednoznačně prohráli 29:9. S tímto vývojem se však nesmířili a v poločase rozdíl snížili na sedm bodů. Po přestávce však Hanáci také kvůli únavě z náročného programu propadli především v útočné fázi a mladí Francouzi definitivně rozhodli o výhře 103:81. Olomoucký basketbalista Šťastný se však výborným výkonem ve finále, v němž nastřílel 25 bodů, z toho pět trojek, dostal do nejlepší sestavy turnaje, jehož se zúčastnilo čtrnáct družstev domácí extraligy a 1. ligy dorostu, dva týmy z Rigy, Francouzi z Riomu a česká reprezentace. Také doprovodný program v basketbalových dovednostech nezůstal bez zástupců Olomouce. Trestné hody vyhrál Váňa, střelbu trojek Juránek. "Podtrhli tak celkově úspěšné vystoupení kadetů na velice dobře obsazeném turnaji. Teď je třeba neztratit formu a uplatnit tyto výkony v extralize, v níž je každé vítězství potřeba k cestě do finálové čtveřice," přál si olomoucký trenér Štěpán Válek. Domácí soutěž olomouckému týmu začíná o tomto víkendu, kdy doma hostí Vyšehrad a Spartu Praha.
Olomouc - Až do finále mezinárodního turnaje v basketbale dokráčeli dorostenci UP-BCM Olomouc. V základní skupině si Hanáci počínali zcela suverénně, když si bez problémů poradili s pražským Sokolem 92:60, až díky zlepšenému závěru Olomouc těsně vyhrála (74:72) nad družstvem složeným z hráčů Plzně, Rokycan a Tachova, které startovalo pod hlavičkou Lokomotivy Plzeň. Následující duely byly již zcela jednoznačnou záležitostí Hanáků, kteří postupně rozdrtili lotyšskou Rigu 90:60, Moravskou Slávii Brno 109:40, Sokol Hradec Králové B 130:35 a do té doby neporažené Teplice 120:77. Do finále kadeti olomouckého basketbalového centra mládeže nastupovali jako outsidři, což se také potvrdilo v úvodní čtvrtině, kterou jednoznačně prohráli 29:9. S tímto vývojem se však nesmířili a v poločase rozdíl snížili na sedm bodů. Po přestávce však Hanáci také kvůli únavě z náročného programu propadli především v útočné fázi a mladí Francouzi definitivně rozhodli o výhře 103:81. Olomoucký basketbalista Šťastný se však výborným výkonem ve finále, v němž nastřílel 25 bodů, z toho pět trojek, dostal do nejlepší sestavy turnaje, jehož se zúčastnilo čtrnáct družstev domácí extraligy a 1. ligy dorostu, dva týmy z Rigy, Francouzi z Riomu a česká reprezentace. Také doprovodný program v basketbalových dovednostech nezůstal bez zástupců Olomouce. Trestné hody vyhrál Váňa, střelbu trojek Juránek. "Podtrhli tak celkově úspěšné vystoupení kadetů na velice dobře obsazeném turnaji. Teď je třeba neztratit formu a uplatnit tyto výkony v extralize, v níž je každé vítězství potřeba k cestě do finálové čtveřice," přál si olomoucký trenér Štěpán Válek. Domácí soutěž olomouckému týmu začíná o tomto víkendu, kdy doma hostí Vyšehrad a Spartu Praha.
</TEXT>
</DOC>
<DOC>
<DOCID>MF-20020107474</DOCID>
<DOCNO>MF-20020107474</DOCNO>
<DATE>01/07/02</DATE>
<TITLE>
Olomouc porazila LeRK
</TITLE>
<TEXT>
V úvodním přípravném zápase chyběli pro zranění Kováč se Zbožínkem
Závěr prvního tréninkového týdne před pokračováním ligy si fotbalisté Sigmy zpestřili zápasem, při němž se poprvé v novém roce dostali ke hře s míčem.
Olomouc - První přípravný zápas po vánoční přestávce sehráli fotbalisté Sigmy s druholigovým LeRKem Prostějov. V mrazivém počasí se na řepčínské škváře nehrál příliš pohledný fotbal. Největším kladem zápasu byla absence jakéhokoli zranění. "Terén nebyl příliš dobrý. Pod vrstvou škváry byly ledové plotny, takže hráči klouzali a padali na zem, i když zkoušeli různé typy kopaček," řekl olomoucký trenér Jiří Vaďura. Zápas se v první půli, v níž na obou stranách nastoupili především hráči širších kádrů, povedl lépe Prostějovu. V 19. minutě se z přímého kopu trefil Žemlík, když překvapivým pokusem překonal Vaniaka v olomoucké brance. "Celý první poločas byl takový rozháraný. Hráči spíše běhali po hřišti, na kombinaci a přesnou hru nebyly podmínky," uznal Vaďura. Po přestávce bylo patrné, že Sigma poslala na hřiště silnější jedenáctku. Dvakrát se prosadil střelecky Reiter a otočil výsledek na konečný stav 2:1 pro domácí. První branka padla z pokutového kopu po faulu prostějovského brankáře na Siegla v pokutovém území, ve druhém případě slovenský útočník pohotově doklepl míč do sítě po jedné z mála pohledných akcí. "Soupeř po přestávce přestal stačit. Celkově jsem se zápasem spokojen, i když šlo o přípravný duel. Nejde z něj dělat žádné závěry, ale zapadá do našeho modelu přípravy na jarní část ligy," poznamenal kouč. Trenér prvoligového mužstva má však jiné potíže. Z přípravy vypadli kvůli zdravotním problémům Špiláček s Kováčem. V prvním případě půjde o čtyřdenní výpadek kvůli vymknutému kotníku. U Kováče se však jedná o delší absenci. "Má zánět v achilovce a přibližně čtrnáct dní bude mino," potvrdil Vaďura. Sám hráč, který se vrátil do prvního týmu, je zklamán. "Je to pech. Mám sice vlastní program, ale raději bych normálně trénoval s mužstvem," posteskl si Kováč.
</TEXT>
</DOC>
<DOC>
<DOCID>MF-20020107475</DOCID>
<DOCNO>MF-20020107475</DOCNO>
<DATE>01/07/02</DATE>
<TITLE>
Někteří lidé nechtějí za odpad platit
</TITLE>
<TEXT>
Zákon postihl ty, kteří potají sypali odpad na černé skládky nebo sousedovi do popelnice
Představitelé některých obcí už v prvních dnech roku zažili nepříjemné výstupy s obyvateli, kteří musí od 1. ledna platit za odvoz odpadů
Zátor - Nový zákon o odpadech dal mnoha obcím zbraň proti chatařům a některým obyvatelům, kteří neplatili za likvidaci svých odpadů. "Jsou to nervy. Měla už jsem na obecním úřadě několik lidí, kteří mi nadávali, že musí platit," řekla místostarostka Zátoru na Bruntálsku Salome Sýkorová. Nový zákon umožnil zcela změnit způsob placení likvidace odpadů. Zatímco ještě loni nemusel ani haléř platit ten, kdo tvrdil, že odpadky prostě nevyrábí, letos už poplatek za odpad musí zaplatit každá fyzická osoba a musí si pořídit popelnici. "Někteří lidé nám roky tvrdili, že vše pálí v kamnech a popel rozpráší po zahradě. Přitom bylo v obci hodně černých skládek," řekla místostarostka Sýkorová. Dodala, že někteří chataři odmítali platit za odvoz odpadu s tím, že si svůj odpad vozí z chat domů. "Většinou však s pytlem mrštili někam do křoví nebo ho hodili někomu do popelnice. Například náš starosta měl pořád popelnici plnou. Bydlí totiž na hlavní cestě." Každá obec požaduje platby podle své vyhlášky. V Zátoru musí lidé do 15. února zaplatit polovinu ročních poplatků, tedy čtyřčlenná rodina zhruba jeden tisíc korun. "Teď se všechno zdražuje. Plyn, elektřina i odpady. To mi vadí. Je to velký nápor na peněženku," řekl jeden z obyvatel, kterým další poplatky vadí. Místostarostka Zátoru řekla, že v případě, že obyvatel nezaplatí, může obec peníze stáhnout platebním příkazem z jeho platu.
Co řekli o zákonu, podle něhož musí platit každý za odvoz odpadu:
- Zástupce obce: Někteří tvrdili, že všechen odpad spálí a popel rozsypou po zahradě.
- Chataři a obyvatelé: Je to nápor na peněženku. Zdražují elektřinu, plyn a ještě i odvoz odpadu.
</TEXT>
</DOC>
<DOC>
<DOCID>MF-20020107476</DOCID>
<DOCNO>MF-20020107476</DOCNO>
<DATE>01/07/02</DATE>
<TITLE>
Rozsudky v procesu zněly na více než tisíc let
</TITLE>
<HEADING>
Století
</HEADING>
<GEOGRAPHY>Ostrava</GEOGRAPHY>
<TEXT>
Na více než tisíc let do vězení poslali ostravští soudci v létě roku 1950 na osmdesát obviněných v největším politickém monstrprocesu v kraji. Čtyři obžalované nechali popravit. "Ne, naštěstí už mi osud nikdy nepřivedl do cesty ani tehdejšího soudce Horňanského, ani kruté vyšetřovatele," vzpomíná na proces Zdeněk Růžička, jedna z posledních žijících obětí procesu. Kdyby se tak přece jen stalo, Růžička, který byl tehdy odsouzen na 14 let, ví, že by se z nich nikdo stejně za své činy nekál. "Je zbytečné čekat od komunistů nějaké omluvy. Jejich cíle zůstávají podnes stejné. Když je ta možnost, tak házet demokracii neustále klacky pod nohy," dívá se Růžička skepticky i na dnešní stoupence komunistické ideologie. O monstrprocesu z léta roku 1950 se podle něho v dnešním Moravskoslezském kraji podnes ví jen velice málo. "Učitelé dějepisu se o něm prakticky nezmiňují. Když jsem se nedávno zúčastnil besedy na střední škole, a o procesu vyprávěl na základě vlastní zkušenosti, jeden student mi řekl, že mi nemá důvod věřit," říká Zdeněk Růžička, podle kterého zatím stále na školách převažují dějepisáři odchovaní reálným socialismem.
Ostrava - Na více než tisíc let do vězení poslali ostravští soudci v létě roku 1950 na osmdesát obviněných v největším politickém monstrprocesu v kraji. Čtyři obžalované nechali popravit. "Ne, naštěstí už mi osud nikdy nepřivedl do cesty ani tehdejšího soudce Horňanského, ani kruté vyšetřovatele," vzpomíná na proces Zdeněk Růžička, jedna z posledních žijících obětí procesu. Kdyby se tak přece jen stalo, Růžička, který byl tehdy odsouzen na 14 let, ví, že by se z nich nikdo stejně za své činy nekál. "Je zbytečné čekat od komunistů nějaké omluvy. Jejich cíle zůstávají podnes stejné. Když je ta možnost, tak házet demokracii neustále klacky pod nohy," dívá se Růžička skepticky i na dnešní stoupence komunistické ideologie. O monstrprocesu z léta roku 1950 se podle něho v dnešním Moravskoslezském kraji podnes ví jen velice málo. "Učitelé dějepisu se o něm prakticky nezmiňují. Když jsem se nedávno zúčastnil besedy na střední škole, a o procesu vyprávěl na základě vlastní zkušenosti, jeden student mi řekl, že mi nemá důvod věřit," říká Zdeněk Růžička, podle kterého zatím stále na školách převažují dějepisáři odchovaní reálným socialismem.
</TEXT>
</DOC>
<DOC>
<DOCID>MF-20020107477</DOCID>
<DOCNO>MF-20020107477</DOCNO>
<DATE>01/07/02</DATE>
<TITLE>
Kraj pojede vystavovat na Regiontour
</TITLE>
<GEOGRAPHY>Ostrava</GEOGRAPHY>
<TEXT>
Moravskoslezský kraj se letos poprvé představí na mezinárodním veletrhu turistických možností Regiontour 2002, který začíná 10. ledna v Brně. "Stánek bude prezentovat celý turistický region severní Moravy a Slezska," řekla tisková mluvčí krajského úřadu Jolanda Pilařová. Upřesnila, že například město Ostrava představí expozici Sklep strašidel, která je trvale umístěna na výstavišti Černá louka v Ostravě. Návštěvníky zřejmě upoutá také 3,5 metru vysoká dřevěná socha Praděda, která bude vznikat přímo v průběhu výstavy.
Ostrava - Moravskoslezský kraj se letos poprvé představí na mezinárodním veletrhu turistických možností Regiontour 2002, který začíná 10. ledna v Brně. "Stánek bude prezentovat celý turistický region severní Moravy a Slezska," řekla tisková mluvčí krajského úřadu Jolanda Pilařová. Upřesnila, že například město Ostrava představí expozici Sklep strašidel, která je trvale umístěna na výstavišti Černá louka v Ostravě. Návštěvníky zřejmě upoutá také 3,5 metru vysoká dřevěná socha Praděda, která bude vznikat přímo v průběhu výstavy.
</TEXT>
</DOC>
<DOC>
<DOCID>MF-20020107478</DOCID>
<DOCNO>MF-20020107478</DOCNO>
<DATE>01/07/02</DATE>
<TITLE>
Karviná: Žena dostala úvěr na kradené doklady
</TITLE>
<HEADING>
Z celého kraje DNES
</HEADING>
<TEXT>
Vyšetřovatel obvinil z neoprávněného držení platební karty a úvěrového podvodu šestačtyřicetiletou ženu z Karviné. Ukradla při návštěvě hostitelce z Karviné občanský průkaz a úvěrovou kartu. Pak na ně uzavřela úvěrovou smlouvu a dostala od soukromé společnosti, která aktivovala ukradenou kartu, úvěr třicet tisíc korun. "Žena ještě téhož dne koupila na kartu mobilní telefon za sedm tisíc korun a zlaté šperky za šestnáct tisíc," uvedla mluvčí severomoravské policie Soňa Bradáčová. Pak vybrala další peníze.
Vyšetřovatel obvinil z neoprávněného držení platební karty a úvěrového podvodu šestačtyřicetiletou ženu z Karviné. Ukradla při návštěvě hostitelce z Karviné občanský průkaz a úvěrovou kartu. Pak na ně uzavřela úvěrovou smlouvu a dostala od soukromé společnosti, která aktivovala ukradenou kartu, úvěr třicet tisíc korun. "Žena ještě téhož dne koupila na kartu mobilní telefon za sedm tisíc korun a zlaté šperky za šestnáct tisíc," uvedla mluvčí severomoravské policie Soňa Bradáčová. Pak vybrala další peníze.
</TEXT>
</DOC>
<DOC>
<DOCID>MF-20020107479</DOCID>
<DOCNO>MF-20020107479</DOCNO>
<DATE>01/07/02</DATE>
<TITLE>
Ostrava: Opilý muž roztrhl strážníkovi bundu
</TITLE>
<HEADING>
Z celého kraje DNES
</HEADING>
<TEXT>
Opilý mladík z Ostravy-Svinova ztropil o víkendu výtržnost v tamní restauraci Šimek. Urážel personál, ničil zařízení, napadl strážníka městské policie, kterému roztrhl bundu. "Uchopil strážníka za límec a strhl jej na stůl a pak na zem," líčil mluvčí ostravské policie Milan Klézl a dodal, že policisté poté mladíka zadrželi a odvezli na záchytku. Později mu sdělili podezření z trestného činu útoku na veřejného činitele a výtržnictví.
Opilý mladík z Ostravy-Svinova ztropil o víkendu výtržnost v tamní restauraci Šimek. Urážel personál, ničil zařízení, napadl strážníka městské policie, kterému roztrhl bundu. "Uchopil strážníka za límec a strhl jej na stůl a pak na zem," líčil mluvčí ostravské policie Milan Klézl a dodal, že policisté poté mladíka zadrželi a odvezli na záchytku. Později mu sdělili podezření z trestného činu útoku na veřejného činitele a výtržnictví.
</TEXT>
</DOC>
<DOC>
<DOCID>MF-20020107480</DOCID>
<DOCNO>MF-20020107480</DOCNO>
<DATE>01/07/02</DATE>
<TITLE>
Bruntál: Silnice jsou všude v kraji sjízdné
</TITLE>
<HEADING>
Z celého kraje DNES
</HEADING>
<TEXT>
Silnice v celém Moravskoslezském kraji byly včera sjízdné, ale se zvýšenou opatrností. Na mnoha vozovkách především druhé a třetí třídy bylo nadále náledí nebo několikacentimetrová vrstva ujetého rozbředlého sněhu. Ani na Bruntálsku nebyly žádné neprůjezdné úseky, na vozovkách ležela místy vrstva sněhu do pěti centimetrů. "Řidiči by si však měli dávat pozor, protože sněhové bariéry zúžily vozovky," upozornil bruntálský dispečer. Také na Vítkovsku byly některé cesty sjízdné jen v jednom jízdním pruhu.
Silnice v celém Moravskoslezském kraji byly včera sjízdné, ale se zvýšenou opatrností. Na mnoha vozovkách především druhé a třetí třídy bylo nadále náledí nebo několikacentimetrová vrstva ujetého rozbředlého sněhu. Ani na Bruntálsku nebyly žádné neprůjezdné úseky, na vozovkách ležela místy vrstva sněhu do pěti centimetrů. "Řidiči by si však měli dávat pozor, protože sněhové bariéry zúžily vozovky," upozornil bruntálský dispečer. Také na Vítkovsku byly některé cesty sjízdné jen v jednom jízdním pruhu.
</TEXT>
</DOC>
<DOC>
<DOCID>MF-20020107481</DOCID>
<DOCNO>MF-20020107481</DOCNO>
<DATE>01/07/02</DATE>
<TITLE>
Frýdek-Místek: Neplatiči dluží radnici čtrnáct milionů
</TITLE>
<HEADING>
Z celého kraje DNES
</HEADING>
<TEXT>
Celkem čtrnáct milionů korun bez úroků dluží frýdecko-místecké radnici téměř sedmnáct set neplatičů nájemného v městských bytech. Dluh se nedaří vymáhat, přestože radnice loni neplatičům nabídla, že pokud zaplatí do určitého data, odpustí jim úroky z prodlení. Ty jsou v některých případech vyšší, než sám dluh. Odpuštění úroků nabízí město i letos, k tomu přišlo s dalším návrhem. "Nabídneme dlužníkům možnost práce ve prospěch města. Na tomto základě jim zastupitelstvo může odpustit určitou částku," řekla místostarostka Eva Richtrová.
Celkem čtrnáct milionů korun bez úroků dluží frýdecko-místecké radnici téměř sedmnáct set neplatičů nájemného v městských bytech. Dluh se nedaří vymáhat, přestože radnice loni neplatičům nabídla, že pokud zaplatí do určitého data, odpustí jim úroky z prodlení. Ty jsou v některých případech vyšší, než sám dluh. Odpuštění úroků nabízí město i letos, k tomu přišlo s dalším návrhem. "Nabídneme dlužníkům možnost práce ve prospěch města. Na tomto základě jim zastupitelstvo může odpustit určitou částku," řekla místostarostka Eva Richtrová.
</TEXT>
</DOC>
<DOC>
<DOCID>MF-20020107482</DOCID>
<DOCNO>MF-20020107482</DOCNO>
<DATE>01/07/02</DATE>
<TITLE>
Jak se žije... silničářům
</TITLE>
<TEXT>
V dalším pokračování seriálu Jak se žije... přineseme reportáž o tom, jak se žije novojičínským silničářům při kalamitě a po ní.
</TEXT>
</DOC>
<DOC>
<DOCID>MF-20020107483</DOCID>
<DOCNO>MF-20020107483</DOCNO>
<DATE>01/07/02</DATE>
<TITLE>
Předpověď: smog už kraji nehrozí
</TITLE>
<GEOGRAPHY>Ostrava</GEOGRAPHY>
<TEXT>
Meteorologové v neděli odvolali upozornění na možnost vzniku takzvané smogové situace, které vydali v pátek pro Ostravsko. "Koncentrace škodlivin v ovzduší poklesly. Jsou již pod limitem, jen místy, například v Orlové a Bohumíně, je zvýšená koncentrace prašného aerosolu," uvedla pracovnice Českého hydrometeorologického ústavu v Ostravě. Například na Opavsku jsou rozptylové podmínky ještě mírně nepříznivé. Meteorologové však odhadují, že se situace bude zlepšovat. Upozornění na možnost smogové situace, kterou v pátek dostaly podniky, jež patří k největším znečišťovatelům ovzduší na Ostravsku, vydali meteorologové tuto zimu poprvé.
Ostrava - Meteorologové v neděli odvolali upozornění na možnost vzniku takzvané smogové situace, které vydali v pátek pro Ostravsko. "Koncentrace škodlivin v ovzduší poklesly. Jsou již pod limitem, jen místy, například v Orlové a Bohumíně, je zvýšená koncentrace prašného aerosolu," uvedla pracovnice Českého hydrometeorologického ústavu v Ostravě. Například na Opavsku jsou rozptylové podmínky ještě mírně nepříznivé. Meteorologové však odhadují, že se situace bude zlepšovat. Upozornění na možnost smogové situace, kterou v pátek dostaly podniky, jež patří k největším znečišťovatelům ovzduší na Ostravsku, vydali meteorologové tuto zimu poprvé.
</TEXT>
</DOC>
<DOC>
<DOCID>MF-20020107484</DOCID>
<DOCNO>MF-20020107484</DOCNO>
<DATE>01/07/02</DATE>
<TITLE>
Fanoušci se předháněli v přátelských gestech
</TITLE>
<GEOGRAPHY>Ostrava</GEOGRAPHY>
<TEXT>
Fanoušci ostravského Baníku, kteří patří k nejagresivnějším v zemi, výjimečně překypují přátelstvím. Jejich fotbaloví bohové z Ostravy totiž hrají v Silesian Football Cup v halovém fotbalu v Paláci kultury a sportu v Ostravě s fotbalisty GKS Katovice. Fanoušci obou klubů se mají rádi, jezdí se vzájemně podporovat i útočit na nepřátelské fandy. Třebaže jejich kluby hrají tentokrát proti sobě, fanoušci se okázale podporují a předhánějí v efektech a přátelských gestech. Co se děje na ploše moc nevnímají. Sotva proti sobě týmy nastoupí, Baníkovci, kterých je asi dvě stě, se vytasí s několika desítkami modrých a bílých nafukovacích balónků, kterými třepotají nad hlavami. Dolní část tribuny má modré, horní bílé. Jindy zběsilý křik ostravských fanoušků máchajících modrobílými šálami je tentokrát disciplinovanější. Mladík ve fotbalovém dresu diriguje skandování a občas vkládá i celé slogany přátel z Katovic a dokonce polsky. Poláci nadšeně odpovídají. "Připadám si jako na spartakiádě," žasne mladý muž, když Poláci táhnou přes celou tribunu obrovský žlutý prapor. "Čekal bych spíše, že poteče krev," diví se pořadatel. Poláci nemají místy čas ani možnost sledovat utkání, ve kterém jejich muži dávají Baníku jeden gól za druhým. Tribunu hostů na chvíli zcela zakryje žlutá látka. Poláci jí třesou rukama nad hlavami a pak ji podávají přes půlku stadionu až k přátelům Baníku Ostrava. Neutrální obecenstvo spolupracuje a plachtu předává. Polští fanoušci, kterých je dvakrát méně než těch baníkovských, křičí ze všech sil. Rytmus udává velký buben. Poláci zakrývají tribunu pro změnu zelenou plachtou a poté ještě černou. Jejich klub už dal pět gólů. Fotbalisté Baníku těžce prohrávají, jejich fanoušci se radují z fandění. Radost dosahuje vrcholu, když se oba tábory organizovaně, v mírném poklusu, přesouvají na tribuny přátel. Poláci mezitím také vyrukovali s balónky v klubových žluto, zeleno, černých barvách, kterými máchají nad hlavami, takže mohou všichni sledovat jejich přesun. Baník prohrál s Katovicemi pět dva. "Nevadí," objímají se mladíci a lijí do sebe pivo.
Ostrava - Fanoušci ostravského Baníku, kteří patří k nejagresivnějším v zemi, výjimečně překypují přátelstvím. Jejich fotbaloví bohové z Ostravy totiž hrají v Silesian Football Cup v halovém fotbalu v Paláci kultury a sportu v Ostravě s fotbalisty GKS Katovice. Fanoušci obou klubů se mají rádi, jezdí se vzájemně podporovat i útočit na nepřátelské fandy. Třebaže jejich kluby hrají tentokrát proti sobě, fanoušci se okázale podporují a předhánějí v efektech a přátelských gestech. Co se děje na ploše moc nevnímají. Sotva proti sobě týmy nastoupí, Baníkovci, kterých je asi dvě stě, se vytasí s několika desítkami modrých a bílých nafukovacích balónků, kterými třepotají nad hlavami. Dolní část tribuny má modré, horní bílé. Jindy zběsilý křik ostravských fanoušků máchajících modrobílými šálami je tentokrát disciplinovanější. Mladík ve fotbalovém dresu diriguje skandování a občas vkládá i celé slogany přátel z Katovic a dokonce polsky. Poláci nadšeně odpovídají. "Připadám si jako na spartakiádě," žasne mladý muž, když Poláci táhnou přes celou tribunu obrovský žlutý prapor. "Čekal bych spíše, že poteče krev," diví se pořadatel. Poláci nemají místy čas ani možnost sledovat utkání, ve kterém jejich muži dávají Baníku jeden gól za druhým. Tribunu hostů na chvíli zcela zakryje žlutá látka. Poláci jí třesou rukama nad hlavami a pak ji podávají přes půlku stadionu až k přátelům Baníku Ostrava. Neutrální obecenstvo spolupracuje a plachtu předává. Polští fanoušci, kterých je dvakrát méně než těch baníkovských, křičí ze všech sil. Rytmus udává velký buben. Poláci zakrývají tribunu pro změnu zelenou plachtou a poté ještě černou. Jejich klub už dal pět gólů. Fotbalisté Baníku těžce prohrávají, jejich fanoušci se radují z fandění. Radost dosahuje vrcholu, když se oba tábory organizovaně, v mírném poklusu, přesouvají na tribuny přátel. Poláci mezitím také vyrukovali s balónky v klubových žluto, zeleno, černých barvách, kterými máchají nad hlavami, takže mohou všichni sledovat jejich přesun. Baník prohrál s Katovicemi pět dva. "Nevadí," objímají se mladíci a lijí do sebe pivo.
</TEXT>
</DOC>
<DOC>
<DOCID>MF-20020107485</DOCID>
<DOCNO>MF-20020107485</DOCNO>
<DATE>01/07/02</DATE>
<TEXT>
Záchranáři z beskydské horské služby nacvičovali na Gruni ošetřování zraněných lyžařů, ale také pátrání po ztracené turistce (Viz Záchranáři... str. D2)
</TEXT>
</DOC>
<DOC>
<DOCID>MF-20020107486</DOCID>
<DOCNO>MF-20020107486</DOCNO>
<DATE>01/07/02</DATE>
<TITLE>
ČESKO-POLSKÝ FOTBAL
</TITLE>
<TEXT>
Utkání s Katovicemi na turnaji v halovém fotbalu v ostravském Paláci kultury a sportu prohtál Baník 2:5
</TEXT>
</DOC>
<DOC>
<DOCID>MF-20020107487</DOCID>
<DOCNO>MF-20020107487</DOCNO>
<DATE>01/07/02</DATE>
<TITLE>
Záchranáři cvičili pátrání a ošetřování Školení členů horské služby na Gruni začalo v noci pátráním po ztracené lyžařce. Figuranta našli v rokli
</TITLE>
<TEXT>
Horská služba prověřuje kvality svých záchranářů pravidelnými testy a prověrkami v terénu. O víkendu měli zimní školení v Beskydech na Gruni a Javorníkách.
Staré Hamry - Je sedm hodin večer, venku asi patnáct stupňů mrazu a skoro dva metry sněhu. Členové Horské služby Beskydy z Gruně na Starých Hamrech dostali zprávu, že se při večerním lyžování ztratila šestnáctiletá lyžařka. Podobná situace se stává v horách často. Tentokrát je simulovaná. Horští záchranáři z okrsku Gruň, kam patří také oblast Bílé, Bílého Kříže, část Visalají a Smrku, mají zimní školení. "Ověřujeme si fyzickou zdatnost, schopnost správně se rozhodnout, ošetřit raněného, vychytáváme chyby v organizaci, nedostatky technického vybavení a výstroje," vysvětluje metodik okrsku Čestmír Strack. "Musíme být schopni pomoci lidem i za nejhorších klimatických podmínek, ve kterých neškolený člověk dělá chyby, jež právě vedou k dramatům," říká Strack. První část pátrání je teoretická. Záchranáři hledají lyžařku v chatě, v níž měla být ubytovaná, ptají se v jiných chatách, informují další střediska, policii, Centrum tísňového volání, nádraží, nemocnice, příbuzné. Je to však marné.
</TEXT>
<HEADING>
Pátrání v rojnici vedlo k rokli
</HEADING>
<TEXT>
Asi jedenáct mužů v nepromokavých červených oblecích horské služby a na skialpinistických lyžích, jež se dají použít na sjezd, běh i chůzi do kopce, vyráží do tmy. V místech, kde předpokládají, že se mohla dívka pohybovat, utvoří rojnici, ve které jsou od sebe na dohled. Hledají stopy. Záchranáři na začátku a konci rojnice udržují kontakt vysílačkou. Po hodině namáhavé cesty v hlubokém sněhu narážejí na stopy, jež je jen svedou z cesty. Pak konečně v rokli objeví figuranta, jenž představuje raněnou. Vyprostí ji, ošetří a v saních odvezou do chaty. Vše trvá několik hodin. Ráno pokračuje cvičení na sjezdovce Armaturka. Šéf okrsku Miroslav Mlynář sváží výbavu na sněhovém skútru. Záchranáři mají vlek hodinu před tím, než přicházejí obyčejní návštěvníci, jen pro sebe. Chvíli jen lyžují. Všichni, včetně nejmladších čekatelů na přijetí u horské služby, to umí skvěle. Je také samozřejmé, že jsou dobrými horolezci, což si ověřují v létě na skalách. Ve skupině jsou dva lékaři. Náročné zdravotnické zkoušky mají všichni a znalosti prověřují každoročními testy. "Rychle, máme nahoře raněného lyžaře," oznamuje Strack vysílačkou. Dva muži vyvezou vlekem na sjezdovku lehké sáně. Jeden z horských záchranářů se tam svíjí na zemi a úpí bolestí. "Pacient komunikuje. Není v šoku. Na zlomeninu stehna je ve výborném stavu," tvrdí jeden z dvojice záchranářů, kteří předvádějí ošetření a svoz pacienta do bezpečí. "Vzal to kotrmelcem. Zkontroluj, jestli má v pořádku krk," vyzývá Strack. Muži nakládají naříkajícího figuranta do saní a balí ho do teplého nepromokavého vaku. "Pozor! Zapnuli jste mu i hlavu. Co když má fobii?" varuje. "Ale nemá," odporuje žertem zkušený záchranář. "Musíte se zeptat, jestli mu to nevadí. Jinak by z toho mohl dostat šok," vysvětluje školitel hlavně takzvaným čekatelům. Jeden záchranář chytí sáně vpředu, druhý vzadu, obují si lyže a sjíždějí dolů. Pak trénují lyžování v hlubokém sněhu.
</TEXT>
<HEADING>
Většina zachraňuje zdarma
</HEADING>
<TEXT>
Šéf okrsku sedí v kanceláři v chatě horské služby na Gruni u konferenčního hovoru. Postupně se hlásí všechna beskydská střediska. Sloužící záchranáři oznamují aktuální teplotu, rychlost větru, množství sněhu i vleků v provozu, úrazy. Syn jednoho záchranáře vaří čaj. Muži se vracejí z terénu s tvářemi červenými od mrazu. Zdravotnické testy dělají už v teple. "Pokud by někdo neuspěl, má možnost opravného testu. Podobně je to u fyzických prověrek. Když je neudělá napodruhé, musí odejít," vysvětluje Strack. Systém okrskových i jednoročních zkoušek v rámci oblasti je podobný v celé republice a vše řídí metodická komise Horské služby České republiky. V české horské službě převažují dobrovolníci, kteří slouží v podstatě zadarmo. "Pro peníze to neděláme. Máme diety, asi padesát korun," smějí se muži. V zimě přibírá organizace brigádníky. V každé oblasti pracuje jen několik profesionálů. "V současné době je v Beskydech osm profesionálů včetně sekretářky," říká záchranář Radan Jaškovský. Dobrovolných záchranářů pracuje v Beskydech asi osmdesát.
Šéf okrsku sedí v kanceláři v chatě horské služby na Gruni u konferenčního hovoru. Postupně se hlásí všechna beskydská střediska. Sloužící záchranáři oznamují aktuální teplotu, rychlost větru, množství sněhu i vleků v provozu, úrazy. Syn jednoho záchranáře vaří čaj. Muži se vracejí z terénu s tvářemi červenými od mrazu. Zdravotnické testy dělají už v teple. "Pokud by někdo neuspěl, má možnost opravného testu. Podobně je to u fyzických prověrek. Když je neudělá napodruhé, musí odejít," vysvětluje Strack. Systém okrskových i jednoročních zkoušek v rámci oblasti je podobný v celé republice a vše řídí metodická komise Horské služby České republiky. V české horské službě převažují dobrovolníci, kteří slouží v podstatě zadarmo. "Pro peníze to neděláme. Máme diety, asi padesát korun," smějí se muži. V zimě přibírá organizace brigádníky. V každé oblasti pracuje jen několik profesionálů. "V současné době je v Beskydech osm profesionálů včetně sekretářky," říká záchranář Radan Jaškovský. Dobrovolných záchranářů pracuje v Beskydech asi osmdesát.
</TEXT>
</DOC>
<DOC>
<DOCID>MF-20020107488</DOCID>
<DOCNO>MF-20020107488</DOCNO>
<DATE>01/07/02</DATE>
<TEXT>
Pracovníci horské služby připravují zraněného lyžaře k transportu ze sjezdovky na Gruni v Beskydech. Tentokrát je to jenom cvičení.
</TEXT>
</DOC>
<DOC>
<DOCID>MF-20020107489</DOCID>
<DOCNO>MF-20020107489</DOCNO>
<DATE>01/07/02</DATE>
<TITLE>
Lyžaři i běžkaři v horách měli ideální zimní počasí
</TITLE>
<TEXT>
Jeseníky, Beskydy - Podmínky pro lyžování byly v Jeseníkách i Beskydech o víkendu ideální. V horách bylo kvůli inverznímu počasí dokonce tepleji než v nížinách a bylo převážně slunečno. "Na své si přišli sjezdaři i běžkaři," tvrdil Jaroslav Sembdner ze střediska Horské služby Jeseníky na Červenohorském sedle. "Hlavní běžkařské trasy, které byly po týdnu, kdy hodně foukalo, zaváté, jsme stačili projet a upravit," podotkl Sembdner. "Bylo nádherně a přijelo hodně lidí," řekl a dodal, že nikdo z návštěvníků neutrpěl vážnější úraz. "Ošetřovali jsme jen běžná zranění," řekl. Do Beskyd přijelo méně lidí, třebaže i tam byly výborné podmínky pro lyžování i běh. V celé oblasti je v průměru metr a půl sněhu a v sobotu bylo přes den maximálně osm stupňů pod nulou. V neděli bylo tepleji a začalo sněžit. "Návštěvnost byla spíše průměrná," uvedl Radan Jaškovský z Horské služby Beskydy. Záchranáři ošetřili dvanáct lehce zraněných lidí. Víkend se v horách obešel bez mimořádné pátrací akce.
</TEXT>
</DOC>
<DOC>
<DOCID>MF-20020107490</DOCID>
<DOCNO>MF-20020107490</DOCNO>
<DATE>01/07/02</DATE>
<TITLE>
Sbor v kostele připomene dobu Vánoc
</TITLE>
<GEOGRAPHY>Ostrava</GEOGRAPHY>
<TEXT>
Vysokoškoskolský pěvecký sbor Ostravské univerzity představí v úterý v Evangelickém kostele v Ostravě skladby starší renesanční polyfonie, ale také vánoční koledy z celého světa, dokonce až z Mexika. Sbor, který vede sbormistr Lumír Pivovarský, nabídne posluchačům v premiéře Vánoční mši skladatele Jaroslava Máchy. Na novoročním koncertu zazní ještě v jejich podání úpravy lidových koled ostravského skladatele Edvarda Schiffauera. Sbor nahrál koledy už dříve na kompaktní disk s názvem Vánoční zpívání doma a jinde. "Koledy jsou velice zajímavé, protože jsou v nezvyklé úpravě. Chceme předvést jednu mexickou, jako vzpomínku na naši loňskou cestu do Mexika, také švédskou, anglickou a samozřejmě nebude chybět česká koleda," uvedl Lumír Pivovarský. Varhanní doprovod zajistí posluchači Ostravské univerzity. Koncert začíná v úterý 8. ledna v 19 hodin.
Ostrava - Vysokoškoskolský pěvecký sbor Ostravské univerzity představí v úterý v Evangelickém kostele v Ostravě skladby starší renesanční polyfonie, ale také vánoční koledy z celého světa, dokonce až z Mexika. Sbor, který vede sbormistr Lumír Pivovarský, nabídne posluchačům v premiéře Vánoční mši skladatele Jaroslava Máchy. Na novoročním koncertu zazní ještě v jejich podání úpravy lidových koled ostravského skladatele Edvarda Schiffauera. Sbor nahrál koledy už dříve na kompaktní disk s názvem Vánoční zpívání doma a jinde. "Koledy jsou velice zajímavé, protože jsou v nezvyklé úpravě. Chceme předvést jednu mexickou, jako vzpomínku na naši loňskou cestu do Mexika, také švédskou, anglickou a samozřejmě nebude chybět česká koleda," uvedl Lumír Pivovarský. Varhanní doprovod zajistí posluchači Ostravské univerzity. Koncert začíná v úterý 8. ledna v 19 hodin.
</TEXT>
</DOC>
<DOC>
<DOCID>MF-20020107491</DOCID>
<DOCNO>MF-20020107491</DOCNO>
<DATE>01/07/02</DATE>
<TITLE>
Policie začala rychlá řízení
</TITLE>
<GEOGRAPHY>Ostrava</GEOGRAPHY>
<TEXT>
Policisté z Ostravy již mají první případy, na kterých mohou uplatnit takzvané rychlé tresty, jež vstoupily v platnost od Nového roku. "V Ostravě už probíhají některá zkrácená řízení spáchaných trestných činů. K soudu se dostanou pravděpodobně v nejbližších hodinách," informoval mluvčí ostravské policie Milan Klézl. Podle novely trestního řádu, která je podle předsedy ostravského krajského soudu Jiřího Doležílka největší za posledních padesát let, se mohou lidé podezřelí z méně závažných trestných činů dostat před soud už za několik hodin po činu. Pro policii, státní zastupitelství i soudy je to zcela něco nového. "Jeden z prvních případů, na kterém zkrácené řízení uplatňujeme, se odehrál na Nový rok odpoledne," sdělil Klézl. "Mladík z Ostravy-Muglinova rozbil okno majitele domku v Michálkovicích. Jemu a jeho dceři vulgárně nadával a vyhrožoval," popisoval policejní mluvčí. Majitel zavolal policii, mladík ale utekl. Za pár dnů mu policie sdělila podezření z porušování domovní svobody. "Policie vyrozuměla o případu státního zástupce a navrhla potrestání," řekl Klézl. Podobně postupovali policisté v případu krádeže v hypermarketu Kaufland v Ostravě-Mariánských Horách. Čtyřiačtyřicetiletý muž tam v pátek ukradl zboží za tři sta korun. Protože to neudělal poprvé, nejde o přestupek, ale o trestný čin. Další případ se odehrál téhož dne v Hornopolní ulici. "Policisté zastavili řidiče, který řídil, ačkoliv měl soudní zákaz řízení do května roku 2004," uvedl Milan Klézl. Řidič je podezřelý z maření úředního rozhodnutí. "V rámci zkráceného připraveného řízení poputuje rychle přes státní zastupitelství k soudu," uvedl Klézl.
Ostrava - Policisté z Ostravy již mají první případy, na kterých mohou uplatnit takzvané rychlé tresty, jež vstoupily v platnost od Nového roku. "V Ostravě už probíhají některá zkrácená řízení spáchaných trestných činů. K soudu se dostanou pravděpodobně v nejbližších hodinách," informoval mluvčí ostravské policie Milan Klézl. Podle novely trestního řádu, která je podle předsedy ostravského krajského soudu Jiřího Doležílka největší za posledních padesát let, se mohou lidé podezřelí z méně závažných trestných činů dostat před soud už za několik hodin po činu. Pro policii, státní zastupitelství i soudy je to zcela něco nového. "Jeden z prvních případů, na kterém zkrácené řízení uplatňujeme, se odehrál na Nový rok odpoledne," sdělil Klézl. "Mladík z Ostravy-Muglinova rozbil okno majitele domku v Michálkovicích. Jemu a jeho dceři vulgárně nadával a vyhrožoval," popisoval policejní mluvčí. Majitel zavolal policii, mladík ale utekl. Za pár dnů mu policie sdělila podezření z porušování domovní svobody. "Policie vyrozuměla o případu státního zástupce a navrhla potrestání," řekl Klézl. Podobně postupovali policisté v případu krádeže v hypermarketu Kaufland v Ostravě-Mariánských Horách. Čtyřiačtyřicetiletý muž tam v pátek ukradl zboží za tři sta korun. Protože to neudělal poprvé, nejde o přestupek, ale o trestný čin. Další případ se odehrál téhož dne v Hornopolní ulici. "Policisté zastavili řidiče, který řídil, ačkoliv měl soudní zákaz řízení do května roku 2004," uvedl Milan Klézl. Řidič je podezřelý z maření úředního rozhodnutí. "V rámci zkráceného připraveného řízení poputuje rychle přes státní zastupitelství k soudu," uvedl Klézl.
</TEXT>
</DOC>
<DOC>
<DOCID>MF-20020107492</DOCID>
<DOCNO>MF-20020107492</DOCNO>
<DATE>01/07/02</DATE>
<TITLE>
Soudruzi, to jsou lidé s odvážným srdcem
</TITLE>
<TEXT>
V ostravské Čapkově sokolovně padaly rozsudky smrti. Spisovatelé z Ostravska však pěli další a další oslavné řádky na oltář socialismu - pro lepší svět "nás všech", jak rádi autoři v roce 1950 zdůrazňovali.
Ostravsko - A kdo podle spisovatelů ráj na Ostravsku vlastně nejvíce budoval? Přece dělníci na čele se soudruhy z Komunistické strany Československa.
Víš, chlapče, soudruzi... - Co je to, mami, soudruzi? - Nu,jak bych ti to řekla: To jsou lidé s odvážným srdcem! To jsou lidé jako tvůj táta!
Tak veršovala v roce 1950 třeba Jiřina Švecová v Hornickém kalendáři. Že ovšem soudruzi - ti lidé s odvážným srdcem - také popravovali, to básnířka samozřejmě přiznat světu nemohla.
Dočkala se moje práce slávy, do pohádky patří kapitalismus dravý, fárám od Karviné až do Ostravy. Já jsem horník - a kdo je víc? Jen rozum a ruce tvoří zázraky, když kopu uhlí, myslím na vlaky, a na Svaz, jenž buduje svět bez války. Já jsem horník - a kdo je víc?
Rozmáchl se v hrdém hornickém gestu zase básník Leopold Bena, zatímco Bohumil Marek vyjádřil svůj obdiv těm, co zemi vedou k zářivé budoucnosti - komunistům.
Příslibem zdaru hvězda se leskne nad hradbou starých vášní a tlení, když soumrak smutku nádhery teskné hroutí se silou porozumění.
Dělník a soudruh. Soudruh a dělník. To byla hlavní literární témata roku 1950. Také ostravský spisovatel Jan Rohel na téma doby dobře slyšel a z horníka udělal kapitána válečného loďstva, před kterým by se měl celý svět třást:
Sirény hučí... Slyšíte troubení bitevních lodí? Křižníky černé vysokých věží vypluly na širé moře. Po noční denní chystá se k boji: Na můstku v lanoví, kam ani klece nevyletí, na můstku kapitán, Syn Matky Země.
Ano, děti. Jak je důležité vychovat z nich oddané budovatele socialismu, to v duchu stranických hesel věrně vystihnul básník Jaroslav Šulc.
Na svah haldy uhlí sbírat chvátá, bledé tváře s bezkrevnými ústy, v modrých očích stesk dlí pustý bídný kabát, samá lata... Tak to bylo dlouhá léta! Dnes však dětem nový život vzkvétá: tělo jako jedle vzrůstá, zdravá krev jsou nyní rudá ústa. Z modrých očí tryská jasný plamen. Nový kabát, pevné boty nosí do školy i do roboty zdravé dítě pevných ramen.
Může se ovšem stát, že i zdravá jedle může být stranou pokácena. S tím v roce 1950 musel počítat každý, jen málokdo si to ale zatím plně uvědomoval. Naopak, když byl 27. června v Praze popraven Jan Buchal, značná část jeho krajanů v Ostravě rozsudek přijala s nadšením. A prakticky ve stejnou chvíli žádali ostravští pracující nejvyšší tresty pro obviněné souzené v červencovém monstrprocesu v ostravské Čapkově sokolovně. Tak tedy, že by popravy byly oním "bratrstvím soudruhů", o kterém v roce 1950 vroucně veršovala ostravská poetka Jiřina Švecová.
Soudruzi, chlapče, to jsou lidé, co v prvních řadách jdou, a nezapomenou, kde je jejich místo, co je třeba dělat: soudruzi, chlapče, jsou lidé, kteří dokazují, že jsou si všichni bratry, chtějí pomáhat si a chtějí nový život na zemi!
I přes mrtvoly. Hlavně, že kupředu, jak dodává Švecová:
Kupředu, v zítřky radostné se rvem!
</TEXT>
</DOC>
<DOC>
<DOCID>MF-20020107493</DOCID>
<DOCNO>MF-20020107493</DOCNO>
<DATE>01/07/02</DATE>
<TITLE>
Fakta o nejhrůznějším monstrprocesu v kraji
</TITLE>
<HEADING>
Století
</HEADING>
<GEOGRAPHY>Ostrava</GEOGRAPHY>
<TEXT>
Ostravskému procesu předcházelo známé pražské přelíčení s "vedením záškodnického spiknutí proti republice". Na počátku června 1950 vynesl Státní soud v Praze rozsudek, kterým byla k smrti odsouzena Milada Horáková, Záviš Kalandra, Oldřich Pelcl a také Jan Buchal z Ostravy. Buchal byl přesvědčeným národním socialistou, i po válce oddaný demokrat, který právo hájil v řadách SNB a mimo jiné tehdy upozorňoval na nezákonné jednání funkcionářů KSČ, kteří si v Ostravě nelegálně přisvojovali majetky po Němcích nebo dokonce kryli svoji válečnou spolupráci s gestapem. Po únoru 1948 se Buchal nejprve pokusil neúspěšně o emigraci a později vytvářel odbojovou skupinu, která by se měla pokusit v zemi změnit politický režim. Podle historika Petra Šimíčka, který o Buchalovi napsal výjimečnou diplomovou práci, byly ovšem Buchalovy plány v mnohém značně naivní a neměly v Praze příliš podporu. Mimo jiné naivně počítal se zahraniční pomocí poté, co z obsazeného ostravského rozhlasu požádá o pomoc vlády USA, Francie a Anglie o vyslání "našich letců a vojáků nacházejících se toho času na území vašich států". Buchalova skupina však byla záhy prošpikována konfidenty a na podzim 1949 pozatýkána, přičemž zatčena byla i řada občanů, která neměla se skupinou nic společného. Ostravský proces pak navazoval přímo na pražský proces s Buchalou a byl rozdělen na čtyři fáze. V první fázi (17. - 21. 7.) byla souzena tzv. skupina Miroslava Sýkory a soud vynesl i čtyři rozsudky smrti (Miroslav Sýkora, Josef Polomský, Ladislav Cée a Miloš Morávek). Navazovaly procesy se skupinami Emila Pěgřímka (24. -27.7.), Oldřicha Vašuta (28. -29.7.) a Emila Gomolky (28. -31.7.), Ty už se obešly bez hrdelních rozsudků.
Ostrava - Ostravskému procesu předcházelo známé pražské přelíčení s "vedením záškodnického spiknutí proti republice". Na počátku června 1950 vynesl Státní soud v Praze rozsudek, kterým byla k smrti odsouzena Milada Horáková, Záviš Kalandra, Oldřich Pelcl a také Jan Buchal z Ostravy. Buchal byl přesvědčeným národním socialistou, i po válce oddaný demokrat, který právo hájil v řadách SNB a mimo jiné tehdy upozorňoval na nezákonné jednání funkcionářů KSČ, kteří si v Ostravě nelegálně přisvojovali majetky po Němcích nebo dokonce kryli svoji válečnou spolupráci s gestapem. Po únoru 1948 se Buchal nejprve pokusil neúspěšně o emigraci a později vytvářel odbojovou skupinu, která by se měla pokusit v zemi změnit politický režim. Podle historika Petra Šimíčka, který o Buchalovi napsal výjimečnou diplomovou práci, byly ovšem Buchalovy plány v mnohém značně naivní a neměly v Praze příliš podporu. Mimo jiné naivně počítal se zahraniční pomocí poté, co z obsazeného ostravského rozhlasu požádá o pomoc vlády USA, Francie a Anglie o vyslání "našich letců a vojáků nacházejících se toho času na území vašich států". Buchalova skupina však byla záhy prošpikována konfidenty a na podzim 1949 pozatýkána, přičemž zatčena byla i řada občanů, která neměla se skupinou nic společného. Ostravský proces pak navazoval přímo na pražský proces s Buchalou a byl rozdělen na čtyři fáze. V první fázi (17. - 21. 7.) byla souzena tzv. skupina Miroslava Sýkory a soud vynesl i čtyři rozsudky smrti (Miroslav Sýkora, Josef Polomský, Ladislav Cée a Miloš Morávek). Navazovaly procesy se skupinami Emila Pěgřímka (24. -27.7.), Oldřicha Vašuta (28. -29.7.) a Emila Gomolky (28. -31.7.), Ty už se obešly bez hrdelních rozsudků.
</TEXT>
</DOC>
<DOC>
<DOCID>MF-20020107494</DOCID>
<DOCNO>MF-20020107494</DOCNO>
<DATE>01/07/02</DATE>
<TITLE>
Co bylo řečeno o procesu
</TITLE>
<TEXT>
Lidé sledují proces se zrádci a učí se. Učí se bít reakčníky a nepřátele naší republiky. Učí se plnit slova soudruha Gottwalda, řečená na adresu reakčních zrádců: Vytáhneme vás z vašich děr! (Nová svoboda)
</TEXT>
<HEADING>
ODHALÍME VÁS!
</HEADING>
<TEXT>
Odhalíme vás ve vašich děrách a znemožníme vaše protistátní činy! S tímto rozhodnutím, pevnějším než kdykoli jindy, vycházejí delegáti ostravských závodů ze síně Čapkovy sokolovny, v níž jsou souzeni zločinní pučisté ze skupiny Buchala a Sýkory. (Nová svoboda)
Pod vlivem nenávistné, nepřá telské - imperialistické politiky a štvaní naší reakce... zorganizovalo několik zrádných elementů na Ostravsku velkou protistátní skupinu za účelem zvrácení nynějšího společenského řádu... v očekávání jidášské odměny od svých kapitalistických chlebodárců... (z trestního oznámení KV StB Ostrava z května 1950)
</TEXT>
</DOC>
<DOC>
<DOCID>MF-20020107495</DOCID>
<DOCNO>MF-20020107495</DOCNO>
<DATE>01/07/02</DATE>
<TITLE>
Co se ještě stalo v roce 1950
</TITLE>
<TEXT>
Komunisté násilně zlikvidovali kláštery mužských řádů, když v noci ze 13. na 14. dubna například v Ostravě přepadli klášter redemptoristů na Kostelním náměstí a salesiánský chlapecký ústav Don Bosco (po roce 1989 obnovený) a řeholníky internovali v Králíkách a Oseku u Duchcova. Už v lednu roku 1950 probíhal v Ostravě politický proces s 13člennou skupinou F. Kubáně a 31člennou skupinou O. Váni. Nejvyšší rozsudek, který byl tehdy vynesen, zněl na deset let. Na jámě Michálka zemřelo při výbuchu, který způsobil mladý brigádník, jenž si v podzemí zapálil cigaretu, 36 horníků. V noci z 12. na 13. září bezpečnost přepadla i ženské kláštery - mimo jiné 26 řádových sester z kláštera ve Dvořákově ulici (dnes rektorát Ostravské univerzity).
</TEXT>
</DOC>
<DOC>
<DOCID>MF-20020107496</DOCID>
<DOCNO>MF-20020107496</DOCNO>
<DATE>01/07/02</DATE>
<TITLE>
Soudili v sokolovně Žijící svědek: Udělali z nás herce krutého představení
</TITLE>
<HEADING>
ROK 1950: v kraji padaly rozsudky smrti
</HEADING>
<TEXT>
Atmosféra v sále ostravské Čapkovy sokolovny byla od 17. července 1950 až do konce měsíce na hony vzdálená regulérnímu sportovnímu zápasu. Funkcionáři KSČ, milicionáři, vybraní učitelé i dělníci tu sledovali nerovný souboj komunistické moci s těmi, kteří se odmítali smířit s nástupem komunistické diktatury ve své vlasti.
Ostrava - "Před vlastním procesem jsme ve skrytu duše ještě maličko doufali, že u soudu se dokážeme obhájit," popisuje autentickou atmosféru mezi obžalovanými vůbec v největším politickém monstrprocesu v kraji šestasedmdesátiletý Zdeněk Růžička. Když ale obžalované přivedli "esenbáci" do sálu, bylo jim jasné, že na jakoukoliv obhajobu nezbývá prostor. Více než o konkrétních činech obžalovaných soudce donekonečna omílal fráze o třídním nepřátelství, o teroristech, pučistech a spiklencích, o zločinecké bandě, lidských zrůdách, desperátech a kapitalistických pohůncích. A každé takové obvinění vyvolávalo bouřlivý potlesk přítomného publika. "Víc než proces všechno připomínalo divadelní představení, ve kterém nám strana určila role třídních nepřátel. Vnímal jsem všechno trochu jako v mlžném oparu, navíc mě zrovna nesnesitelně bolely zuby a hlava. Vím jen, že v sále byly vystaveny zbraně, granáty a také hákové kříže, to vše jako důkazy vůči nám - zrádcům lidu. Nemělo cenu se pokoušet hájit, odříkal jsem lživou výpověď, kterou jsme se všichni museli naučit pod fyzickým nátlakem, což bylo často skutečné mučení," vzpomíná na proces Zdeněk Růžička, nad kterým tehdy předseda senátu Jaroslav Horňanský vyřkl ortel čtrnáctiletého vězení. A jeho bratra Miroslava poslal za mříže dokonce na šestnáct let.
</TEXT>
<HEADING>
Smrt hrozila každému
</HEADING>
<TEXT>
Červencový monstrproces byl rozdělen celkem na čtyři fáze. V té první, která se konala od 17. do 21. 7. padly také čtyři rozsudky smrti. "Popraven ale mohl být kdokoliv z obžalovaných, vůbec nezáleželo na tom, nakolik se skutečně angažoval proti režimu," vypráví Zdeněk Růžička. Všechny třeba překvapila skutečnost, že nebyl odsouzen k trestu smrti jeden z nejvýznamnějších protikomunistických odbojářů skupiny Vilém Vaclík, ale provaz přitom dostal jen velmi málo angažovaný Ladislav Cée, před zatčením strážmistr Sboru národní bezpečnosti. "Záleželo zkrátka na tom, koho chtěli komunisté zastrašit. Ladislav Cée posloužil jako hrozba pro řadové členy SNB," míní Zdeněk Růžička. On sám byl přitom ke skupině osmdesáti obžalovaných přivtělen také jen za státu stěží vážně nebezpečné aktivity. "Během vojny mě jedenkrát kontaktoval odbojář Miroslav Sýkora, který byl později také odsouzen k trestu smrti. S ním se přátelil i můj starší bratr, ale dá se říci, že já jsem do celé záležitosti nebyl prakticky nijak angažován," vypráví o okolnostech svého zatčení v prosinci 1949 Zdeněk Růžička. Přesto byl za vlastizradu odsouzen na čtrnáct let, z nichž více než deset odseděl. "To se na počátku padesátých let mohlo přihodit prakticky komukoliv. I nadšeným budovatelům socialismu. Znelíbil jste se estébákům? Potřebovali vás z nějakého důvodu zařadit k té či oné vykonstruované protistátní skupině? Pokud ano, nikdo neměl šanci," vysvětluje Zdeněk Růžička.
</TEXT>
<HEADING>
Před zahájením procesu
</HEADING>
<TEXT>
Než obžalované přive dli do soudní síně, čekaly je dlouhé měsíce v kobkách krajské věznice v Ostravě. Tady je vyšetřovatelé postupně donutili podepsat předem připravené lživé protokoly. "Po propuštění z vězení jsem často přemýšlel, co to bylo za lidi. Kde se ve vyšetřovatelích brala taková krutost? Nakonec jsem došel k názoru, že svým způsobem je mi jich do určité míry líto. Vždyť jejich život - to byla jen lidská ubohost," přemítá nad svými vězniteli Zdeněk Růžička. Od prvního setkání se svým vyšetřovatelem věděl, že je to typ člověka, kterému osud přiznal jen lidskou krutost. Duše zůstala bez citu. Přesně takové vyšetřovatele režim vyhledával, stejně jako je o něco dříve vítali ve svých řadách k "černé práci" nacističtí pohlaváři. "Ten můj vyšetřovatel byl vlastně v mých letech. Mladý kluk ze šachty, z ostravské Oderky. V očích jsem mu ale viděl, že by dokázal zabít, aniž by z toho měl později nějaké výčitky svědomí," rekapituluje Růžička pobyt ve vyšetřovací vazbě.
</TEXT>
<HEADING>
Čísla z procesu
</HEADING>
<TEXT>
V ostravském monstrprocesu stanulo před soudem na 80 obžalovaných. Kromě čtyř rozsudků smrti bylo vyneseno pět doživotních trestů a mimo jiné také pět trestů v trvání 25 let, osm trestů na 22 let, deset trestů na 20 let nebo také sedm trestů na 15 let. Nízkých trestů bylo vyneseno jako šafránu a jen tři obžalované soud nakonec osvobodil. Během čtrnácti dnů stačili soudci Jaroslav Horňanský a Antonín Fresl vynést rozsudky v celkové výši něco málo přes jeden tisíc let, když nezapočítáváme tresty doživotní.
V ostravském monstrprocesu stanulo před soudem na 80 obžalovaných. Kromě čtyř rozsudků smrti bylo vyneseno pět doživotních trestů a mimo jiné také pět trestů v trvání 25 let, osm trestů na 22 let, deset trestů na 20 let nebo také sedm trestů na 15 let. Nízkých trestů bylo vyneseno jako šafránu a jen tři obžalované soud nakonec osvobodil. Během čtrnácti dnů stačili soudci Jaroslav Horňanský a Antonín Fresl vynést rozsudky v celkové výši něco málo přes jeden tisíc let, když nezapočítáváme tresty doživotní.
</TEXT>
</DOC>
<DOC>
<DOCID>MF-20020107497</DOCID>
<DOCNO>MF-20020107497</DOCNO>
<DATE>01/07/02</DATE>
<TITLE>
POSÍLÍME MOC!
</TITLE>
<TEXT>
V lednu 1950 hovořil ředitel OKD E. Stuchlík o posílení dělnické moci. Právě kvůli takovému "posílení moci" byl zinscenován velký politický proces v létě roku 1950.
</TEXT>
</DOC>
<DOC>
<DOCID>MF-20020107498</DOCID>
<DOCNO>MF-20020107498</DOCNO>
<DATE>01/07/02</DATE>
<TEXT>
Vedení většiny fabrik v kraji vyzývalo dělníky v průběhu procesu se skupinou "zrádců Buchaly a Sýkory" k podpisům peticí žádajících pro zrádce tresty nejvyšší
</TEXT>
</DOC>
<DOC>
<DOCID>MF-20020107499</DOCID>
<DOCNO>MF-20020107499</DOCNO>
<DATE>01/07/02</DATE>
<TEXT>
Mezi čtyři popravené patřil Ladislav Cée, strážmistr SNB
</TEXT>
</DOC>
<DOC>
<DOCID>MF-20020107500</DOCID>
<DOCNO>MF-20020107500</DOCNO>
<DATE>01/07/02</DATE>
<TEXT>
Morálním krédem Jana Buchala byla slova: "Život ano, čest však nikdy nevydám!" Jeho slova se skutečně naplnila, v roce 1950 byl odsouzen k trestu smrti.
</TEXT>
</DOC>
<DOC>
<DOCID>MF-20020107501</DOCID>
<DOCNO>MF-20020107501</DOCNO>
<DATE>01/07/02</DATE>
<TEXT>
Mezi poslední žijící oběti největšího procesu padesátých let na Ostravsku z července 1950 patří dnes šestasedmdesátiletý Zdeněk Růžička
</TEXT>
</DOC>
<DOC>
<DOCID>MF-20020107502</DOCID>
<DOCNO>MF-20020107502</DOCNO>
<DATE>01/07/02</DATE>
<TITLE>
Kulturní servis
</TITLE>
<TEXT>
CENTRAL: Šílená / Krásný, USA ( 17.15, 19.30)
FRÝDEK-MÍSTEK
KINO PETRA BEZRUČE: Prci, prci, prcičky 2, USA ( 17.45, 20.00)
KINO SLAVIA: Sejměte Cartera, USA ( 18.30)
KINO CENTRUM: Mach, Šebestová a kouzelné sluchátko, ČR ( 15.30), Sejměte Cartera, USA ( 17.45, 20.00)
KINO ÚSVIT: Prci, prci, prcičky 2, USA ( 20.00)
KINO CENTRUM: Královský slib, ČR ( 15.30) Moulin Rouge, USA/VB ( 17.45, 20.00)
KINOKAVÁRNA REFLEX: Rebelové, ČR ( 17.00, 20.00)
KINO PULS: Anděl exit, ČR ( 18.00, 20.00)
KINO MÍR 70: Prci, prci, prcičky 2, USA (so 17.45, 20.00)
KINO KVĚTEN: Moulin Rouge, USA/VB ( 18.00, 20.15)
BESKYDSKÉ DIVADLO: Romeo a Julie ( 19.00) Tragédie Williama Shakespeara o lásce veronských milenců. Hostuje Moravské divadlo Olomouc.
GALERIE SOLITÉR: Antonín Gavlas. Výstava obrazů a keramických děl.
KINO ELEKTRA: Kuchař, zloděj, jeho žena a její milenec, VB/Francie/Nizozemí ( 17.30) Jak ukrást Dagmaru, ČR ( 20.00)
KINO MÍR: Mach, Šebestová a kouzelné sluchátko, ČR ( 16.00, 17.45) Mandolina kapitána Corelliho, VB/Francie/USA ( 20.00)
</TEXT>
<HEADING>
- do divadla a na výstavu
</HEADING>
<TEXT>
SLEZSKÉ DIVADLO: SLEZSKÉ DIVADLO: Mamzelle Nitouche ( 18.00) Klasická opereta o rozpustilé dívce s nevinnou tváří a klášterním varhaníkovi žijícím dvojím životem. Dimitrij Kadrnožka: Akty Výstava kreseb ve foyer a v divadelním Klubu.
KINO VESMÍR: Po čem ženy touží, USA ( 17.45) Sejměte Cartera, USA ( 20.00)
VÝSTAVNÍ SÍŇ SOKOLSKÁ 26: Klub konkretistů 2 Výstava výtvarných prací olomoucké sekce. Umělecká litina z provenience arcibiskupských železáren ve Frýdlantu nad Ostravicí Výstava bude zahájena dnes.
VÝTVARNÉ CENTRUM CHAGALL: Josef Váchal Výstava grafiky. František Krasl Výstava fotografií v galerii Na schodišti.
KINO KOSMOS: Sexy bestie, USA ( 17.30) Pianistka, Rakousko/Fr. ( 20.00)
</TEXT>
</DOC>
<DOC>
<DOCID>MF-20020107503</DOCID>
<DOCNO>MF-20020107503</DOCNO>
<DATE>01/07/02</DATE>
<TITLE>
Tip dnes
</TITLE>
<TEXT>
Kopřivnické kino Puls dnes uvádí český film Anděl exit natočený podle knihy Jáchyma Topola. V hlavních rolích hrají Klára Issová, Jan P. Muchow či Zuzana Stivínová.
</TEXT>
</DOC>
<DOC>
<DOCID>MF-20020107504</DOCID>
<DOCNO>MF-20020107504</DOCNO>
<DATE>01/07/02</DATE>
<TITLE>
- Ensemble Moravia - Ostrava, Janáčkova konzervatoř, 19.00, novoroční koncert spojený se křtem nového CD
</TITLE>
<TEXT>
- Umělecká litina - Ostrava, Výstavní síň Sokolská 26, zahájení výstavy umělecké litiny
- Karel Demel - Třinec, Galerie Helga, vernisáž výstavy grafiky z dílny Karla Demela
- Novoroční koncert - Ostrava, Evangelický koncert, 19.00, koncert vysokoškolského pěveckého sboru
- Divadlo Skřítek - Havířov, Společenský dům Reneta, 19.30, premiéra autorské hry
- Pán prstenů: Společenstvo prstenu - Ostrava, kino Vesmír, premiéra filmu na náměty kultovní fantasy ságy J.R.R.Tolkiena
- Rozmarné léto - Ostrava, Komorní scéna Aréna, 19.00, premiéra
- Don Quijot - Ostrava, Telepace, 16.00, představení jednoho herce
</TEXT>
</DOC>
<DOC>
<DOCID>MF-20020107505</DOCID>
<DOCNO>MF-20020107505</DOCNO>
<DATE>01/07/02</DATE>
<TITLE>
Volejbal
</TITLE>
<TEXT>
Volejbalistky Radegastu Lapos Frenštát pod Radhoštěm skončily na domácím turnaji O pohár města Frenštátu třetí, loňské prvenství neobhájily. Porazily sice Senici a Ostravu 3:0, leč podlehly Olympu Praha 2:3 a KP Brno 1:3. Vítězství si odvezly bez prohry hráčky KP Brno, které v rozhodujícím souboji porazily Olymp Praha 3:1. Čtvrtá skončila NH Ostrava, když vyhrála nad Senicí 3:2 a podlehla Olympu 2:3 a Brnu 1:3.
</TEXT>
</DOC>
<DOC>
<DOCID>MF-20020107506</DOCID>
<DOCNO>MF-20020107506</DOCNO>
<DATE>01/07/02</DATE>
<TITLE>
Kunínští vrátili Brňanům porážku
</TITLE>
<TEXT>
Nový Jičín - Po střele Magnuska téměř přes polovinu hřiště lízl míč v poslední vteřině jen obroučku. Stobodovou hranici basketbalisté Kunína nepřekonali. Ve 14. kole první ligy však s přehledem vrátili Brnu předchozí porážku. Brňané jsou dosud jediným celkem, který v nejvyšší domácí soutěži Kunín porazil. Bylo to hned v prvním kole. "Mezi oběma vzájemnými zápasy byl obrovský rozdíl v obraně," uvedl brněnský asistent trenéra Libor Jeřábek. "Už delší dobu opakujeme stejné chyby, nejsme schopni bránit. Když dostaneme jako dnes 55 bodů za poločas, tak to se nedá hrát." Hosté zásluhou dvou trojek Pavlíka vedli ve 3. minutě 8:4, v 6. minutě ještě 15:13, jenže novojičínský tým přitvrdil v obraně a rychlými protiútoky se přehnal přes svého protivníka. V 7. minutě obrátil stav na 19:15 a vedení už nepustil. "V první půli jsme bránili dobře a bylo to vidět i na skóre," podotkl kunínský trenér Štefan Garba. "Do přestávky jsme uhlídali pivoty Brna," dodal kapitán Kunína Jaroslav Kovář. "Soupeř nám dělal trochu problémy střelbou z venku, ale i tak jsme hráli svoje." Vzrůstající náskok Kunína se zastavil v 17. minutě, kdy Bobb dal svou druhou ze tří trojek. Zvýšil na 51:29. "Ve třetí čtvrtině jsme polevili, zápas jsme si zkomplikovali v obraně," řekl Štefan Garba. "Je to pro nás poučení, že musíme hrát naplno až do konce." Brňané začali stahovat, jenže na víc než devět bodů se už vítězům nepřiblížili, ve 24. minutě na 59:50 a o pět minut později na 71:62. "Trochu jsme se zlepšili v obraně," uvedl Libor Jeřábek. "Přispělo k tomu i nasazení Gajdošíka na rozehrávku, který lépe hlídal domácího Whitfielda než Pavlík." Kromě obrany byl podle Jeřábka největší rozdíl ve střelbě za dva body. Zatímco domácí dali 31 ze 49 střel, hosté jen 18 ze 44. Oporami Kunína byli cizinci, všichni tři dali 20 a více bodů. "Hlavně Američané jsou rychlejší, fyzicky jsou na tom lépe, basket mají zažitý v krvi," prohlásil brněnský rozehrávač Jan Pavlík. "Hrát proti nim je těžší než proti ostatním hráčům v lize."
</TEXT>
</DOC>
<DOC>
<DOCID>MF-20020107507</DOCID>
<DOCNO>MF-20020107507</DOCNO>
<DATE>01/07/02</DATE>
<TITLE>
Vítkovičtí uspěli v hale
</TITLE>
<GEOGRAPHY>Ostrava</GEOGRAPHY>
<TEXT>
Fotbalisté Vítkovic vyhráli sobotní Silesian Football Cup v halovém fotbalu, když remizovali s Baníkem Ostrava 2:2 a porazili GKS Katovice 3:2. Druzí skončili Katovičtí, kteří porazili Baník 3:2. Turnaj se konal v ostravském Paláci kultury v rámci Česko-polských dnů. Kvůli obavám z chování fanoušků se turnaje mužů nezúčastnil další polský tým z Chorzova. "Právě jeho příznivci se nesnesou s katovickými," vysvětlil hlavní pořadatel Miroslav Beinhauer. Přesto proti fanouškům museli zasahovat policisté. "Při posledním utkání Vítkovic s Katovicemi totiž někteří z nich vběhli na hřiště," řekl Beinhauer. Turnaj žáků vyhrály Vítkovice a dorostenců GKS Katovice.
Ostrava - Fotbalisté Vítkovic vyhráli sobotní Silesian Football Cup v halovém fotbalu, když remizovali s Baníkem Ostrava 2:2 a porazili GKS Katovice 3:2. Druzí skončili Katovičtí, kteří porazili Baník 3:2. Turnaj se konal v ostravském Paláci kultury v rámci Česko-polských dnů. Kvůli obavám z chování fanoušků se turnaje mužů nezúčastnil další polský tým z Chorzova. "Právě jeho příznivci se nesnesou s katovickými," vysvětlil hlavní pořadatel Miroslav Beinhauer. Přesto proti fanouškům museli zasahovat policisté. "Při posledním utkání Vítkovic s Katovicemi totiž někteří z nich vběhli na hřiště," řekl Beinhauer. Turnaj žáků vyhrály Vítkovice a dorostenců GKS Katovice.
</TEXT>
</DOC>
<DOC>
<DOCID>MF-20020107508</DOCID>
<DOCNO>MF-20020107508</DOCNO>
<DATE>01/07/02</DATE>
<TITLE>
Volejbalisté začali vítězně
</TITLE>
<GEOGRAPHY>Ostrava</GEOGRAPHY>
<TEXT>
Na dva body snížili volejbalisté Danzasu Ostrava ztrátu na pátou Příbram. V sobotním 17. kole extraligy ji za 95. minut porazili 3:1 (18, -22, 27, 19). Do nového roku tak vstoupili vítězně. "Příbramští jsou nevyzpytatelný, nepříjemný soupeř, ale po extraligové přestávce se mi zdáli rozhozeni, jako by přes svátky pořádně netrénovali," podotkl ostravský smečař Tomáš Zedník. Ten nastoupil na smeči s Tomášem, na bloku byli Golštajn a Obhlídal, na nahrávce Duda, na univerzálu Zvolánek a na liberu Dohnal. "První set jsme vyhráli v klidu," popisoval souboj Tomáš Zedník. "Ve druhém jsme víc kazili a jen dotahovali náskok hostů. Vyrovnali jsme ještě na 20:20, ale dostali jsme eso." Klíčový byl třetí set, v němž Danzas prohrával 8:15. Trenér Jaroslav Tomáš pak poslal na smeč Aleše Správku místo Marka Tomáše a na nahrávku Petra Štiku místo Ivana Dudy. "Naši hru to oživilo a hosté udělali v koncovce více hrubých chyb," podotkl Tomáš Zedník. Rozhodující míč uhrál Jakub Zvolánek, když zablokoval Vojtěcha Zacha. "Poslední set jsme už získali bez problémů."
Ostrava - Na dva body snížili volejbalisté Danzasu Ostrava ztrátu na pátou Příbram. V sobotním 17. kole extraligy ji za 95. minut porazili 3:1 (18, -22, 27, 19). Do nového roku tak vstoupili vítězně. "Příbramští jsou nevyzpytatelný, nepříjemný soupeř, ale po extraligové přestávce se mi zdáli rozhozeni, jako by přes svátky pořádně netrénovali," podotkl ostravský smečař Tomáš Zedník. Ten nastoupil na smeči s Tomášem, na bloku byli Golštajn a Obhlídal, na nahrávce Duda, na univerzálu Zvolánek a na liberu Dohnal. "První set jsme vyhráli v klidu," popisoval souboj Tomáš Zedník. "Ve druhém jsme víc kazili a jen dotahovali náskok hostů. Vyrovnali jsme ještě na 20:20, ale dostali jsme eso." Klíčový byl třetí set, v němž Danzas prohrával 8:15. Trenér Jaroslav Tomáš pak poslal na smeč Aleše Správku místo Marka Tomáše a na nahrávku Petra Štiku místo Ivana Dudy. "Naši hru to oživilo a hosté udělali v koncovce více hrubých chyb," podotkl Tomáš Zedník. Rozhodující míč uhrál Jakub Zvolánek, když zablokoval Vojtěcha Zacha. "Poslední set jsme už získali bez problémů."
</TEXT>
</DOC>
<DOC>
<DOCID>MF-20020107509</DOCID>
<DOCNO>MF-20020107509</DOCNO>
<DATE>01/07/02</DATE>
<TITLE>
Házenkáři Ostravy se trápili, ale postupují
</TITLE>
<GEOGRAPHY>Ostrava</GEOGRAPHY>
<TEXT>
Házenkáři Ostravy postoupili do třetího kola Českého poháru. Na domácím hřišti porazili Dvůr Králové 29:26 (11:12). Dalšího soupeře ještě neznají, dvojice se teprve budou losovat. "Bylo to trápení, ale nedivím se, kluci byli unavení po kondičním soustředění," řekl jako by na omluvu trenér ostravského týmu Jiří Nováček. Není divu. S Dvorem Králové, který přijel bez pěti hráčů základní sestavy, s jediným náhradníkem a jedním brankářem, měli Ostravané dlouho problémy. Klíčový náskok si vypracovali až po přestávce, kdy už soupeři došly síly. Ostravští házenkáři dost chybovali. Jejich hře chyběl pohyb. Dlouho měli problémy se proti zasunuté obraně prosadit. K rychlým brejkům se dostali jen tehdy, když si šel hostující rozehrávač - veterán Karel Hracha odpočinout na střídačku. V ten moment královodvorečtí mladíci ztráceli rozvahu, stříleli ukvapeně a chybně si přihrávali. "Na to, kolik nám chybělo hráčů, jsme odehráli slušný zápas, bojovný," komentoval Karel Hracha. "V závěru nám došly síly, to se projevilo na neproměňování šancí a technických chybách." Ostravané do hry nasadili hned tři brankáře - Láníček, Štolcar i Novák chytali dobře. Nejvíc ovšem vynikl Jan Novák, v závěru chytil devět ran a sedmičku.
Ostrava - Házenkáři Ostravy postoupili do třetího kola Českého poháru. Na domácím hřišti porazili Dvůr Králové 29:26 (11:12). Dalšího soupeře ještě neznají, dvojice se teprve budou losovat. "Bylo to trápení, ale nedivím se, kluci byli unavení po kondičním soustředění," řekl jako by na omluvu trenér ostravského týmu Jiří Nováček. Není divu. S Dvorem Králové, který přijel bez pěti hráčů základní sestavy, s jediným náhradníkem a jedním brankářem, měli Ostravané dlouho problémy. Klíčový náskok si vypracovali až po přestávce, kdy už soupeři došly síly. Ostravští házenkáři dost chybovali. Jejich hře chyběl pohyb. Dlouho měli problémy se proti zasunuté obraně prosadit. K rychlým brejkům se dostali jen tehdy, když si šel hostující rozehrávač - veterán Karel Hracha odpočinout na střídačku. V ten moment královodvorečtí mladíci ztráceli rozvahu, stříleli ukvapeně a chybně si přihrávali. "Na to, kolik nám chybělo hráčů, jsme odehráli slušný zápas, bojovný," komentoval Karel Hracha. "V závěru nám došly síly, to se projevilo na neproměňování šancí a technických chybách." Ostravané do hry nasadili hned tři brankáře - Láníček, Štolcar i Novák chytali dobře. Nejvíc ovšem vynikl Jan Novák, v závěru chytil devět ran a sedmičku.
</TEXT>
</DOC>
<DOC>
<DOCID>MF-20020107510</DOCID>
<DOCNO>MF-20020107510</DOCNO>
<DATE>01/07/02</DATE>
<TITLE>
Kaděra: Ty šance mě mrzí
</TITLE>
<GEOGRAPHY>Ostrava</GEOGRAPHY>
<TEXT>
Ta písnička už začíná být obehraná. Hokejisté Vítkovic výborně zabojují venku, přivezou si do Ostravy body, jenže na domácím ledě je nepotvrdí. Včera to bylo stejné. Vítkovice v sobotu remizovaly v Praze se druhou Spartou, o den později si doma nedokáží poradit s posledním Kladnem. Ostravané remizovali 2:2, oba góly vstřelil Jiří Burger. "Remíza s posledním Kladnem je ztráta," klopil oči vítkovický útočník Roman Kaděra. Právě při jeho šancích fanoušci zoufali nejvíc. Čtyřikrát byl před Orctem zcela sám. Jenže dvakrát mu puk utekl, jednou střílel do Orcta a v poslední třetině si brankáře sice pěkným blafákem položil na led, ale poloprázdnou branku přestřelil. Chuť si spravil alespoň přihrávkou na vyrovnávací gól.
</TEXT>
<HEADING>
- Co k těm šancím říct?
</HEADING>
<TEXT>
Špatně jsem volil zakončení. Když jsem jel v první třetině sám, viděl jsem místo nad Orctovou lapačkou, ale je to zkušený gólman, stihnul zakročit. Při dalších mi puk nesedl na hokejku, byly to moje chyby. Nedivím se, že lidi netleskají, šancí jsme měli opravdu hodně. Nejen já.
- Nějaký čas jste nehrál, už jste v pořádku?
Zranění ještě cítím, ale na to se nemůžu vymlouvat. Měl jsem natažený břišní úpon, bolest vystřeluje až do třísla. Měsíc jsem nehrál, potřebuji se dostat do tempa. Ale jak říkám, na to se vymlouvat nemůžu.
- Na začátku druhé třetiny vstřelil Melenovský branku při avizovaném vyloučení, ale sudí Minář vteřinu před tím písknul, hru přerušil a gól nemohl platit. Neupísknul se příliš brzy?
Rozhodně, byl to regulérní gól. Brankář neměl puk pod kontrolou, pořád se hrálo. Markova branka měla platit. Mohlo to být 2:0 a byli bychom hned klidnější.
- Gól neplatil, ale pak jste hráli 84 vteřin v pěti proti třem. Proč vám to z přesilovek nepadá? Zdá se, že vám chybí důraz před bránou při dorážkách...
Spíš nám chybí štěstí. Už na Spartě jsme přesilovky nehráli špatně, ale odražené puky nám lítají na bekhendy nebo na brusle. Nejde do nich okamžitě prásknout, chybí opravdu jen kousek. Už by se to mohlo zlomit.
</TEXT>
</DOC>
<DOC>
<DOCID>MF-20020107511</DOCID>
<DOCNO>MF-20020107511</DOCNO>
<DATE>01/07/02</DATE>
<TITLE>
I bez Adžiče tým zvítězil
</TITLE>
<GEOGRAPHY>Opava</GEOGRAPHY>
<TEXT>
Skvělým nástupem, v němž během deseti minut nastříleli 30 bodů, si basketbalisté Opavy zajistili vítězství ve 14. kole první ligy nad Housery Brno. Na jejich hřišti zvítězili bez větších problémů 92:81 (30:17, 53:38, 68:53). "Zejména v prvním poločase jsem byl spokojen s výkonem naší hry v obraně," říká opavský trenér František Rón. "Hlavně díky ní jsme si vypracovali takový náskok. Po přestávce se nám sice přestala dařit střelba, chvíli jsem měl strach o výsledek, ale vedení jsme si udrželi." Opavanům chyběl zraněný pivot Goran Adžič. Den před zápasem si na tréninku zranil palec na levé ruce. "Není to nic vážného, ale Goran má palec bolestivě naražený, takže jsme jej nechali odpočívat, aby byl fit na středeční zápas Koračova poháru," vysvětlil manažer týmu Dušan Štěnička. Ve středu Opavané v Korači hostí maďarský Paks, bude to velmi prestižní zápas, půjde o první místo ve skupině. Nejvíc bodů vítězného týmu v Brně nastříleli legionáři Božidar Vukazič (17) a Dejan Vukosavljevič (16). Nejlepším střelcem zápasu byl ovšem brněnský Marek Mužík, dal 26 bodů.
Opava - Skvělým nástupem, v němž během deseti minut nastříleli 30 bodů, si basketbalisté Opavy zajistili vítězství ve 14. kole první ligy nad Housery Brno. Na jejich hřišti zvítězili bez větších problémů 92:81 (30:17, 53:38, 68:53). "Zejména v prvním poločase jsem byl spokojen s výkonem naší hry v obraně," říká opavský trenér František Rón. "Hlavně díky ní jsme si vypracovali takový náskok. Po přestávce se nám sice přestala dařit střelba, chvíli jsem měl strach o výsledek, ale vedení jsme si udrželi." Opavanům chyběl zraněný pivot Goran Adžič. Den před zápasem si na tréninku zranil palec na levé ruce. "Není to nic vážného, ale Goran má palec bolestivě naražený, takže jsme jej nechali odpočívat, aby byl fit na středeční zápas Koračova poháru," vysvětlil manažer týmu Dušan Štěnička. Ve středu Opavané v Korači hostí maďarský Paks, bude to velmi prestižní zápas, půjde o první místo ve skupině. Nejvíc bodů vítězného týmu v Brně nastříleli legionáři Božidar Vukazič (17) a Dejan Vukosavljevič (16). Nejlepším střelcem zápasu byl ovšem brněnský Marek Mužík, dal 26 bodů.
</TEXT>
</DOC>
<DOC>
<DOCID>MF-20020107512</DOCID>
<DOCNO>MF-20020107512</DOCNO>
<DATE>01/07/02</DATE>
<TITLE>
Třinec prohrál se ctí
</TITLE>
<HEADING>
Obrana Sparty náporu domácích Ocelářů odolala Sportovní události
</HEADING>
<TEXT>
Podeváté v sezoně prohráli hokejisté Třince na domácím ledě, ale včera podlehli Spartě Praha se ctí. Ve včerejším 37. kole extraligy podlehli 2:5.
Třinec - Třinečtí neuspěli ani přes výborný začátek, kdy soupeře přimáčkli do jeho obranné třetiny a ten pod tlakem měl během úvodních šesti minut tři vyloučené hráče. "Po sobotním zápase doma s Vítkovicemi jsme měli z Třince trochu obavy," přiznal sparťanský trenér Pavel Hynek. "Soupeř má vynikající útočníky. Čekali jsme, že naše poskládaná obrana bude mít problémy, ale v zadu hodně pomáhali útočníci." Podle třineckého útočníka Branislava Jánoše nepřijela Sparta jako obvykle hrát otevřený hokej. "Soustředili se na zabezpečenou obranu, sázeli na brejky a my jsme se těžce prosazovali," podotkl Jánoš. "Navíc Sparta dala šťastné góly, které nám chyběly. Od nás se trochu odvrátila střelecká pohoda." Na gól se domácí pořádně nadřeli. Janků, který tečoval ránu Noska od modré, vyrovnal na 1:1 v polovině zápasu. "Jenže potom jsme dostali druhý gól a další dvě slepené branky," řekl třinecký trenér Antonín Stavjaňa. "To už Sparta měla velký náskok." Za stavu 1:4 šli domácí do poslední třetiny s odhodláním ještě se o výsledek poprat. "Uvědomovali jsme si, že v minulosti jsme tady vedli a v závěru Třinec zápasy otočil, tentokrát jsme to nechtěli připustit," řekl brankář Sparty Petr Bříza, který byl oporou protivníka, byť dostal dva dvouminutové tresty a jeden desetiminutový. Všechny v první třetině. Jeden trest měl za sekání, druhý za hrubost a "desítku" za řeči. "Chtěl jsem si s rozhodčím Turčanem jen promluvit, myslím si, že by sudí mohli se staršími hráči komunikovat," řekl Bříza. "Od druhé třetiny se Bříza zklidnil, hrál soustředěně a výrazně nás podržel," uvedl trenér Hynek. Domácí bojovali až do 58. minuty, kdy odvolali gólmana Vojtka. Sparťan Tomík ale trefil prázdnou bránu - 2:5.
</TEXT>
</DOC>
<DOC>
<DOCID>MF-20020107513</DOCID>
<DOCNO>MF-20020107513</DOCNO>
<DATE>01/07/02</DATE>
<TITLE>
Veterán Hracha je nezničitelný
</TITLE>
<GEOGRAPHY>Ostrava</GEOGRAPHY>
<TEXT>
Karel Hracha je házenkářský fenomén. I ve čtyřiceti se prohání po hřišti a pořád svými kousky umí diváky bavit. O Hrachovi, který své nejlepší roky prožil v Karviné, se mluví jako o posledním mohykánovi technické házené. Ještě před dvěma lety hrál nejvyšší soutěž za Frýdek-Místek. Na drese měl číslo 8 a hlasatel Pavel Skřínský tehdy trefně poznamenal: "Tu osmičku si Karel může klidně položit, bude hrát do nekonečna." V současné době hraje Hracha první ligu ve Dvoře Králové. Je tam takřka za hrajícího trenéra. "Počkej si. Ruce připravené, nevztekej se. Pojďte, čtyři zasunem obranu a vy dva vpředu lítejte, táák, dobrý! Necpi to tam, vidíš, že je tam plno." Křičí na hráče mladší o generaci. Předává zkušenosti. Přestože včera v Ostravě nastoupil po dvouměsíčním zranění ramene a takřka bez tréninku, zkazil za celý zápas jen dvě přihrávky. Jeho nohy už rychlost ztrácí, ale v hlavě a rukách má pořád zlato. Přihrává levou i pravou, s grácií připravuje gólové šance. "Na konci jsem ale brankáře podcenil, nedal jsem sedmičku a pak neproměnil další dvě tutovky, mohlo to být ještě zajímavější," kriticky hodnotí sám sebe Hracha. "Docházely mi síly a musím se zastřílet. Výpadek byl dlouhý." Říká, že hraje, aby se udržel v kondici. "Alespoň nepřibírám. Házená je pro mě motivace, jinak bych se těžko k něčemu přinutil, abych netloustnul." Obě jeho děti se potatily. Dcera hraje za Kovonu Karviná, syn je v mladším dorostu Karviné. "Kája bude mít v květnu šestnáct, kdybych ještě dva tři roky vydržel, mohl bych si s ním zahrát," usmívá se Hracha. "To by nemuselo být špatné. Ale hrát do padesáti? To nejde, no možná ano... Ale ne, to se nedá."
Ostrava - Karel Hracha je házenkářský fenomén. I ve čtyřiceti se prohání po hřišti a pořád svými kousky umí diváky bavit. O Hrachovi, který své nejlepší roky prožil v Karviné, se mluví jako o posledním mohykánovi technické házené. Ještě před dvěma lety hrál nejvyšší soutěž za Frýdek-Místek. Na drese měl číslo 8 a hlasatel Pavel Skřínský tehdy trefně poznamenal: "Tu osmičku si Karel může klidně položit, bude hrát do nekonečna." V současné době hraje Hracha první ligu ve Dvoře Králové. Je tam takřka za hrajícího trenéra. "Počkej si. Ruce připravené, nevztekej se. Pojďte, čtyři zasunem obranu a vy dva vpředu lítejte, táák, dobrý! Necpi to tam, vidíš, že je tam plno." Křičí na hráče mladší o generaci. Předává zkušenosti. Přestože včera v Ostravě nastoupil po dvouměsíčním zranění ramene a takřka bez tréninku, zkazil za celý zápas jen dvě přihrávky. Jeho nohy už rychlost ztrácí, ale v hlavě a rukách má pořád zlato. Přihrává levou i pravou, s grácií připravuje gólové šance. "Na konci jsem ale brankáře podcenil, nedal jsem sedmičku a pak neproměnil další dvě tutovky, mohlo to být ještě zajímavější," kriticky hodnotí sám sebe Hracha. "Docházely mi síly a musím se zastřílet. Výpadek byl dlouhý." Říká, že hraje, aby se udržel v kondici. "Alespoň nepřibírám. Házená je pro mě motivace, jinak bych se těžko k něčemu přinutil, abych netloustnul." Obě jeho děti se potatily. Dcera hraje za Kovonu Karviná, syn je v mladším dorostu Karviné. "Kája bude mít v květnu šestnáct, kdybych ještě dva tři roky vydržel, mohl bych si s ním zahrát," usmívá se Hracha. "To by nemuselo být špatné. Ale hrát do padesáti? To nejde, no možná ano... Ale ne, to se nedá."
</TEXT>
</DOC>
<DOC>
<DOCID>MF-20020107514</DOCID>
<DOCNO>MF-20020107514</DOCNO>
<DATE>01/07/02</DATE>
<TEXT>
Basketbalisté Mlékárny Kunín Radek Nečas a Jadran Popovič (v bílém) bojují o míč s brněnskými protihráči Jiřím Černoškem, Petrem Němcem, Alešem Kočvarou a Janem Pavlíkem (zleva). Kunín v sobotu vyhrál 99:83.
</TEXT>
</DOC>
<DOC>
<DOCID>MF-20020107515</DOCID>
<DOCNO>MF-20020107515</DOCNO>
<DATE>01/07/02</DATE>
<TITLE>
Sportovní události
</TITLE>
<TEXT>
Záložník Petr Papoušek přestoupil ze Sparty Praha do Baníku Ostrava. Baník za hráče, o něhož se zajímal už před čtyřmi roky, zaplatil sedm a půl milionů korun.
Basketbalisté Mlékárny Kunín postoupili do čtvrtfinále Českého poháru. Ve čtvrtém kole bez problémů zvítězili nad třetiligovým VŠB Ostrava 107:46.
Ruský šachista Michal Kislov vyhrál mezinárodní šachový turnaj Třinec Open. Jen o půl bodu za ním skončil ostravský Vladimír Talla.
Osm házenkářů z Karviné a Frýdku-Místku odjelo na reprezentační turnaj do Německa a Švýcarska. V národním týmu jsou Miloš Slabý, Martin Galia, Roman Farář a Tomáš Laclavik z Karviné a Martin Kovář, Milan Berka, Michal Kraus a Pavel Štefan z Frýdku-Místku.
</TEXT>
</DOC>
<DOC>
<DOCID>MF-20020107516</DOCID>
<DOCNO>MF-20020107516</DOCNO>
<DATE>01/07/02</DATE>
<TITLE>
Eco, vědec slavný jako Agatha Christie
</TITLE>
<HEADING>
Profil
</HEADING>
<TEXT>
Není mnoho literátů, kteří se mohou pochlubit jedenáctimilionovým nákladem svého románu. Jedním z nich je italský profesor Umberto Eco. Jeho strhující středověkou detektivku Jméno růže, která na důkladně prokresleném pozadí ideologických sporů středověkého duchovenstva předkládá dokonalou záhadu hodnou největších mistrů detektivního žánru, znají i lidé, kteří četbě příliš neholdují. Stejnojmenné filmové zpracování tohoto dnes již klasického díla se Seanem Connerym v hlavní roli je totiž snad ještě proslulejší.
Filozof a spisovatel Umberto Eco je autorem více než padesáti knih. Beletrií jsou však pouze čtyři z nich - Jméno růže, Foucaultovo kyvadlo, Ostrov včerejšího dne a nejnovější Baudolino. Eco, světově uznávaný odborník na dějiny středověké Evropy, využil svých hlubokých znalostí oboru v románech Jméno růže a Baudolino. Ve Foucaultově kyvadle pak podrobuje jemně ironické analýze nejrůznější spiklenecké teorie. Eco se vyznačuje schopností propojit jevy či žánry zdánlivě zcela neslučitelné, ba zcela protikladné. Ve svých esejích například přivedl filozofa Platóna do striptýzového baru, v univerzitní přednášce zase vědecky rozebral fenomén komiksového hrdiny Supermana. Když se začal zabývat počítači, přirovnal povahu systému Macintosh ke katolické víře, kdežto charakter konkurenčního DOS k víře protestantské. Navzdory literárním bestsellerům je Umberto Eco především vědcem. Přednáší na mnoha univerzitách po celém světě a je zakladatelem italské školy literární komunikace. V teoretickém díle Vizionáři a konformisti z roku 1964 zkoumal vlastnosti a předpoklady masového umění. Nejvíce ceněn je jeho Traktát o obecné sémiotice z roku 1975. Právě široké veřejnosti nepříliš známá věda nazývaná sémiotika či sémiologie (z řeckého slova sémeion - znak) je tím, čemu se Eco nejčastěji věnuje. (Sémiotika neboli teorie znaků a symbolů je širokou vědní disciplínou, která se zabývá vlastnostmi znaků od nejjednodušších signalizačních soustav přes přirozené jazyky až k formalizovaným systémům.) A dělá to opravdu dobře. Svědčí o tom i řada ocenění, která za svou práci získal. K psaní prozaických děl se sběratel starých tisků Umberto Eco uchýlil až po dvaceti letech vědecké práce. Velkou pozornost evropské odborné veřejnosti si získala už jeho první kniha Otevřené dílo, publikovaná v roce1962, ve které se snažil nově zformulovat vztah mezi uměleckým dílem a jeho konzumentem. Sémiotická kritéria uplatnil i v řadě dalších studií - Skeptikové a těšitelé, Definice umění, Formy obsahu, Sémiotika a filozofie řeči, Umění a krása ve středověké estetice. Eco, jehož příjmení patrně vzniklo z počátečních písmen latinského "ex caelis oblatus" (nabídnutý nebesy), také pravidelně píše originální sloupky do týdeníku Espresso. Rodák z piemontské Alessandrie, který poutavostí a čtivostí mnohovýznamového textu zpřístupňuje náročný filozofický jazyk široké veřejnosti, oslavil 5. ledna sedmdesátiny.
</TEXT>
</DOC>
<DOC>
<DOCID>MF-20020107517</DOCID>
<DOCNO>MF-20020107517</DOCNO>
<DATE>01/07/02</DATE>
<TITLE>
Neúspěch ve škole, štěstí ve hře
</TITLE>
<TEXT>
Stomilionovou výhru ve Vánoční kometě získala pětice přátel z Ostravska
Devatenáctiletý Víťa z malé vesnice nedaleko Ostravy se stal díky losu Vánoční kometa multimilionářem. Ještě v listopadu si přitom myslel, že se mu štěstí vyhýbá.
Víťa v loňském roce nezvládl studium na vysoké škole, pohádal se s rodiči a musel nastoupit jako pouhý brigádník do stavební firmy. Dnes se připravuje na exotickou dovolenou, koupil si dva nové automobily a chystá stavbu rodinného domu. Rekordní výhru v historii České republiky, sto milionů korun, (ve Sportce bylo zatím dosaženo nejvyšší výhry v roce 2000 - 62 milionů korun) si spravedlivě rozdělil se čtyřmi kolegy. "Kdyby neodešel ze školy, neměl by dnes ani korunu. Je to osud. Všechno zlé je k něčemu dobré," řekla ČTK a televizi Prima matka dalšího ze spoluvýherců. "Nemohu tomu uvěřit. Je to skutečně super pocit. Teď se můj život změní," doplnil šťastný Víťa. Pětice výherců ve věku od devatenácti do čtyřiceti let výhru pořádně oslavila teprve před třemi dny, kdy už bylo jasné, že peníze dostanou. Ještě dnes se baví první reakcí pracovnice sázkové společnosti, která nevěřícně zkoumala vítězný los s šestičíslím 451 151, a tím, že štěstí se na ně usmálo při cestě ze stavby, kde bourali lešení. Los si koupili v Ostravě-Svinově. Ze své výhry už stihli něco utratit. Kromě luxusní dovolené, kterou společně stráví na ostrovech Seychely, se všichni v pátek vypravili do nedalekého autosalonu a objednali si celkem deset osobních automobilů. "Chceme dál žít u nás na dědině. Záleží však na starostovi, zda nám pro stavbu domů najde pět volných parcel poblíž sebe," řekl další výherce. "Něco dáme na charitu a pomůžeme taky obci," tvrdí šťastný výherce. Všichni se shodují na tom, že i nadále chtějí pracovat ve stavební firmě, která patří několika z nich. "V podnikání se nám daří. Vždyť po necelém roce fungování společnosti jsme všichni multimilionáři," dodali výherci žertem. Docela je také zaskočilo, jak reagovali jejich známí a sousedé. "Zdá se, že nám to všichni opravdu přejí," uvedli. V loterii Vánoční kometa, která se vrátila po šesti letech, byly vytištěny celkem tři miliony losů, na něž se dalo vyhrát celkem 765 milionů korun. Pravděpodobnost výhry tak byla teoreticky mnohem vyšší než například u Sportky. Háček je v tom, že to platí pouze v případě, že se prodají všechny losy. A taková situace prakticky nikdy nenastane. V roce 1995, kdy byly vydány rovněž tři miliony losů, se jich prodala třetina a hlavní výhru sto milionů korun tehdy nezískal nikdo. Los, který vyhrál, byl mezi těmi, které se neprodaly. Jak přesně dopadne loňská loterie, kolik z celkových 765 milionů korun skutečně dorazí k výhercům, zatím není známo, protože výhry je možno vyzvedávat až do konce ledna.
</TEXT>
</DOC>
<DOC>
<DOCID>MF-20020107518</DOCID>
<DOCNO>MF-20020107518</DOCNO>
<DATE>01/07/02</DATE>
<TITLE>
Lidé stále častěji pronajímají byty
</TITLE>
<HEADING>
Sčítání lidí, bytů a domů přineslo překvapení
</HEADING>
<TEXT>
V Plzeňském kraji je okolo pětařiceti tísíc tisíc neobydlených bytů. Takové šokující zjištění přináší letmý pohled do předběžné statistiky, která vzešla z posledního Sčítání lidu, domů a bytů.
Plzeň - Další překvapení přineslo jiný fakt: zatímco od roku 1991 stoupl celkový počet bytů v kraji o zhruba pět tisíc na necelých 209 tisíc bytů, počet neobydlených bytů vzrostl za stejné období o téměř jedenáct tisíc na zmíněných 35 tisíc. Podle názoru odborníků však označení neobydlený byt při sčítání neznamená, že by bytová jednotka byla prázdná, neužívaná. "Jde o to, že pod pojmem neobydlený byt se rozumí taková jednotka, kde není nikdo hlášen k trvalému pobytu. Velký nárůst počtu neobydlených bytů tak souvisí především s tím, že od počátku devadesátých let se výrazně zvedl počet bytů, které jsou pronajímány. Ty sice nemají trvalého obyvatele, slouží ovšem k bydlení," vysvětluje ředitelka Českého statistického úřadu v Plzni Čestmíra Potůčková. Ta se domnívá, že vyšší počet pronajímaných bytů souvisí se změnou životního stylu, která nastala od počátku devadesátých let po změně režimu. "Díky restitucím a privatizacím bytového fondu se dostala většina bytů do soukromého vlastnictví. Z toho například vyplývá, že některým lidem patří více bytů, a ti je pak mohou pronajímat i krátkodobě bez hlášení nájemce k trvalému pobytu. A právě tyto byty se pak dostávají ve statistikách do kategorie bytů trvale neobydlených, neboť v nich nikdo není trvale hlášen," uvedl Miroslav Kopecký z Útvaru koncepce a rozvoje, který některé údaje ze sčítání lidu vyhodnocoval. S jeho tvrzením souhlasí i ředitel plzeňského statistického úřadu. "Pronajímání bytů hraje v nárůstu počtu trvale neobydlených bytů zřejmě rozhodující roli. V této kategorii jsou však zahrnuty i byty, které nemají obyvatele proto, že jsou v rekonstrukci. Právě obnova bytového fondu je nyní častější než na samém počátku devadesátých let," sdělila Potůčková.
</TEXT>
</DOC>
<DOC>
<DOCID>MF-20020107519</DOCID>
<DOCNO>MF-20020107519</DOCNO>
<DATE>01/07/02</DATE>
<TITLE>
Sníh nebude kam odklízet
</TITLE>
<GEOGRAPHY>Domažlice</GEOGRAPHY>
<TEXT>
Až na dvoukilometrovou spojnici mezi Pocínovicemi a Klenčím pod Čerchovem se již silničářům podařilo zprůjezdnit všechny silnice v západních Čechách. "Příroda nás však odpočinout nenechá, protože meteorologové již na pondělí hlásí sněžení. Silnice mezi Pocínovicemi a Klenčím je pokrytá ledem, ale protože mezi obcemi jsou sjízdné jiné cesty, nechali jsme tento úsek být," informoval dispečer domažlických silničářů Josef Holý. Ten se obává toho, že po dalším sněžení nebude sníh ze silnic kam uklízet. "Již nyní cesty roubí vysoké sněhové bariéry. Nejhorší je, když do toho začne foukat silný vítr a tvoří se závěje," dodal Holý. Napilno měli včera dopoledne železničáři na trati u Pňovan na Plzeňsku, kde jedna kolej nevydržela silný mráz a praskla. "Výluku na trati mezi Chebem a Plzní to nezpůsobilo. Rychlíky mohli projíždět úsekem krokem, ale vadnou kolejnici se podařilo brzy vyměnit," sdělil krajský dispečer plzeňského oblastního ředitelství Českých drah Miroslav Sedláček.
Domažlice - Až na dvoukilometrovou spojnici mezi Pocínovicemi a Klenčím pod Čerchovem se již silničářům podařilo zprůjezdnit všechny silnice v západních Čechách. "Příroda nás však odpočinout nenechá, protože meteorologové již na pondělí hlásí sněžení. Silnice mezi Pocínovicemi a Klenčím je pokrytá ledem, ale protože mezi obcemi jsou sjízdné jiné cesty, nechali jsme tento úsek být," informoval dispečer domažlických silničářů Josef Holý. Ten se obává toho, že po dalším sněžení nebude sníh ze silnic kam uklízet. "Již nyní cesty roubí vysoké sněhové bariéry. Nejhorší je, když do toho začne foukat silný vítr a tvoří se závěje," dodal Holý. Napilno měli včera dopoledne železničáři na trati u Pňovan na Plzeňsku, kde jedna kolej nevydržela silný mráz a praskla. "Výluku na trati mezi Chebem a Plzní to nezpůsobilo. Rychlíky mohli projíždět úsekem krokem, ale vadnou kolejnici se podařilo brzy vyměnit," sdělil krajský dispečer plzeňského oblastního ředitelství Českých drah Miroslav Sedláček.
</TEXT>
</DOC>
<DOC>
<DOCID>MF-20020107520</DOCID>
<DOCNO>MF-20020107520</DOCNO>
<DATE>01/07/02</DATE>
<TEXT>
Led o tloušťce šestnácti centimetrů svírá díky silným mrazům posledních dnů hladinu Boleveckého rybníka v Plzni a poskytuje tak bruslařům dobré podmínky pro zimní sport. "Na bruslení stačí už pěticentimetrový led. Jen jednou jsme naměřili před lety led o tloušťce 18 centimetrů. Letos ale zatím není led na povrchu zcela kvalitní, protože je pokryt drobnými hrbolky. Před týdny totiž na jeho rozbředlou vrchní vrstvu napadal sníh, který umrzl," uvedl Jaroslav Frydrín ze Správy veřejného statku města Plzně, který pečuje o Bolevecké rybníky.
</TEXT>
</DOC>
<DOC>
<DOCID>MF-20020107521</DOCID>
<DOCNO>MF-20020107521</DOCNO>
<DATE>01/07/02</DATE>
<TEXT>
S tříkrálovou koledou navštívili včera přes třicet domácností v Kladrubech u Stříbra členové Kladrubského národopisného spolku, kteří se zabývají udržováním lidových zvyklostí.
</TEXT>
</DOC>
<DOC>
<DOCID>MF-20020107522</DOCID>
<DOCNO>MF-20020107522</DOCNO>
<DATE>01/07/02</DATE>
<TITLE>
Ostatky vojáků se dočkají důstojného pohřbu
</TITLE>
<TEXT>
Holoubkov (prk) - Ostatky z hromadného hrobu německých vojáků, které odkryli kopáči loni v listopadu v Holoubkově na Rokycansku, skončily v Ústí nad Labem. Spolupracovníci firmy Pargent, kterou pověřil Národní svaz německé péče o válečné hroby, aby v Čechách pečovala o hroby německých padlých vojáků, si loni v prosinci od starostky Holoubkova převzali ostatky osmi vojáků s tím, že se postarají o pohřbení. "Zatím jsou uloženy v takzvaném depu. Z Německa přijede odborník, který ostatky přeměří a zanese veškeré poznatky a dostupné indicie do protokolu. Pokud budou předpoklady, že se podle toho dá zjistit totožnost zemřelého, materiály pošleme do Německa. Tímto způsobem se podařilo z nalezených ostatků identifikovat několik stovek padlých vojáků, kteří byli dosud nezvěstnými," řekl Lubomír Ptáček z ústecké exhumační společnosti. Pokud se nepodaří identifikovat zemřelé, budou pochováni jako neznámí vojíni. "Buď na hřbitově v Mariánských Lázních nebo na vojenském hřbitově v Brně," dodal Ptáček. Pamětníci potvrdili, že přes Holoubkov jezdily za války sanitní vlaky a stál tam i polní lazaret. "Ostatky asi patřily raněným, kteří pak zemřeli při transportu vlakem. Do hromadného hrobu byla pohřbena těla německých vojáků, kteří prý skonali při tyfové epidemii. Těla byla zabalena do jutových pytlů. V hrobu jsme našli také zbytky dlah," sdělila starostka Holoubkova Františka Černá. Připustila, že si oddechla poté, co si kosterní ostatky převzala exhumační firma. "Pohřeb osmi vojáků by musela platit obec a ta nemá peněz nazbyt. Nicméně budeme jednat o možnosti, aby na místě hromadného hrobu byla instalována deska," řekla Černá.
</TEXT>
</DOC>
<DOC>
<DOCID>MF-20020107523</DOCID>
<DOCNO>MF-20020107523</DOCNO>
<DATE>01/07/02</DATE>
<TITLE>
Z celého kraje DNES
</TITLE>
<HEADING>
Domažlice: Závod se jel na ledu
</HEADING>
<TEXT>
S velkým zájmem řidičů se setkal včerejší závod osobních automobilů na ledu a sněhu v Domažlicích. Pozvání pořadatelů z místního Automotoklubu využilo 27 jezdců většinou z Domažlic a Kdyně. V bezpečných podmínkách, kde hrozil nejvýše náraz do sněhové bariéry, si řidiči vyzkoušeli umění jízdy na kluzkém povrchu. Pořadatelé vyhodnotili šest nejrychlejších jezdců a odměnili je lahví sektu. V případě, že vydrží mrazivé počasí, bude mít závod opakování 13. ledna od 11 hodin. (alk)
</TEXT>
<HEADING>
Horažďovice: Nová infrastruktura
</HEADING>
<TEXT>
Nové inženýrské sítě chce letos s pomocí státních dotací budovat v Okružní ulici v Horažďovicích radnice. "Nemovitosti, které dříve využívala armáda, chceme postupně nabídnout obyvatelům k prodeji a výstavbě rodinných domků," uvedl tajemník radnice Josef Vácha. Město si zatím neví rady s rozestavěným objektem, kde měli mít vojáci kuchyň a jídelnu. "Nabízeli jsme ho firmám, ale žádná neprojevila zájem," přiznal tajemník. Město proto nyní zjišťuje, zda by se nemovitost nedala přestavět na byty. (et)
</TEXT>
<HEADING>
Konstantinovy Lázně: Kardiologové měli dny
</HEADING>
<TEXT>
Nejnovějším poznatkům o prevenci a léčení srdečních chorob a nemocí oběhového systému se v Konstantinových Lázních na Tachovsku věnovala o víkendu stovka předních českých kardiologů. Hlavními tématy 11. ročníku konference byly prevence ischemické choroby srdeční, kardiovaskulární choroby u diabetiků a akutního infarktu myokardu. (rv)
</TEXT>
<HEADING>
Plzeň: Betlém se rozrostl
</HEADING>
<TEXT>
Celkem sto třicet figurek má po letošních vánočních svátcích Plzeňský betlém, který byl k vidění v mázhauzu plzeňské radnice. K jeslím, které symbolizují narození Ježíše, mohli lidé přinášet vlastnoručně zhotovené figury, které nesou tvář svého autora. Letos se betlém rozrostl o 48 loutek. (rv)
Dnes se děje
</TEXT>
<HEADING>
Plzeň: Poitín v Zach's Pubu
</HEADING>
<TEXT>
Jam session s irskou hudbou a kapelou Poitín bude dnes v plzeňském klubu Zach's Pub. Vstup je volný, hudební program začíná ve 20.30 hodin. (kos)
Jam session s irskou hudbou a kapelou Poitín bude dnes v plzeňském klubu Zach's Pub. Vstup je volný, hudební program začíná ve 20.30 hodin. (kos)
</TEXT>
</DOC>
<DOC>
<DOCID>MF-20020107524</DOCID>
<DOCNO>MF-20020107524</DOCNO>
<DATE>01/07/02</DATE>
<TITLE>
Mrazy byly v kraji nezvyklé
</TITLE>
<TEXT>
Meteorologové naměřili absolutně nejchladnější hodnoty za třicet let
Jeden z nejchladnějších prosinců v historii zaznamenali plzeňští klimatologové na území Plzeňského a Karlovarského kraje.
Plzeň - Minimální teploty na některých místech klesly pod minus dvacet stupňů Celsia a silný mráz několikrát prolomil hranici registrovaných teplotních minim. "Nejníže klesla teplota na Štědrý den ve Staňkově, kde jsme naměřili minus 21,4 stupně a 14. prosince v Plzni minus 17,7 stupně. Obě hodnoty znamenají absolutní minima za posledních třicet let," říká Jiří Hostýnek, vedoucí oddělení meteorologie a klimatologie Českého hydrometeorologického ústavu v Plzni. "Mimořádně mrazivé počasí bylo také v okolí Mariánských Lázní, kde minimální teploty překonaly ve dnech 20. až 24. prosince čtyřikrát rekordní hodnoty a pohybovaly v rozmezí od minus 17 do minus 20 stupňů," popisuje Hostýnek. V Klatovech napočítali meteorologové celkem 27 dnů, kdy denní minimální teplota klesla pod bod mrazu, třicet těchto takzvaných mrazových dnů bylo v Mariánských Lázních ani jeden teplejší den nezaznamenala Hojsova Stráž či Churáňov. Dlouhodobá průměrná měsíční teplota za posledních čtyřicet let činila v prosinci minus 0,4 až minus dva stupně Celsia. Loni však klesla ještě níže. "V Klatovech, Staňkově a Plzni jsme naměřili průměrné teploty minus 2,2 až minus 2,4 stupně, v Konstantinových Lázních minus 3,2 stupně a v Mariánských Lázních dokonce ještě o stupeň méně. Větší mráz, než činí hodnoty průměrných denních teplot, jsme od roku 1971 až dosud zaznamenali jen třikrát. V posledních letech jsme velmi chladnému počasí již odvykli. Podstatnou roli v subjektivním pocitu chladu sehrál vítr, který byl silný zejména v období kolem Vánoc," vyjmenovává Hostýnek. V prosinci spadlo 40 až 80 milimetrů srážek, což odpovídá dlouhodobému normálu. "Vzhledem k nízkým teplotám však napadlo neobvyklé množství sněhu. V Klatovech sněžilo dvanáct dnů, v Mariánských Lázních dokonce dvacet dnů. Sníh ležel ve středních polohách celou druhou polovinu měsíce. Ve vyšších polohách jako jsou Přimda či Mariánské Lázně celý měsíc. Ideální sněhové podmínky byly na Šumavě, kde na Špičáku dosáhla výška sněhové pokrývky 140 centimetrů a na Velkém Javoru v Německu 210 centimetrů sněhu," čte dále ze statistik Jiří Hostýnek.
</TEXT>
</DOC>
<DOC>
<DOCID>MF-20020107525</DOCID>
<DOCNO>MF-20020107525</DOCNO>
<DATE>01/07/02</DATE>
<TITLE>
Na Šumavě trvají ideální podmínky
</TITLE>
<GEOGRAPHY>Plzeň</GEOGRAPHY>
<TEXT>
Daň v podobě četných úrazů si vybírají šumavské vrcholy, které lákají ke sportu svými ideálními sněhovými podmínkami. Na horách totiž stále leží kolem jednoho metru sněhu a na hřebenech dokonce přes dva metry. Zimní rekreační střediska čelí tisícovkám návštěvníků a všechny lyžařské vleky jsou v provozu. "Za víkend jsme ošetřili celkem čtrnáct úrazů, z nichž nejvážnější byly dva - šestnáctiletého chlapce, který si způsobil otřes mozku s bezvědomím a dvanáctileté dívky s těžkou zlomeninou stehenní kosti," uvádí František Stupka z Horské služby Šumava. O víkendu na Šumavě panovalo klidné, slunečné počasí. Teplota ve dne dokonce vystoupila nad bod mrazu. "Při mimořádně velkém počtu návštěvníků hor není počet úrazů neobvyklý. Ve většině případů ošetřujeme obvyklá lyžařská zranění, jako jsou tržné rány, pohmožděniny, zlomeniny, či poškození kolenních vazů," vyjmenovává František Stupka. Z Krušných hor dokonce do plzeňské fakultní nemocnice přepravila záchranná služba vrtulníkem jednoho lyžaře, který se zranil při čelním nárazu do stromu.
Plzeň - Daň v podobě četných úrazů si vybírají šumavské vrcholy, které lákají ke sportu svými ideálními sněhovými podmínkami. Na horách totiž stále leží kolem jednoho metru sněhu a na hřebenech dokonce přes dva metry. Zimní rekreační střediska čelí tisícovkám návštěvníků a všechny lyžařské vleky jsou v provozu. "Za víkend jsme ošetřili celkem čtrnáct úrazů, z nichž nejvážnější byly dva - šestnáctiletého chlapce, který si způsobil otřes mozku s bezvědomím a dvanáctileté dívky s těžkou zlomeninou stehenní kosti," uvádí František Stupka z Horské služby Šumava. O víkendu na Šumavě panovalo klidné, slunečné počasí. Teplota ve dne dokonce vystoupila nad bod mrazu. "Při mimořádně velkém počtu návštěvníků hor není počet úrazů neobvyklý. Ve většině případů ošetřujeme obvyklá lyžařská zranění, jako jsou tržné rány, pohmožděniny, zlomeniny, či poškození kolenních vazů," vyjmenovává František Stupka. Z Krušných hor dokonce do plzeňské fakultní nemocnice přepravila záchranná služba vrtulníkem jednoho lyžaře, který se zranil při čelním nárazu do stromu.
</TEXT>
</DOC>
<DOC>
<DOCID>MF-20020107526</DOCID>
<DOCNO>MF-20020107526</DOCNO>
<DATE>01/07/02</DATE>
<TITLE>
Jediné lázně Plzeňska přitahují stále víc lidí
</TITLE>
<TEXT>
Konstantinovy Lázně - Léčebné lázně Konstantinovy Lázně, zaměřené na léčbu onemocnění oběhového systému, loni navštívilo 5800 lázeňských hostů, což bylo o tři stovky klientů více než v roce předchozím. Vedoucí marketingu Petr Wenzel řekl agentuře ČTK, že díky loňské návštěvnosti měly lázně výnosy 90 milionů korun s meziročním nárůstem 10,4 procenta. Jedná se o nejlepší výsledek v novodobé historii společnosti od roku 1992. "Zájem o pobyt v jediných lázních na Plzeňsku má každoročně dvě stě až tři sta nových hostů, především ze zahraničí. Z ciziny loni přijelo o pět set klientů více než v roce 2000. Tehdy lázně navštívilo patnáct set cizinců. Nejčastějšími zahraničními klienty jsou hosté z Německa, Rakouska, Švýcarska a Nizozemska," konstatoval Petr Wenzel. Konstantinovy Lázně jsou zaměřeny především na prevenci, léčbu a rekonvalescenci pacientů s kardiovaskulárními chorobami a v republice patří k menším lázním. V roce 1996 zde vznikl odborný tým, který vypracoval novou koncepci lázeňské rehabilitace. V roce 2000 skončily Konstantinovy Lázně v zisku 1,235 miliónu korun. S nárůstem celkového počtu lázeňských hostů vzrostla i doba jejich pobytu z předloňských 104 tisíc přenocování na loňských 111 tisíc.
</TEXT>
</DOC>
<DOC>
<DOCID>MF-20020107527</DOCID>
<DOCNO>MF-20020107527</DOCNO>
<DATE>01/07/02</DATE>
<TITLE>
Lesy zatím beze změn
</TITLE>
<GEOGRAPHY>Stříbro</GEOGRAPHY>
<TEXT>
Přeměna příspěvkové organizace Lesy města Stříbro na společnost s ručením omezením, o které ještě na konci roku uvažovala tamní radnice, se zatím neuskuteční. "Zastupitelstvo se rozhodlo ještě počkat, dokud se zcela nevyjasní legislativa upravující způsoby hospodaření s pozemky a porosty na nich vzrostlými. Pokud se ke změně rozhodneme, chceme mít jistotu, že novou společnost postavíme na pevných základech," vysvětlil stanovisko zastupitelů místostarosta Rudolf Svoboda. Ten vysvětlil, že pracovníci lesa se budou i nadále při hospodaření řídit schváleným desetiletým ekonomickým plánem. "Určité změny chystáme v případě nájemní smlouvy. Připraven je však zatím pouze návrh, který musí schválit orgány města," doplnil Rudolf Svoboda.
Stříbro - Přeměna příspěvkové organizace Lesy města Stříbro na společnost s ručením omezením, o které ještě na konci roku uvažovala tamní radnice, se zatím neuskuteční. "Zastupitelstvo se rozhodlo ještě počkat, dokud se zcela nevyjasní legislativa upravující způsoby hospodaření s pozemky a porosty na nich vzrostlými. Pokud se ke změně rozhodneme, chceme mít jistotu, že novou společnost postavíme na pevných základech," vysvětlil stanovisko zastupitelů místostarosta Rudolf Svoboda. Ten vysvětlil, že pracovníci lesa se budou i nadále při hospodaření řídit schváleným desetiletým ekonomickým plánem. "Určité změny chystáme v případě nájemní smlouvy. Připraven je však zatím pouze návrh, který musí schválit orgány města," doplnil Rudolf Svoboda.
</TEXT>
</DOC>
<DOC>
<DOCID>MF-20020107528</DOCID>
<DOCNO>MF-20020107528</DOCNO>
<DATE>01/07/02</DATE>
<TITLE>
Programy v klášteře chtějí lákat
</TITLE>
<TEXT>
Chotěšovský klášter čekají letos oslavy: bude mu 800 let. Samotná obec Chotěšov připojuje výročí svého založení, které čaruje číslicí 888. Místní se chystají obec i klášter náležitě připomenout.
Chotěšov - Celoroční kalendář zahrnuje kromě několika sportovních akcí především kulturní programy. Ostatně i ti, kteří dávají přednost sportu, se kultuře tak docela nevyhnou: například pochod Chotěšovská 30 končí právě v chotěšovském klášteře. Oslavy začnou oficiálně v březnu, a to v Národním domě. Mimo jiné by se měla křtít kniha s názvem Chotěšov. "Vyhledávali jsme staré zápisy v kronikách, shromažďovali články o klášteře a fotografie a také jsme se vyptávali po starousedlících. Chotěšov totiž byla hornická obec a kvůli práci tu žili Maďaři, Němci a Bulhaři. Po odsunu Němců přišli lidé různých národností, dokonce i z Belgie," vysvětluje vedoucí chotěšovské Osvětové besedy Anna Seidlová. Letos už podruhé poskytne v dubnu Chotěšov azyl Dětské scéně, přehlídce dětských divadelních a recitačních souborů z Plzeňského a Karlovarského kraje. "Na akci spolupracujeme s plzeňským občanským sdružením Johan," doplňuje Seidlová a připomíná další důležitou akci pro děti nazvanou Amatérský Chotěšov, která vyvrcholí v květnu. "Už počtvrté pořádáme přehlídku, která byla dříve zaměřena výhradně na výtvarné umění a na děti především z okresu Plzeň-jih. Letos poprvé oslovujeme - také prostřednictvím Pedagogického centra v Plzni - školy z celého Plzeňského kraje. Kromě výkresů, které pak budeme vystavovat od května do září v klášteře, vítáme také přihlášky hudebních kroužků, pěveckých sborů či divadelních a recitačních souborů. Ty budou mít možnost vystupovat při nedělních prohlídkách kláštera a výstavy," objasňuje vedoucí Osvětové besedy a zdůrazňuje datum uzávěrky přihlášek, které je 28. února. Zájemci se mohou podrobněji informovat buď v besedě nebo na obecním úřadě. Součástí oslav v Chotěšově budou také tradiční Staročeské máje či akce pro děti a koncerty, ale také čerstvá novinka: letos poprvé se sjedou do Chotěšovského kláštera divadelníci a studenti z různých zemí na mezinárodní tvůrčí dílnu, která potrvá od 1. do 21. července. Výsledky s názvem Klášteření Chotěšov 2002 budou její účastníci prezentovat v prostorách kláštera. Akci pořádá již zmiňované občanské sdružení Johan, které usiluje o revitalizaci jedné z nádražních budov zastávky Plzeň-Jižní předměstí. "Naším cílem je zajímat se i o jiné zajímavé objekty v regionu," prohlašuje vůdčí osobnost Johanu Roman Černík. Dílna pořádaná Johanem bude vycházet z principů divadla lokace a plenérového divadla. "Inspirací je pro nás jihočeské nezávislé Divadlo Continuo a jeho letní dílny, které vrcholí jedinečnými představeními na zámku Kratochvíle. Rádi bychom s nimi spolupracovali, v této oblasti mají v tuzemsku největší zkušenosti," soudí Černík. Programy v Chotěšově a klášteře mají přilákat zájem obyvatel regionu. "Je důležité, aby lidé přijeli a prohlédli si klášter. Otevřeno bude od 12. května do 29. září každou neděli od 13 do 17 hodin. Prohlídka trvá hodinu a po telefonické domluvě je možné ji domluvit pro nejméně pět zájemců i v jiné době. Na opravu kláštera přispějí návštěv níci například minimálním vstupným, které činí pro dospělé 20 a pro děti 10 korun. Mohou přispět také koupí pohlednice, publikace nebo peněžním darem," vypočítává možnosti Anna Seidlová.
</TEXT>
</DOC>
<DOC>
<DOCID>MF-20020107529</DOCID>
<DOCNO>MF-20020107529</DOCNO>
<DATE>01/07/02</DATE>
<TITLE>
Kabelku s letenkami přinesl nálezce
</TITLE>
<HEADING>
Krimi
</HEADING>
<GEOGRAPHY>Plzeň</GEOGRAPHY>
<TEXT>
Na policejní služebnu přišel nálezce kabelky, v níž byl značný obnos peněz a letenky v hodnotě čtvrt milionu korun. "Případ policisté vyšetřovali od předchozího dne, kdy zmizení kabelky při nákupu v obchodním domu Tesco nahlásili dva Vietnamci," informovala mluvčí západočeského policejního ředitelství Milada Suchá. Třiatřicetiletá cizinka si myslela, že se kabelky, v níž bylo kromě sedmi letenek do východoasijské země osmnáct tisíc českých korun a přes čtyři tisíce německých marek, zmocnil zloděj ve chvíli, kdy se věnovala nákupu zboží. Jak se ukázala, kabelku, které měla pro ni cenu více než tři sta tisíc korun, sama ztratila.
Plzeň - Na policejní služebnu přišel nálezce kabelky, v níž byl značný obnos peněz a letenky v hodnotě čtvrt milionu korun. "Případ policisté vyšetřovali od předchozího dne, kdy zmizení kabelky při nákupu v obchodním domu Tesco nahlásili dva Vietnamci," informovala mluvčí západočeského policejního ředitelství Milada Suchá. Třiatřicetiletá cizinka si myslela, že se kabelky, v níž bylo kromě sedmi letenek do východoasijské země osmnáct tisíc českých korun a přes čtyři tisíce německých marek, zmocnil zloděj ve chvíli, kdy se věnovala nákupu zboží. Jak se ukázala, kabelku, které měla pro ni cenu více než tři sta tisíc korun, sama ztratila.
</TEXT>
</DOC>
<DOC>
<DOCID>MF-20020107530</DOCID>
<DOCNO>MF-20020107530</DOCNO>
<DATE>01/07/02</DATE>
<TITLE>
Zloděj vykradl auto německého lyžaře
</TITLE>
<HEADING>
Krimi
</HEADING>
<GEOGRAPHY>Oldřichov</GEOGRAPHY>
<TEXT>
Dva automobily BMW, které zanechali v pátek v noci němečtí turisté na parkovišti v Oldřichově na Karlovarsku, přilákaly zloděje. "Rozbil trojúhelníková okénka u zadních dveří, pak prohledal vozidla, kde našel lyžařskou výbavu. Odnesl si několik párů sjezdových lyží a hůlek, lyžařské boty a bundy. Odmontoval i dvě autorádia, z nichž jedno bylo vybaveno navigačním systémem. Při svém řádění poškodil i přístroje uvnitř automobilů," informovala mluvčí západočeských policistů Milada Suchá. Lyžaři z Německa odhadli, že poberta jim způsobil škodu za více než dvě stě sedmdesát tisíc korun.
Oldřichov - Dva automobily BMW, které zanechali v pátek v noci němečtí turisté na parkovišti v Oldřichově na Karlovarsku, přilákaly zloděje. "Rozbil trojúhelníková okénka u zadních dveří, pak prohledal vozidla, kde našel lyžařskou výbavu. Odnesl si několik párů sjezdových lyží a hůlek, lyžařské boty a bundy. Odmontoval i dvě autorádia, z nichž jedno bylo vybaveno navigačním systémem. Při svém řádění poškodil i přístroje uvnitř automobilů," informovala mluvčí západočeských policistů Milada Suchá. Lyžaři z Německa odhadli, že poberta jim způsobil škodu za více než dvě stě sedmdesát tisíc korun.
</TEXT>
</DOC>
<DOC>
<DOCID>MF-20020107531</DOCID>
<DOCNO>MF-20020107531</DOCNO>
<DATE>01/07/02</DATE>
<TITLE>
Čech se s Číňany do Německa nedostal
</TITLE>
<HEADING>
Krimi
</HEADING>
<GEOGRAPHY>Rozvadov</GEOGRAPHY>
<TEXT>
U dálničního hraničního mostu u Rozvadova na Tachovsku přistihli policisté čtyři Číňany a jednoho Čecha, kteří se chystali ilegálně přejít do Německa. "Vyšetřovatel obvinil dvacetiletého muže z Chropyně z trestného činu nedovoleného překročení státní hranice a cizince předal kolegům z cizinecké policie," uvedla mluvčí západočeského policejního ředitelství Milada Suchá.
Rozvadov - U dálničního hraničního mostu u Rozvadova na Tachovsku přistihli policisté čtyři Číňany a jednoho Čecha, kteří se chystali ilegálně přejít do Německa. "Vyšetřovatel obvinil dvacetiletého muže z Chropyně z trestného činu nedovoleného překročení státní hranice a cizince předal kolegům z cizinecké policie," uvedla mluvčí západočeského policejního ředitelství Milada Suchá.
</TEXT>
</DOC>
<DOC>
<DOCID>MF-20020107532</DOCID>
<DOCNO>MF-20020107532</DOCNO>
<DATE>01/07/02</DATE>
<TITLE>
Manželkou se staly paleta a štětec
</TITLE>
<GEOGRAPHY>Plzeň</GEOGRAPHY>
<TEXT>
Vernisáže svých výstav nenavštěvuje, rozhovory neposkytuje, odmítá filmové štáby s lákavou nabídkou natočení dokumentu o něm samém: tak se ve výtvarných kuloárech mluví o malíři Miroslavu Zikmundovi, rodákovi ze Starého Plzence, jenž v loňském roce oslavil sedmdesáté narozeniny. Tvrdí se, že se nadobro rozešel se společností a věnuje se pouze tvorbě. K současné výstavě svých prací v plzeňské Galerii 21 svolil po několika dlouhých letech. Jedním z mála způsobů, jak se lze něco dozvědět o autorových obrazech, a jak prostřednictvím čehosi hmatatelného nahlédnout do abstraktní duše umělcovy, je kontakt se Zikmundovým synovcem Oldřichem Nekolou. Ten už od poloviny sedmdesátých let pomáhá organizovat prezentaci strýcových děl. "Maluje od šesti let a říká, že jeho manželkou jsou paleta a štětec. Proto celý svůj život zasvětil tvorbě, dokonce bych mohl konstatovat, že jí upsal duši. I když je posledních několik roků vážně nemocen, stále pracuje, což mu dodává sílu žít," vypráví Oldřich Nekola. Na první pohled by se diváckému oku mohly zdát přírodní scenérie jako vystřižené z Máchových časů, a stejně romantické jako slova věhlasného českého básníka. Při ponoření se do kompozice světla a barev je však rozpoznatelná hloubka ukrytá pod povrchem. "V žádném případě není a nikdy nebyl povrchní. Možná může někdy působit rozporuplným dojmem, nicméně je to člověk velmi hluboce uvažující o smyslu života. Odtud asi pramení i jeho zklamání nad lidskou společností jako celkem. Proto se ve výtvarném projevu opírá o svět, v němž žije. Takový svět ovšem nikde v realitě nenajdete," konstatuje Oldřich Nekola. V Zikmundových obrazech se například objevuje pohádkový vesnický život, nespoutanost osamělých jezdců na koních, či figury nesoucí ve tvářích úmysly svých duší. Jedná se o alegorii, jež se stala malíři výrazovým prostředkem a s níž velmi dovedně zachází. "Nejspíše jde o vyjádření obavy, zoufalosti, nezvládnutelnosti, rozčarování ze současného světa i ze sebe samého a ze ztráty mnoha přátelství, která se v určitých chvílích proměnila v hyenismus," uvažuje Nekola. Obdobný jinotaj se odráží i v zobrazení přírody, kterou umělec odjakživa miluje. "Dříve byl myslivcem i rybářem, ale nikdy se přírodu nesnažil zachytit v její skutečné podobě. Domnívá se, že od toho člověku slouží fotoaparáty," dodává výtvarníkův synovec.
Díla významného plzeňského malíře Miroslava Zikmunda představuje v současné době plzeňská Galerie 21.
</TEXT>
</DOC>
<DOC>
<DOCID>MF-20020107533</DOCID>
<DOCNO>MF-20020107533</DOCNO>
<DATE>01/07/02</DATE>
<TITLE>
Chci se dožít lepší Plzně, říká architekt
</TITLE>
<TEXT>
Památkář Petr Domanický tvrdí, že rozvoji krajské metropole chybí systém a mnohdy i cit pro potřeby lidí
Plzeň - Dojmem rozhněvaného mladého muže působí plzeňský architekt Petr Domanický, když se vyjadřuje k rozvoji krajské metropole a velkým investičničním akcím, které se v posledním desetiletí v Plzni uskutečnily, nebo k záměrům magistrátu při výstavbě komunikační sítě. Osmadvacetiletý zaměstnanec Státního památkového ústavu v Plzni připouští, že se ve městě podařily i dobré věci. Zároveň tvrdí, že u úředníků i místních politiků postrádá vůli pojmenovat a napravit či kompenzovat chyby, kterých se projektanti, stavbaři i politici při rozhodování o podobě města dopustili. Petr Domanický je členem občanských sdružení Plzeň - město pro lidi a Spolku za starou Plzeň. "Sdružení Plzeň - město pro lidi vzniklo v roce 1998 v reakci na záměr magistrátu vybudovat přes město severojižní průtah podél Klatovské třídy. Členové sdružení celkem rychle dospěli k závěru, že není možné se zajímat pouze o severojižní průtah a ostatní záležitosti nechat stranou. I proto jsme se spojili například se sdružením Za zachování Roudné, které se snaží zabránit výstabě obchvatu Roudné. Zjistili jsme, že máme podobné nedobré poznatky a zkušenosti z jednání s úřady nebo představiteli města," vysvětluje Petr Domanický.
Mnoho představitelů magistrátu tvrdí, že projekt severojižního průtahu odlehčí přetížené Klatovské a bude další podstatnou částí takzvaného vnitřního okruhu Plzně. Co vám na plánu postavit onu komunikaci tak vadí?
Plán postavit severojižní průtah je podle mého názoru k městu absolutně bezohledný. Myslím, že se jedná o záměr srovnatelný s plány, které vznikaly za komunismu. Napřed se nakreslí do mapy silnice, a teprve pak možná někdo začne přemýšlet, co se bude dít s jejím okolím. Ten projekt má údajně řešit dopravní problémy Plzně. Ono řešení ale spočívá v tom, že se má postavit nová široká silnice. Kvůli tomu se má zbořit řada domů nebo postavit estakáda nad lochotínskými loukami. Bude to stát obrovské peníze, a přitom se jedná o stavbu podobnou ulici U Trati. Neustále by se tedy měly stavět další a další silnice v centru města a jakoby nikoho nezajímalo, že auta by mohla jezdit také jinudy než přes centrum.
V územním plánu Plzně najdete ale i okružní komunikace. Vám nestačí, že s nimi ten dokument počítá?
Já vím, že okružní komunikace v územním plánu jsou, ale peníze se pořád cpou jen do silnic v centru. Na vnější okruh města pak finance nezbývají a v podstatě z něj není postaveno nic, co by dobře fungovalo. Existují jednotlivé úseky okruhu na okrajích města, ale nejsou mezi sebou propojené.
Vašim námitkám proti výstavbě severojižnho průtahu ale mohou jeho přívrženci oponovat tvrzením, že přinese zklidnění Klatovské ulice, že se jedná o důležitou část vnitřního okruhu, který po dokončení ulehčí středu města. Vy nepřipouštíte, že za pár let by to tak mohlo být?
Ne. Takové argumenty podle mne ukazují na velký a asi už tradiční problém Plzně. Tady se desítky let slibuje, že jednou, až se něco postaví, bude líp. Výsledek je, že se neustále staví silnice středem města. Centrum se tím ničí, bourají se domy. Vždyť demolice v takovém rozsahu jako v případě ulice U Trati snad nemají v republice od pádu komunistického režimu obdoby. Tady se budují nové silnice, vyhazují peníze a pak se zjistí, že projekt nedopadl právě ideálně a řekne se, že je zapotřebí postavit další komunikaci. Lidé z magistrátu tvrdili, že ulice U Trati se staví, aby se zklidnila Americká ulice, ale ta se nezklidnila. Teď zástuci radncie tvrdí, že je nutné počkat na přemostění nádraží. Už se ale ví, že až se přemostí, budou velké problémy s provozem na křižovatce ulice U Trati s Klatovskou. V plánu je mimoúrovňové křížení za dalších asi dvě stě milionů korun. Tohle všechno ale podle mě dopravní experti měli vědět předem, když na ulici U Trati mají celkem padnout téměř dvě miliardy z pokladny města.
Nevěříte tedy, že budování vnitřního okruhu zklidní ulice v centru města?
Ne. Nevěřím ani tomu, že se v Plzni budují komunikace promyšleně. Například čtyřproudá komunikace v Sirkové ulici se stavěla až po roce 1989. Podle současného plánu vnitřního silničního okruhu Plzně bude ta silnice nevyužitá, protože nebude součástí plánovaného okruhu. Zdá se, že se stavěla zbytečně a to včetně podchodu u nádraží. Navíc ten podchod je paskvil, který snad nemá v Evropě obdoby. Lidé, kteří vyjdou z nádraží mají přes půl kilometru dlouhou cestu k hromadné dopravě a musejí při ní lézt do díry, a pak zase ven. Jak mám po takových zkušenostech věřit, že projekty, které se tu mají stavět za další desítky nebo stovky milionů korun, už budou dobré? Vždyť vím, že lidi by rádi jezdili například z Lochotína nakupovat do Tesca nebo Carrefouru jinudy než přes centrum, ale musejí jet středem města, protože to jinak nejde. Tady jako by nikoho netrápilo, že na Lochotíně je sídliště, kde bydlí třetina Plzeňanů a na druhé straně města je průmyslová a obchodní zóna. To přeci vyžaduje, aby byla obě území propojená kvalitními okružními silnicemi. Ty ale neexistují. Já bych se dokázal smířit s tím, že se staví silnice v centru, kdyby se přitom stavěly i okružní komunikace. Ale jaká je realita? Od druhé světové války byl naplánovaný velkorysý silniční okruh. Jediné, co z onoho okruhu dnes funguje jsou silnice z Rakouska-Uherska a z první republiky, po kterých jezdí autobusová linka číslo 30. To je jediná trasa, kterou lze jet mimo centrum.
Naznačil jste, že se nezajímáte pouze o plánovaný průtah nebo dopravu. Co dalšího vám vadí?
Například projekt stavby Hotelu Diplomat přímo na hranici památkové rezervace. Stála tam budova nemocnice, která byla dokonce památkově chráněná. Pak se ale kvůli projektu hotelu ze staré budovy památková ochrana sejmula, dům se nechal zbořit a radnice měla velké oči, že tam bude stát velký hotel, který bude za dva roky sloužit. Teď to bude už deset let, kdy bývalá nemocnice zmizela a co je na tom místě nyní? Jedna z největších ostud Plzně. Jsem přesvědčený, že kdyby původní budova zůstala stát, tak byla dnes dávno opravená a sloužila. Navíc se jednalo o cenný dům z meziválečného období. Teď jen doufám, že se na onom místě žádný hotel nepostaví.
A jak vy byste tedy řešil problém s rozestavěným betonovým torzem hotelu?
Nechal bych ho zlikvidovat a zasázel na tom místě trávu. Pozemků na výstavbu podobných objektů je v Plzni dost, a přitom se v centru města v posledním desetiletí téměř nestaví. Co tu vzniklo? Budova národní banky a spořitelny v Divadelní ulici a dokončena je obchodní banka na Americké. To je z významnějších staveb asi všechno.
Zastánci projektu Hotelu Diplomat ale tvrdí, že Plzeň potřebuje podobné zařízení. Prý by městu prospělo a zvýšilo jeho atraktivitu. Připouštíte to?
Těžko mohu posoudit, zda město takový hotel potřebuje, ale dost o tom pochybuji. Už jenom proto, že po dálnici je to do Prahy asi hodina cesty a Praha v tomto ohledu může nabídnout nesrovnatelně víc. Pokud už ale někdo zjistí, že Plzeň takový hotel potřebuje a najde se někdo, kdo ho zaplatí, tak by neměl stát v historickém jádru města v památkové rezervaci.
Pokud tak tvrdě kritizujete rozvoj města, vidíte i pozitivní příklady?
Ale ano, tady se dělá i spousta dobrých věcí, které by za minulého režimu byly nemyslitelné. Vůbec to nezpochybňuji. Ale aniž bych chtěl přeceňovat úlohu památkářů, tak mám pocit, že ty dobré věci se dělají především na místech, kde do toho mohou památkáři mluvit. V územích, která nejsou památkově chráněna, by měla být výstavba pod kontrolou jiných institucí. Ty se o to možná i snaží, ale z výsledků nemám dobrý pocit. Za odstrašující případ v tomto ohledu považuji projekt výstavby obchodního centra Kaufland na Roudné. Tu stavbu řadím do kategorie úpadkové architektury. Myslím, že povolením stavby Kauflandu přes protesty památkářů selhaly snad všechny instituce, které mohou mluvit do plánování rozvoje města. Navíc se v tomto případě radnice připravila o velice cenný pozemek, který bylo možné využít podstatně kvalitnějším způsobem, rožšířit tam jádro Plzně a přiblížit tak utrženou čtvrť Lochotín centru. Mohla tam vzniknout třeba klasická městská třída s řadou obchodů. Dnes ale ona lokalita dál ze všeho nejvíc připomíná periferii.
Jak by tedy podle vás měli představitelé magistrátu při plánování rozvoje města postupovat? Máte představu, jak na to, aby se chyb vyvarovali?
Měli by otevřeně přiznat, že ve městě existuje řada velkých problémů, které znepříjemňují lidem život, a pokusit se s těmi problémy něco dělat. Například obrovská křižovatka u Prazdroje je svým způsobem raritou, protože vůbec nepočítá s existencí chodců. Ten problém tu je deset let a nikdo ho neřeší. V Plzni je podobných případů spousta. Jsou tu také přírodní lokality, které jsou naprosto nevyužité. Vezměte si údolí plzeňských řek. Jak velkou část nábřeží mohou lidi využívat? Zanedbatelnou. Z nábřeží Mže nemohou lidé využít prakticky nic. Mimo jiné jim v tom brání areál výstaviště. Přitom by stačila jednoduchá úprava - postavit jednu dřevěnou lávku a otevřít cestu od Kalikovského mlýna k Roudné. Jenomže takové věci se tu nedějí. Když vývoj města hodnotím, tak vidím, že ačkoliv se historické jádro Plzně zatraktivňuje, v jeho okolí v posledních desetiletích stále ubývá prostoru pro lidi. Já bych chtěl, aby se tu také něco pro občany vytvářelo. Pak by mi mohl někdo třeba říct, že zbourá blok domů kvůli silnici. Vadilo by mi to méně, pokud by následovala kompenzace v jiné části města. Například vybudováním podzemních garáží a zrušením povrchového parkoviště, na jehož místě by vzniklo malé náměstí se zelení. Třeba na místě bývalých kasáren Pětatřicátníků je možné něco takového udělat. Já netvrdím, že podobné projekty zlepšující tvář města se v Plzni neskutečnily. Namátkou - v Divadelní ulici pod Českou národní bankou vzniklo jednoduchou úpravou docela hezké místo z původně zanedbaného prostoru. Líbí se mi také třeba úprava parku ve Chvojkových lomech na Slovanech nebo úprava centrálního parku na Lochotíně. Jenomže takových případů je v Plzni strašně málo a především se jedná o jednotlivosti, které nevznikají systémově. Napadá nás spousta dobrých věcí, které by bylo možné udělat, ale on o ně nikdo nemá zájem a nikoho netrápí.
Můžete tedy uvést nějaký konkrétní příklad, kdy jste na nezájem narazil?
My už jsme asi před dvěma roky uspořádali o našich námětech v centru Plzně výstavu. Vytiskli jsme o tom i letáky a informační brožury a snažili se jimi zaujmout místní politiky nebo dopravní odborníky. Reakce nebyla žádná. Jednalo se přitom i o drobnosti. Například jsme navrhovali, aby se zastávka tramvaje v Solní ulici posunula o pár metrů blíž k náměstí a lidé čekající na tramvaj nemuseli stát v tom nejužším místě chodníku, kde se přes ně musejí cpát cestující, kteří vystupují. To je záležitost, kterou lze provést za jeden den a za pár korun. Navrhovali jsme rovněž zřízení nových přechodů na Lochotíně, kde chybějí a přitom je jasné, že lidé nebudou využívat podchody, které tam někdo postavil spíš z alibistických důvodů, aby existovala výmluva, kdyby auto přejelo chodce. Jeden nový přechod přes Karlovarskou ulici se přitom podařilo poměrně nedávno zřídit. Je vidět, že se osvědčil a lidi ho využívají. Nevidím důvod, proč by to samé nemohlo být u dalších zastávek tramvaje.
Jednali jste o svých námětech přímo s politiky nebo úředníky města? Nezůstali jste jen u zmíněné výstavy a letáků?
O našich návrzích jsme mluvili například na úřadu centrálního městského obvodu a byl přitom zástupce Útvaru koncepce a rozvoje města Plzně. Mimo jiné jsme se při setkání dozvěděli, že například nápad s přechody pro chodce na Lochotíně je dobrý, ale že si ho máme jít sami projednat s dopravními policisty. Akce skončila konstatováním, že je dobré, když nějaké nápady máme a že můžeme přijít na Útvar koncepce a rozvoje, kde nás jeho zástupci seznámí se svými materiály. Nešli jsme tam. S Útvarem koncepce a rozvoje jsem už zkušenosti měl. Ještě za studií jsem tam v době, kdy se uvažovalo, že na místě, kde dnes stojí Kaufland, vznikne nějaký supermarket, odnesl studii, kterou jsme na škole připravili a navrhli v ní, jak to území lépe využít. Dozvěděli jsme se, že zástupci Útvaru koncepce a rozvoje v podstatě nemají zájem o spolupráci, protože už mají svůj názor. Přesto jsme návrh udělali. Snad jediný člověk z magistrátu, kterého to zajímalo, byl Petr Marovič z odboru památkové péče.
Nemáte pocit, že váš pohled na rozvoj Plzně je až příliš kritický, a že toho chcete příliš najednou a moc rychle? Vždyť časem se může řada věcí, na které poukazujete, zlepšit či vyřešit.
Něco se časem změnit k lepšímu může a v některých oblastech se to už i děje. Na můj vkus ale pomalu. Já totiž nechci do smrti poslouchat, co bude za desítky let. Rád bych se dožil toho, až budu moci Plzeň považovat za město pro lidi. V první polovině devadesátých let televize vysílala cyklus o zjizvených tvářích českých měst. Díl věnovaný Plzni měl název Bez koncepce. Já mám dojem, že ten název má své opodstatnění i dnes. Přitom se domnívám, že Plzeň mohla v současné době vypadat lépe, aniž by se ve městě muselo proinvestovat víc peněz. Podle mě by stačilo, kdyby odpovědní lidé přistupovali k rozvoji města systematicky.
Ulice U Trati, na kterou město dalo stamilony korun, představuje podle Petra Domanického téměř zbytečnou investici, místo níž by bylo lepší stavět ve městě okružní komunikace. Architekt také upozorňuje, že kvůli zmíněné stavbě se musely uskutečnit rozsáhlé demolice, které po pádu komunistického režimu nemají v zemi obdoby.
Léta rozestavěnou budovu Hotelu Diplomat v plzeňských sadech 5. května na místě, kde před deseti lety stála nemocnice, považuje Petr Domanický za velkou ostudu krajské metropole.
Obchodní komplex Kaufland řadí Petr Domanický do kategorie úpadkové architektury. Domanický přitom tvrdí, že povolením stavby magistrát ztratil možnost přijatelným způsobem rozšířit střed města.
</TEXT>
</DOC>
<DOC>
<DOCID>MF-20020107534</DOCID>
<DOCNO>MF-20020107534</DOCNO>
<DATE>01/07/02</DATE>
<TITLE>
Kina od 7. do 13. ledna
</TITLE>
<TEXT>
BEZDRUŽICE: 11. 1.: Atlantida-tajemná říše, animovaný USA, 10 h.
</TEXT>
<HEADING>
HEŘMANOVA HUŤ: Charlieho andílci, akční USA, 20 h.
</HEADING>
<TEXT>
KAZNĚJOV: 8. 1.: Příběh rytíře, historický USA, 17 a 20 h, 10. 1.: Krokodýl Dundee v L.A., dobrodružný USA, 17 a 20 h.
KRALOVICE: 8. 1.: Animální přitažlivost, komedie USA, 19.30 h.
ROKYCANY: 10. 1.: Rychle a zběsile, akční USA, 19 h, 11. -12. 1.: Jak ukrást Dagmaru, komedie ČR, 19 h.
</TEXT>
</DOC>
<DOC>
<DOCID>MF-20020107535</DOCID>
<DOCNO>MF-20020107535</DOCNO>
<DATE>01/07/02</DATE>
<TITLE>
Kultura dnes
</TITLE>
<TEXT>
MUZEUM: Obrazy, šperky a dřevořezby manželů Dindových.
STARÝ ZÁMEK: Rod Černínů z Chudenic, expozice Josefa Dobrovského, regionální expozice.
MĚSTSKÝ ÚŘAD: Stálá expozice: Skašovské hračkářství. Otevřeno út, st, pá 10-16, so 9-15 hodin.
MĚSTSKÉ MUZEUM A GALERIE: Stálá expozice: Síň nepomuckého rodáka malíře Augustina Němejce.
HORNICKÉ MUZEUM: Stálá expozice: Důlní technika. Otevřeno po objednání na telefonu: 0184/ 798 040.
AMERICKÉ CENTRUM: Kalifornie - Národní parky. ART DOMARU: Prodejní výstava současného umění. Otevřeno pondělí až pátek 10-18, sobota 9-12 hodin. GALERIE 21: Stálá expozice: prodejní expozice obrazů a užitého umění, starožitnosti. Otevřeno pondělí až pátek 10-17, sobota 9-12 hodin. GALERIE JIŘÍHO TRNKY: Plzeň v noci - pohled výtvarníků na Plzeň - obrazy. Otevřeno pondělí až pátek 10-12, 13-17, sobota 10-14 hodin. GALERIE MĚSTA PLZNĚ o.p.s.: Mojmír Preclík - sochy, Reflexe - rakouská avantgarda po roce 1945 ze sbírky Otto Mauera. Otevřeno úterý až neděle 10-12, 13-18 hodin. GALERIE STARÁ PLZEŇ: Prodejní výstava současného umění. Otevřeno pondělí až pátek 10-18, sobota 9-12 hodin. GALERIE U SV. ANNY: Jiří Anderle, Jan Švankmajer a Jiří Slíva - grafika. Otevřeno pondělí až pátek 10-18, sobota 9-12 hodin. JABLOŇ: Filip Komorous: Za žlutou čárou - krajinná fotografie NÁRODOPISNÉ MUZEUM: Island, lidé a příroda Islandu - fotografie. PIVOVARSKÉ MUZEUM: Stálá expozice: Historie vaření piva - doklady z minulosti pivovarnictví, sladovnictví, bednářství, pohostinství. Otevřeno denně 10-18 hodin, Jiří Šlitr: Ženy. ZÁPADOČESKÁ GALERIE - VÝSTAVNÍ SÍŇ 13: Emil Filla. Otevřeno úterý až pátek 10-18, sobota 12-18 hodin.
SLAVIA: Příběh rytíře. Romantický dobrodružný USA ( 20.00).
</TEXT>
<HEADING>
Deník Bridget Jonesové. Komedie USA ( 20.00).
</HEADING>
<TEXT>
Možnost bezplatně upozornit na svůj pořad či expozici mají i další organizátoři kulturních akcí v regionu. Redakci kontaktujte telefonicky na čísle 019/71 87 111, faxem 019/71 87 222 nebo elektronickou poštou na adrese redplz@mfdnes.cz. Podrobnosti na internetové adrese: http://kultura.idnes.cz/
Možnost bezplatně upozornit na svůj pořad či expozici mají i další organizátoři kulturních akcí v regionu. Redakci kontaktujte telefonicky na čísle 019/71 87 111, faxem 019/71 87 222 nebo elektronickou poštou na adrese redplz@mfdnes.cz. Podrobnosti na internetové adrese: http://kultura.idnes.cz/
</TEXT>
</DOC>
<DOC>
<DOCID>MF-20020107536</DOCID>
<DOCNO>MF-20020107536</DOCNO>
<DATE>01/07/02</DATE>
<TITLE>
Renesanční dvůr ve Frymburku skrývá starou panskou tvrz
</TITLE>
<HEADING>
Zapomenutá sídla
</HEADING>
<GEOGRAPHY>Frymburk</GEOGRAPHY>
<TEXT>
V minulém díle jsme připomněli zajímavou historii starého panského sídla ve Frymburku, který leží přibližně osm kilometrů jižně od Horažďovic. Přímo pod mohutnými valy a příkopy tvrziště, které ze starého sídla zbývají, lze najít budovy zajímavého hospodářského dvora se zachovalým mladším panským sídlem z období renesance. Při pohledu do historie Frymburka v tomto období se dozvídáme, že roku 1574 Vilém z Rožmberka jako dočasný držitel rabského panství prodal ves Janu Vojslavovi Branišovskému z Branišova. Tehdy se Frymburk stal až do roku 1623 opět samostatným panstvím. Tento majitel zároveň obnovil i zdejší tvrz, pustou po vypálení roku 1467 knížetem Jindřichem Münstrberským při trestné výpravě proti stoupencům zelenohorské jednoty. Je možné, že právě v této době obnovy zdejšího panství a tvrze vzniklo už nové sídlo s dvorem pod pozůstatky starého. Za českého stavovského povstání proti králi Ferdinandu II. v letech 1618 - 1620 se Branišovský uchýlil do města Sušic. Za jeho nepřítomnosti byla však roku 1620 zdejší ves, dvůr a tvrz vypleněna císařskými vojáky. Rezidenční obydlí (tvrz) se však v rámci areálu hospodářského dvora zachovalo až do dnešní doby. Jedná se o část západního křídla se zachovanými výsečovými klenbami, ke které se přimyká zdvojená brána do dvora. Ovšem i další budovy dvora jsou zajímavé a dodnes nesou prvky, které připomínají jejich renesanční původ (např. částečně zachovalé psaníčkové sgrafito). Je možné napsat, že celý komplex dvora je velmi zajímavý, a s pozůstatky sousedního mohutného tvrziště s kaplí i velmi působivý a historicky cenný.
Pohled na areál dvora s tvrzí z valu starého tvrziště.
</TEXT>
</DOC>
<DOC>
<DOCID>MF-20020107537</DOCID>
<DOCNO>MF-20020107537</DOCNO>
<DATE>01/07/02</DATE>
<TITLE>
Plzeň v Litvínově uspěla, vyhrála v prodloužení
</TITLE>
<GEOGRAPHY>Plzeň</GEOGRAPHY>
<TEXT>
Utkání hokejové extraligy Litvínova s Plzní skončilo v normální hrací době 2:2, o vítězi se rozhodlo v pětiminutovém prodloužení. Do konce už chybělo jen sedm sekund, když všechno rozhodl vítěznou trefou Michal Straka. Hokejisté Keramiky Plzeň zvítězili 3:2 a připsali si na konto dva cenné body. Zápas začal oboustranně opatrně. Strategická bitva trvala na litvínovském ledě téměř deset minut. První však udeřila Plzeň, při přesilovce pět na tři přihrál Josefu Strakovi na úvodní gól Martin Výborný. Neuplynula však ani minuta a za domácí tým srovnal skóre také při početní výhodě na 1:1 Klíma. Až potom se začalo hrát svižněji a zápas se stal zajímavým. Plzeňští hokejisté se v první části ale dostali do vedení i podruhé. Bylo to dvě minuty před závěrem, kdy litvínovský tým hrál už počtvrté v oslabení. Po jedenadvaceti sekundách potrestal soupeře gólem Pavel Vostřák. Počet vyloučených v tomto duelu byl mimořádný, sudí Dvořák vyloučil jedenadvacet hokejistů, litvínovský Klíma si navíc připsal na konto trest desetiminutový. Ve druhé třetině mělo více příležitostí domácí mužstvo, jednu ze šancí, opět při přesilové hře, využil Gýna, který se od modré čáry trefil přesně, navíc Barta měl zakrytý výhled. I přesto mohli jít do šaten s jednogólovým náskokem Plzeňané, necelou minutu před koncem ujel všem Josef Straka, dostal se sám před litvínovského gólmana Podolku, ale nepodařilo se mu však dobře zamířit, domácí brankář puk se štěstím vyrazil. Závěrečná třetina byla nejdramatičtější, rozhodně uspokojila i náročné diváky. Domácí hokejisté mohli několikrát duel rozhodnout, ale neproměnili tři vyložené šance. Proto se prodlužovalo, šťastnější hosté si odvezli na západ Čech cenné body.
Plzeň - Utkání hokejové extraligy Litvínova s Plzní skončilo v normální hrací době 2:2, o vítězi se rozhodlo v pětiminutovém prodloužení. Do konce už chybělo jen sedm sekund, když všechno rozhodl vítěznou trefou Michal Straka. Hokejisté Keramiky Plzeň zvítězili 3:2 a připsali si na konto dva cenné body. Zápas začal oboustranně opatrně. Strategická bitva trvala na litvínovském ledě téměř deset minut. První však udeřila Plzeň, při přesilovce pět na tři přihrál Josefu Strakovi na úvodní gól Martin Výborný. Neuplynula však ani minuta a za domácí tým srovnal skóre také při početní výhodě na 1:1 Klíma. Až potom se začalo hrát svižněji a zápas se stal zajímavým. Plzeňští hokejisté se v první části ale dostali do vedení i podruhé. Bylo to dvě minuty před závěrem, kdy litvínovský tým hrál už počtvrté v oslabení. Po jedenadvaceti sekundách potrestal soupeře gólem Pavel Vostřák. Počet vyloučených v tomto duelu byl mimořádný, sudí Dvořák vyloučil jedenadvacet hokejistů, litvínovský Klíma si navíc připsal na konto trest desetiminutový. Ve druhé třetině mělo více příležitostí domácí mužstvo, jednu ze šancí, opět při přesilové hře, využil Gýna, který se od modré čáry trefil přesně, navíc Barta měl zakrytý výhled. I přesto mohli jít do šaten s jednogólovým náskokem Plzeňané, necelou minutu před koncem ujel všem Josef Straka, dostal se sám před litvínovského gólmana Podolku, ale nepodařilo se mu však dobře zamířit, domácí brankář puk se štěstím vyrazil. Závěrečná třetina byla nejdramatičtější, rozhodně uspokojila i náročné diváky. Domácí hokejisté mohli několikrát duel rozhodnout, ale neproměnili tři vyložené šance. Proto se prodlužovalo, šťastnější hosté si odvezli na západ Čech cenné body.
</TEXT>
</DOC>
<DOC>
<DOCID>MF-20020107538</DOCID>
<DOCNO>MF-20020107538</DOCNO>
<DATE>01/07/02</DATE>
<TITLE>
Slávistky uspěly ve Střešovicích
</TITLE>
<TEXT>
Házenkářky Slavie VŠ Plzeň zvítězily v šestnáctém extraligovém kole na palubovce Střešovic 25:20 a v tabulce jsou s deseti body sedmé.
Plzeň - Utkání o sedmé místo tabulky začaly lépe Plzeňanky a v páté minutě vedly 4:1. Pak ale domácí hráčky začaly osobně bránit Moniku Stoilovovou a vyrovnaly. V patnácté minutě to bylo 5:5, o dalších sedm minut později už Pražanky vedly 8:7. Poločas nakonec skončil smírně 9:9. "O přestávce jsme se dohodly na změně taktiky a vyplatilo se nám to. Děvčata se na zápas těšila, byla na nich patrná velká chuť po hře i po vítězství," uvedla trenérka Slavie Libuše Škvařilová. Rozhodujícím momentem druhé půle a zároveň celého střetnutí byl úsek mezi čtvrtou a devátou minutou. Slávistky totiž otočily z nepříznivého stavu 10:11 na 15:11 ve svůj prospěch. I když se domácí házenkářky snažily vývoj zvrátit, takticky dobře hrající Plzeňanky to nedovolily. "Vyhrály jsme zaslouženě. Netvrdím, že jsme nechybovaly, ale celkově jsme byly lepší. Na utkání jsme se zodpovědně připravovaly, nechtěly jsme ponechat nic náhodě," vysvětlovala plzeňská trenérka. V předposledním kole zajíždějí slávistky v sobotu do Brna-Bohunic. "Brno si na nás věří. Pokud ale zopakujeme alespoň takový výkon, jako proti Střešovicím, neměly bychom se vracet bez bodů," doplnila Libuše Škvařilová.
</TEXT>
</DOC>
<DOC>
<DOCID>MF-20020107539</DOCID>
<DOCNO>MF-20020107539</DOCNO>
<DATE>01/07/02</DATE>
<TITLE>
SLAVÍKA PRONÁSLEDOVALI MARNĚ
</TITLE>
<TEXT>
V Tříkrálovém závodě v běhu na lyžích v Rokycanech zvítězil Lubomír Slavík. Vedl od začátku, soupeři se mu jen dívali na záda.
</TEXT>
</DOC>
<DOC>
<DOCID>MF-20020107540</DOCID>
<DOCNO>MF-20020107540</DOCNO>
<DATE>01/07/02</DATE>
<TITLE>
Strýcová získala ocenění
</TITLE>
<GEOGRAPHY>Plzeň</GEOGRAPHY>
<TEXT>
Na cenu z ankety Zlatý kanár pro hráčku nejlepšího českého týmu minulé sezony čekala plzeňská tenistka Barbora Strýcová víc než měsíc a půl. Převzala ji teprve v sobotu v Plzni v rámci slavnostního večera při příležitosti halového šampionátu mužů. Strýcová, členka pražské Sparty, vybojovala titul mistryň světa družstev do 16 let spolu s Evou Cetkovskou a Lucií Šafářovou. Ty cenu převzaly už v listopadu při slavnostním vyhlášení ankety v Přerově.
Plzeň - Na cenu z ankety Zlatý kanár pro hráčku nejlepšího českého týmu minulé sezony čekala plzeňská tenistka Barbora Strýcová víc než měsíc a půl. Převzala ji teprve v sobotu v Plzni v rámci slavnostního večera při příležitosti halového šampionátu mužů. Strýcová, členka pražské Sparty, vybojovala titul mistryň světa družstev do 16 let spolu s Evou Cetkovskou a Lucií Šafářovou. Ty cenu převzaly už v listopadu při slavnostním vyhlášení ankety v Přerově.
</TEXT>
</DOC>
<DOC>
<DOCID>MF-20020107541</DOCID>
<DOCNO>MF-20020107541</DOCNO>
<DATE>01/07/02</DATE>
<TITLE>
Slavík soupeřům utekl hned po startu
</TITLE>
<GEOGRAPHY>Rokycany</GEOGRAPHY>
<TEXT>
Na startu Tříkrálového závodu v běhu na lyžích se Lubomír Slavík pořádně odpíchl hůlkami a od té doby ukazoval soupeřům záda. Marně ho stíhali. V cíli byl bývalý rokycanský triatlonista po patnácti kilometrech první. "Slavík vyhrál zaslouženě. Měl nejlépe připravené lyže, dobře namazal. Nejvíc získával v mírném sjezdu," uznal v cíli třetí Zdeněk Rubáš z pořádajícího týmu Duratec Tufo Plzeň. Závod se uskutečnil na tříkilometrovém okruhu, na kterém lyžaři zdolávali dlouhé táhlé stoupání, po kterém následoval mírný 700 metrů dlouhý sjezd. "Snad jen v prvním kole jsme měli šanci Slavíka dostihnout, pak už měl příliš velký náskok," doplnil Rubáš.
Rokycany - Na startu Tříkrálového závodu v běhu na lyžích se Lubomír Slavík pořádně odpíchl hůlkami a od té doby ukazoval soupeřům záda. Marně ho stíhali. V cíli byl bývalý rokycanský triatlonista po patnácti kilometrech první. "Slavík vyhrál zaslouženě. Měl nejlépe připravené lyže, dobře namazal. Nejvíc získával v mírném sjezdu," uznal v cíli třetí Zdeněk Rubáš z pořádajícího týmu Duratec Tufo Plzeň. Závod se uskutečnil na tříkilometrovém okruhu, na kterém lyžaři zdolávali dlouhé táhlé stoupání, po kterém následoval mírný 700 metrů dlouhý sjezd. "Snad jen v prvním kole jsme měli šanci Slavíka dostihnout, pak už měl příliš velký náskok," doplnil Rubáš.
</TEXT>
</DOC>
<DOC>
<DOCID>MF-20020107542</DOCID>
<DOCNO>MF-20020107542</DOCNO>
<DATE>01/07/02</DATE>
<TITLE>
Výsledkový servis
</TITLE>
<TEXT>
Extraliga staršího dorostu: BC Loko Plzeň - Kohinoor České Budějovice 70:86. Nejlepší střelci Plzně: Selinger 21, Kempf 20, Zeithaml 14, Čmolík 11.
</TEXT>
</DOC>
<DOC>
<DOCID>MF-20020107543</DOCID>
<DOCNO>MF-20020107543</DOCNO>
<DATE>01/07/02</DATE>
<TITLE>
O titul se dnes střetnou nejvýše nasazení hráči
</TITLE>
<TEXT>
Nebývá zvykem, aby se do finále halového šampionátu tenistů v Plzni probojovali oba nejvýše nasazení hráči. Letos se to Hernychovi a Vikovi povedlo.
Plzeň - Poslední ročníky halového mistrovství republiky nepamatují, že by neklopýtl alespoň jeden z nejvýše nasazených hráčů. Letos se turnajovým pavoukem prokousala jak jednička Jan Hernych z I. ČLTK Praha tak dvojka Robin Vik z Přerova. Oba se dnes střetnou o titul a zároveň finanční prémii devadesát tisíc korun v 10.30 hodin v hale plzeňské Slavie na Borech. Čtyřhra skončila už včera. Mistrovský titul v ní získali Lukáš Dlouhý a David Miketa, čtvrtý nejvýše nasazený pár. Ve finále zdolali Martina Bartoňka a Michala Holendu ve třech setech a získali prémii třicet tisíc korun. Šéf plzeňského mistrovského turnaje Jiří Kovařík ocenil především hru osmnáctiletého hráče TK Neridé Lukáše Dlouhého, který se navíc ve dvouhře prosadil až do semifinále. "V Plzni předvedl velmi dobré výkony," chválil Kovařík mladíka, který v srpnu vybojoval stříbro v Galeově poháru - mistrovství Evropy družstev hráčů do 18 let. Obhájci loňského prvenství Plzeňan Pavel Kudrnáč s jihlavským Petrem Kovačkou skončili v semifinále, kde je v třísetové bitvě vyřadili pozdější vítězové. Všechny sady skončily až tie-breakem. Podle Kovaříkova mínění rozhodl servis a také štěstí. "Ve čtyřhře a zvlášť na rychlém povrchu hraje rozhodující roli podání, protože na return je velmi malý prostor. Víceméně platí pravidlo, že ten, kdo prohraje svůj servis, prohraje i set. Navíc v tie-breaku hraje velkou roli štěstí.Toho měli tentokráte víc Dlouhý s Miketou," komentoval semifinálový duel s třemi tie-breaky Jiří Kovařík. V semifinále čtyřhry skončila i plzeňská bratrská dvojice Jana a Pavla Říhových. Mladší z dvojice Pavel navíc ve dvouhře došel nejdále z plzeňských hráčů. Ve čtvrtfinále však podlehl sedmnáctiletému Danielu Lustigovi z I. ČLTK Praha. "Pavel předvádí útočnou hru založenou na servisu, a ten mu v rozhodujících chvílích zápasů nevyšel tak, jak by si jistě přál. Na turnaji bylo tentokrát podání Pavlovou slabší stránkou," konstatoval Jiří Kovářík. Pavel Říha všechny zápasy v turnaji odehrál na tři sety.
</TEXT>
</DOC>
<DOC>
<DOCID>MF-20020107544</DOCID>
<DOCNO>MF-20020107544</DOCNO>
<DATE>01/07/02</DATE>
<TITLE>
Fotbal
</TITLE>
<TEXT>
Viktoria Plzeň má nové vyhledávače talentů. Vedení plzeňského klubu pověřilo funkcí fotbalových skautů bývalé internacionály Jiřího Lopatu a Jiřího Sloupa. Ti budou nyní sledovat a vyhledávat talenty namísto Františka Plasse.
Bečka se připravuje s Xaverovem na Zadově. Jedenatřicetiletý obránce plzeňské Viktorie Zdeněk Bečka, který po sestupu klubu do druhé ligy odešel na roční hostování do Opavy, je v těchto dnech na Zadově, kde se připravuje s druholigovým celkem SC Xaverov Horní Počernice. "Do 20. ledna se vedení xaverovského klubu má vyjádřit, zda má o mne zájem. Opava s převedením hostování předběžně souhlasí," sdělil plzeňský fotbalista.
Dnes se bude jednat o budoucí rezervě plzeňské Viktorie. Oficiální jednání o přechodu plzeňského klubu 1. FC Plzeň, který nyní působí v nejvyšší regionální fotbalové soutěži, jako B mužstva do Viktorie Plzeň se uskuteční dnes. Jaro a příští sezonu mají fotbalisté z plzeňských Slovan dohrát po starým názvem a od ročníku 2003/2004 vstoupí do fotbalových soutěží už jako Viktoria Plzeň B. Vedením celku má být pověřen Stanislav Purkart. Ten jako hráč má mužstvo posílit už do této části jarní sezony. Spolu s ním má do 1. FC Plzeň přijít několik dalších fotbalistů z Viktorie. Tým z plzeňských Slovan je po podzimu v tabulce jedenáctý, na vedoucí Senco Doubravka ztrácí sedmadvacet bodů.
Vaigl míří z Rokycan do Pardubic. Pavel Vaigl, levonohý záložník z divizního klubu FC Rokycany, je na testech v druholigových Pardubicích, kde dostal nabídku tříleté profesionální smlouvy. Pardubice jsou po podzimu v tabulce druhé ligy na pátém místě.
Vrací se Kožíšek. Do Rokycan se zřejmě naopak vrátí talentovaný útočník Viktorie Plzeň Vlastimil Kožíšek, který na podzim hostoval v třetiligovém SK Kladno.
Brankář Filip Kalina posílí Chanovice. Odchovanec dorosteneckých celků Viktorie Plzeň Filip Kalina, který naposledy působil v divizních Klatovech, se po zranění vrací na trávník a posílí klub oblastního přeboru Chanos Chanovice.
Rušno je v divizních Přešticích. Zatím v Přešticích zůstává obránce Petr Mareš, o kterého mělo zájem několik celků z vyšších soutěží. Novou posilou divizního mužstva se stal Václav Mrázek, který se vrátil z Německa.
Na Petříně je nový trenér. Novým trenérem fotbalistů SK ZČE Plzeň, týmu, který je účastníkem I. A třídy, skupiny B, se stal Jan Kůstka.
</TEXT>
</DOC>
<DOC>
<DOCID>MF-20020107545</DOCID>
<DOCNO>MF-20020107545</DOCNO>
<DATE>01/07/02</DATE>
<TITLE>
HALOVÝ PEBAL CUP SE HRÁL V PLZNI
</TITLE>
<TEXT>
Na hřišti bojují hráči Senco Plzeň-Doubravka a Přeštic. Senco překvapivě nepostoupilo ze skupiny, Přeštice skončily třetí.
</TEXT>
</DOC>
<DOC>
<DOCID>MF-20020107546</DOCID>
<DOCNO>MF-20020107546</DOCNO>
<DATE>01/07/02</DATE>
<TITLE>
Turnaje odstartovaly v halách i na sněhu
</TITLE>
<GEOGRAPHY>Plzeň</GEOGRAPHY>
<TEXT>
Fotbalisté už o prvním lednovém víkendu zahájili zápasovou přípravu na jarní sezonu. V Plzni se hráči uchýlili do haly, turnaj Bohemiagres se hrál na zasněžených hřištích.
V plzeňské Městské hale na Slovanech se uskutečnil už druhý ročník Pebal cupu, jeho pořadatelem byl SK Plzeň 1894. Ze dvou šestičlenných skupin postoupily čtyři celky do čtvrtfinále. Překvapením bylo vyřazení a až šesté místo vedoucího mužstva oblastního přeboru Senca Doubravka i páté místo Chanosu Chanovice. Ve čtvrtfinále byl nejpřitažlivější duel mezi fotbalisty Chlumčan a Přeštic, ze kterého vyšly vítězně až po penaltovém rozstřelu Přeštice 2:3. Ostatní výsledky: Rapid Plzeň - Manětín 4:3, SK ZČE Plzeň - Křimice 1:2 a Malesice - Bolevec 3:1. V semifinále Rapid po penaltách vyřadil Přeštice 3:1 a Křimice podlehly Malesicím 1:3. V souboji o třetí příčku vyhrály Přeštice nad Křimicemi 3:0. Ve finále si loňský vítěz turnaje z Malesic, nevěděl rady s výborně takticky hrajícím plzeňským Rapidem, který vyhrál 3:0.
Pořadí: 1. Rapid Plzeň, 2. Sokol Malesice, 3. TJ Přeštice, 4. Sokol Křimice.
Čtyřmi duely začal nejlépe obsazený zimní fotbalový turnaj v regionu Bohemiagres. Hrálo se na sněhem pokrytých škvárových hřištích a většina mužstev už zkoušela možné posily. Přes to jsou překvapením prohry divizních Přeštic ve Stodě i Chlumčan doma s Poběžovicemi.
STOD - PŘEŠTICE 5:3. Poločas: 1:0. Branky: Pleisner 2, Tumpach, Snášel, René Fišer - Duchek, Faist, Biedermann.
NEPOMUK - VIKTORIA PLZEŇ, ligový dorost 1:5. Poločas: 0:4. Branky: Herout - Knakal, Procházka, Bitengl, Parlásek, Weber.
CHLUMČANY - POBĚŽOVICE 3:4. Poločas: 1:3. Branky: Dlesk, Rehák, Kubice - Kořínek 2, Růžek, Černý
BOLEVEC - BLOVICE 1:1. Poločas: 1:0. Branky: Nykles - Žežula.
</TEXT>
</DOC>
</CZE>