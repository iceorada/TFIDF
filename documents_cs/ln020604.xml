<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020604001</DOCID>
<DOCNO>LN-20020604001</DOCNO>
<DATE>06/04/02</DATE>
<TITLE>
PRAHA - Češi si za letošní první tři měsíce vydělali v průměru 14 204 korun na osobu, což je o 933 korun více než ve stejném období loni. Meziroční růst o sedm procent je však vykoupen velkými rozdíly mezi privátním a veřejným sektorem. Zaměstnancům v podnikové sféře meziročně vzrostly mzdy o 7,2 procenta. Ve veřejném sektoru se platy naopka zvýšily jen o 6,5 procenta. Vládou slibované smývání rozdílů mezi oběma sférami se tedy nepodařilo. Nejlépe si tradičně polepšili pracovníci v bankách a pojišťovnách. V letošním prvním čtvrtletí si průměrně vydělali 31 166 korun, což je meziroční nárůst o 15 procent. Naproti tomu učitelům nepomohlo ani březnové zvýšení platů. Jejich průměrný měsíční výdělek v lednu až březnu byl 11 249 korun, tedy jen o 5,8 procenta více než vloni. Šéf odborářů Milan Štěch upozorňuje, že průměrné platy v bankovnictví jsou ovlivněny restrukturalizací. "Za poslední půlrok se v bankách výrazně propouští, a to zejména lidé s nižší kvalifikací, a tedy i mzdou. Průměr za sektor je pak kvůli tomu vyšší," dodal Štěch. Lékem na stále vyšší rozdíly mezi platy v jednotlivých profesích by podle něj mohl být například tlak na zvýšení minimální mzdy.
</TITLE>
<TEXT>
PRŮMĚRNÁ MZDA 14 204 korun
Nejvíce si za rok polepšili: pracovníci v bankách a pojišťovnách, energetici, řidiči, pracovníci pošty a telekomunikací
Nejméně rostly mzdy: prodavačům a opravářům, učitelům, pracovníkům v pohostinství a ubytování
</TEXT>
</DOC>
<DOC>
<DOCID>LN-20020604002</DOCID>
<DOCNO>LN-20020604002</DOCNO>
<DATE>06/04/02</DATE>
<GEOGRAPHY>PRAHA</GEOGRAPHY>
<TEXT>
Největší pokutu ve své historii udělil včera Úřad pro ochranu hospodářské soutěže. Mobilní operátoři Eurotel a T-Mobile musejí zaplatit dohromady 63 milionů korun. Obě společnosti podle úřadu zneužívaly v letech 2000 a 2001 své dominantní postavení. Svým zákazníkům totiž účtovaly více za volání do sítě Oskar než mezi sebou navzájem. V závislosti na tarifu byla jedna minuta hovoru dražší o jednu až deset korun. Úřad vyčíslil, že kvůli tomuto jednání utratili klienti v souhrnu až stamiliony korun navíc. Šéf úřadu Josef Bednář nevyloučil, že by se zákazníci, kteří se cítí poškozeni, mohli domáhat nápravy prostřednictvím civilních žalob. Operátoři se však civilních sporů neobávají. "Antimonopolní úřad nám neprokázal, že bychom našim klientům způsobili újmu," prohlásil mluvčí Eurotelu Jan Kučmáš. "V takovém případě nemá případná žaloba opodstatnění," dodal. Eurotel už proti rozhodnutí o rekordní pokutě podal žalobu. K podobnému kroku se chystá i T-Mobile.
</TEXT>
</DOC>
<DOC>
<DOCID>LN-20020604003</DOCID>
<DOCNO>LN-20020604003</DOCNO>
<DATE>06/04/02</DATE>
<TITLE>
Před několika lety by to bylo nemyslitelné: Ozzy Osbourne, heavy metalová rocková hvězda a bývalý frontman Black Sabbath, který kdysi na pódiu ukousl hlavu živému netopýrovi, vystupuje v Buckinghamském paláci na počest britské královny Alžběty. Británie se v neděli probudila uprostřed dlouhého státního svátku, který byl zlatým hřebem letních oslav padesáti let vládnutí Alžběty II. Kromě veselic v královském paláci se dostalo i na obyčejné Brity: mají dva dny volna. A tak se vyvěšovaly vlajky, pořádaly pouliční oslavy a v místních hostincích bylo prolito dvojnásobné množství piva než obvykle. Oslavy probíhají úspěšně a organizátorům se ohromně ulevilo. Moderní Británie je totiž velmi cynická země a Brity těchto dní mnohem více spojuje fotbal než královská rodina.
</TITLE>
<TEXT>
Miliony lidí v neděli ráno opustily své rituály: přestali sekat trávníky před domem a nechali svá auta neumytá. Neudělali to však proto, že by se chystali na speciální bohoslužby, konané na počest padesáti let vládnutí Alžběty, ale prostě proto, že v televizi běžel úvodní zápas mistrovství světa ve fotbale: Anglie - Švédsko.
</TEXT>
<HEADING>
Království za republiku!?
</HEADING>
<TEXT>
Královna je hlavou státu v šestnácti zemích, ale britské impérium neexistuje už drahně dlouho. Přesto některé oslavy připomněly, že národ ostrovní Británie kdysi vládl světovým oceánům: stovky majáků se rozzářily a stovky zvonů v kostelech rozezněly takhle byli v minulosti obyvatelé varováni před hrozící invazí nepřítele. Rodina Windsorů sice pořád umí přilákat pozornost davů, ale už zdaleka není modelem rodiny, k níž zbytek národa vzhlíží. Čtyři královské svatby skončily rozvodem a hlasy antiroajalistů nejsou nikdy daleko. Jeden celostátní deník nedávno vytáhl do boje s požadavkem, aby královnu nahradil prezident. V blízké budoucnosti je sice nepravděpodobné, že by se Británie stala republikou, ale nikdy neříkej nikdy. Zajímavé je, že podpora monarchie v uplynulých měsících vzrostla. Před půlrokem se vážně diskutovalo o tom, jaké zklamání oslavy královnina jubilea přinesou. Kritici sýčkovali, že Britové jsou příliš cyničtí na to, aby mávali státními vlaječkami a veselili se v ulicích. Poté ale přišla smrt princezny Margarety a vzápětí zemřela královna matka. A Británie si najednou uvědomila, že královské záležitosti jsou jednou z věcí, které tato země docela dobře zvládá.
</TEXT>
<HEADING>
Pryč s ohrnutým nosem
</HEADING>
<TEXT>
Překvapivě silné sympatie lidí pro truchlící královnu ukázala statistika: podle průzkumů jsou pro monarchii čtyři z pěti obyvatel Británie. Na druhé straně čtyřicet procent Britů je přesvědčeno, že království je nutno reformovat. Pět let po tragické havárii princezny Diany se proto mnoho lidí domnívá, že přišel čas, aby královna odhodila image ohrnutého nosu. Hraje-li Ozzy Osbourne v královském paláci, znamená to, že si totéž myslí její nejbližší poradci. Divoký rocker Ozzy zná cenu dobrých public relations. Do své rezidence dovolil namontovat kamery, které přenášejí skutečný život jeho rodiny. V Británii a Americe se tato show stala televizním trhákem. Navzdory bláznivé minulosti vynesl pořad Ozzymu pozornost desítek milionů diváků. Zejména proto, že ho ukazuje jako obyčejného stárnoucího muže, který není schopen si poradit ani s ovladačem televizoru. Má-li mít večírek v paláci pokračování, možná se brzo dočkáme podobného pořadu také o královské rodině.
Překvapivě silné sympatie lidí pro truchlící královnu ukázala statistika: podle průzkumů jsou pro monarchii čtyři z pěti obyvatel Británie. Na druhé straně čtyřicet procent Britů je přesvědčeno, že království je nutno reformovat. Pět let po tragické havárii princezny Diany se proto mnoho lidí domnívá, že přišel čas, aby královna odhodila image ohrnutého nosu. Hraje-li Ozzy Osbourne v královském paláci, znamená to, že si totéž myslí její nejbližší poradci. Divoký rocker Ozzy zná cenu dobrých public relations. Do své rezidence dovolil namontovat kamery, které přenášejí skutečný život jeho rodiny. V Británii a Americe se tato show stala televizním trhákem. Navzdory bláznivé minulosti vynesl pořad Ozzymu pozornost desítek milionů diváků. Zejména proto, že ho ukazuje jako obyčejného stárnoucího muže, který není schopen si poradit ani s ovladačem televizoru. Má-li mít večírek v paláci pokračování, možná se brzo dočkáme podobného pořadu také o královské rodině.
</TEXT>
</DOC>
<DOC>
<DOCID>LN-20020604004</DOCID>
<DOCNO>LN-20020604004</DOCNO>
<DATE>06/04/02</DATE>
<TITLE>
Británie slavila zlaté jubileum
</TITLE>
<TEXT>
Statisíce lidí včera v ulicích po celé Británii slavily padesáté výročí panování královny Alžběty II. Všichni společně jí zazpívali píseň skupiny Beatles All You Need Is Love, která zazněla ze všech britských rádií. Královna s princem Philipem včera zhlédli slavnostní průvod u windsorského zámku a poděkovali za gratulace přihlížejícím. Večer panovnice společně s vnuky, princem Williamem a Harrym, vyslechla koncert v zahradě Buckinghamského paláce, na němž vystoupilo na 30 hvězd britské populární hudby.
</TEXT>
</DOC>
<DOC>
<DOCID>LN-20020604005</DOCID>
<DOCNO>LN-20020604005</DOCNO>
<DATE>06/04/02</DATE>
<TEXT>
Předvolební nervozita stoupá a straničtí lídři cítí, že je poslední možnost, aby dohnali, co zanedbali. Nikoliv snad pro získání hlasů, nýbrž pro snazší jednání po volbách. Je totiž víc než jasné, že volby nebudou mít suverénního šampiona a že bez partnerů do koalice se i vítěz může nakonec stát poraženým. Předseda ODS Václav Klaus to pochopil až ve chvíli, kdy prezident mluvil o nesamozřejmém právu vítěze na první pokus o sestavení vlády. V té době ale bylo tak trochu možné spolehnout se na partnerství s ČSSD. Vladimír Špidla však dává stále hlasitěji najevo, že s Klausem prostě spolupracovat nebude. Z voleb rozhodujících o "novém osudu" pro všechny může být hlasování, které zpečetí politické fátum Václava Klause. Lídr ODS to při svém pověstném čichu konečně vycítil. Proto se teď snaží navázat zpřetrhané svazky se lstivými lidovci, kteří jsou už zase přitažlivou nevěstou k námluvám. Na řadu mají přijít i unionisté. Rýsuje se snad obnovení pravicové koalice? Odpověď zná snad jen Jakub Fatalista: Všechno je přece psáno tam nahoře. A možná ještě lidovci, kteří o tom, co je nahoře, vždycky věděli ze všech nejvíc.
</TEXT>
</DOC>
<DOC>
<DOCID>LN-20020604006</DOCID>
<DOCNO>LN-20020604006</DOCNO>
<DATE>06/04/02</DATE>
<TITLE>
Kontrolou brzd má projít asi milion vozů Polo a Lupo, z toho 3235 v Česku
</TITLE>
<GEOGRAPHY>FRANKFURT</GEOGRAPHY>
<TEXT>
Německá automobilka Volkswagen svolala vlastníky 950 000 vozů typů Polo a Lupo do servisů po celém světě k bezplatným opravám brzd. Krok společnosti je největší podobnou akcí Volkswagenu za několik posledních let a podle agentury Reuters by mohl ohrozit její dosavadní pověst výrobce špičkové kvality. Počet vozů, jejichž majitele Volkswagen vyzval k návštěvě servisu, odpovídá téměř pětině roční produkce koncernu, jehož členem je i česká automobilka Škoda. Stahování se týká vozů vyrobených v letech 1998 a 1999. Mluvčí automobilky uvedl, že dlouhodobé testy odhalily závadu v brzdovém systému, která by za určitých okolností mohla nutit řidiče brzdit za použití větší síly než obvykle. Závada byla způsobena materiálem použitým u brzdových hadic. Volkswagen neuvedl, kolik jej akce bude stát. "Nevyjdeme z toho jen se sedmicifernou částkou eur," řekl mluvčí firmy. V ČR svolá automobilka do servisů k bezplatným opravám 3235 vozů modelu Polo. Majitelé budou svými prodejci vyzváni k návštěvě servisu. Uvedl to mluvčí Import Volkswagen Group Jan Klíma. Firma vozy zkontroluje a případně opraví. Oprava potrvá asi hodinu. Loni Volkswagen svolal do servisů 570 000 vozů Passat kvůli závadě na tyči řízení. Dceřiný výrobce luxusních vozů Audi stáhl k opravám 260 000 svých vozů a v roce 1997 dal opravit airbagy u 900 000 automobilů své značky.
FRANKFURT - Německá automobilka Volkswagen svolala vlastníky 950 000 vozů typů Polo a Lupo do servisů po celém světě k bezplatným opravám brzd. Krok společnosti je největší podobnou akcí Volkswagenu za několik posledních let a podle agentury Reuters by mohl ohrozit její dosavadní pověst výrobce špičkové kvality. Počet vozů, jejichž majitele Volkswagen vyzval k návštěvě servisu, odpovídá téměř pětině roční produkce koncernu, jehož členem je i česká automobilka Škoda. Stahování se týká vozů vyrobených v letech 1998 a 1999. Mluvčí automobilky uvedl, že dlouhodobé testy odhalily závadu v brzdovém systému, která by za určitých okolností mohla nutit řidiče brzdit za použití větší síly než obvykle. Závada byla způsobena materiálem použitým u brzdových hadic. Volkswagen neuvedl, kolik jej akce bude stát. "Nevyjdeme z toho jen se sedmicifernou částkou eur," řekl mluvčí firmy. V ČR svolá automobilka do servisů k bezplatným opravám 3235 vozů modelu Polo. Majitelé budou svými prodejci vyzváni k návštěvě servisu. Uvedl to mluvčí Import Volkswagen Group Jan Klíma. Firma vozy zkontroluje a případně opraví. Oprava potrvá asi hodinu. Loni Volkswagen svolal do servisů 570 000 vozů Passat kvůli závadě na tyči řízení. Dceřiný výrobce luxusních vozů Audi stáhl k opravám 260 000 svých vozů a v roce 1997 dal opravit airbagy u 900 000 automobilů své značky.
</TEXT>
</DOC>
<DOC>
<DOCID>LN-20020604007</DOCID>
<DOCNO>LN-20020604007</DOCNO>
<DATE>06/04/02</DATE>
<TITLE>
PRAHA - Miloše Zemana není v předvolebních týdnech moc vidět. Premiér, dlouholetý předseda ČSSD a nejvýraznější tvář sociálních demokratů se i přes své postavení téměř neúčastní předvolební kampaně. Tedy pokud ovšem nejde o jeho oblíbence. 14. května zasedala vláda v pražském Obecním domě, jen několik desítek metrů od mítinku, který vedla poslankyně a jednička na pražské kandidátce Petra Buzková. Všichni ministři přišli Buzkovou po schůzi kabinetu podpořit. Miloš Zeman se omluvil s tím, že má "něco důležitějšího". Vyhnul se spolustraníkům a odešel pokřtít knihu svého poradce Miroslava Šloufa. I většiny ostatních mítinků se Zeman prakticky neúčastní. Někteří sociální demokraté to považují za správné. "Premiér Zeman je na odchodu z politiky a existuje taková obecná dohoda s předsedou Vladimírem Špidlou, že kampaň povede on," řekl LN severomoravský lídr ČSSD Lubomír Zaorálek. Jeho kolegové ale říkají, že Miloš Zeman je především unaven politikou a o kampaň jednoduše nejeví zájem.
</TITLE>
<TEXT>
"Kampani to nijak neškodí, ale je pravdou, že Miloš Zeman se kampaně prakticky neúčastní. Nejeví o ni zájem, je unavený, a myslím, že se mu dá věřit, že se těší do důchodu," řekl LN jeden z kandidátů do sněmovny, který si nepřál v této souvislosti zveřejnit své jméno. Miloš Zeman odejde po červnových volbách do předčasného důchodu. Žít chce na své chalupě na Vysočině. Už delší dobu nezasahuje vedení ČSSD do chodu strany. Někteří sociální demokraté přitom ještě před několika měsíci čekali opak. Příliš nevěřili, že bude nový šéf strany Vladimír Špidla před volbami výrazným lídrem. Před časem se na něj dokonce někteří členové ČSSD obrátili, aby se vzdal své funkce vicepremiéra nebo ministra práce a sociálních věcí. "Tvůrcem současné politiky ČSSD je Vladimír Špidla a je správné, aby on byl vidět víc. Miloš Zeman byl teď na Ostravsku jednou, když tu byla celá vláda. Vladimír Špidla tu byl opakovaně a ještě má přijet. Miloš Zeman řekl, že odchází, a tomu je přiměřená i jeho účast na kampani," řekl severomoravský lídr Lubomír Zaorálek.
</TEXT>
<HEADING>
Zeman: Slíbil jsem podporu Janě Volfové
</HEADING>
<TEXT>
Pokud ale jde o Zemanovy oblíbence, premiér zapomíná na únavu i na dohodu s Vladimírem Špidlou a na mítinky jede. V polovině dubna takto navštívil Vysočinu. Ne ovšem kvůli ministrovi obrany a lídrovi místní kandidátky Jaroslavu Tvrdíkovi. Přijel podpořit jemu věrnou poslankyni Janu Volfovou, které strana přidělila nevolitelné místo. "Slíbil jsem Janě Volfové, že kdykoliv pojedu na svou chalupu, tak se cestou zastavím a uspořádám předvolební mítinky. Pan ministr Tvrdík se z prvního místa kandidátky do sněmovny jistě dostane," řekl tehdy Zeman. Volfové slíbil dokonce preferenční hlas, což je její jediná šance, jak se do sněmovny nakonec dostat. Jedním z mála těch, kterým Zeman přijel před volbami pomoci s kampaní, byl také poslanec a kandidát ve Zlínském kraji Petr Šulák. Podobně Zeman podpořil začátkem května Jaroslava Foldynu, šéfa ústecké ČSSD, ale až čtrnáctého kandidáta v tomto kraji. Ústecká ČSSD je známa svojí "prozemanovskou" orientací. Podle informací LN to má být právě ona, která se pokusí navrhnout Zemana jako kandidáta na příštího prezidenta České republiky.
Pokud ale jde o Zemanovy oblíbence, premiér zapomíná na únavu i na dohodu s Vladimírem Špidlou a na mítinky jede. V polovině dubna takto navštívil Vysočinu. Ne ovšem kvůli ministrovi obrany a lídrovi místní kandidátky Jaroslavu Tvrdíkovi. Přijel podpořit jemu věrnou poslankyni Janu Volfovou, které strana přidělila nevolitelné místo. "Slíbil jsem Janě Volfové, že kdykoliv pojedu na svou chalupu, tak se cestou zastavím a uspořádám předvolební mítinky. Pan ministr Tvrdík se z prvního místa kandidátky do sněmovny jistě dostane," řekl tehdy Zeman. Volfové slíbil dokonce preferenční hlas, což je její jediná šance, jak se do sněmovny nakonec dostat. Jedním z mála těch, kterým Zeman přijel před volbami pomoci s kampaní, byl také poslanec a kandidát ve Zlínském kraji Petr Šulák. Podobně Zeman podpořil začátkem května Jaroslava Foldynu, šéfa ústecké ČSSD, ale až čtrnáctého kandidáta v tomto kraji. Ústecká ČSSD je známa svojí "prozemanovskou" orientací. Podle informací LN to má být právě ona, která se pokusí navrhnout Zemana jako kandidáta na příštího prezidenta České republiky.
</TEXT>
</DOC>
<DOC>
<DOCID>LN-20020604008</DOCID>
<DOCNO>LN-20020604008</DOCNO>
<DATE>06/04/02</DATE>
<GEOGRAPHY>PRAHA</GEOGRAPHY>
<TEXT>
Státní zastupitelství v Praze rozhodlo o zrušení obvinění generálního ředitele České televize Jiřího Balvína. Marcela Kratochvílová, náměstkyně městského státního zástupce, včera uvedla, že Balvínovo obvinění bylo předčasné. "Shledali jsme věcná i procesní pochybení," dodala. O zrušení stíhání bylo rozhodnuto již ve čtvrtek. Zastupitelství podle Kratochvílové vydá policii pokyny, aby vyšetřování doplnila a poté případ znovu předložila k posouzení. Balvín rozhodnutí o zrušení trestního stíhání vítá. "Považuji to za velmi dobrou profesionální práci státního zastupitelství," prohlásil.
</TEXT>
</DOC>
<DOC>
<DOCID>LN-20020604009</DOCID>
<DOCNO>LN-20020604009</DOCNO>
<DATE>06/04/02</DATE>
<GEOGRAPHY>PRAHA</GEOGRAPHY>
<TEXT>
Proti vysílacímu času volebních spotů přišlo včera před budovu České televize na Kavčích horách v Praze demonstrovat asi deset členů Humanistické aliance. Strana kritizovaná odborníky za to, že ve svém spotu nechala promlouvat šaška k dětem, kritizuje systém, podle něhož má každý politický subjekt kandidující do Poslanecké sněmovny v ČT na prezentaci jen minutu či dvě. "Je to šaškárna, chtěli bychom více diskusních pořadů," řekla liberecká kandidátka Lucie Chocholatá. Mluvčí ČT David Jirušek soudí, že veřejnoprávní televize dostála povinnostem, které jí dává zákon. Malé strany nedostaly podle Humanistické aliance v ČT prostor na představení svých programů. Minutové spoty stačí jen na provolání několika hesel, stěžovala si strana Radě ČT v dopise, který včera předala generálnímu řediteli ČT Jiřímu Balvínovi.
</TEXT>
</DOC>
<DOC>
<DOCID>LN-20020604010</DOCID>
<DOCNO>LN-20020604010</DOCNO>
<DATE>06/04/02</DATE>
<TITLE>
Schůzka s nejvyššími představiteli lidové strany? Nic tajuplného, říká Václav Klaus.
</TITLE>
<GEOGRAPHY>PRAHA</GEOGRAPHY>
<TEXT>
Dva týdny před volbami se předseda ODS Václav Klaus schází s vedením lidové strany - předsedou Cyrilem Svobodou a místopředsedou Milanem Šimonovským. Šéf ODS nevidí na rozhovoru nic mimořádného, ale detailně informovat o jeho obsahu přesto nechce. O čem spolu na sklonku uplynulého týdne hovořili? To naznačil až místopředseda lidovců Šimonovský. "Byla to taková konzultační schůzka o možnostech povolební spolupráce," prozradil MF Dnes, který jako první o setkání politiků informoval. Jenže ani Šimonovský, ani Svoboda další podrobnosti už říci nechtěli. "Člověk musí mluvit nonstop se svými politickými konkurenty a byl by bláznivý, kdyby s nimi nemluvil. Tajuplnost této schůzky je bezcenná úvaha," citovala včera Klause agentura ČTK. Ale téma povolební spolupráce nakonec připustil i on. "Bavili jsme se o hodnocení současné situace a nepřímo samozřejmě o tom, jaké jsou možnosti hledání spolupráce tam a onde," řekl Klaus. Ani on na schůzku nepřišel sám, podle dostupných informací jej doprovázel šéf poslaneckého klubu ODS Vlastimil Tlustý. Podle Cyrila Svobody se schůzka v pátek večer uskutečnila na žádost Klause. "Ta schůzka byla pro mě zklamáním. Klaus na ni s ničím novým nepřišel," řekl včera Svoboda. Podle zdroje, který je s jednáním obeznámen, se šéf ODS pozastavil nad televizními předvolebními spoty Koalice, které jsou namířené proti ODS a opoziční smlouvě. "Nelíbí se mu," řekl zdroj. Klaus předpokládá, že ještě do voleb absolvuje další podobné konzultace. Ale že by o schůzku s lidovci požádal, jednoznačně odmítá. "Jsem naprosto konsternován výroky Cyrila Svobody, že tuto schůzku jsem si vynutil výslovně já," uvedl Klaus.
PRAHA - Dva týdny před volbami se předseda ODS Václav Klaus schází s vedením lidové strany - předsedou Cyrilem Svobodou a místopředsedou Milanem Šimonovským. Šéf ODS nevidí na rozhovoru nic mimořádného, ale detailně informovat o jeho obsahu přesto nechce. O čem spolu na sklonku uplynulého týdne hovořili? To naznačil až místopředseda lidovců Šimonovský. "Byla to taková konzultační schůzka o možnostech povolební spolupráce," prozradil MF Dnes, který jako první o setkání politiků informoval. Jenže ani Šimonovský, ani Svoboda další podrobnosti už říci nechtěli. "Člověk musí mluvit nonstop se svými politickými konkurenty a byl by bláznivý, kdyby s nimi nemluvil. Tajuplnost této schůzky je bezcenná úvaha," citovala včera Klause agentura ČTK. Ale téma povolební spolupráce nakonec připustil i on. "Bavili jsme se o hodnocení současné situace a nepřímo samozřejmě o tom, jaké jsou možnosti hledání spolupráce tam a onde," řekl Klaus. Ani on na schůzku nepřišel sám, podle dostupných informací jej doprovázel šéf poslaneckého klubu ODS Vlastimil Tlustý. Podle Cyrila Svobody se schůzka v pátek večer uskutečnila na žádost Klause. "Ta schůzka byla pro mě zklamáním. Klaus na ni s ničím novým nepřišel," řekl včera Svoboda. Podle zdroje, který je s jednáním obeznámen, se šéf ODS pozastavil nad televizními předvolebními spoty Koalice, které jsou namířené proti ODS a opoziční smlouvě. "Nelíbí se mu," řekl zdroj. Klaus předpokládá, že ještě do voleb absolvuje další podobné konzultace. Ale že by o schůzku s lidovci požádal, jednoznačně odmítá. "Jsem naprosto konsternován výroky Cyrila Svobody, že tuto schůzku jsem si vynutil výslovně já," uvedl Klaus.
</TEXT>
</DOC>
<DOC>
<DOCID>LN-20020604011</DOCID>
<DOCNO>LN-20020604011</DOCNO>
<DATE>06/04/02</DATE>
<TEXT>
Vsadit na rétoriku obsahující prvky xenofobie, rasismu a nacionalismu. Pohybovat se na hraně zákona a občas při projevech i trochu přitvrdit, aby si toho média všimla. Přesně takový recept před lety zvolil dnes čtyřiadvacetiletý pravicový extremista Jan Kopal. Volební spoty "jeho" nové Národně demokratické strany (NDS) vyvolaly pobouření. Politickou kariéru Kopal podle vlastního životopisu zahájil v roce 1993, kdy se přidal do dorostu Sládkových republikánů. O 5 let později byl ze strany vyloučen a hned se stal mluvčím křídla Sládkových odpůrců. Odsud už byl jen krůček do Vlastenecké republikánské strany (VRS), kterou část z nich založila. Do VRS Kopal postupně přilákal neonacisty a skinheady z extremistických hnutí Národní odpor a Národní aliance a staré "nepohodlné" členy společně odsunuli na vedlejší kolej. Nakonec se Kopal stal předsedou a vedl sjednocené skiny do senátních voleb, kde ale naprosto propadli. VRS se pak přejmenovala na Národně sociální blok (NSB), vnitro ji ale odmítlo zaregistrovat. Přejmenovala se tedy na Pravou alternativu (PA). To už ale Kopal vadil i ultrapravicovým extremistům natolik, že řada z nich odešla a zbytek jej ze strany vyhodil, ačkoli on tvrdí, že odešel sám. Těsně před volbami vstoupil do NDS. Nyní je jedničkou na kandidátce v Ústeckém kraji. Jan Kopal se "proslavil" hlavně svými výroky. Kvůli některým z nich se o něj zajímala policie i soudy. Například veřejně podporoval válečného zločince Slobodana Miloševiče, po zářijovém útoku na USA zase označil Usámu bin Ládina za vzor pro děti.
</TEXT>
</DOC>
<DOC>
<DOCID>LN-20020604012</DOCID>
<DOCNO>LN-20020604012</DOCNO>
<DATE>06/04/02</DATE>
<TITLE>
Poprvé se v českých volbách objevuje televizní klip, který napadá Romy. Z obrazovek ale zřejmě nezmizí.
</TITLE>
<GEOGRAPHY>PRAHA</GEOGRAPHY>
<TEXT>
"Rasistický" klip Národně demokratické strany (NDS) z vysílání jen tak nezmizí. Instituce, které na průběh volební kampaně dohlížejí, totiž nesmějí do obsahu spotů ve volebních blocích České televize zasahovat. Klip z vysílání nestáhne ani NDS. Její mluvčí a kandidát do parlamentu Jan Kopal včera LN řekl, že jeho strana poskytla příspěvek, který je "pravdivý a výstižný". Ve spotu kritizuje Kopal kriminalitu, drogy a prostituci. Zároveň naznačuje, kdo za těmito jevy stojí, když jeho komentář dokreslují záběry Romů. V rozhovoru pro pondělní LN potom Kopal ještě přitvrdil, když řekl, že "tyto problémy zavinila pakáž, jako jsou černoši, žebráci a bezdomovci". ČT musí nechat klip ve vysílání, protože nesmí žádným způsobem zasahovat do předvolebního vysílání, aby nezvýhodnila žádnou stranu vůči soupeřům. Bez pravomocí je také Rada pro rozhlasové a televizní vysílání, která má televize kontrolovat. "K předvolebnímu vysílání se vyjadřovat nemůžeme, kampaň je věcí volební komise," řekl mluvčí rady Pavel Barák. Ani Státní volební komise s klipem NDS nic nepořídí. Funguje sice pod ministerstvem vnitra, které má podle zákona o volbách na kampaň dohlížet. Úřad ale nechce být za žádných okolností spojován s cenzurou. "Ministerstvo vnitra do obsahu spotů nemůže zasahovat a jakkoli je kontrolovat. Ostatně natočené spoty jdou od stran rovnou do televize, nikdo z ministerstva je předtím ani nevidí," řekl Samuel Truschka z tiskového oddělení ministerstva vnitra Volební zákon říká pouze tolik, že kampaň má být vedena čestně a nikdo nesmí být poškozován. "Zároveň ale obecně platí, že pokud je poškozována třeba etnická či národnostní menšina, je věcí policie, aby věc řešila. Poškození mají právo podat standardní cestou trestní oznámení," dodal Truschka. Romové nyní případ postoupili odborníkům a zvažují, zda se na policii obrátit. "Je to ubohost, ozvat bychom se měli," řekl Ivan Veselý z občanského sdružení Dženo.
PRAHA - "Rasistický" klip Národně demokratické strany (NDS) z vysílání jen tak nezmizí. Instituce, které na průběh volební kampaně dohlížejí, totiž nesmějí do obsahu spotů ve volebních blocích České televize zasahovat. Klip z vysílání nestáhne ani NDS. Její mluvčí a kandidát do parlamentu Jan Kopal včera LN řekl, že jeho strana poskytla příspěvek, který je "pravdivý a výstižný". Ve spotu kritizuje Kopal kriminalitu, drogy a prostituci. Zároveň naznačuje, kdo za těmito jevy stojí, když jeho komentář dokreslují záběry Romů. V rozhovoru pro pondělní LN potom Kopal ještě přitvrdil, když řekl, že "tyto problémy zavinila pakáž, jako jsou černoši, žebráci a bezdomovci". ČT musí nechat klip ve vysílání, protože nesmí žádným způsobem zasahovat do předvolebního vysílání, aby nezvýhodnila žádnou stranu vůči soupeřům. Bez pravomocí je také Rada pro rozhlasové a televizní vysílání, která má televize kontrolovat. "K předvolebnímu vysílání se vyjadřovat nemůžeme, kampaň je věcí volební komise," řekl mluvčí rady Pavel Barák. Ani Státní volební komise s klipem NDS nic nepořídí. Funguje sice pod ministerstvem vnitra, které má podle zákona o volbách na kampaň dohlížet. Úřad ale nechce být za žádných okolností spojován s cenzurou. "Ministerstvo vnitra do obsahu spotů nemůže zasahovat a jakkoli je kontrolovat. Ostatně natočené spoty jdou od stran rovnou do televize, nikdo z ministerstva je předtím ani nevidí," řekl Samuel Truschka z tiskového oddělení ministerstva vnitra Volební zákon říká pouze tolik, že kampaň má být vedena čestně a nikdo nesmí být poškozován. "Zároveň ale obecně platí, že pokud je poškozována třeba etnická či národnostní menšina, je věcí policie, aby věc řešila. Poškození mají právo podat standardní cestou trestní oznámení," dodal Truschka. Romové nyní případ postoupili odborníkům a zvažují, zda se na policii obrátit. "Je to ubohost, ozvat bychom se měli," řekl Ivan Veselý z občanského sdružení Dženo.
</TEXT>
</DOC>
<DOC>
<DOCID>LN-20020604013</DOCID>
<DOCNO>LN-20020604013</DOCNO>
<DATE>06/04/02</DATE>
<TEXT>
Na pultech knihkupectví se krátce před volbami objevila další kniha předsedy sněmovny a ODS Václava Klause. Sborník "Občan a obrana jeho státu" shrnuje názory na politiku, které Klaus napsal či pronesl během 90. let. Klaus patří k nejčastěji publikujícím politikům. Při včerejším křtu v Národním domě v Praze řekl, že tituly nepočítá. Odhadl, že se jejich počet blíží dvacítce.
</TEXT>
</DOC>
<DOC>
<DOCID>LN-20020604014</DOCID>
<DOCNO>LN-20020604014</DOCNO>
<DATE>06/04/02</DATE>
<TITLE>
VOLBY KRÁTCE
</TITLE>
<TEXT>
HRADEC KRÁLOVÉ - Vedení dopravního podniku v Hradci Králové zakázalo komunistům využívat v městských autobusech a trolejbusech zvukové předvolební spoty. Komunisté to považují za perzekuci, neboť zákaz přišel až poté, co předvolební spoty ve vozech zněly už dva dny. Dopravní podnik tvrdí, že předvolební příspěvky nechce povolovat ani žádné jiné straně. "Zvukové předvolební spoty jsme nikdy neměli v úmyslu povolovat," uvedl technický náměstek podniku Vladimír Pejřil. Fakt, že cestující mohli v minulém týdnu z reproduktorů slyšet spoty KSČM, označil za chybu pracovníků společnosti. Zda za to bude někdo finančně potrestán, neví.
</TEXT>
</DOC>
<DOC>
<DOCID>LN-20020604015</DOCID>
<DOCNO>LN-20020604015</DOCNO>
<DATE>06/04/02</DATE>
<TITLE>
VOLBY KRÁTCE
</TITLE>
<GEOGRAPHY>PRAHA</GEOGRAPHY>
<TEXT>
Občanští demokraté mají před volbami převahu v sedmi a sociální demokraté ve čtyřech krajích, ve třech regionech jsou jejich pozice vyrovnané. Při průměrné účasti 65 procent voličů by získala ODS 64 mandátů a ČSSD 58. Koalici by ve sněmovně připadlo 42 křesel a KSČM 36. Vyplývá to z výsledků průzkumu, který pro Český rozhlas a Českou televizi zhruba měsíc před volbami uskutečnilo Středisko empirických výzkumů. ODS by zvítězila především v Praze a v Jihočeském kraji, ale také ve středních Čechách, v Plzeňském, Libereckém, Královéhradeckém a Pardubickém kraji. ČSSD má nejlepší pozici v Moravskoslezském a Ústeckém kraji a dále v Karlovarském a Jihomoravském.
PRAHA - Občanští demokraté mají před volbami převahu v sedmi a sociální demokraté ve čtyřech krajích, ve třech regionech jsou jejich pozice vyrovnané. Při průměrné účasti 65 procent voličů by získala ODS 64 mandátů a ČSSD 58. Koalici by ve sněmovně připadlo 42 křesel a KSČM 36. Vyplývá to z výsledků průzkumu, který pro Český rozhlas a Českou televizi zhruba měsíc před volbami uskutečnilo Středisko empirických výzkumů. ODS by zvítězila především v Praze a v Jihočeském kraji, ale také ve středních Čechách, v Plzeňském, Libereckém, Královéhradeckém a Pardubickém kraji. ČSSD má nejlepší pozici v Moravskoslezském a Ústeckém kraji a dále v Karlovarském a Jihomoravském.
</TEXT>
</DOC>
<DOC>
<DOCID>LN-20020604016</DOCID>
<DOCNO>LN-20020604016</DOCNO>
<DATE>06/04/02</DATE>
<TITLE>
Úspěchy a neúspěchy sociálnědemokratického kabinetu
</TITLE>
<TEXT>
Obstojná údržba země, která ale začala lézt pořádně do peněz. To je asi nejstručnější charakteristika čtyřletého vládnutí kabinetu Miloše Zemana.
PRAHA - Katastrofa se nekonala, ale nestal se ani žádný zázrak. Po čtyřech letech vládnutí předávají sociální demokraté vládu bez toho, že by došlo ke kolapsu státních financí či administrativy. Splnili dokonce svůj hlavní závazek - vyvést zemi z ekonomické krize. Vedle toho výrazně přiblížili zemi Evropské unii, snížili kriminalitu, přivedli do země zahraniční kapitál. Na druhé straně nenastal žádný pokrok v nejpalčivějších problémech reformě penzijního či sociálního systému a vyrovnání veřejných financí. Vláda nesplnila ani další své sliby, nezlepšila výběr daní, nezatočila s korupcí, nesnížila nezaměstnanost, nepřekonala krizi bytové výstavby. Výrazně pohořela ve své hlavní prioritě, školství: nedokázala otevřít více studentům vysoké školy a do resortu místo slíbených 6 procent HDP dávala o třetinu méně. Jaký účet tedy Zemanově "vládě sebevrahů" před volbami vystavit? Sám sebe kabinet ve své závěrečné čtyřleté zprávě pro parlament pochopitelně vychválil. "Vláda splnila i poslední větu svého programového prohlášení, která říká, že předáme zemi v lepším stavu, než jsme zdědili," shrnuje plnění svých slibů. "Nemáme se zač stydět," dodává premiér s tím, že za jediný problém považuje vysokou nezaměstnanost.
</TEXT>
<HEADING>
Opozice: Vše mohlo být lepší
</HEADING>
<TEXT>
Opozice samozřejmě vidí věc zcela opačně a vytýká vládě všechny výše zmiňované resty. "Vláda se zasloužila o několik dobrých věcí, například privatizaci bank, o to, že začala reforma veřejné správy, že začíná reforma armády. Přesto si myslím, že podivná forma skryté koalice, jak ji vytvořila ,opoziční smlouva', přispěla k úpadku naší parlamentní demokracie," zhodnotil vládu před volbami prezident Václav Havel. V průzkumu, který si přednedávnem Lidové noviny zadaly u agentury SC &amp;C, skončila sociálnědemokratická vláda ve školním hodnocení se známkou 3,11. Agentura STEM ve svém posledním výzkumu vládě naměřila důvěru 41 procent občanů. Skutečný - nikterak tragický výkon levicového kabinetu přitom více než za časů vlád minulých zastiňovaly aféry i aférky jeho jednotlivých ministrů a také nekonečná série neuvážených výroků premiéra. Vláda ČSSD dosáhla neslavného prvenství v tom, že její člen - ministr financí Ivo Svoboda - putoval téměř přímo z vládního křesla do vyšetřovací vazby, a žádný předchozí kabinet také neřešil kauzu, jako bylo Olovo. Prostořekost a razantní slovník premiéra pak přinesly jemu osobně sérii soudních sporů a Česku výrazné zhoršení mezinárodní pozice, zejména vztahů s Německem a Rakouskem.
Hodnocení premiéra Zemana a jeho vlády v průzkumech agentury STEM
Popularita Miloše Zemana příznivá hodnocení v procentech
</TEXT>
</DOC>
<DOC>
<DOCID>LN-20020604017</DOCID>
<DOCNO>LN-20020604017</DOCNO>
<DATE>06/04/02</DATE>
<TITLE>
Resortu obrany velmi pomohl vstup České republiky do NATO. Práce v alianci ho totiž doslova "dokopala" uskutečnit nebo alespoň zahájit některé radikální a nepříjemné změny, například modernizaci a profesionalizaci armády. Centrála NATO nás tak letos vůbec poprvé od vstupu nehodnotila známkou "poor", tedy "slabý". Své závazky vůči NATO nyní plníme zhruba na 47 procent. To znamená, že dokážeme uskutečnit asi polovinu z toho, čím nás NATO pověří. V roce 2000 to přitom bylo jen 22 procent, loni 26 procent. Průměr v NATO je 44 procent. Spokojenost s naším pokrokem byla jasně znát již při nedávné návštěvě generálního tajemníka NATO George Robertsona v Praze. Zatímco loni byl jeho projev plný poměrně ostré kritiky, letos se "opíral" do jiných členských států aliance, zatímco na adresu Česka vyslovil jen samou chválu.
</TITLE>
<TEXT>
Ministra Jaroslava Tvrdíka hodnotí 61 % lidí příznivě
</TEXT>
</DOC>
<DOC>
<DOCID>LN-20020604018</DOCID>
<DOCNO>LN-20020604018</DOCNO>
<DATE>06/04/02</DATE>
<TITLE>
Předchozí vlády v legislativní oblasti podnikly pouze dílčí novely. Kabinet ČSSD si kladl za cíl zejména zreformovat justici. V křesle ministra spravedlnosti se vystřídali dva soudci nestraníci Otakar Motejl a Jaroslav Bureš. Dvakrát krátce vedl resort vicepremiér Rychetský. Motejlovi se podařilo do úspěšného konce dotáhnout novelu občanského soudního řádu. Započal se změnami ve vězeňství, které výsledky v podobě snižování počtu trestanců přinášejí až v posledních měsících. Jeho další legislativní návrhy sněmovna zamítla. Ministr proto rezignoval. Cestou kompromisů se vydal Bureš, jemuž se zdařilo zahájit změny v trestní oblasti, a to novelou procesních předpisů. Dále vznikl nový zákon o soudech a soudcích. Ten však nesplnil původní představy, tedy odtržení moci soudní od moci výkonné. Nepodařilo se vytvořit nový trestní zákon, občanský zákoník, obchodní zákon ani zákon o kárné odpovědnosti soudců.
</TITLE>
<TEXT>
Ministra spravedlnosti Jaroslava Bureše pozitivně hodnotí 42 % lidí
</TEXT>
</DOC>
<DOC>
<DOCID>LN-20020604019</DOCID>
<DOCNO>LN-20020604019</DOCNO>
<DATE>06/04/02</DATE>
<TITLE>
Když Jan Kavan přebíral v červenci 1998 ministerstvo zahraničí, jeho pověst nebyla nikterak skvělá: média hodnotila mnohem lépe jeho předchůdce Jaroslava Šedivého a Josefa Zieleniece. Jejich skutečné úspěchy přitom byly sporné - podařilo se sice dojednat česko-německou deklaraci, ale začali jsme nepříjemně zaostávat v přípravách na vstup do EU. Právě toto zaostávání se podařilo vládě ČSSD zvrátit. Výrazné zlepšení naší pozice v jednáních s Bruselem je nesporné. Překrývá dokonce jisté komplikace ve vztazích s USA a Kavanovy skandály. Kavanova bilance by ale mohla být ještě lepší kdyby nebylo Miloše Zemana. Ten se totiž na počátku roku "rozhovořil": naše už dost špatné vztahy s Rakouskem se pak dále zhoršily, dobré vztahy s Německem jsou pryč, a k tomu ještě skandál na Blízkém východě. Kavan za to bezprostředně nemůže, na druhé straně - proti Zemanovým excesům nikdy veřejně nevystoupil.
</TITLE>
<TEXT>
Ministra zahraničí Jana Kavana pozitivně hodnotí 48 % lidí
</TEXT>
</DOC>
<DOC>
<DOCID>LN-20020604020</DOCID>
<DOCNO>LN-20020604020</DOCNO>
<DATE>06/04/02</DATE>
<TITLE>
Miloš Kužvart, který resort životního prostředí spravoval po celé čtyři roky, si získal respekt u veřejnosti i ekologů. A to přesto, že byl opakovaně nominován na anticenu Ropák roku a sklízel kritiku za některé své kroky. Nejvíce se mu jí na hlavu sneslo za prosazení trasy dálnice D 8, která spojí Prahu a Drážďany, přes chráněné České středohoří. K hlavním úspěchům ministra naopak patří uzavření kapitoly o životním prostředí v přístupových jednáních s EU. Slaďování "ekolegislativy" chválí i poslední zpráva Evropské komise. Podařilo se mu také v parlamentu prosadit některé zákony (např. o obalech nebo zákon o posuzování vlivu na životní prostředí). Ve vládě Kužvart nejvíce bojoval s ministrem průmyslu a obchodu Grégrem, hlavně kvůli dostavbě jaderné elektrárny Temelín. Kužvart také udělal radost rekreantům u přehrad, když ve vládě prosadil zákaz provozu skútrů v těchto vodních nádržích.
</TITLE>
<TEXT>
Ministra životního prostředí M. Kužvarta pozitivně hodnotí 36 % lidí
</TEXT>
</DOC>
<DOC>
<DOCID>LN-20020604021</DOCID>
<DOCNO>LN-20020604021</DOCNO>
<DATE>06/04/02</DATE>
<TITLE>
Předchůdci Pavla Dostála odmítali formulovat "principy kulturní politiky" s tím, že jde o reziduum totalitního systému. Dokonce se uvažovalo o zrušení ministerstva. O trvale nízké společenské prestiži resortu kultury svědčí klesající procento financí ze státního rozpočtu, které má k dispozici. Pavel Dostál sice znal problémy kulturních institucí v praxi, pro některá odvětví mu však chyběla potřebná erudice. Šťastnou ruku neměl ani při výběru spolupracovníků. U mnoha závažných rozhodnutí se spoléhal spíše na intuici než na důkladnou analýzu. Příkladem jsou opakovaná pochybení při výběrových řízeních na ředitele kulturních institucí. Přes silnou ministrovu angažovanost se nepodařilo prosadit transformaci příspěvkových organizací na veřejnoprávní a uzákonění vícezdrojového financování. Neuspěl ani se zpřísněním zákona o vývozu kulturních hodnot. Úspěchem bylo posílení Státního fondu na podporu české kinematografie o zdroje copyrightů.
</TITLE>
<TEXT>
Ministra kultury Pavla Dostála pozitivně hodnotí 45 % lidí
</TEXT>
</DOC>
<DOC>
<DOCID>LN-20020604022</DOCID>
<DOCNO>LN-20020604022</DOCNO>
<DATE>06/04/02</DATE>
<TITLE>
Ministerstvo bez portfeje řídil poslední dva roky Karel Březina. Na veřejnost ale pronikly místo výsledků práce hlavně jeho milostné a jiné aféry. V tisku byl nejčastěji zmiňován v souvislosti s údajným nemanželským dítětem, ke kterému se nehlásil, nebo kvůli sňatku s moderátorkou Barbarou Nesvadbovou. Až minulý týden se Březina rozhodl, že svolá tiskovou konferenci, kde předvede svoji práci. Sám sebe pochválil, byl prý úspěšný jak v práci pro nestátní neziskové organizace a v boji proti drogám, tak i při budování státního informačního systému. Odborníci z těchto odvětví ho ale spíše kritizují. O zdravotně postižených, které má také na starosti, ministr na zmíněné konferenci neřekl nic. I přes kritiku mu ale někteří odborníci přiznávají dva úspěchy. Tato vláda byla podle nich první, která spustila zavádění počítačů do úřadů a také přidala více peněz dobročinným spolkům. Ani v těchto oblastech ale své sliby nesplnila úplně.
</TITLE>
<TEXT>
Ministra bez portfeje Karla Březinu pozitivně hodnotí 20 % lidí
</TEXT>
</DOC>
<DOC>
<DOCID>LN-20020604023</DOCID>
<DOCNO>LN-20020604023</DOCNO>
<DATE>06/04/02</DATE>
<TITLE>
Ministr zdravotnictví Bohumil Fišer nastoupil do funkce v polovině funkčního období vlády. Jeho předchůdce Ivan David neuspěl se svou vizí změn v resortu a popudil si proti sobě značnou část zdravotníků i poslanců. Fišer se proto o změny raději ani nepokoušel. Zdravotnictví přitom na zásadní reformu čeká už řadu let. ČSSD slibovala, že je udělá hospodárnější a průhlednější, ale ministr v tomto směru neučinil prakticky nic. Několik klíčových návrhů nových zákonů v parlamentu neprosadil. Ačkoli při nástupu sliboval, že si udrží od těla lobbistické skupiny, ve skutečnosti šel při vyjednávání o platech i přípravě zákonů na ruku České lékařské komoře i Lékařskému odborovému klubu. Kladem Fišerova účinkování je zvýšení platů zaměstnancům zdravotnických zařízení nad úroveň růstu příjmů v ostatních resortech. Bez zásadních systémových změn je ale zřejmé, že zdravotníci dostali přidáno "na dluh".
</TITLE>
<TEXT>
Ministra zdravotnictví Bohumila Fišera hodnotí pozitivně 24 % lidí
</TEXT>
</DOC>
<DOC>
<DOCID>LN-20020604024</DOCID>
<DOCNO>LN-20020604024</DOCNO>
<DATE>06/04/02</DATE>
<TITLE>
V roce 1998 si dala tehdy čerstvá socialistická vláda dva velké úkoly - snížit kriminalitu a provést reformu státní správy. První ministr vnitra Václav Grulich se zajímal spíše o ten druhý úkol. Vláda skutečně reformu veřejné správy nastartovala. Nicméně s obrovskými problémy. Nově vzniklé kraje mají dodnes potíže s financemi a kompetencemi. Druhý ministr vnitra vlády ČSSD Stanislav Gross se zaměřil především na policii. Za jeho působení proběhla reorganizace policie, která podle odborníků urychlí vyšetřování trestných činů (čerstvé statistiky to potvrzují). Za jeho působení se snížila kriminalita. Gross také policistům nakoupil modernější výzbroj. Minulý týden prosadil ve vládě zvýšení počtu policistů, je ale otázkou, zda jde o krok, který byl opravdu nutný. Kritizován byl kvůli podezření z účelového stíhání některých podnikatelů a také kvůli kontroverzním osobám ve vedení policie.
</TITLE>
<TEXT>
Ministra vnitra Stanislava Grosse pozitivně hodnotí 76 % lidí
</TEXT>
</DOC>
<DOC>
<DOCID>LN-20020604025</DOCID>
<DOCNO>LN-20020604025</DOCNO>
<DATE>06/04/02</DATE>
<TITLE>
Vláda Miloše Zemana byla v uplynulých letech překvapivě úspěšná v prosazování svých vlastních zákonů. Zčásti je to zásluha vicepremiéra pro legislativu Pavla Rychetského, který po čtyři roky vedl vládní legislativce. Na starosti měl především "legislativní smršť". Šlo o někdejší slib Zemanovy vlády zmodernizovat zastaralé české právo a přiblížit tak Česko Evropské unii. Předchozí vlády byly v tomto ohledu velmi bojácné a pomalé a na žádnou právní reformu si netroufly. Kabinet poslal během posledních čtyř let do parlamentu 466 zákonů. Velkou většinu, 71 procent, sněmovna schválila. Vláda tedy splnila slib legislativní smrště poměrně úspěšně. Pokud jde o kvalitu zákonů z dílny Rychetského právního týmu, politická opozice ji kritizovala jen velmi mírně. Odborníci odhadují, že vysoký počet zákonů je úspěchem, ale na jejich hodnocení je brzy.
</TITLE>
<TEXT>
Vicepremiéra Pavla Rychetského pozitivně hodnotí 43 % lidí
</TEXT>
</DOC>
<DOC>
<DOCID>LN-20020604026</DOCID>
<DOCNO>LN-20020604026</DOCNO>
<DATE>06/04/02</DATE>
<GEOGRAPHY>PRAHA</GEOGRAPHY>
<TEXT>
Čeští a rakouští sociální demokraté si spolu na závěr volební kampaně nedaleko Břeclavi podají symbolicky ruce přes společnou státní hranici. ČSSD tak chce ukázat zájem na dobrých vztazích s budoucím sousedem v Evropské unii, řekl včera jihomoravský lídr sociálních demokratů Zdeněk Škromach. Připomněl, že podobné setkání bylo již v neděli na česko-slovenské hranici na Javořině v Bílých Karpatech. Účastnili se ho volební kandidáti ČSSD z Jihomoravského a Zlínského kraje. U vatry se sešlo šedesát lidí, nechyběly české, slovenské a sociálnědemokratické vlajky. "Těšíme se na to, že v Evropské unii nebude tato hranice existovat," uvedl Škromach. Poslední velkou předvolební akcí sociálních demokratů, na níž přislíbil účast i polský premiér Leszek Miller, bude 13. června megaparty v Ostravě. Millera, předsedu polského Svazu demokratické levice, loni na podzim před volbami podpořil premiér Miloš Zeman na mítinku v Katovicích. Tehdejší volební lídr polské levice tam představoval svůj program Sto dní pro Polsko.
</TEXT>
</DOC>
<DOC>
<DOCID>LN-20020604027</DOCID>
<DOCNO>LN-20020604027</DOCNO>
<DATE>06/04/02</DATE>
<TITLE>
Ekonomická bilance vlády Miloše Zemana
</TITLE>
<TEXT>
Mírný až střední hospodářský růst přinesla sociálnědemokratická vláda. Na vyspělé evropské ekonomiky jsme se ale během uplynulých čtyř let příliš nedotáhli.
PRAHA - Hospodářská politika Zemanovy vlády trpěla koncepční rozháraností. Boj proti krizi měl dlouhé měsíce v podstatě jeden směr: dotace krachujícím firmám a zvyšování mezd. Až se zpožděním a pod tlakem okolností přistoupila vláda k privatizaci bank a otevřela dveře zahraničnímu kapitálu. Za oba tyto kroky vláda dodnes sklízí chválu od všech ekonomů. Miliardy dolarů plynoucí do České republiky ale zatím nepřinesly kýžený efekt v podobě oživení slabších regionů. Nezaměstnanost navzdory sílící hospodářské výkonnosti roste a dlouhodobě se nesnižuje, i když státní program zaměstnanosti sliboval opak. Počet lidí bez práce za poslední čtyři roky narostl o více než 200 tisíc osob. Jen část z toho přímo souvisí s probíhající restrukturalizací průmyslu. Naopak lidé, kteří měli během uplynulého čtyřletého období práci, si nemohou stěžovat. Reálné mzdy totiž utěšeně rostly (o více než tři procenta ročně) a s nimi i životní úroveň. Přesto se Česká republika výrazně nepřiblížila k průměru běžnému v Evropské unii.
</TEXT>
<HEADING>
V dohánění Evropy jsme před Polskem
</HEADING>
<TEXT>
Při srovnání kupní síly (přepočtu příjmů a cen na jednoho jmenovatele) dosahuje hrubý domácí produkt na jednoho Čecha něco málo přes 60 % průměru EU. Ministerstvo financí odhaduje na letošek 62 %. V roce 1998 to bylo 60 %, dva roky předtím o čtyři procenta více. Kupříkladu Slovinsko stáhlo na průměr unie za poslední čtyři roky pět procent a dnes dosahuje 71 % (jako nejslabší člen Řecko). Mezi středoevropskými kandidáty na vstup do EU si v ekonomickém dohánění unie vedlo hůře už jen Polsko. Odhady na příští rok nejsou o moc lepší (stagnace na úrovni 62 % průměru Evropské unie). Spolu s vysokou strukturální nezaměstnaností to svědčí o jediném: hospodářský růst, jemuž vláda hodně pomohla ke startu, není tak produktivní, jak by si všichni přáli a jak odhadoval odcházející premiér. Po vládě navíc zůstanou dva velké resty: důchodová reforma a reforma státních financí. Vysoké deficity veřejných rozpočtů se bez těchto dvou kroků nesníží. Poslední čtyři roky ale ke změně příliš nepomohly. Hlavní ekonomická reforma tak čeká na příští vládu.
Základní ekonomické ukazatele během vlády ČSSD
Vývoj nezaměstnanosti v procentech
</TEXT>
</DOC>
<DOC>
<DOCID>LN-20020604028</DOCID>
<DOCNO>LN-20020604028</DOCNO>
<DATE>06/04/02</DATE>
<TITLE>
VOLBY KRÁTCE
</TITLE>
<HEADING>
Do voleb zbývá 10 dní
</HEADING>
<GEOGRAPHY>PRAHA</GEOGRAPHY>
<TEXT>
Občanští demokraté s 24,2 % vedou v nejnovějším průzkumu preferencí stran vypracovaném exkluzivně pro LN agenturou STEM. Za ODS následuje sociální demokracie ( 21,4 %). Rozdíl mezi favority voleb tak činí necelá tři procenta. Třetí se drží Koalice ( 16,5 %), za ní komunisté ( 14,5 %). Pokud by se nyní konaly volby, žádná další strana by se do sněmovny nedostala. Počet politických subjektů, které dosáhly alespoň 1,5 % hlasů, kolísá. Podle aktuálních dat by měly nárok na státní příspěvek čtyři strany - kromě stabilní Strany zelených ( 2,2 %) a Republikánů Miroslava Sládka ( 1,9 %) také Sdružení nezávislých ( 1,6 %) a Strana za životní jistoty ( 1,5 %). Nadále se také snižuje počet stran, které by získaly alespoň půl procenta hlasů. Tento práh by překročila ODA s jedním procentem, dále ČSNS, Republikáni a Cesta změny. Agentura STEM se dotazovala celkem 1200 respondentů, polovinu tazatelé zpovídali v sobotu, druhou pak včera.
</TEXT>
<HEADING>
Aktuální volební preference
</HEADING>
<TEXT>
Strana zelených 2,2 % Republikáni Miroslava Sládka 1,9 % Sdružení nezávislých 1,6 % Strana za životní jistoty 1,5 % ODA 1,0 % ČSNS 0,9 % Republikáni 0,8 % Cesta změny 05 %
předpokládaná volební účast: 78 % šipky (+, -) představují nárůst nebo úbytek procent v porovnání s předcházejícím průzkumem
</TEXT>
</DOC>
<DOC>
<DOCID>LN-20020604029</DOCID>
<DOCNO>LN-20020604029</DOCNO>
<DATE>06/04/02</DATE>
<TITLE>
Vladimír Špidla v roli ministra práce a sociálních věcí proslul jako tvůrce všemožných "akčních plánů" na řešení různých sociálních problémů rozpracoval například teze, jak do Česka nalákat vzdělané cizince, jak se akčně poprat s nezaměstnaností či jakým způsobem připravit tuzemce na stárnutí populace. Některé návrhy sociálnímu systému skutečně pomohly - jeho resort například pomohl snížit předčasné důchody, které velmi zatěžovaly penzijní systém, či se zlepšily zákonné podmínky pro zaměstnávání zdravotně postižených a podobně. Nicméně, budovat Špidlův vysněný "welfare state" v posttransformačních českých podmínkách zatím příliš nelze. A tak přes všechny sociálněinženýrské snahy nezaměstnanost proti červnu 1998 vzrostla: z 5,6 procenta na 8,8 letos v dubnu (za to samozřejmě nemohou sociální demokraté, ale ani miliardy určené na aktivní politiku zaměstnanosti trend otočit nedokázaly).
</TITLE>
<TEXT>
Ministra práce a sociálních věcí Vladimíra Špidlu pozitivně hodnotí 56 procent lidí
</TEXT>
</DOC>
<DOC>
<DOCID>LN-20020604030</DOCID>
<DOCNO>LN-20020604030</DOCNO>
<DATE>06/04/02</DATE>
<TITLE>
Ministerstvo dopravy a spojů nám připravilo první aféru Zemanovy vlády. Všichni čekali, že ministerské křeslo získá Květoslava Kořínková, nakonec do něj usedl její manžel Antonín Peltrám. A na jeho ženu zbyla "trafika" v podobě místečka na inspekci Českých drah. Peltrám byl stejně za dva roky z ministerstva "odejit" a na jeho místo přišel Jaromír Schling. Žádná výhra to pro sociální demokraty ale nebyla. Schling jen dotahoval projekty svého předchůdce. Tak jsme se dočkali Fondu dopravní infrastruktury nebo převedení agendy ministerstva vnitra ohledně řidičáků a registrace vozidel na ministerstvo dopravy. Transformaci Českých drah, kterou Zemanův kabinet při svém nástupu sliboval, snad provede příští vláda. Dálnici do Ostravy nebo do Saska však kvůli otálení sociálních demokratů otevře až kabinet, který k moci nastoupí po volbách v roce 2008. A abychom nezapomněli na spoje. Liberalizace telekomunikací k nám přichází s několikaletým zpožděním.
</TITLE>
<TEXT>
Ministra dopravy Jaromíra Schlinga hodnotí pozitivně 12 procent lidí
</TEXT>
</DOC>
<DOC>
<DOCID>LN-20020604031</DOCID>
<DOCNO>LN-20020604031</DOCNO>
<DATE>06/04/02</DATE>
<TITLE>
Po čtyři roky vládnutí nedokázal ani jeden ze tří ministrů financí (Ivo Svoboda, Pavel Mertlík a Jiří Rusnok) přijít s reformou státních financí, které se bez zásadních změn zhroutí. I v době vysokého ekonomického růstu se totiž veřejné rozpočty potýkají se schodky v řádu desítek miliard. Ministrům ČSSD se na druhé straně podařilo zprůhlednit státní finance, které skrývaly dluhy transformačních institucí, mezi něž patří Česká konsolidační agentura, Česká finanční a Česká inkasní. V současnosti proto stav veřejných rozpočtů odráží více realitu než za Klausových vlád, které problémy ukrývaly před zraky veřejnosti. Žádný z ministrů financí za vlády ČSSD ale nedokázal zlepšit výběr daní, což byl jeden z předvolebních taháků ČSSD. Daňové nedoplatky stále rostou a jejich současná výše se přehoupla přes sto miliard korun. Pod vedením sociální demokracie se naopak podařilo prodat státní banky zahraničním investorům, kteří je řídí lépe než stát.
</TITLE>
<TEXT>
Ministra financí Jiřího Rusnoka hodnotí pozitivně 43 procent lidí
</TEXT>
</DOC>
<DOC>
<DOCID>LN-20020604032</DOCID>
<DOCNO>LN-20020604032</DOCNO>
<DATE>06/04/02</DATE>
<TITLE>
Ministr průmyslu a obchodu Grégr za dobu svého působení nejvíce proslul neuskutečněným projektem "velký třesk", který měl zrychlit růst české ekonomiky. V plánu se počítalo s 265 miliardami korun. Naštěstí pro státní finance k realizaci projektu nikdy nedošlo. Se státní pomocí často nevýkonným podnikům ale nepřišel Grégr poprvé. Již na začátku volebního období začala revitalizace firem, která jim měla pomoci na nohy. A jaký byl její konec? "Plán revitalizace v podstatě vyšuměl," říká analytik Patria Finance David Marek. Podle Marka se navíc jednoznačný úspěch Grégrova ministerstva hledá obtížně. Nelze mu ale upřít zvýšení ochrany spotřebitelů. Ministerstvo připravilo a prosadilo například zákon o spotřebitelském úvěru, který nutí finanční společnosti odhalovat skutečnou cenu půjčky. Plusem je i přilákání zahraničních investorů. Naopak se nepodařilo včas rozjet jadernou elektrárnu Temelín.
</TITLE>
<TEXT>
Ministra průmyslu Miroslava Grégra hodnotí pozitivně 21 procent lidí
</TEXT>
</DOC>
<DOC>
<DOCID>LN-20020604033</DOCID>
<DOCNO>LN-20020604033</DOCNO>
<DATE>06/04/02</DATE>
<TITLE>
Kontroverzní pocity vzbuzoval ministr zemědělství Jan Fencl již při nástupu do funkce, kam jej vynesla podpora družstevnické lobby. Pomine-li se fakt, že resort za jeho působení proslul mnoha regulačními opatřeními vůči tuzemským zemědělcům i světu - kvóty na cukr, regulace mléčného trhu apod. sám ministr figuroval v tolika skandálech, z nichž každý by jej ve vyspělé společnosti zřejmě stál křeslo. Například před rokem jeho řidič (se spuštěným majáčkem) způsobil vážnou havárii a v autě i s ministrem z místa nehody ujel. Fencl osobní zodpovědnost za nehodu necítil. Ještě větší rozruch způsobil fakt, že Fencl z pozice zákonného šéfa Pozemkového fondu zakoupil lukrativní milionové pozemky kolem Hodonína, kolem budoucího dálničního obchvatu. NKÚ konstatoval, že nabytí pozemků nebylo právně v pořádku, což Pozemkový fond vyřešil tak, že vyhodil řadového zaměstnance.
</TITLE>
<TEXT>
Ministra zemědělství Jana Fencla hodnotí pozitivně 16 procent lidí
</TEXT>
</DOC>
<DOC>
<DOCID>LN-20020604034</DOCID>
<DOCNO>LN-20020604034</DOCNO>
<DATE>06/04/02</DATE>
<TITLE>
Hodnocení čtyřletého působení práce ministerstva pro místní rozvoj vyznívá velmi rozpačitě. Lachnitův resort především náležitě netlačil na deregulaci nájemného. Třetina bytů je stále svázána pevně stanoveným nájemným, kterého se nikdo nechce vzdát. To brání pohybu pracovníků zvlášť z regionů sužovaných vysokou nezaměstnaností. Ani dopředu avizované dvousettisícové státní půjčky nedopadly nejlépe. Nárok na ně má totiž pouze ten, kdo předloží stavební povolení na své jméno. Zvlášť při snaze koupit byt v rámci standardní výstavby ho ovšem nikdo nedostane - na půjčku pak samozřejmě nemá nárok. Naopak ministerstvo prosadilo tříprocentní státní podporu na koupi staršího bytu lidem do 36 let. Výhoda pro mladé rodiny je nejen v nižším úrokovém zatížení, ale i ve výhodnější ceně. Starší byty, kterých je na trhu i nepoměrně víc než nových, tak budou pro mnohé dostupnější.
</TITLE>
<TEXT>
Ministra Petra Lachnita pozitivně hodnotí 13 procent lidí
</TEXT>
</DOC>
<DOC>
<DOCID>LN-20020604035</DOCID>
<DOCNO>LN-20020604035</DOCNO>
<DATE>06/04/02</DATE>
<TITLE>
"Prioritní" resort ČSSD se pod taktovkou Eduarda Zemana rozjel k nebývalým změnám hned po volbách v roce 1998. Do přípravy reforem se zapojili přední odborníci spolu s veřejností - začaly přípravy jednotné maturity, diskutovalo se o kvalitě učitelů, o nutnosti internetu pro výuku, o víceletých gymnáziích. Výsledkem diskusí byl například vysoce ceněný dokument Bílá kniha, která udala směr, jímž má školství kráčet v příštím desetiletí. S plněním ostatních bodů vládního programu to bylo horší. Ministru Zemanovi se nepodařilo prosadit školský zákon. ČSSD nezvládla splnit ani další bod a vyčlenit pro školství 6 procent HDP - školy se tak musí spokojit s 3,8 procenta.
</TITLE>
<TEXT>
Ministra školství Eduarda Zemana hodnotí pozitivně 23 procent lidí
</TEXT>
</DOC>
<DOC>
<DOCID>LN-20020604036</DOCID>
<DOCNO>LN-20020604036</DOCNO>
<DATE>06/04/02</DATE>
<GEOGRAPHY>PRAHA</GEOGRAPHY>
<TEXT>
"Neříkám, že všichni taxikáři jsou svatí, ale magistrát nemůže dělat zloděje ze všech!" zlobí se taxikář v žluté košili. Je krátce před čtvrtou odpolední a na parkovišti u Letenské pláně za chvíli začne protestní akce pražských řidičů taxislužby. O několik minut později se na ploše shromažďuje asi třicet taxikářů a zhruba stejný počet novinářů. Organizátoři jsou tak nízkou účastí řidičů poněkud zaskočeni, ale přesto akci zahajují a začínají vysvětlovat své požadavky. Především jim vadí, že magistrát stanovil pevnou sazbu 22 korun za ujetý kilometr. "Každý auto je jinak drahý, každý má jiný náklady na údržbu, tak jak nám můžou diktovat ceny? Pekařům taky nikdo nenakazuje, kolik mají stát housky! My nejsme zaměstnanci magistrátu, jsme živnostníci!" zlobí se taxikář, stojící u své toyoty. "Za takové ceny se nemůžeme uživit, ještě když musíme platit různé poplatky. Kdybychom měli možnost mít vlastní ceny, zabránilo by se tím i takzvanému okrádání," připojuje se další. Svá jména zveřejňovat nechtějí. Organizátoři rozdávají novinářům tiskové prohlášení. "Vždy před volbami byly dvě profese vystaveny pronásledování: taxislužba a prostitutky. Nynější politici spolu s magistrátem si vybrali před volbami opět taxislužbu a řádně se do tohoto podnikání obuli. V médiích je proti nám vedena hanebná kampaň již několik let. Stále převládá bolševický názor, že taxi je místo městské hromadné dopravy," tvrdí text, psaný kostrbatou češtinou a podepsaný organizátory Eduardem Dudim a Pavlem Grillem. Situaci by podle taxikářů zlepšilo mj. odvolání Zdeňka Zajíčka z pražského magistrátu, který jim podle jejich slov "vyhlásil boj". Pokud jejich požadavky nebudou vyslyšeny, hrozí taxikáři většími akcemi. "Pokud magistrát odmítne s námi komunikovat, vyhlásíme stávku zablokováním některé městské komunikace," tvrdili v prohlášení. O kterou silnici by šlo, nechtěli prozradit. Asi po půlhodině začali někteří účastníci demonstrace Letenskou pláň opouštět. Průběh shromáždění sledovala trojice policistů v civilu. Účastníky akce a jejich vozy natáčeli videokamerou. "Proč taxikáře natáčíme? To vám neřeknu," řekl jeden z nich.
</TEXT>
</DOC>
<DOC>
<DOCID>LN-20020604037</DOCID>
<DOCNO>LN-20020604037</DOCNO>
<DATE>06/04/02</DATE>
<TITLE>
Další osoby, které v případu figurují, podle cizinecké policie už přes šest let v České republice nežijí
</TITLE>
<TEXT>
Do ztracena směřuje dříve bombastická aféra kolem stíhání tureckého podnikatele a spisovatele Yekty Uzunogla.
PRAHA - Osm let čeká německý občan kurdské národnosti, lékař, spisovatel a podnikatel Yekta Uzunoglu na spravedlivý proces. K soudnímu líčení se neschyluje. Právě naopak. Soud, který se případem zabývá, rozhodl, že jej předá do Turecka. "Umožňuje to smlouva, kterou máme s Tureckem," uvedl soudce. "Je to účelnější, jelikož kromě pana Uzunogla jsou všechny osoby, které v případu figurují, Turci. Podle informací z cizinecké policie nejsou v České republice již šest let," upřesnil. Uzunoglu to popírá. Poukazuje na podle obžaloby poškozeného tureckého novináře, který se v Česku již osm let snaží získat status politického uprchlíka. Obžaloba Uzunogla viní z vydírání a omezování osobní svobody. Skutků se měl podle žalobce dopustit společně se svými třemi krajany 8. října 1994 na Gürkenu Gönenovi, který v ČR podnikal pod falešným jménem Göksel Otan. "Na tuto dobu mám nezvratné alibi, které potvrdilo několik svědků. Jednal jsem s prominentními podnikateli v pražském hotelu Diplomat," sdělil Uzunoglu. Odmítá, že by k vydírání došlo v sídle jeho firmy Meridian. Alibi má i na následující dny. Turci byli totiž podle obžaloby týráni a vězněni do 13. října. Ve prospěch Uzunogla vypovídali i oba údajně vydíraní a označili skutečného pachatele. Ten však dosud obviněn nebyl. Uzunoglu mimo jiné vydal knihu se statěmi Václava Klause, Ivana Kočárníka a dalších bývalých ministrů. "Chtějí případ zahrát do ztracena. Nechápu, proč soudce trestní stíhání nezastaví, když proti mně nejsou žádné důkazy a skutečný pachatel se již opakovaně doznal," uvedl podnikatel. "V každé demokratické zemi má občan právo být souzen nezávislým soudem, a to v co nejkratší době, což osm let rozhodně není," řekl Uzunoglu.
</TEXT>
<HEADING>
Uzunoglu: Policie je impotentní
</HEADING>
<TEXT>
Proti tomu, aby se věc předala do Turecka, se chce bránit žalobou na stát. Jinou možnost ani nemá, protože proti takovémuto rozhodnutí nelze podat stížnost, odvolání ani nijak jinak zákonně protestovat. Odeslání žádosti o převzetí kauzy do zahraničí vázne již pouze na tom, že si soudce vyžádal přesné informace o tom, co všechno má takový dokument obsahovat. Státní struktury se podle Uzunogla bojí zprošťujícího rozsudku. "Politickou odpovědnost za případ plně nese někdejší ministr vnitra Jan Ruml," řekl Uzunoglu, který se po 31 měsících ve vazbě stal terčem sériových útoků. "Policie nikoho nedopadla, je naprosto impotentní," dodal Uzunoglu.
Proti tomu, aby se věc předala do Turecka, se chce bránit žalobou na stát. Jinou možnost ani nemá, protože proti takovémuto rozhodnutí nelze podat stížnost, odvolání ani nijak jinak zákonně protestovat. Odeslání žádosti o převzetí kauzy do zahraničí vázne již pouze na tom, že si soudce vyžádal přesné informace o tom, co všechno má takový dokument obsahovat. Státní struktury se podle Uzunogla bojí zprošťujícího rozsudku. "Politickou odpovědnost za případ plně nese někdejší ministr vnitra Jan Ruml," řekl Uzunoglu, který se po 31 měsících ve vazbě stal terčem sériových útoků. "Policie nikoho nedopadla, je naprosto impotentní," dodal Uzunoglu.
</TEXT>
</DOC>
<DOC>
<DOCID>LN-20020604038</DOCID>
<DOCNO>LN-20020604038</DOCNO>
<DATE>06/04/02</DATE>
<GEOGRAPHY>PRAHA</GEOGRAPHY>
<TEXT>
Ze šíření poplašné zprávy obvinila policie dvacetiletého muže, kterého podezírá z nedělního anonymního telefonátu o uložení bomby v hale ruzyňského letiště. Policisté mladíka zadrželi v Odoleně Vodě u Prahy ještě před ukončením bezpečnostních opatření na letišti. "Naštvala ho babička, která ho vyhodila z bytu. Tak zavolal," řekl zástupce ředitele policie Prahy 6 Jaroslav Novák. Muž je stíhán na svobodě. Hrozí mu až pět let vězení. Podle Nováka již dříve byl muž pro obdobný čin vyšetřován.
</TEXT>
</DOC>
<DOC>
<DOCID>LN-20020604039</DOCID>
<DOCNO>LN-20020604039</DOCNO>
<DATE>06/04/02</DATE>
<TEXT>
ÚSTÍ NAD LABEM - V sobotu večer se část zatravněné plochy na ústeckém Mírovém náměstí propadla do sedmimetrové hloubky. Do propadlého sklepení sestoupili včera báňští záchranáři, aby prověřili, zda se do jámy nikdo nezřítil. Tajemník magistrátu Milan Zemaník na dotaz, proč tato bezpečnostní opatření začalo město organizovat až dva dny po nehodě, jen odpověděl, že "z preventivních důvodů". Záchranáři sestoupili do jámy poté, co odborníci z firmy AZ Sanace prostudovali stavební dokumentaci z archivu. Na místě totiž může být více sklepů nad sebou.
</TEXT>
</DOC>
<DOC>
<DOCID>LN-20020604040</DOCID>
<DOCNO>LN-20020604040</DOCNO>
<DATE>06/04/02</DATE>
<GEOGRAPHY>ČÁSLAV</GEOGRAPHY>
<TEXT>
Ministr obrany Jaroslav Tvrdík se včera snažil přesvědčit piloty o budoucnosti armádního letectva po reformě ozbrojených sil. Požádal je, aby svá rozhodnutí o možném odchodu do civilního sektoru oddálili minimálně do konce roku. "Doufám, že vzdušné síly nebudou jenom výcvikovým střediskem Českých aerolinií," řekl Tvrdík po návštěvě vojenské letecké základny v Čáslavi. Jakou bude mít letectvo v armádě úlohu, rozhodne podle něj příští vláda a parlament.
</TEXT>
</DOC>
<DOC>
<DOCID>LN-20020604041</DOCID>
<DOCNO>LN-20020604041</DOCNO>
<DATE>06/04/02</DATE>
<TITLE>
PRAHA - Státní zastupitelství v Praze rozhodlo o zrušení obvinění generálního ředitele České televize Jiřího Balvína. Podle náměstkyně městského státního zástupce Marcely Kratochvílové bylo obvinění Jiřího Balvína předčasné. Balvín byl kvůli dvěma deliktům stíhán necelé tři týdny. "Shledali jsme věcná i procesní pochybení," sdělila LN Kratochvílová. "Nelze říct, že byl spáchán trestný čin porušování povinnosti při správě cizího majetku, jelikož nevznikla škoda," upřesnila. Tohoto skutku se měl Balvín dopustit tím, že vydal příkaz nezaplatit České nezávislé televizní společnosti (ČNTS) splátku 50 milionů korun za digitální přenosový vůz. ČNTS proto po veřejnoprávní televizi začala vymáhat penále 2,5 milionu, které však uhrazeno nebylo. Balvín to nepopírá. "Ano, dal jsem příkaz k pozastavení splátky, protože nebylo jasné, zda je vůz v pořádku," řekl včera. Balvín nebude stíhán ani kvůli druhému činu, ze kterého ho policie obvinila. "Zatím nebyly shromážděny podklady pro zahájení stíhání kvůli porušování závazných pravidel hospodářského styku," řekla Kratochvílová. Balvína policie podezírá z toho, že zmanipuloval tendr na přenosový vůz tak, aby zvítězila ČNTS.
</TITLE>
<HEADING>
Nebyl prokázán úmysl
</HEADING>
<TEXT>
Za zásadní procesní pochybení státní zastupitelství považuje skutečnost, že se nepodařilo prokázat úmysl spáchat nelegální jednání. "K tomu nejsou žádné jednoznačné důkazy," sdělila Kratochvílová. Státní zastupitelství obvinění přezkoumávalo na základě stížnosti, kterou proti zahájení stíhání podal Balvínův obhájce Tomáš Sokol. Ten potvrdil, že v pondělí obdrželi rozhodnutí o zrušení stíhání. Obvinění na Balvína vypracovali vyšetřovatelé Útvaru pro odhalování korupce a jiné závažné hospodářské trestné činnosti. Jeho šéf Jaroslav Macháně se odmítl k postoji svých "nadřízených" vyjádřit. "Je to rozhodnutí státního zastupitelství, které nám nepřísluší hodnotit. Budeme i nadále postupovat podle jeho pokynů," uvedl. "Předpokládám, že budeme dál na případu pracovat," dodal. V tom se nemýlil. Podle Kratochvílové musí "řízení doplnit a znovu rozhodnout". O termínu, v jakém by mohla policie rozhodnout, náměstkyně nechtěla spekulovat. Vyšetřovatel může vznést nové obvinění, nebo případ odložit. Sdělovací prostředky spekulovaly o tom, že zmíněných 2,5 milionu korun mohlo být provizí. V takovém případě by šlo o závažnější delikt - o korupci. Úvahy o obvinění z úplatkářství vyloučil obhájce Sokol. Ani policie během vyšetřování k takovému závěru nedospěla. Balvín včera sdělil, že se hodlá bránit. "Nezdráhal bych se podat trestní oznámení, zatím na neznámého pachatele, neboť nevím, kdo dal policii podnět," řekl. A naznačil, kdo za trestním oznámením na něj podaným stojí: "V době, kdy jiní dluží stovky milionů a my pozdržíme splátku, mi to přijde celé vymyšlené. Myslím, že to pochází z ČNTS, nejdřív byl útok na jednoho ředitele televize, teď na druhého." Stíhání vyvolalo bouři v ČT. Televizní odboráři po Balvínovi chtěli, aby do vyšetření kauzy odstoupil. To neučinil a Rada ČT jej naopak podpořila. Jana Kalinová
Za zásadní procesní pochybení státní zastupitelství považuje skutečnost, že se nepodařilo prokázat úmysl spáchat nelegální jednání. "K tomu nejsou žádné jednoznačné důkazy," sdělila Kratochvílová. Státní zastupitelství obvinění přezkoumávalo na základě stížnosti, kterou proti zahájení stíhání podal Balvínův obhájce Tomáš Sokol. Ten potvrdil, že v pondělí obdrželi rozhodnutí o zrušení stíhání. Obvinění na Balvína vypracovali vyšetřovatelé Útvaru pro odhalování korupce a jiné závažné hospodářské trestné činnosti. Jeho šéf Jaroslav Macháně se odmítl k postoji svých "nadřízených" vyjádřit. "Je to rozhodnutí státního zastupitelství, které nám nepřísluší hodnotit. Budeme i nadále postupovat podle jeho pokynů," uvedl. "Předpokládám, že budeme dál na případu pracovat," dodal. V tom se nemýlil. Podle Kratochvílové musí "řízení doplnit a znovu rozhodnout". O termínu, v jakém by mohla policie rozhodnout, náměstkyně nechtěla spekulovat. Vyšetřovatel může vznést nové obvinění, nebo případ odložit. Sdělovací prostředky spekulovaly o tom, že zmíněných 2,5 milionu korun mohlo být provizí. V takovém případě by šlo o závažnější delikt - o korupci. Úvahy o obvinění z úplatkářství vyloučil obhájce Sokol. Ani policie během vyšetřování k takovému závěru nedospěla. Balvín včera sdělil, že se hodlá bránit. "Nezdráhal bych se podat trestní oznámení, zatím na neznámého pachatele, neboť nevím, kdo dal policii podnět," řekl. A naznačil, kdo za trestním oznámením na něj podaným stojí: "V době, kdy jiní dluží stovky milionů a my pozdržíme splátku, mi to přijde celé vymyšlené. Myslím, že to pochází z ČNTS, nejdřív byl útok na jednoho ředitele televize, teď na druhého." Stíhání vyvolalo bouři v ČT. Televizní odboráři po Balvínovi chtěli, aby do vyšetření kauzy odstoupil. To neučinil a Rada ČT jej naopak podpořila. Jana Kalinová
</TEXT>
</DOC>
<DOC>
<DOCID>LN-20020604042</DOCID>
<DOCNO>LN-20020604042</DOCNO>
<DATE>06/04/02</DATE>
<GEOGRAPHY>PRAHA</GEOGRAPHY>
<TEXT>
Na odstranění nesrovnalostí v platech učitelů si 14 krajů rozdělí přes 155 milionů korun, které jim v červnu dá ministerstvo školství. Řekl to včera předseda školských odborů Jaroslav Rössler. Rozdíly v odměňování učitelů v okresech podle něho smaže Fond rozvoje regionálního školství, který by měl vzniknout ještě letos. Podle dohody zástupců ministerstva, odborů a krajů by do něho mělo putovat jedno procento sumy na mzdy, tedy asi 380 milionů. "Je zapotřebí tyto rozdíly odstranit. Ale ne tím, že se vezmou peníze na školách, kde osobní ohodnocení je vyšší než v jiném okrese," upřesnil Rössler. Místopředseda svazu Jiří Valenta řekl, že srovnávání odměn potrvá minimálně tři roky.
</TEXT>
</DOC>
<DOC>
<DOCID>LN-20020604043</DOCID>
<DOCNO>LN-20020604043</DOCNO>
<DATE>06/04/02</DATE>
<TITLE>
Iniciativu při řešení výbušné situace mezi Indií a Pákistánem převzaly Rusko, Čína a Evropa
</TITLE>
<TEXT>
Dvoustrannou schůzku vůdců Indie a Pákistánu, kteří se účastní asijského summitu v Kazachstánu, se pokusili dojednat ruští a čínští představitelé.
ALMATY - Vážné znepokojení nad krizí na indickém subkontinentu, která by v extrémním případě mohla vyústit v jadernou válku, přichází prakticky z celého světa. Nejaktivněji se ale do jejího řešení zapojily Rusko a Čína, jimž sekunduje Evropská unie zároveň s některými členskými státy. Spojené státy zůstávají spíše stranou, tedy pokud jde o viditelné kroky. Příležitostí pro iniciativy Moskvy a Pekingu se stal summit asijského sdružení CICA, který se koná v kazašském městě Almaty. Indický premiér Atal Bihárí Vádžpéjí a pákistánský vůdce Parvíz Mušaraf se tu dnes ocitnou v jednom jednacím sále, ruští i čínští nejvyšší představitelé se ale rozhodli přimět je i k dvoustranné schůzce. Ještě včera byla jejich snaha planá. Mušaraf souhlasil pouze s "bezpodmínečným" jednáním, Vádžpéjí je pak nadále odmítal úplně, dokud Pákistán přesvědčivě nezabrání povstalcům pronikat na indickou stranu sporného Kašmíru. Ruský prezident Vladimir Putin se iniciativy chopil po dohodě se svým americkým protějškem Georgem W. Bushem, přičemž ho podpořili i představitelé dalších zemí NATO. Čína naopak doposud ke kašmírské krizi víceméně mlčela, přestože sama část sporného území ovládá a má s Indií dlouholeté hraniční spory. Nejméně snahy o urovnání indickopákistánských sporů je vidět ze strany Spojených států, což už kritizoval i Peking prostřednictvím své oficiální tiskové agentury Sin-chua (Nová Čína). Podle ní se USA vložily do věci až poté, co byly ohroženy jejich vlastní zájmy - především kampaň proti terorismu, vedená na pákistánsko-afghánském pomezí. Washington sice už 20. května oznámil vyslání náměstka ministra zahraničí Richarda Armitage na indický subkontinent, jeho mise - mezitím posílená o ministra obrany Donalda Rumsfelda - je ale plánována až na tento týden.
</TEXT>
<HEADING>
Hrozba války se zmenšuje
</HEADING>
<TEXT>
V oblasti krize se už přitom vystřídala řada zahraničních politiků, mimo jiné šéf britské diplomacie Jack Straw či evropský komisař pro vnější vztahy Chris Patten. Příčinou zvýšeného zájmu světových diplomacií je obava, že by nynější napětí mezi Indií a Pákistánem provázené přestřelkami podél jejich kašmírského pomezí mohlo přerůst v otevřený konflikt. V posledních dnech se ale toto nebezpečí mírně zmírnilo. Jak včera uvedla britská BBC, indická strana začíná díky odposlechům konverzace mezi kašmírskými separatisty věřit, že Pákistán skutečně začal bránit povstalcům v pronikání na indickou stranu. Indický ministr obrany George Fernandes se také už v neděli pokusil rozptýlit obavy, že jaderná válka je na spadnutí. "Nevím, kdo s tím začal," řekl agentuře Reuters.
V oblasti krize se už přitom vystřídala řada zahraničních politiků, mimo jiné šéf britské diplomacie Jack Straw či evropský komisař pro vnější vztahy Chris Patten. Příčinou zvýšeného zájmu světových diplomacií je obava, že by nynější napětí mezi Indií a Pákistánem provázené přestřelkami podél jejich kašmírského pomezí mohlo přerůst v otevřený konflikt. V posledních dnech se ale toto nebezpečí mírně zmírnilo. Jak včera uvedla britská BBC, indická strana začíná díky odposlechům konverzace mezi kašmírskými separatisty věřit, že Pákistán skutečně začal bránit povstalcům v pronikání na indickou stranu. Indický ministr obrany George Fernandes se také už v neděli pokusil rozptýlit obavy, že jaderná válka je na spadnutí. "Nevím, kdo s tím začal," řekl agentuře Reuters.
</TEXT>
</DOC>
<DOC>
<DOCID>LN-20020604044</DOCID>
<DOCNO>LN-20020604044</DOCNO>
<DATE>06/04/02</DATE>
<TITLE>
Pouhých dvanáct členů měl před padesáti lety kmen Yawalapiti. Nyní jich má 180 a daří se mu udržovat si i své tradice.
</TITLE>
<TEXT>
YAWALAPITI, Brazílie - V místech, kde se brazilská savana setkává s amazonským pralesem, žije náčelník, který dokázal zvrátit běh času. Na březích řeky Tautuari vede náčelník Aritana kmen Yawalapiti, čítající 180 lidí. Ještě před padesáti lety mu přitom hrozilo, že zanikne, když už zbývalo pouhých 12 příslušníků. Aritana sedí uprostřed vesnice pod žhavým sluncem a často používá slova jako smrt, boj a smutek, když vypráví příběh svého kmene a jeho znovuzrození. "Když jsem se narodil, byl ve vesnici Yawalapiti pouze jediný dům," říká portugalsky. "Bylo to asi před padesáti lety, nevím přesně," směje se svému věku. Dějiny brazilských indiánů patří k tragickým částem historie země. V současnosti je v Brazílii přibližně 350 tisíc indiánů. Když dorazili Portugalci v roce 1500 do dnešní Brazílie, žilo jich podle odhadů na šest milionů. Nicméně díky kvalitnější lékařské péči počty členů některých indiánských kmenů v posledních dvaceti letech opět stoupají. Aritanův kmen je toho důkazem. Nyní je v jeho vesnici 12 domů postavených tradičně do kruhu kolem "náměstí" uprostřed o velikosti přibližně dvou fotbalových hřišť. Členové kmene Yawalapiti tráví většinu času kolem chatrčí, pokud zrovna nerybaří nebo nesbírají maniok.
</TEXT>
<HEADING>
Indiáni přišli o kulturu
</HEADING>
<TEXT>
S tím, jak roste počet členů kmene, ale přibývají Aritanovi starosti. Bílí muži, jak jim náčelník říká, se stále přibližují k indiánské rezervaci, kde žije i kmen Yawalapiti, ustavené v šedesátých letech. Ta se rozkládá na území 2,3 milionu hektarů, a je tedy o něco menší než Belgie. Farmáři a dřevorubci, kteří mnohdy těží dřevo v pralese ilegálně, postupně obkličují hranice rezervace. "Navštívil jsem mnoho kmenů a zjistil, že přišly o své kultury," říká Aritana, který má dvě ženy a osm dětí a prošel přísnou tradiční přípravou na vedoucí roli v kmeni, která spočívá v pětiletém odloučení od společnosti. "Bílý muž ovládl vše a zničil jejich kultury. Je to můj boj, nesmíme zapomenout naši historii." Aritana se stal před pěti lety hlavou všech příbuzných kmenů souhrnně zvaných Xingu. Je velice respektovaný, tvrdí o něm ostatní. Je ironií, že koncept bílých lidí - multikulturalismus napomohl obnově kmene a učinil z Aritany regionálního vůdce. Zpočátku si členové kmene Yawalapiti brali ženy z jiných vesnic. Proto se v Aritanově vesnici nyní hovoří přibližně deseti indiánskými jazyky a objevuje se tam řada nových zvyků. Díky Aritanovi si Yawalapitiové zachovávají svou kulturu a tradice. A kdyby člověk občas nespatřil kolo, motor u rybářské loďky, nebo nepřijeli zdravotníci, zdálo by se, že je vše jako před stovkami let.
S tím, jak roste počet členů kmene, ale přibývají Aritanovi starosti. Bílí muži, jak jim náčelník říká, se stále přibližují k indiánské rezervaci, kde žije i kmen Yawalapiti, ustavené v šedesátých letech. Ta se rozkládá na území 2,3 milionu hektarů, a je tedy o něco menší než Belgie. Farmáři a dřevorubci, kteří mnohdy těží dřevo v pralese ilegálně, postupně obkličují hranice rezervace. "Navštívil jsem mnoho kmenů a zjistil, že přišly o své kultury," říká Aritana, který má dvě ženy a osm dětí a prošel přísnou tradiční přípravou na vedoucí roli v kmeni, která spočívá v pětiletém odloučení od společnosti. "Bílý muž ovládl vše a zničil jejich kultury. Je to můj boj, nesmíme zapomenout naši historii." Aritana se stal před pěti lety hlavou všech příbuzných kmenů souhrnně zvaných Xingu. Je velice respektovaný, tvrdí o něm ostatní. Je ironií, že koncept bílých lidí - multikulturalismus napomohl obnově kmene a učinil z Aritany regionálního vůdce. Zpočátku si členové kmene Yawalapiti brali ženy z jiných vesnic. Proto se v Aritanově vesnici nyní hovoří přibližně deseti indiánskými jazyky a objevuje se tam řada nových zvyků. Díky Aritanovi si Yawalapitiové zachovávají svou kulturu a tradice. A kdyby člověk občas nespatřil kolo, motor u rybářské loďky, nebo nepřijeli zdravotníci, zdálo by se, že je vše jako před stovkami let.
</TEXT>
</DOC>
<DOC>
<DOCID>LN-20020604045</DOCID>
<DOCNO>LN-20020604045</DOCNO>
<DATE>06/04/02</DATE>
<TITLE>
Boj proti kriminalitě je hlavním tématem kampaně před nedělními volbami do francouzského Národního shromáždění.
</TITLE>
<GEOGRAPHY>PAŘÍŽ</GEOGRAPHY>
<TEXT>
Ve Francii včera vstoupila do závěrečného týdne kampaň před prvním kolem parlamentních voleb, které se uskuteční v neděli. Dosavadní průběh kampaně byl zatím hodně klidný, což mezi analytiky vzbuzuje obavy, aby se neopakoval scénář z letošních prezidentských voleb. Jejich prvnímu kolu taktéž předcházela podle mínění mnohých nezáživná kampaň, která však nabrala na obrátkách po nečekaném postupu krajně pravicového kandidáta JeanMarie Le Pena do druhého kola. Co se týče témat kampaně, tak podobně jako v případě prezidentských voleb převažuje boj se zločinností. Z řazení televizních zpráv a prvních stránek deníků v posledních dnech ale takřka není poznat, že Francie vstupuje do předvolebního týdne. Mnohem více prostoru média věnují zraněnému stehnu francouzského fotbalisty Zinedina Zidaneho a otázce, zda ve čtvrtek nastoupí v klíčovém zápase proti Uruguayi. Nadcházející volby jsou především ve znamení otázky, zda se neogaullistický prezident Jacques Chirac, který před měsícem obhájil mandát, bude moci opřít o pravicovou většinu v Národním shromáždění. Zásadní spor se proto vede o to, zda je pro zemi žádoucí další období takzvané kohabitace, tedy sdílení moci prezidentem a vládou z opačného politického tábora. V této při je pravice nepochybně ve výhodě a levici čím dál častěji připomíná, že podobné politické uspořádání posledních pět let kritizovala.
</TEXT>
<HEADING>
Mučil Le Pen Alžířany?
</HEADING>
<TEXT>
Levicový deník Libération soudí, že předvolební kampaň "uspává" liberální premiér Jean-Pierre Raffarin, který je ve funkci sotva měsíc. "Ministerský předseda je konsenzuální, což pravici umožňuje před volbami vyhnout se polemikám," napsal včera Libération. Podle průzkumu agentury Louis Harris, který včera tento list zveřejnil, má o novém premiérovi dobré mínění 57 procent Francouzů, což je nezvykle velká popularita. Pravice vede i v průzkumech týkajících se stran. Uskupením stojícím za Chirakem - tedy Svazu pro prezidentskou většinu (UMP) a Svazu pro francouzskou demokracii (UDF) je připisován mírný náskok před levicí, vedenou socialisty. Nejkontroverznější postava francouzské politické scény Le Pen musí těsně před volbami čelit nepříjemnému obvinění. Francouzský odpoledník Le Monde včera napsal, že Le Pen se v době války za nezávislost Alžírska podílel na mučení místních obyvatel. Le Monde otiskl svědectví čtyř Alžířanů, kteří tvrdí, že Le Pen, jenž v roce 1957 sloužil v Alžírsku tři měsíce jako výsadkář, se podílel na jejich mučení. Šéf Národní fronty tato obvinění rozhodně odmítl. Le Pen musel podobným obviněním čelit už v minulosti.
Levicový deník Libération soudí, že předvolební kampaň "uspává" liberální premiér Jean-Pierre Raffarin, který je ve funkci sotva měsíc. "Ministerský předseda je konsenzuální, což pravici umožňuje před volbami vyhnout se polemikám," napsal včera Libération. Podle průzkumu agentury Louis Harris, který včera tento list zveřejnil, má o novém premiérovi dobré mínění 57 procent Francouzů, což je nezvykle velká popularita. Pravice vede i v průzkumech týkajících se stran. Uskupením stojícím za Chirakem - tedy Svazu pro prezidentskou většinu (UMP) a Svazu pro francouzskou demokracii (UDF) je připisován mírný náskok před levicí, vedenou socialisty. Nejkontroverznější postava francouzské politické scény Le Pen musí těsně před volbami čelit nepříjemnému obvinění. Francouzský odpoledník Le Monde včera napsal, že Le Pen se v době války za nezávislost Alžírska podílel na mučení místních obyvatel. Le Monde otiskl svědectví čtyř Alžířanů, kteří tvrdí, že Le Pen, jenž v roce 1957 sloužil v Alžírsku tři měsíce jako výsadkář, se podílel na jejich mučení. Šéf Národní fronty tato obvinění rozhodně odmítl. Le Pen musel podobným obviněním čelit už v minulosti.
</TEXT>
</DOC>
<DOC>
<DOCID>LN-20020604046</DOCID>
<DOCNO>LN-20020604046</DOCNO>
<DATE>06/04/02</DATE>
<GEOGRAPHY>KUVAJT</GEOGRAPHY>
<TEXT>
Za necelých 30 hodin ukončili příslušníci českého kontingentu v Kuvajtu štafetový běh, kterým uctili památku kolegů padlých při mírových misích v zahraničí. Každý z nich měl jedenkrát oběhnout stadion ve sportovním areálu základny v Dauhá. Délka tratě byla 1509 metrů a běhalo se nonstop za nočních 33 a denních 43 stupňů Celsia. Mnozí si na trasu s sebou brali vodu bylo totiž pekelné vedro. Organizátor musel v noci předčasně budit běžce, aby udržel závod v chodu. Podle původních propočtů se mělo běžet 33 až 35 hodin. Nemocné ochotně zastoupili kolegové a při čekání na start se často vzpomínalo na mrtvé vojáky, kteří zahynuli při misích na Balkáně a jeden za války v Perském zálivu. Každý účastník zaplatil pětidolarové startovné. Výtěžek bude zaslán dvanácti sirotkům po padlých. Podpraporčík Robert Dolozim, který je spolu s praporčíkem Petrem Pilnáčkem iniciátorem akce zvané 251krát jedna (míle), se zúčastnil už pěti zahraničních misí a řekl, že téměř v každé zahynul člověk. "Připomenout si jejich památku je podle mne naší morální povinností. Zaslání byť jen symbolické částky bude projevem naší účasti s rodinami," dodal. Jako první v pátek odpoledne vyběhl na trať velitel kontingentu plukovník Josef Prokš a přišel také velitel koaličního uskupení vojsk brigádní generál Graig Boddington, který kolečko uběhl v uniformě a kanadách údajně ve skvělém čase.
</TEXT>
</DOC>
<DOC>
<DOCID>LN-20020604047</DOCID>
<DOCNO>LN-20020604047</DOCNO>
<DATE>06/04/02</DATE>
<GEOGRAPHY>BRATISLAVA</GEOGRAPHY>
<TEXT>
Jen nerada bude na letošní Mezinárodní den dětí vzpomínat 22letá Magda Mečiarová, dcera Vladimíra Mečiara. V Nové Dubnici na ni v sobotu zaútočila psychicky labilní 26letá žena, která ji několikrát udeřila motykou do zad. Magda, která je v sedmém měsíci těhotenství, byla převezena do nemocnice. K incidentu došlo během oslav svátku dětí v dubnickém hotelu Dynamic patřícím Mečiarovým. Žena s motykou vešla dovnitř a Magdu napadla.
</TEXT>
</DOC>
<DOC>
<DOCID>LN-20020604048</DOCID>
<DOCNO>LN-20020604048</DOCNO>
<DATE>06/04/02</DATE>
<TEXT>
NEW YORK - Vyšetřovatelé amerického letectva zjišťují, jak se na internetu objevila nabídka tajných technologií používaných v nejmodernějších letounech. Napsal to týdeník Newsweek. Podle něj nabídl obchodník se starožitnostmi Norb Novocin na internetu náhradní díly pro letouny SR-71, bitevní F-16, stroje KC-10. Novocin uvedl, že si z Floridy objednal zásilku náhradních dílů. Když ji otevřel, zjistil, že některé využívají tajné technologie. Informoval o tom vojenský sklad, z něhož díly získal. Ten o zařízení neprojevil zájem a obchodník se je rozhodl prodat.
</TEXT>
</DOC>
<DOC>
<DOCID>LN-20020604049</DOCID>
<DOCNO>LN-20020604049</DOCNO>
<DATE>06/04/02</DATE>
<GEOGRAPHY>BRATISLAVA</GEOGRAPHY>
<TEXT>
Veřejnoprávní Slovenskou televizi (STV) opustili na protest proti příkazům svého vedení dva moderátoři - Beata Oravcová a Michal Dyttert. Spor vypukl poté, co jim šéfdramaturg diskusního pořadu "O 5 minút" přikázal, aby do pořadu pozvali předsedu strany ANO a šéfa TV Markíza Pavola Ruska. Podle obou moderátorů nebývá zvykem, aby vedení diktovalo, koho mají do pořadu pozvat. Někteří redaktoři Slovenské televize mají podezření, že mezi Markízou a STV je jakási smlouva o spolupráci.
</TEXT>
</DOC>
<DOC>
<DOCID>LN-20020604050</DOCID>
<DOCNO>LN-20020604050</DOCNO>
<DATE>06/04/02</DATE>
<TITLE>
Palestinský vládní kabinet zvrátil rozhodnutí soudu v Gaze, aby byl propuštěn terorista
</TITLE>
<TEXT>
Hamas odmítl, jako poslední z palestinských radikálních skupin, účast v Arafatově kabinetu.
JERUZALÉM - Šéf americké tajné služby CIA George Tenet včera přijel do Izraele, aby pomohl odstranit jednu z příčin nedůvěry mezi Izraelem a Palestinci. S palestinským vůdcem Jásirem Arafatem má dnes jednat o formování bezpečnostní služby, která by potlačila extremistické skupiny. Předseda izraelské vlády Ariel Šaron odmítá jednat s Palestinci, dokud neustanou teroristické útoky proti židovskému státu. Mírové rozhovory podmiňuje i reformou palestinské samosprávy - a rozumí pod tím likvidaci Arafatovy moci. Šaronův přístup odmítl vysoký představitel EU pro zahraniční politiku Javier Solana. Ten se v neděli setkal se Šaronem a na včerejšek si naplánoval jednání v Saúdské Arábii, Sýrii a Jordánsku. "Pokud chceme rychle svolat mírovou konferenci, pak by mělo být jasné, že by neměla být podmiňována reformami a Arafatem, neboť jde o zdlouhavý proces," řekl Solana po rozhovoru se Šaronem. Summit by se jinak mohl sejít koncem července. Jedním z výsledků konference má podle Solany být stanovení data vzniku palestinského státu.
</TEXT>
<HEADING>
Jásir Arafat se nevzdá vlastní policie
</HEADING>
<TEXT>
Arafat připravil k Tenetovu příjezdu návrh reorganizace bezpečnostních sil. Místo několika vzájemně si konkurujících organizací by měly existovat jen čtyři policie, pohraniční policie, vnitřní a vnější tajná služba. Arafat ovšem odmítl návrhy, aby omezil svou úlohu na reprezentaci budoucího státu. Na bezpečnost by měl podle listu The Jerusalem Post dozírat jeho energický kritik Muhammad Dahlan, ale Arafat chce, aby mu byl Dahlan podřízen. Tenet, s jehož vědomím se Dahlan již dříve stal prostředníkem při mezinárodních tajných jednáních, má ale v rukou trumf. USA a EU jsou připraveny věnovat na výstavbu palestinské bezpečnosti miliony dolarů. Mohou si tak diktovat podmínky. Arafatovi se navíc nevydařil pokus získat do vlády, jejíž přestavbu chce brzy dovršit, militantní organizace jako Hamas či Lidová fronta osvobození Palestiny (PFLP). Pokud by nabídku přijaly, mohl je Arafat kontrolovat a novou bezpečnost by tak naléhavě nepotřeboval. Mluvčí Hamasu včera prohlásil, že příčinou odmítnutí je nesouhlas s mírovými dohodami z Osla před téměř deseti lety. Do težké situace postavilo Arafata včera rozhodnutí soudu v Gaze. Ten nařídil propuštění vůdce PFLP Ahmada Saadata, který je zadržován kvůli organizaci loňské vraždy izraelského ministra turistiky Rechavama Zeeviho. Rozhodnutí soudu, které bylo formálně motivováno neschopností Arafatových policistů dodat důkazy proti Saadatovi, uvítali palestinští radikálové oslavnými demonstracemi. Věznění vůdce PFLP, který je držen pod dohledem Britů a Američanů v Jerichu, bylo jednou z izraelských podmínek ukončení blokády Arafatova sídla v Ramalláhu. "Podnikneme všechny nezbytné kroky k tomu, aby nebylo možné propustit osobu, která nařizovala vraždy a jejíž organizace dodnes vraždy páchá," reagoval na soudní rozhodnutí Šaron. Palestinský vládní kabinet se pak nakonec včera proti soudnímu rozhodnutí postavil a nařídil, aby Saadat zůstal ve vězení. Zdůvodnil to obavou, že izraelští vojáci by Saadata po propuštění zavraždili.
Arafat připravil k Tenetovu příjezdu návrh reorganizace bezpečnostních sil. Místo několika vzájemně si konkurujících organizací by měly existovat jen čtyři policie, pohraniční policie, vnitřní a vnější tajná služba. Arafat ovšem odmítl návrhy, aby omezil svou úlohu na reprezentaci budoucího státu. Na bezpečnost by měl podle listu The Jerusalem Post dozírat jeho energický kritik Muhammad Dahlan, ale Arafat chce, aby mu byl Dahlan podřízen. Tenet, s jehož vědomím se Dahlan již dříve stal prostředníkem při mezinárodních tajných jednáních, má ale v rukou trumf. USA a EU jsou připraveny věnovat na výstavbu palestinské bezpečnosti miliony dolarů. Mohou si tak diktovat podmínky. Arafatovi se navíc nevydařil pokus získat do vlády, jejíž přestavbu chce brzy dovršit, militantní organizace jako Hamas či Lidová fronta osvobození Palestiny (PFLP). Pokud by nabídku přijaly, mohl je Arafat kontrolovat a novou bezpečnost by tak naléhavě nepotřeboval. Mluvčí Hamasu včera prohlásil, že příčinou odmítnutí je nesouhlas s mírovými dohodami z Osla před téměř deseti lety. Do težké situace postavilo Arafata včera rozhodnutí soudu v Gaze. Ten nařídil propuštění vůdce PFLP Ahmada Saadata, který je zadržován kvůli organizaci loňské vraždy izraelského ministra turistiky Rechavama Zeeviho. Rozhodnutí soudu, které bylo formálně motivováno neschopností Arafatových policistů dodat důkazy proti Saadatovi, uvítali palestinští radikálové oslavnými demonstracemi. Věznění vůdce PFLP, který je držen pod dohledem Britů a Američanů v Jerichu, bylo jednou z izraelských podmínek ukončení blokády Arafatova sídla v Ramalláhu. "Podnikneme všechny nezbytné kroky k tomu, aby nebylo možné propustit osobu, která nařizovala vraždy a jejíž organizace dodnes vraždy páchá," reagoval na soudní rozhodnutí Šaron. Palestinský vládní kabinet se pak nakonec včera proti soudnímu rozhodnutí postavil a nařídil, aby Saadat zůstal ve vězení. Zdůvodnil to obavou, že izraelští vojáci by Saadata po propuštění zavraždili.
</TEXT>
</DOC>
<DOC>
<DOCID>LN-20020604051</DOCID>
<DOCNO>LN-20020604051</DOCNO>
<DATE>06/04/02</DATE>
<TITLE>
Mimořádně oblíbená je mezi syrskou mládeží počítačová hra "Pod popelem", v které mladý Palestinec likviduje Izraelce.
</TITLE>
<GEOGRAPHY>DAMAŠEK</GEOGRAPHY>
<TEXT>
Je libo zastřelit Izraelce? Žádný problém! Stačí se jen posadit k počítači a zahrát si počítačovou hru "Pod popelem", kterou vyrobila syrská firma Dar Er Fikr. Je to naprostá novinka. Třídimenzionální počítačová hra, ve které Palestinci likvidují Izraelce, na trhu v arabských zemích dosud nebyla. Hlavním hrdinou hry je mladý Palestinec Ahmed, který se rozhodne připojit k povstání proti Izraelcům. Na začátku hry proti nim hází kameny. Postupně se ale jeho výzbroj zlepší dostane lehkou zbraň. Když s ní úspěšně zabíjí - stáhne ze žerdě vlajku židovského státu. Body se získávají také za záchranu Palestinců, kteří byli postřeleni "sionisty" - tak jsou Izraelci ve hře nazýváni. Některé boje se odehrávají v oblastech jižního Libanonu, které jsou podle výrobce hry okupované Izraelem (izraelská armáda přitom už oznámila své stažení). Hra je údajně velice přesvědčivá. Jestliže Ahmeda zasáhne nepřátelská kulka, okamžitě umírá. Má jen jeden život. Není tomu tedy tak jako v jiných hrách, kde má hráč životů více. Mezi mladými Araby je hra mimořádně oblíbená. Izraelci ji samozřejmě kritizují. Přitom může izraelská mládež hrát hru velice podobnou. Jmenuje se "Izraelské letectvo" a letouny židovského státu v ní bombardují arabská města. O tom, s kým v blízkovýchodním konfliktu sympatizují Američané, může naznačit výběr hrdinů do her vyráběných ve Spojených státech. Častým terčem "kladných", po zuby ozbrojených hrdinů v nich totiž často bývají "špatní Arabové".
DAMAŠEK - Je libo zastřelit Izraelce? Žádný problém! Stačí se jen posadit k počítači a zahrát si počítačovou hru "Pod popelem", kterou vyrobila syrská firma Dar Er Fikr. Je to naprostá novinka. Třídimenzionální počítačová hra, ve které Palestinci likvidují Izraelce, na trhu v arabských zemích dosud nebyla. Hlavním hrdinou hry je mladý Palestinec Ahmed, který se rozhodne připojit k povstání proti Izraelcům. Na začátku hry proti nim hází kameny. Postupně se ale jeho výzbroj zlepší dostane lehkou zbraň. Když s ní úspěšně zabíjí - stáhne ze žerdě vlajku židovského státu. Body se získávají také za záchranu Palestinců, kteří byli postřeleni "sionisty" - tak jsou Izraelci ve hře nazýváni. Některé boje se odehrávají v oblastech jižního Libanonu, které jsou podle výrobce hry okupované Izraelem (izraelská armáda přitom už oznámila své stažení). Hra je údajně velice přesvědčivá. Jestliže Ahmeda zasáhne nepřátelská kulka, okamžitě umírá. Má jen jeden život. Není tomu tedy tak jako v jiných hrách, kde má hráč životů více. Mezi mladými Araby je hra mimořádně oblíbená. Izraelci ji samozřejmě kritizují. Přitom může izraelská mládež hrát hru velice podobnou. Jmenuje se "Izraelské letectvo" a letouny židovského státu v ní bombardují arabská města. O tom, s kým v blízkovýchodním konfliktu sympatizují Američané, může naznačit výběr hrdinů do her vyráběných ve Spojených státech. Častým terčem "kladných", po zuby ozbrojených hrdinů v nich totiž často bývají "špatní Arabové".
</TEXT>
</DOC>
<DOC>
<DOCID>LN-20020604052</DOCID>
<DOCNO>LN-20020604052</DOCNO>
<DATE>06/04/02</DATE>
<TITLE>
Britští vědci: Za pět let bude HIV pozitivní každý dvacátý Rus
</TITLE>
<GEOGRAPHY>MOSKVA</GEOGRAPHY>
<TEXT>
Během příštích pěti let bude nakažen virem HIV každý dvacátý Rus. To může podle britských vědců způsobit následně epidemii AIDS v celé Evropě. S tímto alarmujícím zjištěním přišel tým z Imperial College v Londýně. "Znamená to, že u čtyř milionů dospělých Rusů propukne AIDS," řekl listu The Observer jeden lékař. Podle něj může být ale situace ještě horší, toto číslo může být ve skutečnosti až dvojnásobné. "Nakažení lidé zemřou do deseti let." Zpráva, která vznikla ve spolupráci s programem OSN pro AIDS, by měla být v červenci představena na konferenci Světové zdravotnické organizace (WHO) v Barceloně. Podle expertů se virus HIV vposledních třech letech v Rusku rychle rozšířil mezi uživateli drog, kteří spolu sdílejí jehly. Nicméně problémem je, že se virus začal razantně šířit i mezi normální populací kvůli nechráněnému sexu. Vědci se obávají, že v příštím desetiletí na tom může být Rusko podobně jako dnes Afrika.
</TEXT>
<HEADING>
Německo by se mělo obávat problému
</HEADING>
<TEXT>
"Studie byla zaměřena na chování uživatelů drog v Rusku," říká Nick Grassley z oddělení infekčních chorob a epidemiologie, který se na výzkumu podílel. "Uživatelé drog, kteří mají sex s obyčejnými lidmi, používají jenom vzácně kondomy. Míra pohlavních chorob je v Rusku stokrát vyšší než v západních zemích a to se týká i AIDS. Všechny tyto faktory se mohou podílet na vypuknutí velké epidemie." Grassley dodává, že třetina uživatelů drog si vydělává prostitucí a tak šíří virus HIV. Odborníci se nyní zabývají studiem toho, jaký může mít dopad na šíření AIDS v západní Evropě neustávající příliv prostitutek z Východu. Před měsícem Světová banka varovala ruského prezidenta Putina, že pokud bude šíření HIV pokračovat současným tempem, klesne ekonomika jeho země o čtyři procenta. "HIV je časovaná bomba," řekl tehdy jeden představitel Světové banky. "Víme, že HIV se rozšiřuje zejména podél hlavních tahů používaných nákladními automobily. Nemáme přesná čísla, ale například Německo by se mělo v této souvislosti obávat potenciálního problému," říká Urban Weber z OSN. Nyní je v Rusku 195 tisíc registrovaných případů AIDS. OSN odhaduje, že ve skutečnosti je nakaženo 1,2 milionu lidí.
"Studie byla zaměřena na chování uživatelů drog v Rusku," říká Nick Grassley z oddělení infekčních chorob a epidemiologie, který se na výzkumu podílel. "Uživatelé drog, kteří mají sex s obyčejnými lidmi, používají jenom vzácně kondomy. Míra pohlavních chorob je v Rusku stokrát vyšší než v západních zemích a to se týká i AIDS. Všechny tyto faktory se mohou podílet na vypuknutí velké epidemie." Grassley dodává, že třetina uživatelů drog si vydělává prostitucí a tak šíří virus HIV. Odborníci se nyní zabývají studiem toho, jaký může mít dopad na šíření AIDS v západní Evropě neustávající příliv prostitutek z Východu. Před měsícem Světová banka varovala ruského prezidenta Putina, že pokud bude šíření HIV pokračovat současným tempem, klesne ekonomika jeho země o čtyři procenta. "HIV je časovaná bomba," řekl tehdy jeden představitel Světové banky. "Víme, že HIV se rozšiřuje zejména podél hlavních tahů používaných nákladními automobily. Nemáme přesná čísla, ale například Německo by se mělo v této souvislosti obávat potenciálního problému," říká Urban Weber z OSN. Nyní je v Rusku 195 tisíc registrovaných případů AIDS. OSN odhaduje, že ve skutečnosti je nakaženo 1,2 milionu lidí.
</TEXT>
</DOC>
<DOC>
<DOCID>LN-20020604053</DOCID>
<DOCNO>LN-20020604053</DOCNO>
<DATE>06/04/02</DATE>
<GEOGRAPHY>BERLÍN</GEOGRAPHY>
<TEXT>
Nevytvořím vládu se stranou, která kritizuje Izrael a která se naprosto nedistancuje od projevů antisemitismu, prohlásil v neděli na adresu německých liberálů (FDP) německý kancléř a šéf sociálních demokratů (SPD) Gerhard Schröder. Němečtí liberálové jsou terčem domácí i zahraniční kritiky po nedávných výrocích svého místopředsedy Jürgena Möllemanna, který řekl, že za antisemitismus v Německu si Židé mohou sami. Möllemann konkrétně obvinil člena Ústřední rady Židů v Německu Michela Friedmana a izraelského premiéra Ariela Šarona. S protižidovskou rétorikou některých svých členů nemá podle Schrödera FDP ve vládě, která se utvoří po zářijových parlamentních volbách, co pohledávat. Hlavním kandidátem na partnera ve vládní koalici tak pro německého kancléře zůstavají vládní Zelení. Pro německé liberály ale Schröder přece jenom nechal pootevřeny zadní vrátka - musí ale radikálně změnit svůj, jak on sám říká, protiizraelský kurs.
</TEXT>
</DOC>
<DOC>
<DOCID>LN-20020604054</DOCID>
<DOCNO>LN-20020604054</DOCNO>
<DATE>06/04/02</DATE>
<TITLE>
Komunisté mohou po volbách doplatit na přijetí do klubu mocných
</TITLE>
<TEXT>
Plynutí času zbývajícího do voleb je podobné kynutí těsta. Složení je známo, i výsledný produkt, který bude z těsta nakonec upečen. Bude to zase pěkný koaliční šišatec, ten pecen. Nejednomu voliči se klíží oči a je odhodlán k urně nejít. Jenže chybu udělá, když nepůjde. On nakonec k volbám přece jen někdo půjde, STEM zjistilo odhodlání jít volit u 79 % respondentů, reálný odhad ubírá pět procent. A ruce těch, kdo se dostaví, způsobí, jakého definitivního tvaru ten pecen nabude: zda bude mít těžiště více vlevo, nebo více vpravo. A to není žádná kosmetika. Ve světě, kde už nevládnou ideologické brožury, ale kalkulačky, těžiště vlevo či vpravo znamená volbu priorit ve stovkách drobných denních rozhodnutí, v procesu legislativním i ve výkonu moci.
</TEXT>
<HEADING>
Vítězové a poražení
</HEADING>
<TEXT>
Už teď lze vyhlásit první vítěze a první poražené. Vždyť volby, to není jen "ten den, kdy je občan pánem". To je celé období intenzivního veřejného producírování, jež u nás začalo přinejmenším před rokem. Jelikož hlavním tématem se stala "obrana národních zájmů", černého Petra obdrželi zcela jasně lidovci a v jejich stínu také unionisté. Odvěký Čechův nepřítel, totiž Němec - cizozemec, má neméně odvěkého pomahače, římskokatolického kněžoura, který nám nedovolil psát hlaholicí a upálil nám Mistra Jana. A to je nyní lidovcům předhazováno zleva i zprava. V jedenácti krajích má Koalice horší výsledek, než jaký byl součet výsledků Unie svobody a lidovců posledně. Jakýsi stín náznaku úspěchu dosahuje Koalice v Moravskoslezském, Olomouckém a Středočeském kraji, ale stačí ještě jedna Graubnerova bohoslužba v nevhodném chrámu a jedna schůzka Klause se Svobodou za zády Marvanové, aby se už tak malé sloupečky na grafu ještě více smrskly. Samozřejmě nehrozí propad pod deset procent (to by ty bohoslužby musely být aspoň dvě), ale propad z výšin naděje na výhru je jasnou prohrou dávno předtím, než se první lístek ocitl v první urně. Naopak vítězství mohou oslavovat komunisté. Darmo si stýská Pavel Tigrid, vzdychaje, že jsme je "měli zakázat". Komunistická strana se ubránila pokusům skupiny kolem někdejšího jejího předsedy Jiřího Svobody o reformu. Postupně usilovala o "znormálnění" v tom smyslu, že se stala politickou silou, se kterou se počítá. Jistě by se s ní počítalo i bez jejího vkladu do "společné obrany národních zájmů". Ale vklad jim pomohl - teď už dlouhodobě nemohou být jenom trpěni.
</TEXT>
<HEADING>
Co znamená tichá dohoda s komunisty?
</HEADING>
<TEXT>
Politického života se komunisti samozřejmě účastnili i dříve. Vždyť jsou v parlamentě po celou polistopadovou éru a v plném rozsahu se účastní jeho práce. A právě z toho hlediska musíme zkoumat signály ozývající se už déle než měsíc: nejdřív to byly náznaky Lubomíra Zaorálka, oficiálně formulované Vladimírem Špidlou v rozhovoru s Právem. V nedělní debatě s Václavem Klausem v televizi Prima pak Vladimír Špidla opakoval, že mu není proti mysli úvaha o menšinové vládě sociální demokracie podepřené "tichou podporou" komunistů. Komunisté by se tak stali silou nesoucí část zodpovědnosti už také za výkon moci - což jim bylo až dosud odepřeno. Jenže, co je to ta "tichá podpora"? Nemůže to být jen hlasování, protože spolu se sociální demokracií hlasují komunisté už teď, v tom by žádná změna nebyla. Třebaže Vladimír Špidla výslovně popřel, že by uvažoval o jakési "opoziční smlouvě" s komunisty, nějaký formulovaný handl by nastat musel. Například v podobě obsazení některých významných a viditelných postů ve sněmovně. Už to, že takové úvahy jsou vůbec možné, je vítězství komunistů. Ovšem směje se nejlépe ten, kdo se směje naposled. Dokud se komunisté vůbec neúčastnili moci, nenesli za její výkon žádnou zodpovědnost. I malým dotykem s mocí dochází k nákaze. Široká veřejnost jim snad uvěří, že jsou státotvornou silou. Jenže komunistická veřejnost musí představitelům strany uvěřit, že jsou stále ještě těmi "lidmi zvláštního ražení", kteří dovedou ke zdárnému konci revoluci pokaženou zrádci. Tento příběh na Grebeníčkovo vedení teprve čeká, ať volby dopadnou jakkoli. Bude muset podíl na "vině moci" obhájit před těmi svými soudruhy, kteří prebendy nedostanou. To nebude snadné, už proto, že komunisté někoho odsoudí dřív, než obhájce otevře ústa.
Politického života se komunisti samozřejmě účastnili i dříve. Vždyť jsou v parlamentě po celou polistopadovou éru a v plném rozsahu se účastní jeho práce. A právě z toho hlediska musíme zkoumat signály ozývající se už déle než měsíc: nejdřív to byly náznaky Lubomíra Zaorálka, oficiálně formulované Vladimírem Špidlou v rozhovoru s Právem. V nedělní debatě s Václavem Klausem v televizi Prima pak Vladimír Špidla opakoval, že mu není proti mysli úvaha o menšinové vládě sociální demokracie podepřené "tichou podporou" komunistů. Komunisté by se tak stali silou nesoucí část zodpovědnosti už také za výkon moci - což jim bylo až dosud odepřeno. Jenže, co je to ta "tichá podpora"? Nemůže to být jen hlasování, protože spolu se sociální demokracií hlasují komunisté už teď, v tom by žádná změna nebyla. Třebaže Vladimír Špidla výslovně popřel, že by uvažoval o jakési "opoziční smlouvě" s komunisty, nějaký formulovaný handl by nastat musel. Například v podobě obsazení některých významných a viditelných postů ve sněmovně. Už to, že takové úvahy jsou vůbec možné, je vítězství komunistů. Ovšem směje se nejlépe ten, kdo se směje naposled. Dokud se komunisté vůbec neúčastnili moci, nenesli za její výkon žádnou zodpovědnost. I malým dotykem s mocí dochází k nákaze. Široká veřejnost jim snad uvěří, že jsou státotvornou silou. Jenže komunistická veřejnost musí představitelům strany uvěřit, že jsou stále ještě těmi "lidmi zvláštního ražení", kteří dovedou ke zdárnému konci revoluci pokaženou zrádci. Tento příběh na Grebeníčkovo vedení teprve čeká, ať volby dopadnou jakkoli. Bude muset podíl na "vině moci" obhájit před těmi svými soudruhy, kteří prebendy nedostanou. To nebude snadné, už proto, že komunisté někoho odsoudí dřív, než obhájce otevře ústa.
</TEXT>
</DOC>
<DOC>
<DOCID>LN-20020604055</DOCID>
<DOCNO>LN-20020604055</DOCNO>
<DATE>06/04/02</DATE>
<TITLE>
T-Mobile a Eurotel poškozovaly konkurenci
</TITLE>
<TEXT>
Po letech divokého budování kapitalismu se protikonkurenční chování přestává vyplácet i v České republice. Antimonopolní úřad totiž včera rozhodl o rekordní pokutě 63 milionů korun pro dva mobilní operátory: Eurotel a T-Mobile (dříve Paegas). Ti svým zákazníkům účtovali při volání na Oskar větší částku, než když si jejich klienti volali navzájem. Oba operátoři přitom nebyli z laciného kraje: jedna minuta hovoru se mohla prodražit až o deset korun. Na jejich chování přitom dopláceli jejich vlastní zákazníci. Odhady hovoří o tom, že klienti Eurotelu a T-Mobilu takhle zaplatili stamiliony navíc. Důvod chování obou operátorů je jednoznačný: co nejvíce znepříjemnit život třetímu, konkurenčnímu mobilnímu operátorovi. Každý zákazník si totiž rozmyslí volat za drahé peníze, když to jde do "spřátelené sítě" levněji. Nový zákazník Oskaru by tak byl do jisté míry "odříznut" od svých přátel a známých, kteří užívali služby Eurotelu či T-Mobilu. Oba operátoři zároveň tlačili na své klienty, aby k Oskaru neodcházeli. Rozhodnutí úřadu je proto správné. Každé omezení konkurence totiž odnáší především klient, který se musí smířit s horšími službami za vysoké ceny. O tom, jaké divy konkurence dělá, ostatně rovněž svědčí chování operátorů. Po příchodu třetí společnosti na trh neustále zlepšují služby a snižují ceny.
</TEXT>
</DOC>
<DOC>
<DOCID>LN-20020604056</DOCID>
<DOCNO>LN-20020604056</DOCNO>
<DATE>06/04/02</DATE>
<TITLE>
ČSSD se vyhnula pasti života nad poměry
</TITLE>
<TEXT>
Včera zveřejněné údaje o vývoji průměrných mezd v České republice jsou posledními důležitými čísly před volbami. Sociální demokracie může být v tomto směru velmi spokojena - údaje jsou zase pozitivní. Za poslední čtyři roky se ČSSD podařilo přispět ke zvýšení reálných mezd v součtu o 13 %, což se před volbami vždy hodí. Miloš Zeman a Vladimír Špidla to už také několik měsíců pilně připomínají. Pamětníci zlaté éry Klausových vlád (1994 - 1996) ale snadno namítnou: za Klause bylo mnohem lépe a průměrný růst reálných mezd přesahoval sedm a blížil se osmi procentům ročně! Námitka je to případná jen napůl. Sama čísla samozřejmě nelze obejít. Nesmí se ale zapomínat na to, že prudký nárůst mezd v polovině 90. let nebyl kryt stejně rychle rostoucí produktivitou práce a slušnou nabídkou domácích firem. Velmi brzy pak došlo k přehřátí ekonomiky, krachu kursu a posléze k dvouleté krizi, což je scénář, který shrnuje dnes už proslulá věta: Žili jsem si nad poměry. ČSSD se tomuto nebezpečnému trendu během posledních čtyř let naštěstí dokázala vyhnout. A to i přesto, že hned v prvním roce své vlády rozdávala státním zaměstnancům více, než bylo na první pohled zdrávo. Tlak ekonomické reality a nedostatek peněz však sociální demokraty nakonec donutil k mírnějšímu zvyšování mezd ve státních sektoru. A rovnováha zůstala zachována. Z makroekonomického hlediska je to potěšitelné. Zaměstnanci špatně placených oborů, jako je školství, ale jásat nebudou. Proti dobře placeným oborům si totiž za vlády ČSSD v průměrné mzdě ještě pohoršili. A přitom právě školám slibovala Zemanova vláda ze všech nejvíc.
</TEXT>
</DOC>
<DOC>
<DOCID>LN-20020604057</DOCID>
<DOCNO>LN-20020604057</DOCNO>
<DATE>06/04/02</DATE>
<TITLE>
Hudební festival zůstává lokální přehlídkou
</TITLE>
<TEXT>
Dnes konečně mohou hudební kritici po třech týdnech odložit své večerní obleky do čistírny. Skončil náš největší, nejdelší, nejrozsáhlejší a mediálně nejsledovanější hudební festival Pražské jaro. Instituce, jež by měla být pro českého patriota posvátná asi tak jako Má vlast, Národní divadlo nebo Pilsner Urquell. Smetanu i Plzeňský Prazdroj (ten nesrovnatelně více) v zahraničí znají a oceňují, zato Pražské jaro je dosud přehlídkou pohříchu lokální. Svědčí o tom třeba fakt, že v "životopise" festivalu sice figurují jména několika hvězd, samy tyto osobnosti však ve svých oficiálních biografiích Pražské jaro zpravidla opomenou zmínit. V žebříčku důležitosti patříme u nich na podobnou pozici jako Lotyšsko i když nikdo z umělců nezapomene pochválit "nejkrásnější město Evropy" a užasnout nad báječnou akustikou Rudolfina. A že by se reportéři deníků - přinejmenším těch evropských - předháněli v referátech, se také říci nedá. Když jsem se před hudebním redaktorem jedné německé rozhlasové stanice zmínila, že u nás právě probíhá Prague Spring, nechápavě se na mě podíval a namítl: "To bylo přece v osmašedesátém..."
</TEXT>
</DOC>
<DOC>
<DOCID>LN-20020604058</DOCID>
<DOCNO>LN-20020604058</DOCNO>
<DATE>06/04/02</DATE>
<TITLE>
...neboť vše nasvědčuje tomu, že trpí zvláště těžkou formou "politikova předvolebního šílenství".
</TITLE>
<TEXT>
Nemoc se projevuje především tak, že na veřejnosti vykřikujete s vážnou tváří nesmysly, které by vás v jiném období nenapadly ani jako vtip. Cílem je zaujmout média, potažmo voliče, a upozornit na svou existenci, případně na své úžasné a pro občany zcela nepostradatelné názory na společnost, svět a vesmír. Stačí nenápadná pobídka - a politik se nám už vyjadřuje. U pana Václava Krásy, poslance za Unii svobody, se spouštěcím mechanismem nemoci stala reklama na videokamery. Ožil v ní Lenin odpočívající v mauzoleu, neboť kamera, kterou je snímán, má prý "velmi živý obraz" nebo tak něco. Prostě mírně nadprůměrný a celkem vtipný reklamní nápad. Pan Krása ale reklamu považuje za propagaci komunismu, a tak podal příslušné stížnosti na příslušná místa. Rád bych využil této příležitosti a zeptal se pana Krásy, zda si opravdu myslí, že napodobenina Lenina v napodobenině mauzolea v reklamě na kamery může v někom průměrně inteligentním vyvolat chuť postavit gulag nebo rozpoutat třídní válku. Já bych řekl, že to je velmi nepravděpodobné. V čem tedy tkví podle pana Krásy nebezpečí zmíněné reklamy? V tom, že ukazuje v humorném kontextu někoho, kdo vypadá jako Lenin? Pak pan Krása asi neviděl třeba Chaplinova Diktátora tam v humorném kontextu vystupuje někdo, kdo nápadně připomíná Hitlera. Už píšete příslušná podání, pane Kráso? Můžeme jít ještě dál: ještě před několika lety se na trhu objevil laciný kofeinový nápoj Red Star Cola s rudou pěticípou hvězdou ve znaku. Pan poslanec tehdy asi nebyl nakupovat, jinak by se na trhu tahle zakuklená komunistická propagace neudržela tak dlouho. Krásova akce připomíná scénu z mých oblíbených francouzských komedií - poté, co hrdina vyřeší situaci a odejde s partnerkou do západu slunce, přiběhne na prázdnou scénu jeho popletený společník, mává v prázdném prostoru pistolí nalevo a napravo a řve na už neexistující nepřátele: "Okamžitě se vzdejte!" V situaci, kdy mnoho lidí z mé generace vůbec není schopno říct, zda vycpaný Lenin na Rudém náměstí ještě dlí, případně co se s ním stalo, je projev Krásova předvolebního šílenství obzvlášť komický - neboť vůbec není jasné, jakému obecenstvu je určen. Rozumné vysvětlení pro Krásovu aktivitu mě nenapadá. Jsou tu jen dvě "nerozumné" možnosti. Buď byl zaplacen výrobcem zmíněných kamer, aby reklamě udělal reklamu "na druhou". Anebo mu definitivně přeskočilo. Nechce se mi věřit ani jednomu. Nejspíš je za tím ta předvolební nemoc. Snad budou stačit tři aspiriny, studený obklad na hlavu a až do voleb klid na lůžku...
</TEXT>
</DOC>
<DOC>
<DOCID>LN-20020604059</DOCID>
<DOCNO>LN-20020604059</DOCNO>
<DATE>06/04/02</DATE>
<TEXT>
Ať už čeští voliči zvolí v polovině června kohokoli, jasné rozhodnutí o budoucnosti vládní politiky se z toho stěží vyčte. Stará se o to ryze proporční volební systém, který nepřeje většinovým vládám kolem velkých stran, jako je ČSSD a ODS. Skutečné předběžné rozhodnutí naopak padne o tom, co předmětem voleb vůbec není: a to o nástupci prezidenta Václava Havla. Jeho funkční období vyprší v únoru příštího roku. Havel si předsevzal velký vnitropolitický cíl: chce zabránit tomu, aby se Václav Klaus opět dostal k moci - ať už jako ministerský předseda, anebo jako hlava státu. Po léta vedený nesmiřitelný boj obou politiků se tak dostává do konečné fáze. Kdyby se sociální demokraté stali nejsilnější stranou a měli vytvořit koalici s ODS, připadla by funkce premiéra Vladimíru Špidlovi a na Hrad by se nastěhoval Klaus. Havel by si neuměl představit větší ponížení než předat klíče právě jemu. V případě vítězství ODS a koalice s ČSSD by se Klaus naopak stal premiérem. Jako nástupce Havla by pak byl k mání Havlův nepřítel číslo dvě Miloš Zeman.
</TEXT>
</DOC>
<DOC>
<DOCID>LN-20020604060</DOCID>
<DOCNO>LN-20020604060</DOCNO>
<DATE>06/04/02</DATE>
<TITLE>
Ad LN 29. 5.: Tak nám demokrat Cyril Svoboda řekl, že ženy jsou podřízeny mužům...
</TITLE>
<TEXT>
Díky bohu, že názor Cyrila Svobody, že ženy jsou podřízeny mužům a muži jsou jim na oplátku povinováni úctou, je pouze jeho názor osobní. Takhle má totiž faktický dopad pouze na jeho rodinné poměry, případně na pracovní klima mezi jeho podřízenými a ostatními může být považován pouze za anachronickou kuriozitu. Dále na východ to taková legrace není. Jak to vypadá v praxi, je vidět třeba na případu pákistánské vesničanky Zafran Bibiové, která bude moci hovořit o štěstí, když ji nepopraví za to, že větší práva mužů jsou zákonem vymahatelná, kdežto jejich větší odpovědnost se pohybuje v oblasti utopie.
</TEXT>
</DOC>
<DOC>
<DOCID>LN-20020604061</DOCID>
<DOCNO>LN-20020604061</DOCNO>
<DATE>06/04/02</DATE>
<TITLE>
Ad LN 29. 5.: Pražský primátor Kasl rezignuje a opustí ODS
</TITLE>
<TEXT>
Jan Kasl učinil to, co by na jeho místě udělal každý člověk se zdravým rozumem. Nadhodil problém, který již přezrál, a chtěl jej řešit. Místo toho, aby páni radní zareagovali v duchu předvolebních slibů ODS a pustili se do díla, spustili pokřik, že pokud se Kasl domnívá, že na radnici vládne korupce, nechť tedy předloží důkazy, a když je nemá, ať mlčí. Taková kanonáda demagogie by nepochybně skolila i notorického ignoranta. Vytýkat Kaslovi, že odstoupil z funkce 14 dnů před volbami a tím poškodil ODS, navíc stínohrou slov spekulovat o jiných důvodech v pozadí, než jsou ty, které Kasl uvedl, spíše než vážně míněné výtky připomíná neblaze proslulé praktiky promývání mozků z dob totality. V ODS by se měli zamyslet, zda tento styl pokleslé propagandy vůbec patří do země, která se považuje za součást západní kultury.
</TEXT>
</DOC>
<DOC>
<DOCID>LN-20020604062</DOCID>
<DOCNO>LN-20020604062</DOCNO>
<DATE>06/04/02</DATE>
<TITLE>
Ad LN 31. 5.: Spravedlnost, nebo právo?
</TITLE>
<TEXT>
Na rozdíl od Petrušky Šustrové si nemyslím, že by omluva bývalému předsedovi fakultní organizace KSČ "znamenala velký otazník nad veškerými změnami, které v Československu a poté v ČR po listopadu 1989 proběhly". Uvádíte, že soudci měli vzít v úvahu "pohnutou listopadovou dobu". Ono prohlášení pochází ale až z ledna 1990. Tehdy již byla přece situace výrazně jiná než mezi 17. a 27. listopadem 1989. Naopak chápu rozsudek jako výraz nepolitického rozhodování - soud jejich jednání považoval za exces - svá tvrzení vůči osobě J. Snášela nebyli schopni dostatečně prokázat, a tak asi soudu nezbylo než žalobě o omluvu vyhovět. Proto považuji rozsudek za spravedlivý.
</TEXT>
</DOC>
<DOC>
<DOCID>LN-20020604063</DOCID>
<DOCNO>LN-20020604063</DOCNO>
<DATE>06/04/02</DATE>
<TITLE>
Ad LN 24. 5.: Agitace před tabulí
</TITLE>
<TEXT>
Jako v jiných státních či tzv. veřejnoprávních sektorech je i ve školství téměř hystericky požadována nezávislost či apolitičnost, místy hraničící až s nedotknutelností školní půdy. Dovolím si tvrdit, že to má široce negativní vliv na tento stupeň vzdělávání v České republice. Mnoho ředitelů gymnázií a středních škol v důsledku toho nepropustně uzavírá brány škol politikům - a to velmi často i přes přání studentů, kteří by chtěli s tím či oním politikem diskutovat. Střední škola má své specifikum: studují na ní tzv. prvovoliči. Odpůrci přítomnosti politiků na středních školách argumentují tím, že osmnáctiletí, devatenáctiletí nebo dvacetiletí studenti jsou často nerozhodní a lehce ovlivnitelní. Sterilizace školní půdy ale činí z politiky něco nepatřičného. Studenti získávají dojem, že politika není normální součástí života a nemá dostávat prostor k diskusi. Politika se tak studentům výrazně vzdaluje a na úkor zájmu o věci veřejné se rozšiřuje mezi právoplatnými mladými voliči názor, že je lepší se nezajímat. A to všechno mezi lidmi, kteří půjdou velmi brzy volit. A jak takové volby mohou dopadnout?
</TEXT>
</DOC>
<DOC>
<DOCID>LN-20020604064</DOCID>
<DOCNO>LN-20020604064</DOCNO>
<DATE>06/04/02</DATE>
<TEXT>
Poslední květnový den zvolila Světová zdravotnická organizace za Světový den bez tabáku. Neviděl jsem v posledních dnech billboard, věnovaný nebezpečí kouření - snad kromě skromné větičky na tabákových reklamách, že kouření může poškodit zdraví. Toto sdělení má podobný dopad jako nápis Nenahýbejte se z oken ve vlacích. Dokud nám to nezakáže Evropská unie, začnou u nás v důsledku povolené reklamy kouřit tisíce dětí a mladých lidí. Velká část z nich bude v příštích desetiletích na následky kouření ve značném utrpení umírat. Zdá se, že i na to náš parlament myslí, neboť v předstihu jedná o zákonu umožňujícím eutanázii...
</TEXT>
</DOC>
<DOC>
<DOCID>LN-20020604065</DOCID>
<DOCNO>LN-20020604065</DOCNO>
<DATE>06/04/02</DATE>
<TITLE>
Ad LN 31. 5.: Kverulantství po česku
</TITLE>
<TEXT>
Neznám odvolanou předsedkyni FNM paní Němcovou ani další informace pro posouzení případu. Umím však poznat demagogii, a té se bohužel dopustila paní redaktorka Zavadilová. O paní Němcové nám sděluje, že je to "bývalá úvěrářka z Komerční banky" (potud v pořádku) a že "kvůli špatné práci jejích kolegů stát ... zaplatil 60 miliard". Pokud příčinou této ztráty státu, lépe řečeno nás občanů, nebyla špatná práce samotné paní Němcové nebo pokud jí ti kolegové nebyli podřízeni (a nic takového se v článku nepíše), je tato informace ve vztahu k paní Němcové zcela irelevantní. Takovou metodou lze zostudit kohokoliv, např. takto: "Vladimír Čepelák je Čech a mezi jeho krajany jsou estébáci, kteří mlátili politické vězně." Sedli byste si se mnou ještě v hospodě ke stolu?
</TEXT>
<HEADING>
Vladimír Čepelák, Praha
</HEADING>
<TEXT>
Stanovisko autorky: Pro úplnost doplňuji, že paní Němcová byla v letech 1991 až 1994 "hlavní specialistkou na úvěry a vklady v Komerční bance". Cituji z jejího oficiálního životopisu, který naleznete na www.fnm.cz. Pokud se takto prezentuje sama, zjevně by měla cítit iodpovědnost za své činy.
Tereza Zavadilová
</TEXT>
</DOC>
<DOC>
<DOCID>LN-20020604066</DOCID>
<DOCNO>LN-20020604066</DOCNO>
<DATE>06/04/02</DATE>
<TITLE>
Ad LN 29. 5.: Pražský primátor Kasl rezignuje a opustí ODS
</TITLE>
<TEXT>
Povaha každého člověka se nejlépe pozná při krizových momentech, kdy musí rychle a bez delší přípravy reagovat na nepředvídaný vývoj situace. Pro Václava Klause a ODS je tímto "testem" rychlý vývoj událostí představovaných odchodem pana Jana Kasla z ODS a jeho rezignací na funkci primátora. Jsem nesmírně překvapen tím, jak málo se v této kauze liší rétorika a použité výrazové prostředky, které nyní prezentují Václav Klaus a jeho stoupenci od toho, jak mluvili ideologové a šéfové KSČ v dobách normalizace. ODS v průběhu času získává sice nenápadně, leč naprosto nepřehlédnutelně, rysy strany, která je charakteristická rozvojem kultu osobnosti. A zároveň, v důsledku toho, je tímto vývojem i deformována.
Redakce děkuje za pochopení, že některé dopisy je třeba upravit a zkrátit. Své příspěvky posílejte do rubriky Názory na adresu Pobřežní 224/20, 186 21 Praha 8 - Karlín nebo e-mailem na adresu dopisy@lidovky.cz
</TEXT>
</DOC>
<DOC>
<DOCID>LN-20020604067</DOCID>
<DOCNO>LN-20020604067</DOCNO>
<DATE>06/04/02</DATE>
<TITLE>
George W. Bush čelí zatím největšímu střetu politických koncepcí ve Washingtonu
</TITLE>
<TEXT>
Evropská cesta prezidenta George W. Bushe skončila v době prohlubujících se zmatků v americké zahraniční politice. Krize vztahů mezi Indií a Pákistánem a mezi Izraelem a Palestinci se pomalu vymykají kontrole USA. Evropská cesta však ke zvýšení důvěryhodnosti této administrativy nijak nepřispěla. Ve svém nedělním pařížském projevu americký prezident vyzval pákistánského prezidenta Parvíze Mušarafa, aby "předložil výsledky" své snahy o zastavení vpádů do Indií kontrolované části Kašmíru. Tento požadavek se setkal se stejnou odezvou jako rozzlobený a povýšený příkaz pronesený na začátku dubna, jímž nařizoval generálu Arielu Šaronovi, aby okamžitě zastavil izraelské vojenské akce proti Palestincům, stáhl se z okupovaných území a ukončil osidlování. Bushova neschopnost mít ve válce proti terorismu pod kontrolou své vlastní chráněnce podrývá důvěryhodnost jeho administrativy. Dodává váhu obvinění, že americká zahraniční politika v praxi narušuje mezinárodní pořádek. Riziko další války mezi Indií a Pákistánem, která by možná byla válkou jadernou, je nyní značné. Vynucená spolupráce prezidenta Mušarafa s Washingtonem ve válce proti terorismu vedené v Afghánistánu natolik destabilizovala jeho postavení ve vlastní zemi, že zřejmě ztratil kontrolu nad extremistickými silami v pákistánské armádě a zpravodajských službách.
</TEXT>
<HEADING>
Nerealistické plány
</HEADING>
<TEXT>
Jejich pokusy osvobodit celý muslimský Kašmír z indické kontroly rozdmýchaly silnou vlnu hinduistického nacionalismu v Indii i ve vládě v Dillí, která se spoléhala, že Washington bude udržovat kroky Pákistánu v rozumných mezích. Izrael tento týden odmítl plán Washingtonu na reformu a integraci palestinských bezpečnostních sil pod vedením šéfa CIA George Teneta, která měla položit nové základy izraelsko-palestinských mírových jednání. Tento plán byl nerealistický od samého počátku. Nemá smysl nutit Palestince, aby reformovali svou samosprávu, kterou Izrael už tři měsíce ničí. Dokud bude Izrael trvat na kolonizaci území a palestinští teroristé na zničení Izraele, jednání k ničemu nepovedou.
</TEXT>
<HEADING>
Irák není na pořadu dne
</HEADING>
<TEXT>
Řešením, které Bushova administrativa často navrhuje pro Blízký východ, je útok na Irák, tomu však brání vzpoura jiných generálů, tentokrát ve Washingtonu. Zatímco byl prezident Bush na cestách, vyhlásilo americké vrchní velení, že jsou jednomyslně proti jakýmkoli vojenským krokům proti Iráku v tomto roce a mají vážné pochybnosti, zda by k nim vůbec někdy mělo dojít. Generálové dále říkají, že existuje vážné nebezpečí, že Irák použije při obraně chemické nebo biologické zbraně, a obávají se velkých ztrát při pouličních bojích spojených s dobýváním Bagdádu. Politický výsledek přitom považují přinejlepším za nejistý a při nejhorším očekávají, že důsledkem celé akce bude vznik ještě nepřátelštějšího nástupnického režimu v Bagdádu, než je ten současný. Až do nynějška měli ve washingtonské politické debatě převahu civilní jestřábi z ministerstva obrany, kteří prosazovali myšlenku bezbolestné války, jež by vedla k tomu, že by v celé oblasti převzaly moc proamerické síly a proměnily Blízký východ v jakýsi americký protektorát. Ti, kdo tomu opravdu věří - civilisté z ministerstva obrany, generál Wayne Downing, koordinátor protiteroristických akcí Bílého domu, a neokonzervativní tisk - ze svých pozic neustoupili, a tak prezident Bush čelí největšímu střetu politických koncepcí ve Washingtonu za dobu existence své administrativy.
</TEXT>
<HEADING>
Evropští přátelé
</HEADING>
<TEXT>
V Evropě se nestalo nic, co by tyto negativní jevy vyvážilo. Dohoda o kontrole zbrojení a dohoda NATO s Moskvou jsou úspěchem především pro Putinovu zahraniční politiku. Bushovo poněkud nerudné chování ve Francii k příteli "Jacquesovi" vyvolalo u francouzského prezidenta lehce ironickou reakci, podobnou té, jíž se Bushovi dostalo už dříve - i když si toho asi nikdo nevšiml - od jiného jeho velkého přítele: Putina. Poslední prezidentova schůzka s jeho dalším přítelem, Silviem Berlusconim, a dalšími novými i starými přáteli ze zemí NATO se konala v překližkové stavbě na bezpečné letecké základně nedaleko Říma. NATO a prezidenta Bushe tam před Al Kajdou a zlotřilými státy chránilo 15 000 vojáků a policistů...
V Evropě se nestalo nic, co by tyto negativní jevy vyvážilo. Dohoda o kontrole zbrojení a dohoda NATO s Moskvou jsou úspěchem především pro Putinovu zahraniční politiku. Bushovo poněkud nerudné chování ve Francii k příteli "Jacquesovi" vyvolalo u francouzského prezidenta lehce ironickou reakci, podobnou té, jíž se Bushovi dostalo už dříve - i když si toho asi nikdo nevšiml - od jiného jeho velkého přítele: Putina. Poslední prezidentova schůzka s jeho dalším přítelem, Silviem Berlusconim, a dalšími novými i starými přáteli ze zemí NATO se konala v překližkové stavbě na bezpečné letecké základně nedaleko Říma. NATO a prezidenta Bushe tam před Al Kajdou a zlotřilými státy chránilo 15 000 vojáků a policistů...
</TEXT>
</DOC>
<DOC>
<DOCID>LN-20020604068</DOCID>
<DOCNO>LN-20020604068</DOCNO>
<DATE>06/04/02</DATE>
<TITLE>
Občanské demokratické straně by podle Jaroslava Plesla prospěla kritika zevnitř strany, protože "potřebuje vnitrostranické disidenty jako sůl. Zlobivé děti, které se nebojí říkat nahlas, že se předseda ocitá mimo mísu". A nikdo takový prý v ODS vidět není. Vřele s touto částí textu v článku Nejslabší Kasl dal padáka sám sobě (LN 30. 5.) s panem Pleslem souhlasím. To je však jediné, na čem se shodneme. Do listopadu 1998 jsem byl řadovým členem ODS a neměl jsem možnost se blíže seznámit s jejím "vnitřním fungováním". Po půlročním působení v křesle primátora a důvěrnějším poznáním "vnitřního fungování" jsem na I. ideové konferenci "Co dělat se zemí, v níž se dlouho nevládne?" v květnu 1999 řekl: "... ve světě se od politiků žádá jiný styl. Otevřenost namísto intrikářství, větší vstřícnost namísto nadřazenosti, citlivost vůči starostem a potřebám obyčejných lidí místo osobní nevraživosti a schopnost komunikace místo uzavřenosti." Ani po třech letech na těchto slovech nemusím nic měnit. V září téhož roku jsem v článku pro MF Dnes ODS by měla odložit růžové brýle napsal, že je třeba se podívat do zrcadla a přestat si namlouvat, že všichni členové ODS jsou čestní a bezúhonní. Na regionálním sněmu ODS v roce 2001 jsem mimo jiné prohlásil: "... že se musí změnit obraz ODS, na němž po deseti letech ulpěla silná vrstva prachu. Tato vrstva brání veřejnosti, a někdy i nám samotným, prohlédnout, jak ODS ve skutečnosti vypadá." Kritika se v této straně nepřipouští a neodpouští. Jejím přímým následkem je zapuzování "odpadlíka" a zapouzdřování strany. Disidenti dřívější i současní jsou podle ODS spiklenci řízení Hradem.
</TITLE>
<HEADING>
Odmítám teorii o spiknutí
</HEADING>
<TEXT>
Za mou demisí vidí Václav Klaus "našeptávače". Pan předseda říká, že by bylo dobré se mne zeptat, kde a s kým jsem se v posledních týdnech setkal, kolikrát jsem byl na Hradě a kolikrát jsem jednal s tím či oním. Jednám s mnoha lidmi. Na Hradě jsem od schůzky prezidenta s hejtmany nebyl a každý, kdo tvrdí, že ano, lže. Zdá se, že vždy, když se něco vymyká chápaní světa pana profesora, jde o tajemné spiknutí řízené kdovíkým. Nebo je snad předseda ODS na "našeptávače" tak zvyklý, že si neumí představit, že se dospělý muž rozhoduje sám? Mé přemýšlení o odchodu nebylo lehké. Vždy jsem vnímal názory nejen svých přátel na dění v této zemi i počínání ODS. To já považuji za normální a pro politika za nezbytné. Odmítám ovšem všechny teorie spiknutí, vedené se záměrem poškodit ODS. Jsem přesvědčen, že dlouhodobě se tato strana nejvíce poškozuje sama. A to především tím, jak málo dbá svých zásad a idejí, které má v programu. Je mi líto, že se předseda Klaus nechal strhnout k ostrým a nevyváženým slovům, která tak nadšeně papouškují a rozvíjejí další. Tiše jsem doufal, že můj čin bude v ODS znamenat příklon k sebereflexi. Znovu se však ukázalo, že v této sestavě to není možné.
Za mou demisí vidí Václav Klaus "našeptávače". Pan předseda říká, že by bylo dobré se mne zeptat, kde a s kým jsem se v posledních týdnech setkal, kolikrát jsem byl na Hradě a kolikrát jsem jednal s tím či oním. Jednám s mnoha lidmi. Na Hradě jsem od schůzky prezidenta s hejtmany nebyl a každý, kdo tvrdí, že ano, lže. Zdá se, že vždy, když se něco vymyká chápaní světa pana profesora, jde o tajemné spiknutí řízené kdovíkým. Nebo je snad předseda ODS na "našeptávače" tak zvyklý, že si neumí představit, že se dospělý muž rozhoduje sám? Mé přemýšlení o odchodu nebylo lehké. Vždy jsem vnímal názory nejen svých přátel na dění v této zemi i počínání ODS. To já považuji za normální a pro politika za nezbytné. Odmítám ovšem všechny teorie spiknutí, vedené se záměrem poškodit ODS. Jsem přesvědčen, že dlouhodobě se tato strana nejvíce poškozuje sama. A to především tím, jak málo dbá svých zásad a idejí, které má v programu. Je mi líto, že se předseda Klaus nechal strhnout k ostrým a nevyváženým slovům, která tak nadšeně papouškují a rozvíjejí další. Tiše jsem doufal, že můj čin bude v ODS znamenat příklon k sebereflexi. Znovu se však ukázalo, že v této sestavě to není možné.
</TEXT>
</DOC>
<DOC>
<DOCID>LN-20020604069</DOCID>
<DOCNO>LN-20020604069</DOCNO>
<DATE>06/04/02</DATE>
<TITLE>
Rockový koncert s hvězdným obsazením byl jedním z vrcholů oslav 50 let panování královny Alžběty II.
</TITLE>
<GEOGRAPHY>LONDÝN</GEOGRAPHY>
<TEXT>
Statisíce Britů oblečených v národních barvách včera v ulicích měst a vesnic po celé zemi oslavily padesáté výročí nástupu královny Alžběty II. na trůn. Pouliční slavnosti a hodování odstartovalo bití zvonů po celé Británii v jednu hodinu odpoledne místního času. Vzápětí ze všech rádií v Británii a v zemích Commonwealthu zazněla slavná píseň Beatles All You Need Is Love. Zlaté jubileum, jak se výročí půlstoletého panování Alžběty II. říká, pak připomenuly hudební festivaly po celé zemi. Ten největší byl přichystán na večer do zahrad královnina londýnského sídla Buckinghamského paláce. Organizátoři i diváci doufali, že koncert proběhne úspěšněji než jeho nedělní generálka: během ní totiž vypukl pod střechou západního křídla paláce malý požár. Seznam účinkujících připomínal podle britských médií síň slávy ostrovní pop-music. Jejich přehlídku zahájila britská hymna v podání kytaristy skupiny Queen Briana Maye, odehraná na střeše paláce. Pak se u mikrofonu střídali bývalý člen Beatles Paul McCartney, metalová legenda Ozzy Osbourne, dívčí idol Ricky Martin a další slavní interpreti. Na vystoupení více než dvacítky hvězd se kromě královny a jejích vnuků, princů Williama a Harryho, vypravilo 12 tisíc šťastlivců. Ostatní fanoušci měli možnost sledovat koncert v přímém televizním přenosu. Po skončení koncertu ve 22.30 místního času královna zažehla slavnostní oheň, jeden ze zhruba dvou tisíc, které včera zářily na její počest po celé Británii a zemích Commonwealthu. Oblohu nad Londýnem pak osvětlil velkolepý ohňostroj. Raket a petard, které vybuchovaly nepřetržitě patnáct minut, bylo na tři tuny. Oslavy po celé zemi měly pokračovat i přes půlnoc - hostince a bary v Británii mohly být včera výjimečně otevřené až do 1 hodiny ráno. Oslavy zlatého jubilea skončí dnes slavnostním průvodem a mší ve svatopavelské katedrále.
Hvězdy, které poblahopřály královně
Paul McCartney
Ozzy Osbourne
Tom Jones
Queen
Cliff Richard
Annie Lennox
Ricky Martin
Shirley Bassey
Joe Cocker
Emma Bunton a přes 20 dalších
Pramen: BBC
</TEXT>
</DOC>
<DOC>
<DOCID>LN-20020604070</DOCID>
<DOCNO>LN-20020604070</DOCNO>
<DATE>06/04/02</DATE>
<TEXT>
V jedné diskusi o literatuře srazily se dva názory: že román má mít především poznávací a estetickou hodnotu, a proti tomu názor, že má být projevem společenského svědomí. Proti tomu někdo vzpomněl na výrok, že "v koncertní síni se nestřílí" (Flaubert?). A tu promluvil jeden spisovatel nejmladšího vydání: "Naopak, střílejme v koncertní síni!" Nato se ozval muž starého vydání, jenž snad se bál, že se tu nikdo jiný neodváží odporovat módnímu pojetí svobody, a podrážděně pravil: "Tento názor se dnes projevuje otravně často, je škodlivý." Mladý muž se dotčeně zeptal: "Proč?" "Protože v koncertní síni se nestřílí," odpověděl dědek. "To si myslíte vy," odsekl cucák, jenž si neuvědomil, co neví: že dva názory formálně rovnoprávné nemusejí být rovnocenné. Opravdu. Dneska se mnohá hloupost odvolává na svobodu a slabý talent na sebe upozorňuje výstřelem v koncertní síni. Udělat, například, sochu jezdce na koni pověšeném hlavou dolů je příživnictví na díle toho, kdo udělal původní sochu. Jaká škoda, žes na to nepřišel dřív, před Myslbekem, byl by to dobrý vtip! Ano, karikatura má právo. Tu však nešlo o karikaturu díla, byl to výsměch ideji a symbolu. Ale lepší příklad, pro názornost: Právo veřejně močit do slavné fontány měl by ten, kdo by si ji k tomu účelu postavil. Už jsi něco v té koncertní síni zahrál? Když napíšu knihu, jež svou jakostí a účinkem bude působit jak výstřel v síni, bude to úspěch. Ale jít do síně jen se ctižádostí vystřelit tam, je drzost a nevychovanost, jaká rozkládá svět. Vidíme ji ve všech oborech. Když třeba někdo morálně tvrdí něco o tom, zda prezident Beneš měl dát rozkaz k boji, a není ani tak starý, jak on byl, nemá odpovědnost, ani zrádné spojence. Vychovatelé měli by žákům říkat, že vzdělání začíná otázkami, nikoli výroky. Nedávno jsme četli a slyšeli, že správce Pražského hradu zakázal umístit na jeho nádvoří nějaká výtvarná díla, a někdo to odsoudil jako cenzuru. Nevyjadřuju se k dílům, ale k módnímu názoru, že co kdo chce, to smí. Proti tomu si myslím, že když někdo, kdo na to má právo, něco zakáže, má to mít klidnou platnost, jako by to povolil. Vedle svobody činu je svoboda odpovědného zákazu. Často čtu, jak dotčený pisatel mluví o cenzuře někde, neznaje praxi redakce. Jeden dobrý výstřel v koncertní síni tu ale přece máme! Na pražské radnici. Primátor Jan Kasl odstoupil, řekl proč, a důvody má pádné. Soudruzi radní mu vytýkají, že to udělal před volbami. Udělal to v nejvyšší čas: nechtěl čekat, až ho odvolají, a odvolal je vlastně on. To je mužný čin.
</TEXT>
</DOC>
<DOC>
<DOCID>LN-20020604071</DOCID>
<DOCNO>LN-20020604071</DOCNO>
<DATE>06/04/02</DATE>
<TITLE>
Nemak, mexický producent hliníkových hlav do automobilových motorů, včera zahájil v průmyslové zóně Joseph v jižní části mosteckého okresu výstavbu výrobní haly. Při investici 70 milionů eur (asi 2,17 miliardy korun) vytvoří 530 pracovních míst.
</TITLE>
<TEXT>
Akcie České spořitelny dnes opustí skupinu nejlepších domácích firem, pro které burza vyhradila systém SPAD. Počet obchodníků obstarávajících obchody a určujících ceny totiž klesl pod minimální hranici. Akcie spořitelny rovněž přestanou být součástí indexu PX-D. Nadále se ale budou na burze obchodovat, a to v automatických obchodech v rámci aukčního a kontinuálního režimu a v blokových obchodech.
Leasingové společnosti budou mít do konce roku registr klientských informací, v němž budou uvedeny informace o neplatičích. Asociace leasingových společností vybrala za poskytovatele registru softwarovou společnost APAK-Stratos. Do registru se budou moci připojit též například pojišťovny, dodavatelé energie nebo telekomunikačních služeb.
Metalimex, významný obchodník surovinami, vyplatí svým akcionářům letos hrubou dividendu 90 korun na akcii. Loni dostali jejich držitelé 750 korun na akcii. O rozdělení zisku za rok 2001 včera rozhodla valná hromada, která stanovila, že na výplatu dividend bude určeno 82,9 milionu korun.
Aero Vodochody provedlo v sobotu první zkušební let prototypu nového cvičného proudového letounu L-159 B. Firma Aero musí ještě provést několik záletů a plánuje nový výrobek poprvé představit mezinárodní veřejnosti na letecké přehlídce Farnborough ve Velké Británii v červenci.
Švýcarské banky jsou sice nyní v dobrém stavu, do budoucna však nemusejí být již tak bezpečné jako kdysi. Týká se to zejména dvou největších bankovních skupin, které se po mezinárodní expanzi vystavily přílišným rizikům, uvedl ve zprávě o švýcarském finančním sektoru Mezinárodní měnový fond.
Charles Dana Rice, viceprezident americké energetické společnosti El Paso podle dostupných informací spáchal sebevraždu. Na šokující informaci okamžitě zareagovala cena akcií, která klesla o čtyřiadvacet procent. Další pád akcií se firmě podařilo zastavit. S polečnost El Paso je největším provozovatelem sítě plynovodů ve Spojených státech a mimo jiné obchoduje s energiemi. Smrt jednoho z klíčových manažerů firmy tak v povědomí investorů stále vyvolává pád obří energetické společnosti Enron, jejíž vrcholný manažer začátkem letošního roku také spáchal sebevraždu.
Standard and Poor's, ratingová společnost, včera oznámila, že snižuje hodnocení nizozemské firmy Ispat International N.V. na SD ("selective default" tedy částečné nesplácení). Ispat je sesterskou společností LNM Holdings, které česká vláda prodá Novou huť. Společnost Standard and Poor's uvedla, že Ispat International nesplnila své závazky jako ručitel mexické dceřiné společnosti Ispat Mexicana S.A. de C.V.
České radiokom. 345,31 4,32
Český Telecom 336,51 8,38
Česká spořitelna 371,79 -0,27
</TEXT>
</DOC>
<DOC>
<DOCID>LN-20020604072</DOCID>
<DOCNO>LN-20020604072</DOCNO>
<DATE>06/04/02</DATE>
<TITLE>
Mzdy v České republice rostou, obavy z inflačních tlaků však nejsou podle analytiků namístě. Hůře situaci nese domácí export, který se sílící korunou musí snižovat náklady, tedy i odměňování pracovníků.
</TITLE>
<GEOGRAPHY>PRAHA</GEOGRAPHY>
<TEXT>
Sedmiprocentní meziroční růst průměrné měsíční nominální mzdy v letošním prvním čtvrtletí analytiky příliš nezaskočil. Očekávali totiž číslo vyšší než osm procent. Zvýšení mezd by tak nemělo tlačit na růst inflace, tvrdí odborníci. "Zvýšení průměrné mzdy o sedm procent je sice relativně vysoké, ale stále nižší než očekávání. Z hlediska inflačních tlaků to tedy neznamená žádné nebezpečí," uvedla Markéta Šichtařová, z Volksbank CZ. Růst mezd se však rozhodně promítne do jiných oblastí ekonomického života. Významným faktorem jsou v tomto ohledu reálné mzdy (očištěné o zvýšení spotřebitelských cen), které za první čtvrtletí vzrostly o 3,2 procenta. "Předpokládáme, že jejich zvýšení bude mít příznivý vliv na spotřebu, čímž se odrazí i do růstu hrubého domácího produktu," poznamenal analytik Volksbank CZ Vladimír Pikora. Naopak negativní vliv mají rostoucí mzdy na české exportéry. Helena Horská z České spořitelny to vysvětluje tím, že současný růst reálných mezd je z hlediska produktivity práce příliš vysoký a ohrožuje konkurenceschopnost domácích vývozců. Údaje ČSÚ se týkají více než tří milionů zaměstnanců sledovaných společností a nepodnikových organizací. Rozdíl průměrných nominálních měsíčních mezd v těchto dvou sférách v prvním čtvrtletí činil 2702 korun. "Různost mezi růstem mezd v podnikatelském a nepodnikatelském sektoru kolísá z důvodu naprosto nekoncepční mzdové politiky státu vůči státním zaměstnancům. Jeden rok prudké zvýšení platů, pak stagnace a poté zvýšení o inflaci," domnívá se Jan Schiesser ze společnosti Atlantik finanční trhy. Strategii sociálnědemokratické vlády v oblasti mezd naopak pochválil analytik Raiffeisenbank Ivo Nejdl. "Na rozdíl od maďarského kabinetu česká vláda nezačala bez důvodu plošně rozdávat státní finance, aby si zajistila úspěch ve volbách," říká.
Průměrná hrubá měsíční mzda v I. čtvrtletí 2002
finančníci mzda / v Kč 31 166 meziroční nárůst /v % 15,6
energetici mzda / v Kč 17 734 meziroční nárůst /v % 10,3
horníci mzda / v Kč 17 005 meziroční nárůst /v % 7,0
řidiči a dopravci mzda / v Kč 16 144 meziroční nárůst /v % 8,4
realitní makléři mzda / v Kč 15 588 meziroční nárůst /v % 7,7
prodavači a opraváři mzda / v Kč 15 069 meziroční nárůst /v % 5,0
vojáci a policisté mzda / v Kč 14 209 meziroční nárůst /v % 7,0
dělníci mzda / v Kč 13 899 meziroční nárůst /v % 6,3
stavebníci mzda / v Kč 13 604 meziroční nárůst /v % 6,7
zdravotníci mzda / v Kč 12 763 meziroční nárůst /v % 8,2
zaměstnanci ve službách mzda / v Kč 11 797 meziroční nárůst /v % 6,3
kuchaři a číšníci mzda / v Kč 11 062 meziroční nárůst /v % 5,9
rybáři mzda / v Kč 11 465 meziroční nárůst /v % 8,3
učitelé mzda / v Kč 11 249 meziroční nárůst /v % 5,8
zemědělci a lesníci mzda / v Kč 11 249 meziroční nárůst /v % 7,4
</TEXT>
</DOC>
<DOC>
<DOCID>LN-20020604073</DOCID>
<DOCNO>LN-20020604073</DOCNO>
<DATE>06/04/02</DATE>
<GEOGRAPHY>WILMINGTON</GEOGRAPHY>
<TEXT>
Napster, který kdysi umožňoval výměnu hudebních souborů po internetu, včera zbankrotoval. Společnost měla problémy již delší dobu, protože musela čelit žalobám nahrávacích firem, které ji obvinily z porušování autorských práv. Napster byl jednou z nejúspěšnějších společností, které se kdy na internetu pohybovaly, ale jen do té doby, než se proti způsobu jeho podnikání ohradily největší nahrávací firmy světa. Ty si nakonec u soudu vynutily, aby Napster ukončil činnost a byl nucen hledat alternativní řešení. V polovině května se Napster dohodl s firmou Bertelsmann, že se nechá za zhruba osm milionů dolarů převzít a vznikne z něj firma ve vlastnictví německého nahrávacího obra.
</TEXT>
</DOC>
<DOC>
<DOCID>LN-20020604074</DOCID>
<DOCNO>LN-20020604074</DOCNO>
<DATE>06/04/02</DATE>
<GEOGRAPHY>PRAHA</GEOGRAPHY>
<TEXT>
Na kratší otevírací dobu poboček si budou muset zvyknout klienti České spořitelny. Banka od včerejška otevírá všechny své pobočky až v devět hodin ráno. Tedy o hodinu později než jiné banky. Mimo Prahu se klienti setkají s polední pauzou, v některých dnech budou pobočky zavírat už ve tři nebo ve dvě hodiny odpoledne. Spořitelna vysvětluje omezení pracovní doby snahou zlepšit služby klientům. Zlepšení má spočívat v tom, že se pracovníci přesunou z méně vytížených časů do špičky. "Dotazovali jsme se klientů, jaká otevírací doba by jim vyhovovala. Nová otevírací doba kopíruje jejich potřeby," řekla České televizi mluvčí spořitelny Klára Gajdůšková. Podle Gajdůškové nesouvisejí změny pracovní doby s propouštěním zaměstnanců ani s tím, že by banka chtěla své klienty donutit více využívat služeb elektronického bankovnictví. Telefonní a internetové bankovnictví využívá asi deset procent klientů českých bank.
</TEXT>
</DOC>
<DOC>
<DOCID>LN-20020604075</DOCID>
<DOCNO>LN-20020604075</DOCNO>
<DATE>06/04/02</DATE>
<TITLE>
Celkem 63 milionů korun mají zaplatit dva tuzemští mobilní operátoři: firmy Eurotel a T-Mobile. Rozhodl o tom Úřad pro ochranu hospodářské soutěže.
</TITLE>
<GEOGRAPHY>BRNO</GEOGRAPHY>
<TEXT>
Antimonoplní úřad včera potvrdil své stanovisko z minulého roku. Dva operátoři mají pykat za to, že diskriminovali třetí firmu na trhu, společnost Český Mobil. Jak sdělil předseda antimonopolního úřadu Josef Bednář, firmy Eurotel a T-Mobile se měly provinit tím, že v letech 2000 a 2001 zneužily svého dominantního postavení na trhu, když účtovaly zákazníkům za minutu volání do sítě Oskar vyšší částku než za minutu volání mezi sebou navzájem. "Operátoři účtovali zákazníkům o jednu až deset korun více v závislosti na tarifu," sdělil Bednář. Za to má nyní zaplatit společnost Eurotel pokutu ve výši 48 milionů korun a firma T-Mobile 15 milionů. Jak Bednář dodal, stanovená pokuta byla dosud nejvyšší, jakou jeho úřad zatím udělil. "Zvyšování pokut je a bude trendem současného jednání úřadu," sdělil s tím, že zneužití dominatního postavení na trhu je možné považovat za jedno z nejhorších provinění proti obchodní soutěži.
</TEXT>
<HEADING>
Operátoři podávají žaloby
</HEADING>
<TEXT>
Jak shodně prohlásili zástupci obou operátorů, obě firmy se proti verdiktu brání podáním žaloby. "My se s tímto rozhodnutím neztotožňujeme a podáváme žalobu u Vrchního soudu v Olomouci," sdělil mluvčí firmy T-Mobile Jiří Hájek. V podstatě stejně reagoval také zástupce největšího tuzemského operátora, společnosti Eurotel, Jan Kučmáš. Jak prohlásil, jeho společnost již žalobu proti verdiktu podala v pátek. Podle Kučmáše má totiž rozhodnutí antimonopolního úřadu několik chyb. "Například nám úřad neprokázal dominantní postavení na trhu, stejně jako neprokázal, že bychom někomu udělali nějakou škodu," sdělil Kučmáš. K tomu ještě přidal obvinění, podle kterých se antimonopolní úřad při svém rozhodování dopustil mnoha procesních chyb. Šéf antimonopolního úřadu Bednář však obvinění ze strany nejsilnějšího tuzemského operátora nepřímo odmítl. Jak sdělil, účastník řízení měl možnost, kterou také využíval, uplatňovat své výhrady a námitky v průběhu celého správního řízení. Navíc odkázal na to, že firma má možnost nechat vše prověřit soudem. "Pravomocná rozhodnutí úřadu jsou soudně přezkoumatelná," sdělil Bednář. Rozhodující verdikt jeho úřadu naopak přivítal zástupce společnosti Český Mobil Igor Přerovský. Podle něj se totiž týká nejen uživatelů sítě Oskar, ale i uživatelů konkurenčních sítí. "Všichni zákazníci byli poškozeni, uživatelé konkurenčních sítí tím, že museli platit vyšší telekomunikační poplatky," sdělil Přerovský. Šéf antimonopolního úřadu Bednář pak v této souvislosti nevyloučil možnost, že zákazníci, kteří by se cítili nesoutěžním chováním operátorů poškozeni, by se mohli domáhat nápravy prostřednictvím následných soudních sporů.
Jak shodně prohlásili zástupci obou operátorů, obě firmy se proti verdiktu brání podáním žaloby. "My se s tímto rozhodnutím neztotožňujeme a podáváme žalobu u Vrchního soudu v Olomouci," sdělil mluvčí firmy T-Mobile Jiří Hájek. V podstatě stejně reagoval také zástupce největšího tuzemského operátora, společnosti Eurotel, Jan Kučmáš. Jak prohlásil, jeho společnost již žalobu proti verdiktu podala v pátek. Podle Kučmáše má totiž rozhodnutí antimonopolního úřadu několik chyb. "Například nám úřad neprokázal dominantní postavení na trhu, stejně jako neprokázal, že bychom někomu udělali nějakou škodu," sdělil Kučmáš. K tomu ještě přidal obvinění, podle kterých se antimonopolní úřad při svém rozhodování dopustil mnoha procesních chyb. Šéf antimonopolního úřadu Bednář však obvinění ze strany nejsilnějšího tuzemského operátora nepřímo odmítl. Jak sdělil, účastník řízení měl možnost, kterou také využíval, uplatňovat své výhrady a námitky v průběhu celého správního řízení. Navíc odkázal na to, že firma má možnost nechat vše prověřit soudem. "Pravomocná rozhodnutí úřadu jsou soudně přezkoumatelná," sdělil Bednář. Rozhodující verdikt jeho úřadu naopak přivítal zástupce společnosti Český Mobil Igor Přerovský. Podle něj se totiž týká nejen uživatelů sítě Oskar, ale i uživatelů konkurenčních sítí. "Všichni zákazníci byli poškozeni, uživatelé konkurenčních sítí tím, že museli platit vyšší telekomunikační poplatky," sdělil Přerovský. Šéf antimonopolního úřadu Bednář pak v této souvislosti nevyloučil možnost, že zákazníci, kteří by se cítili nesoutěžním chováním operátorů poškozeni, by se mohli domáhat nápravy prostřednictvím následných soudních sporů.
</TEXT>
</DOC>
<DOC>
<DOCID>LN-20020604076</DOCID>
<DOCNO>LN-20020604076</DOCNO>
<DATE>06/04/02</DATE>
<TITLE>
V létě chce americká společnost Intel představit nový čip pro nejvýkonnější počítačové servery
</TITLE>
<TEXT>
Podvědomí nejvlivnějších světových byznysmenů má zasáhnout nová reklamní kampaň společnosti Intel. Její inzerce zaplaví prestižní ekonomická periodika.
PRAHA - Americký výrobce mikroprocesorů Intel dnes rozjíždí největší reklamní kampaň ve své historii. Díky ní se má společnost, jejíž zaměstnanci vyrobili vůbec první počítačový čip na světě, ještě více zviditelnit a dostat do podvědomí šéfů velkých korporací. Ti totiž rozhodují, jaké servery, s jakými počítačovými čipy, si jejich firma pořídí. Veřejnost amerického výrobce stále vnímá spíše jako dodavatele čipů pro osobní počítače. Intel totiž svou značku vybudoval hlavně díky reklamní kampani "Intel Inside". Ta už jedenáct let upozorňuje kupující značkových "písíček", že uvnitř počítače je právě mikroprocesor od Intelu. Newyorská konzultační firma Interbrand Corp. dokonce vloni zařadila značku Intel na šesté místo v žebříčku nejhodnotnějších obchodních známek na světě. Její cenu odhadla na 34,7 miliardy dolarů. Dražší byly jen Coca-Cola, Microsoft, IBM, General Electric a Nokia.
</TEXT>
<HEADING>
Kampaň za desítky milionů dolarů
</HEADING>
<TEXT>
Mikroprocesory od Intelu lze už nyní nalézt uvnitř 89 procent všech počítačových serverů. Týká se to však především serverů nižší a střední třídy, jejichž pořizovací hodnota se pohybuje mezi 2000 až 15 000 dolary. Ve vyšší třídě, kde se vydělávají největší peníze, zatím dominují chipy od společností Sun Microsystems a IBM. Intelu dosud chyběl procesor, který by se svými parametry vyrovnal konkurenčním výrobkům. Na léto však připravuje 64bitový chip s názvem Itanium 2, který má být podle svých tvůrců až dvakrát rychlejší než produkty společností Sun Microsystems a IBM. Základním motivem nové reklamní kampaně Intelu je řada otázek, na které je jednoduchá odpověď. Intel se například ptá: "Může společnost, která nevyrábí počítače, změnit směr počítačových dějin?" Nebo: "Může mikroskopická součástka vyřešit kolosální problém?" Tvůrci reklamy si samozřejmě odpovídají sebevědomým "Yes". Dvoustránková inzerce s těmito texty se bude od dnešního dne objevovat na stránkách prestižních ekonomických periodik, například časopisů BusinessWeek a Fortune nebo deníku The Wall Street Journal. Celá kampaň má být rozložena na období tří let a podle zástupců Intelu má stát "desítky milionů dolarů".
Mikroprocesory od Intelu lze už nyní nalézt uvnitř 89 procent všech počítačových serverů. Týká se to však především serverů nižší a střední třídy, jejichž pořizovací hodnota se pohybuje mezi 2000 až 15 000 dolary. Ve vyšší třídě, kde se vydělávají největší peníze, zatím dominují chipy od společností Sun Microsystems a IBM. Intelu dosud chyběl procesor, který by se svými parametry vyrovnal konkurenčním výrobkům. Na léto však připravuje 64bitový chip s názvem Itanium 2, který má být podle svých tvůrců až dvakrát rychlejší než produkty společností Sun Microsystems a IBM. Základním motivem nové reklamní kampaně Intelu je řada otázek, na které je jednoduchá odpověď. Intel se například ptá: "Může společnost, která nevyrábí počítače, změnit směr počítačových dějin?" Nebo: "Může mikroskopická součástka vyřešit kolosální problém?" Tvůrci reklamy si samozřejmě odpovídají sebevědomým "Yes". Dvoustránková inzerce s těmito texty se bude od dnešního dne objevovat na stránkách prestižních ekonomických periodik, například časopisů BusinessWeek a Fortune nebo deníku The Wall Street Journal. Celá kampaň má být rozložena na období tří let a podle zástupců Intelu má stát "desítky milionů dolarů".
</TEXT>
</DOC>
<DOC>
<DOCID>LN-20020604077</DOCID>
<DOCNO>LN-20020604077</DOCNO>
<DATE>06/04/02</DATE>
<TITLE>
říká v rozhovoru pro LN organizátor Pražského maratonu
</TITLE>
<TEXT>
Organizátor Pražského maratonu Carlo Capalbo dokázal během několika málo let udělat ze sportovní akce bezmála světovou atrakci. Příčina úspěchu je prý v dobrém sportovním marketingu.
LN: Před 14 dny proběhl poslední ročník Pražského maratonu. Máte již odhady, kolik se na akci vydělalo?
Podle našich průzkumů utratí aktéři v restauracích, v hotelech a tak dále více než 120 milionů korun. Každý rok se ovšem všechna tato čísla zvětšují. Běžci totiž většinou nepřijedou sami, ale vezmou s sebou celou rodinu. Díky maratonu také spousta institucí vnímá Prahu daleko lépe. Není to jen kvůli reklamám, ale pokaždé jsme v televizích jako BBC nebo CNN.
</TEXT>
<HEADING>
LN: Proč mají sponzoři o sport zájem?
</HEADING>
<TEXT>
Sponzorování sportu je stále populárnější. Zřejmě proto, že spotřebitelé se stávají stále zkušenějšími a cyničtějšími. Průměrného Evropana zasáhne denně přes 1200 podnětů, ať už z rádia, televize nebo od ostatních lidí. Proti tomu jsme si už postavili bariéru, takže například televize už nemá takový efekt jako dříve.
</TEXT>
<HEADING>
LN: Proč právě sport?
</HEADING>
<TEXT>
Protože ve sportu by mělo být všechno fér, čisté souboje - to všechno staví značku do dobrého světla, a proto se sponzoři rádi do maratonu pouští. Nejde tak jen o tradiční sponzorství, ale také o účast na velké marketingové akci. Sport generuje city. Takže firmy, které sport sponzorují, se snaží s těmito emocemi identifikovat. Bohužel na českém trhu není mnoho kvalifikovaných firem zaměřených na sportovní marketing, které by byly schopny firmám zprostředkovat nejen pokrytí, ale hlavně blízký kontakt se sportovní komunitou.
</TEXT>
<HEADING>
LN: Jak to řešíte?
</HEADING>
<TEXT>
Do konce roku bychom chtěli do republiky dostat znalosti o sportovním managementu. Zakládáme firmu, která bude schopná hovořit se sportovními svazy, s Prahou a dalšími partnery. Používáme k tomu německé, italské i americké know-how. V podstatě se stáváme novými kapitalisty. No a teď my, noví kapitalisté, přijdeme za těmi starými do Itálie, Německa nebo Francie a vysvětlujeme jim nový koncept sportovního marketingu.
</TEXT>
<HEADING>
LN: Dost průkopnická myšlenka.
</HEADING>
<TEXT>
My jsme vlastně trochu marketingoví konzultanti. Když jdu do Adidasu nebo Mattoni, vysvětluji jim, že Pražský maraton není jen sportovní akce, ale také nový způsob komunikace s trhem. Trh se hodně změnil. Před pár lety jsme byli zvyklí ho dělit na statické segmenty. Nyní je ale přece trh daleko dynamičtější. Všechno se hýbe, lidé se dávají dohromady dočasně na základě společných pocitů. Je zde skupina lidí, která má ráda určitou hudbu, skupina, která má ráda běhání, skupina, která je po celý život členy komunistické strany. Takové soubory nejde oslovit tím, že utratíte miliardu za reklamu v televizi.
</TEXT>
<HEADING>
LN: Tedy?
</HEADING>
<TEXT>
Je třeba k ní přistupovat cíleně. Takže pokud si třeba vezmete cílovou skupinu pro nákup běžecké obuvi, což je třeba 80, sto nebo dvě stě tisíc lidí v této zemi, je jasné, že právě maraton je vhodná příležitost, jak k nim přímo promluvit.
Je třeba k ní přistupovat cíleně. Takže pokud si třeba vezmete cílovou skupinu pro nákup běžecké obuvi, což je třeba 80, sto nebo dvě stě tisíc lidí v této zemi, je jasné, že právě maraton je vhodná příležitost, jak k nim přímo promluvit.
</TEXT>
</DOC>
<DOC>
<DOCID>LN-20020604078</DOCID>
<DOCNO>LN-20020604078</DOCNO>
<DATE>06/04/02</DATE>
<TITLE>
V Jihlavě začíná testovací provoz volby operátora
</TITLE>
<GEOGRAPHY>PRAHA</GEOGRAPHY>
<TEXT>
Český Telecom a Aliatel spustily pilotní projekt služby volba provozovatele. Službu od včerejška nabízejí v uzlovém telefonním obvodu (UTO) Jihlava a za předpokladu úspěšného otestování ji rozšíří od 13. června také v UTO Tábor. Celý projekt skončí 30. června, sdělil mluvčí Telecomu Vladan Crha. Telecom jedná o zavedení volby provozovatele celkem se sedmi operátory. Služba umožní zákazníkům připojeným telefonní linkou Českého Telecomu zvolit si u jednotlivých volání vytočením krátkého předčíslí kteréhokoli jiného operátora, přes jehož síť se hovor uskuteční. Zákazník musí mít s daným alternativním operátorem uzavřenou smlouvu. Za tento hovor pak zaplatí cenu stanovenou alternativním operátorem. Zavedení volby operátora je vedle přenositelnosti čísla jednou z podmínek úplné liberalizace telekomunikačního trhu.
</TEXT>
<HEADING>
Digitální síť je nutná
</HEADING>
<TEXT>
Ověřené zkušenosti z pilotního projektu mají usnadnit praktické zavedení technologie do komerčního provozu. Lokality pro testování společnosti vybraly na základě technicko-provozních hledisek. "Obě strany se shodly na tom, že v těchto místech lze projekt uskutečnit nejrychleji a nejsnáze," sdělil výkonný viceprezident pro sítě Českého Telecomu Petr Slováček. Jde totiž o oblasti, kde byla digitalizace sítě provedena mezi prvními. Alternativní operátoři se před nedávnem ohrazovali především proti cenám za předání hovoru propojenému operátorovi a proti deseti - až stotisícovým cenám za zprovoznění služby.
Ověřené zkušenosti z pilotního projektu mají usnadnit praktické zavedení technologie do komerčního provozu. Lokality pro testování společnosti vybraly na základě technicko-provozních hledisek. "Obě strany se shodly na tom, že v těchto místech lze projekt uskutečnit nejrychleji a nejsnáze," sdělil výkonný viceprezident pro sítě Českého Telecomu Petr Slováček. Jde totiž o oblasti, kde byla digitalizace sítě provedena mezi prvními. Alternativní operátoři se před nedávnem ohrazovali především proti cenám za předání hovoru propojenému operátorovi a proti deseti - až stotisícovým cenám za zprovoznění služby.
</TEXT>
</DOC>
<DOC>
<DOCID>LN-20020604079</DOCID>
<DOCNO>LN-20020604079</DOCNO>
<DATE>06/04/02</DATE>
<GEOGRAPHY>PRAHA</GEOGRAPHY>
<TEXT>
Na 32,4 miliardy korun se ke konci května snížil deficit státního rozpočtu, když ještě koncem dubna schodek činil 41,9 miliardy korun. Za pět měsíců loňského roku stát hospodařil s deficitem 28,8 miliardy korun. Rozpočtové příjmy činily ke konci letošního května 257,2 miliardy a výdaje 289,6 miliardy korun. Informace poskytlo tiskové oddělení ministerstva financí. Na celý letošní rok je rozpočet schválen se schodkem 46,2 miliardy korun, celkové příjmy by měly dosáhnout 690,4 miliardy korun a výdaje 736,6 miliardy. Podle ministerstva financí však byly hodnoty schváleného rozpočtu rozpočtovými opatřeními zvýšeny na straně výdajů celkem o 12,5 miliardy korun. To by při nezměněném objemu příjmů znamenalo zvýšení celoročního rozpočtového schodku z 46,7 miliardy na 58,7 miliardy korun. Emisi státních dluhopisů 36,1 miliardy korun na pokrytí ztrát Konsolidační banky schválila sněmovna v loňském roce; vláda z toho loni vydala dluhopisy pouze za 24 miliard a zbytek emitovala letos.
</TEXT>
</DOC>
<DOC>
<DOCID>LN-20020604080</DOCID>
<DOCNO>LN-20020604080</DOCNO>
<DATE>06/04/02</DATE>
<TITLE>
Spor mezi Českou rafinérskou a Chemopetrolem už dostal na stůl antimonopolní úřad
</TITLE>
<TEXT>
Cenová roztržka mezi firmami způsobila, že Česká rafinérská o víkendu zastavila Chemopetrolu dodávky. Chemopetrol tvrdí, že Česká rafinérská zneužila svého monopolu.
PRAHA - Chemopetrol, stoprocentní dceřiná firma Unipetrolu, včera zaslala stížnost na Úřad pro ochranu hospodářské soutěže (ÚOHS), že Česká rafinérská (ČeR) zneužila monopolního postavení, když o víkendu kvůli nedohodnutým podmínkám přerušila dodávky. Potvrdil to včera mluvčí Unipetrolu Tomáš Zikmund. ČeR přerušila dodávky primárních benzinů a dalších surovin výrobci plastů Chemopetrolu v pátek v noci, když se akcionářům obou firem nepodařilo dohodnout na podmínkách červnových dodávek. Dodávky byly obnoveny v neděli odpoledne poté, co byla uzavřena dvouměsíční kompromisní dohoda. K jednáním o dlouhodobé smlouvě by se přitom obě firmy měly vrátit. "Pracovníci ÚOHS nejdříve celou záležitost prozkoumají a následně rozhodnou, zda je skutečně důvod zahajovat správní řízení," sdělilo tiskové oddělení úřadu.
</TEXT>
<HEADING>
Nemístný nátlak
</HEADING>
<TEXT>
Obě společnosti jsou přitom součástí skupiny Unipetrol. Zatímco v Chemopetrolu vlastní Unipetrol sto procent akcií, v ČeR drží 51 procent. Zbývajících 49 procent má v ČeR konsorcium IOC, jehož firmy Agip, Shell a Conoco drží shodně po 16,33 procenta akcií. Právě rozdílné představy IOC a Unipetrolu o cenách dodávek vedly v pátek k jejich přerušení. Podle šéfa představenstva ČeR Ivana Ottise firma nemohla bez smlouvy v dodávkách pokračovat. Unipetrol ale považuje uzavření dodávek za nemístný nátlak. Firma totiž nemá jinou možnost, než odebírat suroviny od ČeR, respektive použitím jejího potrubí. Rafinerie na druhé straně uvádí, že na uzavření dodávek také nemá zájem, protože je na odběrech Chemopetrolu značně závislá.
JAK HOSPODAŘILY DCERY UNIPETROLU V 1. ČTVRTLETÍ 2002
název firmy zisk/ztráta
Česká rafinérská -537,0
Chemopetrol -147,0
Spolana -56,0
Benzina -27,5
Paramo 8,0
Kaučuk 14,0
Údaje jsou v milionech korun U Parama jde o zisk před zdaněním
</TEXT>
</DOC>
<DOC>
<DOCID>LN-20020604081</DOCID>
<DOCNO>LN-20020604081</DOCNO>
<DATE>06/04/02</DATE>
<TITLE>
Euro nám nevadí, říkají Rakušané. Vadí nám nové ceny, proto si to cvičně přepočítáváme na šilinky, dodávají. Pak zjišťují, že před zavedením nové měny bylo levněji.
</TITLE>
<GEOGRAPHY>VÍDEŇ</GEOGRAPHY>
<TEXT>
I když některé statistiky hovoří, že se ceny zboží po zavedení eura v alpské republice zvýšily pouze o několik málo procent, naprostá většina Rakušanů (84 procent) si myslí, že jejich život od počátku letošního roku podražil. Po počátečním "poctivém" přepočítávání cen totiž mnoho obchodníků přistoupilo ke zaokrouhlování cen v eurech samozřejmě většinou směrem nahoru. Rakušané jsou přesto s novým platidlem spokojeni a jenom 30 procent by si podle průzkumu Gallupova institutu přálo návrat šilinku; s eurem je spokojeno dokonce 78 procent lidí. Sonda ale vypovídá také o tom, že až podle 85 procent obyvatel se zvýšily ceny potravin, podle 59 procent stouply ceny v gastronomii, ve službách (43 procent), podražily domácí potřeby (39) a vzrostly náklady na automobil (38 procent).
</TEXT>
<HEADING>
Příliš drahá košile
</HEADING>
<TEXT>
Rakouská realita po zavedení vypadá kromě hromadění drobných mincí - i tak, že se ještě údajně až třetina obyvatel snaží přepočítávat ceny na šilinky, a to nejenom proto, že si na novou měnu ještě nezvykli. Mnozí si totiž ještě pamatují ceny z doby před prvním lednem a zkoumají, zda nebyli obchodníkem ošizeni. A to se stává poměrně často. Například košile v jednom z nejznámějších obchodních řetězců, která stála ještě o Vánocích 399 šilinků, teď stojí 29,99 eura, což je již 412 šilinků, a podobných příkladů lze v alpské republice najít velmi mnoho.
Rakouská realita po zavedení vypadá kromě hromadění drobných mincí - i tak, že se ještě údajně až třetina obyvatel snaží přepočítávat ceny na šilinky, a to nejenom proto, že si na novou měnu ještě nezvykli. Mnozí si totiž ještě pamatují ceny z doby před prvním lednem a zkoumají, zda nebyli obchodníkem ošizeni. A to se stává poměrně často. Například košile v jednom z nejznámějších obchodních řetězců, která stála ještě o Vánocích 399 šilinků, teď stojí 29,99 eura, což je již 412 šilinků, a podobných příkladů lze v alpské republice najít velmi mnoho.
</TEXT>
</DOC>
<DOC>
<DOCID>LN-20020604082</DOCID>
<DOCNO>LN-20020604082</DOCNO>
<DATE>06/04/02</DATE>
<TITLE>
VÍDEŇ - Počet podniků, které se dostaly do platební neschopnosti, na celém světě loni výrazně stoupl. V západní Evropě se počet bankrotů zvýšil o sedm procent a ve východní Evropě až o 80 procent. V Česku však bylo o 1,7 procenta bankrotů méně než předloni, vyplývá z údajů, které včera zveřejnila organizace Kreditschutzverband (KSV). Pro USA byl dokonce rok 2001 rekordní, platební neschopnost totiž vyhlásilo 1,49 milionu podniků. Nárůst bankrotů se nevyhnul ani Kanadě a Japonsku, kde krach vyhlásilo o 5,5 procenta, respektive o 1,9 procenta, více podniků než v roce 2000.
</TITLE>
<HEADING>
Nejhorší v Evropě je Irsko
</HEADING>
<TEXT>
Nejhůře se mezi zeměmi západní Evropy vedlo Irsku, kde zkrachovalo 458 podniků, což je o 33,1 procenta více než předloni. Nárůst bankrotů o více než 30 procent zaznamenalo také Dánsko, Finsko a Portugalsko. V Německu se loni do platební neschopnosti dostalo o 26,7 procenta více podniků než v roce 2000. Naopak příznivý byl uplynulý rok pro podniky ve Španělsku, kde počet bankrotů klesl o 30,4 procenta. Ve Švýcarsku se i přes úpadek letecké společnosti Swissair a firmy Moulinex počet zkrachovalých firem snížil o 1,9 procenta. Na vysokém růstu bankrotů ve východní Evropě se podílelo hlavně Rumunsko a Slovensko. V Rumunsku se počet podniků s platební neschopností zvýšil o 388 procent a na Slovensku o 369 procent.
Nejhůře se mezi zeměmi západní Evropy vedlo Irsku, kde zkrachovalo 458 podniků, což je o 33,1 procenta více než předloni. Nárůst bankrotů o více než 30 procent zaznamenalo také Dánsko, Finsko a Portugalsko. V Německu se loni do platební neschopnosti dostalo o 26,7 procenta více podniků než v roce 2000. Naopak příznivý byl uplynulý rok pro podniky ve Španělsku, kde počet bankrotů klesl o 30,4 procenta. Ve Švýcarsku se i přes úpadek letecké společnosti Swissair a firmy Moulinex počet zkrachovalých firem snížil o 1,9 procenta. Na vysokém růstu bankrotů ve východní Evropě se podílelo hlavně Rumunsko a Slovensko. V Rumunsku se počet podniků s platební neschopností zvýšil o 388 procent a na Slovensku o 369 procent.
</TEXT>
</DOC>
<DOC>
<DOCID>LN-20020604083</DOCID>
<DOCNO>LN-20020604083</DOCNO>
<DATE>06/04/02</DATE>
<GEOGRAPHY>ŽENEVA</GEOGRAPHY>
<TEXT>
Světová obchodní organizace (WTO) včera dala pokyn k vytvoření rozhodčího panelu, a oficiálně tak zahájila šetření vysokých amerických cel na dovoz oceli. Ustavení tříčlenné skupiny expertů na podnět Evropské unie s podporou Japonska, Číny a Jižní Koreje formálně schválilo plénum 144 členských zemí WTO, tvořící takzvaný Orgán pro řešení sporů (DSB). USA první žádost EU o vytvoření panelu 22. května zablokovaly, a včerejší schválení bylo tedy automatické. Členové panelu budou vybráni v průběhu měsíce a měli by mít na vypracování nálezu o souladu amerických cel s pravidly WTO šest měsíců; tento termín může být přitom prodloužen. USA prohlašují, že při březnovém uvalení cel až do 30 procent na ochranu domácího ocelářství, ničeného levným dovozem, postupovaly podle pravidel WTO a hodlají se tvrdě bránit.
</TEXT>
</DOC>
<DOC>
<DOCID>LN-20020604084</DOCID>
<DOCNO>LN-20020604084</DOCNO>
<DATE>06/04/02</DATE>
<TITLE>
Sedmapadesátý ročník festivalu byl chudý na orchestry, ale zazářily na něm pěvecké hvězdy
</TITLE>
<TEXT>
Přes dvě stě skladeb zaznělo během právě skončeného ročníku festivalu Pražské jaro. Za jeho vrchol lze považovat komorní recitály pěvců a houslistů.
PRAHA - Včera večer se v Obecním domě publikum za tónů Beethovenovy Ódy na radost rozloučilo s 57. ročníkem mezinárodního hudebního festivalu Pražské jaro. Rakouský dirigent Hans Graf zaskočil za nemocného Christopha Eschenbacha a pojal dílo ve svém stylu, který charakterizuje jistá pompéznost a zatěžkanost. V jiné poloze se Česká filharmonie předvedla na zahajovacím koncertě pod vedením Ken-Ičira Kobajašiho. Tento Japonec předvedl Mou vlast suverénně a s takovým zápalem, jako by byl odkojen Vltavou.
</TEXT>
<HEADING>
Festival oslabily také indispozice
</HEADING>
<TEXT>
Naše orchestry - symfonické i komorní - letos na Pražském jaru velkou konkurenci neměly. Washingtonští symfonikové si o kvalitách svých newyorských kolegů mohou nechat jen zdát, nepřekvapila ani Taipei Sinfonietta (25. 5.). Deutsche Kammerphilharmonie Bremen je orchestr příkladně sehraný a početné publikum přilákalo (26. 5.) hlavně jméno dirigenta Trevora Pinnocka. Škoda, že se Pinnock rozhodl nezahrát sólově a jako náhradu nabídl houslistu Daniela Sepeka, jinak též primária orchestru. Ten snad vinou trémy či indispozice v Mozartově koncertu naprosto intonačně selhal. Z dirigentských osobností přivítalo pražské publikum s radostí Martina Turnovského, jenž vedl (30. 5.) Pražskou komorní filharmonii s noblesou a grácií. Také Elliho Jaffea, dirigujícího orchestr FOK celý náročný večer (29. 5.) zpaměti. Ovšem dramaturgie tohoto koncertu skutečně nebyla k festivalovému publiku vlídná: v první polovině zazněly po Bruchově meditativním Kol nidrei hned dvě posluchačsky náročné kantáty, Stravinského Abrahám a Izák a Schönbergův Ten, který přežil Varšavu (s výborným Josefem Somrem v roli recitátora). Za odměnu pro ty, "již přežili první polovinu," zaznělo oratorium Balazarova hostina skladatele Williama Waltona. Jeho hudba má s biblickým tématem asi tolik společného jako soundtrack k filmu Sedm statečných, jehož motivy místy evokovala... O to lépe vyznívá originalita a "neupovídanost" skladby Juda Makabejský české autorky Silvie Bodorové (premiéra 24. 5.). Pro nervové selhání odřekl svůj vyprodaný recitál Maxim Vengerov, a tak místo exhibici mladé hvězdy naslouchalo publikum meditativní moderně v podání Gidona Kremera a Marty Sudrabové (16. 5.). Po dlouhé době měli posluchači příležitost setkat se s houslistou Ivanem Ženatým (22. 5.). Ten potvrdil, že v současnosti patří do první ligy světových instrumentalistů. Letos se - podobně jako loni - podařilo uspořádat řadu výborných pěveckých recitálů. Tento typ koncertů u nás nemá publikum, ale doufejme, že to dramaturgii Pražského jara neodradí od pozvání dalších pěveckých hvězd. Vzhledem k vynikajícím výkonům Matthiase Goerneho (21. 5.) či Michaela Schadeho (24. 5.) lze jen litovat, že Rudolfinum dokáže zatím vyprodat pouze jméno Magdaleny Kožené.
Naše orchestry - symfonické i komorní - letos na Pražském jaru velkou konkurenci neměly. Washingtonští symfonikové si o kvalitách svých newyorských kolegů mohou nechat jen zdát, nepřekvapila ani Taipei Sinfonietta (25. 5.). Deutsche Kammerphilharmonie Bremen je orchestr příkladně sehraný a početné publikum přilákalo (26. 5.) hlavně jméno dirigenta Trevora Pinnocka. Škoda, že se Pinnock rozhodl nezahrát sólově a jako náhradu nabídl houslistu Daniela Sepeka, jinak též primária orchestru. Ten snad vinou trémy či indispozice v Mozartově koncertu naprosto intonačně selhal. Z dirigentských osobností přivítalo pražské publikum s radostí Martina Turnovského, jenž vedl (30. 5.) Pražskou komorní filharmonii s noblesou a grácií. Také Elliho Jaffea, dirigujícího orchestr FOK celý náročný večer (29. 5.) zpaměti. Ovšem dramaturgie tohoto koncertu skutečně nebyla k festivalovému publiku vlídná: v první polovině zazněly po Bruchově meditativním Kol nidrei hned dvě posluchačsky náročné kantáty, Stravinského Abrahám a Izák a Schönbergův Ten, který přežil Varšavu (s výborným Josefem Somrem v roli recitátora). Za odměnu pro ty, "již přežili první polovinu," zaznělo oratorium Balazarova hostina skladatele Williama Waltona. Jeho hudba má s biblickým tématem asi tolik společného jako soundtrack k filmu Sedm statečných, jehož motivy místy evokovala... O to lépe vyznívá originalita a "neupovídanost" skladby Juda Makabejský české autorky Silvie Bodorové (premiéra 24. 5.). Pro nervové selhání odřekl svůj vyprodaný recitál Maxim Vengerov, a tak místo exhibici mladé hvězdy naslouchalo publikum meditativní moderně v podání Gidona Kremera a Marty Sudrabové (16. 5.). Po dlouhé době měli posluchači příležitost setkat se s houslistou Ivanem Ženatým (22. 5.). Ten potvrdil, že v současnosti patří do první ligy světových instrumentalistů. Letos se - podobně jako loni - podařilo uspořádat řadu výborných pěveckých recitálů. Tento typ koncertů u nás nemá publikum, ale doufejme, že to dramaturgii Pražského jara neodradí od pozvání dalších pěveckých hvězd. Vzhledem k vynikajícím výkonům Matthiase Goerneho (21. 5.) či Michaela Schadeho (24. 5.) lze jen litovat, že Rudolfinum dokáže zatím vyprodat pouze jméno Magdaleny Kožené.
</TEXT>
</DOC>
<DOC>
<DOCID>LN-20020604085</DOCID>
<DOCNO>LN-20020604085</DOCNO>
<DATE>06/04/02</DATE>
<TITLE>
Macbeth
</TITLE>
<HEADING>
ROZHLAS
</HEADING>
<TEXT>
Po téměř čtyřiceti letech natočil Český rozhlas nově Shakespearovu tragédii Macbeth v překladu Martina Hilského. Text s úspěchem upravila, tedy především zkrátila, stejně jako předcházejícího Hamleta, Jana Paterová. Režie se ujala Lída Engelová. Vedle zločinného páru (Svatopluk Skopal jako rozpolcený Macbeth a Táňa Medvecká jako dominantní naléhavá Lady Macbeth) a mužného Banka (Jaromír Meduna) obsadila výtečně i menší role. Vrátný Václava Helšuse, Macduff Jiřího Dvořáka, Dvorní dáma Dany Syslové a další dotvářejí atmosféru děsu. V čarodějnicích naposledy zazářil (s Lenkou Krobotovou a Johanou Tesařovou) podmanivý hlas Heleny Friedrichové. Nové nastudování Macbetha je výrazným rozhlasovým počinem. mb
</TEXT>
<HEADING>
Country pohoda I
</HEADING>
<TEXT>
Tuctové kompilaci Supraphonu se nedá upřít snad jen to, že představuje českou country v celé její "kráse". Špatné texty, nevýrazní interpreti, nanicovatá a levná aranžmá... Nazpívá-li český countryman světový hit, většinou ho zprzní (viz King Of The Road v podání Rangers či Pár havraních copánků, jak je cítí Věra Martinová). CD rovněž obsahuje písně z nejhubenějších uměleckých let Waldemara Matušky, který se zaživa pohřbil mezi Kamarády táborových ohňů. K tomuto propadu bohužel přispěla i hora bezbarvých textů kdysi originálního Iva Fischera. Severní vítr, V údolí blízko dráhy, Bílá mříž, Padá déšť a Řidič má tvrdý chléb sice podivný výběr zdobí, ale jde o běžně dostupné nahrávky. myst
Tuctové kompilaci Supraphonu se nedá upřít snad jen to, že představuje českou country v celé její "kráse". Špatné texty, nevýrazní interpreti, nanicovatá a levná aranžmá... Nazpívá-li český countryman světový hit, většinou ho zprzní (viz King Of The Road v podání Rangers či Pár havraních copánků, jak je cítí Věra Martinová). CD rovněž obsahuje písně z nejhubenějších uměleckých let Waldemara Matušky, který se zaživa pohřbil mezi Kamarády táborových ohňů. K tomuto propadu bohužel přispěla i hora bezbarvých textů kdysi originálního Iva Fischera. Severní vítr, V údolí blízko dráhy, Bílá mříž, Padá déšť a Řidič má tvrdý chléb sice podivný výběr zdobí, ale jde o běžně dostupné nahrávky. myst
</TEXT>
</DOC>
<DOC>
<DOCID>LN-20020604086</DOCID>
<DOCNO>LN-20020604086</DOCNO>
<DATE>06/04/02</DATE>
<TEXT>
NEW YORK - Muzikál Thoroughly Modern Millie (Naprosto moderní Millie) se v neděli večer stal nejúspěšnější hrou při 56. ročníku udílení newyorských divadelních cen Tony, když získal šest ocenění. Muzikál je adaptací filmu z roku 1967 a odehrává se v New Yorku 20. let minulého století. Druhou cenu Tony ve své kariéře dostal dramatik Edward Albee za kontroverzní hru The Goat, or Who Is Sylvia? (Koza aneb Kdo je Sylvia?). Klasik amerického dramatu, 74letý Albee, byl naposled oceněn roku 1963 za hru Kdo se bojí Virginie Woolfové.
</TEXT>
</DOC>
<DOC>
<DOCID>LN-20020604087</DOCID>
<DOCNO>LN-20020604087</DOCNO>
<DATE>06/04/02</DATE>
<TITLE>
Brněnské Divadlo Husa na provázku uvedlo komedii Don Quijote, Viktorka a Harmonika svého nového uměleckého šéfa Luboše Baláka. Starší autorovy hry čerpaly humor z šikovné práce s banalitou a kýčem, ale stabilní úroveň si udržet nedokáže, jak ukázal i předčasně stažený sitcom Funebráci.
</TITLE>
<TEXT>
Ze tří minidramat - příběhů z nočního Brna je nejslabší první část. Nedostatky textu přeplněného takřka pubertálními vtípky jsou příčinou herecké bezradnosti. Fotograf Horác (Michal Bumbálek) si přichází vypůjčit peníze k posttotalitnímu zbohatlíku Plevovi (Pavel Zatloukal). Pro finanční výpomoc je ochotný nechat se přihlouplým milionářem ponižovat a přistoupí na dohodu, která potřebné peníze slibuje za svedení jeho dcery. Horác Michala Bumbálka je unylý, osudu odevzdaný chlapík, který trpně snáší Plevovy exhibice. Situace je nevyužitá, víc než trapnost omezeného snoba vystupuje neprotříděnost nápadů, namísto rozpaků přihlížejícího Horáce nastupuje pocit trapnosti v hledišti. Zvláště, když je hříčka proložená žertíky typu: můj syn je dysgrafik, dyslektik, tudíž dysdebil. Druhá část trilogie je na tom lépe. Má fabuli s kuriózní zápletkou, pointu, přesněji vykreslený komický charakter (redaktorka Kociánová Dity Kaplanové) i poutavé herecké výkony. Viktorka (Ivana Hloužková) je žena vyhýbající se nástupu trestu řadou těhotenství s náhodně a narychlo ulovenými muži. Její setkání s feministickou novinářkou patří k herecky nejzdařilejším scénám inscenace, i když v závěru sklouzne Dita Kaplanová ke zbytečně nadsazené hysterii. Cyklus propojují vstupy skřetavypravěče (Vladimír Hauser) a uzavírá jej westernově laděný příběh o návratu emigranta Harmoniky (Pavel Zatloukal). Ten se vrací pro svou zestárlou lásku Emu (Alena Ambrová), dementní stařenku, kterou unáší z ústavu. Hra spojuje groteskní, karikující tendence (důchodcovská sešlost zmatených a dětinských staříků) se sentimentem. A není zřejmé, jestli si režisér chtěl ještě uchovat od tohoto kýče odstup. Spojení vážně pojaté postavy Emy s hudebně podtrženou sladkobolností finále, které by svědčilo pro nadsázku, o jeho záměrech příliš jasně nevypovídá. Triptych trpí nedostatkem autocenzury a ne vše, co autora napadlo, bylo dobré použít. Posun od vyzkoušené hry s komickým detailem k vystavěnému příběhu Balákovi zatím nevyšel.
Luboš Balák: Don Quijote, Viktorka a Harmonika
Režie: Luboš Balák
Scéna: Pavel Borák
Kostýmy: Kamila Polívková
Divadlo Husa na provázku Brno
</TEXT>
</DOC>
<DOC>
<DOCID>LN-20020604088</DOCID>
<DOCNO>LN-20020604088</DOCNO>
<DATE>06/04/02</DATE>
<TITLE>
Výtvarník představuje svůj "zbrusu nový odpad" v pražské Galerii Jiří Švestka
</TITLE>
<TEXT>
Jiří Černický, laureát Ceny Jindřicha Chalupeckého za rok 1998, patří k nejvýraznějším osobnostem současného českého umění. Programově pracuje s globálními tématy a problémy, jejichž srozumitelnost je univerzální.
Černický zpracovává aktuální "trendy" současnosti, jako jsou například krize životního prostředí, rodinné násilí nebo umělé ráje terorismu, reklamy a dalších civilizačních produktů. Na současné výstavě centrálně umístil instalaci Sony Garden, připomínající svou estetikou japonskou zenovou zahrádku, která je místo pískem naplněna úhledně shrabanou drtí z elektronických výrobků. Na třech obrazovkách se promítá záznam "techno-borecké" destrukce - kladivo mlátí do klávesnice počítače, discman je opracováván šrotovacím strojem. Autor ironicky domýšlí ideu konzumu, a dokonce se ji snaží zdokonalit. Celý proces se v jeho pojetí zrychluje, vyrobený a koupený produkt je ihned sešrotován, s vyloučením stadia spotřebovávání. Kritické ostří projektu, zejména demonstrativní pohrdání technikou, která je základem civilizační víry v budoucnost, je otupeno přítomností tří televizorů a DVD přehrávačů firmy Sony. Bez jejich funkčního zapojení by instalace působila brutálněji - takto ironie zvítězila nad anarchistickým gestem. Sony Cat Latrine je kočičí toaleta naplněná opět "elektronickou" drtí místo steliva. Digitální tisky Office - Ram Allah 2001 a Office - Berlin 1945 konfrontují prostředí kanceláře (místa, kde vzniká bohatství tohoto světa) s obrazem agrese. Interiér co nejvíce připomíná reálný obraz války, který je přítomen na monitoru počítače, nacházejícím se na stole uprostřed kancelářského nepořádku.
</TEXT>
<HEADING>
Bin Ládinova lampa
</HEADING>
<GEOGRAPHY>Burka</GEOGRAPHY>
<TEXT>
oblek, do nějž se zahalují ženy v islámském světě - se stala mediálním symbolem "střetu civilizací". Černický si nechal takový oblek s mřížkou přes obličej ušít z ústřižků vlajek různých států. Největší prostor zaujímá modré pole s bílými hvězdami, součást americké zástavy. Tato démonická maska se dotýká problematické otázky vztahu k zemím třetího světa (stejně jako Černického "romantický" projekt z počátku 90. let, kdy autor nasbíral slzy severočeských občanů a osobně je doručil do kláštera kdesi v Etiopii). A také navazuje na sérii obrazů s tématem sebevražedných útoků islámských teroristů (Bin Ládinova lampa). Instalace nazvaná Duch Východu na Západě působí jako temná předzvěst s příchutí nečistého svědomí. I další objekty a videoprojekce pracují s divnou estetikou, která spojuje high-tech design s vizí hybridního světa dokonalé nepřirozenosti. Jiří Černický reaguje podrážděně a jeho "zbrusu nový odpad" je nabitý ironickou energií.
Jiří Černický: Brand New Rubbish
Galerie Jiří Švestka, Praha Do 22. 6. 2002
</TEXT>
</DOC>
<DOC>
<DOCID>LN-20020604089</DOCID>
<DOCNO>LN-20020604089</DOCNO>
<DATE>06/04/02</DATE>
<GEOGRAPHY>PRAHA</GEOGRAPHY>
<TEXT>
Jeden z největších chorvatských průmyslových podniků INA (Industrija nafte) založil roku 1994 spolu s Chorvatským kulturním klubem výroční cenu za propagaci chorvatské kultury ve světě. Po několika domácích i zahraničních vědcích ji za rok 2001 získal český překladatel chorvatské literatury Dušan Karpatský (nar. 1935), jemuž byla slavnostně předána v Záhřebu. Součástí ceny je vedle finanční odměny a skulptury od sochaře Petra Barišiče také bohatě dokumentárně vybavená monografie, jež vedle zdůvodnění odborné poroty obsahuje též laureátův životopis, bibliografii jeho díla, rozsáhlý rozhovor a ukázky z překladů i vlastních prací. Ve svém sídle přijal Dušana Karpatského i prezident Chorvatské republiky Stipe Mesić.
</TEXT>
</DOC>
<DOC>
<DOCID>LN-20020604090</DOCID>
<DOCNO>LN-20020604090</DOCNO>
<DATE>06/04/02</DATE>
<GEOGRAPHY>PRAHA</GEOGRAPHY>
<TEXT>
Dnes začíná v Divadle pod Palmovkou přehlídka inscenací Městského divadla v Mladé Boleslavi, která potrvá tři dny. Přehlídku otevře Čapkův Loupežník v titulní roli s Miroslavem Šimůnkem, který od nové sezony přechází do Divadla na Vinohradech. V roli vypravěče a zpěváka se představí Wabi Daněk. Pro další den je připravena inscenace hry Vlastimila Venclíka Druhá míza, která měla v Boleslavi světovou premiéru. Hra se s lehce humorným nadhledem zabývá krizí středního věku. Závěrečným představením bude 6. června Shakespearova komedie Veselé paničky windsorské v režii Ladislava Vymětala. Postavu Falstaffa vytvořil člen činohry Národního divadla Bronislav Poloczek, který se tak na mladoboleslavskou scénu vrátil po pětatřiceti letech.
</TEXT>
</DOC>
<DOC>
<DOCID>LN-20020604091</DOCID>
<DOCNO>LN-20020604091</DOCNO>
<DATE>06/04/02</DATE>
<TITLE>
Do cen, které si lékaři účtují za výkony nehrazené pojišťovnou, se promítá hlavně výše nájmu za ordinaci
</TITLE>
<HEADING>
DNEŠNÍ TÉMA: Za co se platí u lékaře
</HEADING>
<TEXT>
Veškerá zdravotní péče, která je nutná k udržení zdraví či přímo k záchraně života, je u nás hrazena prostřednictvím zdravotního pojištění. Přesto občas musíme v ordinaci sáhnout do peněženky. Česká lékařská komora vydala katalog služeb, za které vybírání poplatku připadá v úvahu.
Je stále více lidí, kteří jsou ochotni si za lepší péči připlatit. Podle průzkumu firmy Sofres-factum mělo o nadstandardní služby zájem téměř 40 procent občanů. Výsledky průzkumu vedly Českou lékařskou komoru k tvorbě Katalogu služeb nehrazených z veřejného zdravotního pojištění. "V katalogu je možné vedle sebe nalézt výkony kosmetické, které se běžně dělají mnoho let, a služby, které jsou pro mnohé lékaře novinkou a nebyly dosud nikde vyjmenovány a popsány", uvádí se na stránkách České lékařské komory. V původní verzi měl katalog i návrhy orientačních cen některých výkonů. Při tvorbě cen se vycházelo z předpokladu, za hodina lékařovy práce má hodnotu 500 korun. U krátkých výkonů se mohou stanovit menší sumy (např. za každých započatých 15 minut práce). K částce 500 Kč je nutno připočíst náklady za spotřebovaný materiál, vydané pomůcky a podobně. "Katalog s uvedenými cenami není v současné době k dispozici ani u lékaře. Museli jsme jej stáhnout i z internetu," říká MUDr. Martin Vedral z ČLK. A důvod? "Česká lékařská komora je v současné době vyšetřována Úřadem pro hospodářskou soutěž pro podezření z kartelové dohody," vysvětluje MUDr. Vedral. Protože šetření ještě není u konce, rozhodla se ČLK vydat platnou verzi katalogu bez doporučených cen. "Ceny za výkony nehrazené z veřejného zdravotního pojištění si tvoříme již několik let sami," říká pražská dětská lékařka MUDr. Dana Nedělková. Vypočítávají se podle jejích slov hlavně podle výše nákladů. V cenách se odráží výše nájmu ordinace, která se řídí její polohou. Je tedy jasné, že ceny v centru velkého města budou vyšší než ve vesnické ordinaci. Rozdíly jsou ale i mezi pacienty. Lékař na malém městě se při tvorbě cen musí řídit také tímto faktem. "I když jsem při tvorbě cen vycházela ze základního předpokladu 500 korun za hodinu, některé výkony pacientům neúčtuji," říká MUDr. Marta Zahradníková, praktická lékařka z Plzně.
</TEXT>
<HEADING>
V módě jsou paušální platby za balíček služeb
</HEADING>
<TEXT>
Komplexní péči za paušální poplatek, který je většinou půlroční nebo roční, v současné době nabízejí hlavně malé soukromé kliniky. Přibývá už ale i lékařů-jednotlivců, kteří balíček služeb nabízejí. Ceník výkonů nehrazených zdravotní pojišťovnou by měl být vyvěšen na viditelném místě v každé ordinaci. Záleží jen na lékařově uvážení, zda bude služby ze svého oboru, uvedené v katalogu, poskytovat.
Čtěte na straně 17 a 18
Příklad cen za nadstandardní péči
* Vyšetření mimo stanovené ordinační hodiny na přání pacienta 600 Kč/hod.
* Poradenská činnost v problematice, která nemá přímou souvislost se zdravotním stavem nemocného (zdravý životní styl, uplatnění v zaměstnání) 500 Kč/hod.
* Návštěva lékaře u pacienta za účelem ošetření na žádost pacienta 600 Kč za hod. vyšetření, 100 Kč za každých započatých 30 minut cesty, 20 Kč za každý ujetý km
* Výpis z dokumentace na žádost nemocného pro jeho osobní potřebu 300 Kč (30 minut)
* Vyšetření a vydání potvrzení o zdravotním stavu (škola, sportovní činnost, ŘP, ZP) 600 Kč za hod.
* Telefonická konzultace mimo ordinační hodiny, konzultace po internetu Pouze na základě dohody a uzavřené paušální smlouvy s orientační cenou 5 000 Kč za 6 měsíců
* Vyhodnocení stravovacího režimu - kvalita kvantita přijímaných živin, vitaminů a škodlivin, včetně zhodnocení rizika ischemické choroby srdeční u zdravých osob 500 Kč za hod.
* Doporučení vhodné pohybové aktivity u zdravých osob 250 Kč za 30 minut
* Antropometrické vyšetření, určení biologického věku, stanovení ideální tělesné hmotnosti u zdravých osob 300 Kč za 30 minut
Pramen: ČLK
</TEXT>
</DOC>
<DOC>
<DOCID>LN-20020604092</DOCID>
<DOCNO>LN-20020604092</DOCNO>
<DATE>06/04/02</DATE>
<TEXT>
Soukromá klinika. Místo, kam se můžete objednat třeba na 14:56 a opravdu vás přesně v tuto dobu usměvavá sestřička pozve do ordinance. Místo, kde můžete během několika málo hodin absolvovat třeba všechna předoperační vyšetření a kam vás po důkladném seznámení se s vaším zdravotním stavem budou pravidelně zvát na preventivní prohlídky. V Česku je takových klinik, které zajistí klientovi komplexní péči, již kolem desítky. Kromě ordinace praktického lékaře, jehož roli někde přebírá přímo internista, zde sídlí i třeba oddělení chirurgie, ortopedie, kardiologie či plastické chirurgie. Laboratoře jsou samozřejmostí - prostě vše nebo téměř vše je "pod jednou střechou". Většina klinik má smlouvy s pojišťovnami. To znamená, že základní péče o klienta (pacienta) je hrazena z veřejného zdravotního pojištění. Klient si kromě některých úkonů, jež nejsou hrazeny z veřejného zdravotního pojištění, může i péči "předplatit". Většinou existují tři druhy paušálních plateb. Za největší sumu, která se může podle druhu kliniky pohybovat kolem jednoho tisíce, ale může stát i 40 tisíc korun, je klientovi poskytnuta péče v největším rozsahu - lékař je k dispozici 24 hodin denně, po telefonické domluvě přijíždí za pacientem domů. Ten, kdo si předplatí nejvyšší paušál, je také podle svého zdravotního stavu pravidelně upozorňován na preventivní prohlídky. Kliniky mají pro případ složitých operací smlouvy s některými nemocnicemi. Lékař tam "svého" klienta vždy doprovází). Chodí k nám i nemajetní Je nasnadě, že klientelu takových zařízení tvoří především manažeři nebo movití podnikatelé. "To ale neznamená, že bychom na naší klinice neošetřili nikoho, kdo nezaplatí," jsou slova ředitele jedné z klinik. "V rámci úkonů hrazených pojišťovnou poskytujeme samozřejmě péči i lidem, kteří možnosti nadstandardu nevyužijí," vysvětluje ředitel jedné ze soukromých klinik, který si nepřeje být jmenován. Stejně jako v každém jiném zdravotnickém zařízení, i zde je, pokud je to potřeba, poskytnuta život zachraňující péče. V rámci nadstandardu je možné na některých soukromých klinikách předplatit si tzv. rodinného lékaře. Jak název napovídá, přebírá takový lékař i komplexní péči o děti, a to většinou od 15 let. Kromě možnosti nadstandardní péče zahrnuje systém půlročních nebo ročních paušálních plateb také množství různých slev. Ty mohou klienti uplatnit například při očkování. Stálým klientům jsou slevy poskytovány také například při pobytu v relaxačním, rehabilitačním nebo fitness centru.
</TEXT>
</DOC>
<DOC>
<DOCID>LN-20020604093</DOCID>
<DOCNO>LN-20020604093</DOCNO>
<DATE>06/04/02</DATE>
<TITLE>
MUDr. Marie BENCOVÁ, praktická lékařka pro dospělé, Loučovice
</TITLE>
<TEXT>
1. Lékařské potvrzení k řidičskému průkazu 200,-Kč
2. Vstupní a výstupní prohlídka 200,-Kč
3. Osobní konzultace mimo ordinační hodiny - neprovádí se (příp. zdarma)
4. Odběr krve a vyšetření krevní skupiny na žádost pacienta 50,Kč
5. Vyšetření na zbrojní pas 200, Kč
MUDr. Alena DLOUHÁ, praktická lékařka, Liberec - Městečko
1. Lékařské potvrzení k řidičskému průkazu - 250,-Kč (nad 60 let 100,-Kč)
2. Vstupní a výstupní prohlídka 250,-Kč
3. Osobní konzultace mimo ordinační hodiny - neprobíhá, zatím není zájem
4. Odběr krve a vyšetření krevní skupiny na žádost pacienta bezplatně
5. Vyšetření na zbrojní pas - 100, Kč
MUDr. Ivo MRÁZ, praktický lékař pro dospělé, Praha
1. Lékařské potvrzení k řidičskému průkazu - 50, Kč/10 minut
2. Vstupní a výstupní prohlídka 400,-Kč/hod.
3. Osobní konzultace mimo ordinační hodiny - zatím se neprovádí
4. Odběr krve a vyšetření krevní skupiny na žádost pacienta 400,-Kč/hod.
5. Vyšetření na zbrojní pas - 400, Kč/hod.
MUDr. Pavla ŠULLOVÁ, praktická lékařka pro dospělé, Praha
1. Lékařské potvrzení k řidičskému průkazu - 300,-Kč (rozšíření, povinné prohlídky 150,-Kč)
2. Vstupní a výstupní prohlídka pokud nehradí zaměstnavatel, dle rozsahu vyšetření do 300,Kč
3. Konzultace mimo ordinační hodiny - nehradí se
4. Odběr krve a vyšetření krevní skupiny na žádost pacienta nehradí se
5. Vyšetření na zbrojní pas - 600, Kč (vyšetření pro sportovní účely 200,-Kč)
</TEXT>
</DOC>
<DOC>
<DOCID>LN-20020604094</DOCID>
<DOCNO>LN-20020604094</DOCNO>
<DATE>06/04/02</DATE>
<TITLE>
Lidové noviny přinášejí seznam orientačních cen nadstandardní lékařské péče. Za základ přehledu byl použit seznam výkonů nehrazených z veřejného pojištění, který vydala Česká lékařská komora. Ceny byly doplněny na základě průzkumu LN u jednotlivých lékařů.
</TITLE>
<HEADING>
ceny za výkony, které může dělat každý lékař
</HEADING>
<TEXT>
* Administrativní výkon vyžádaný pacientem nebo jinou fyzickou či právnickou osobou se souhlasem pacienta a nesouvisející s léčebně preventivní péčí 100 až 150 Kč/15 minut
* Vstupní a výstupní prohlídka při práci na rizikovém pracovišti (hradí zaměstnavatel) 200 až 400 Kč
* Vyšetření či ošetření mimo stanovené ordinační hodiny na výslovné přání pacienta (pacient nehradí poskytnutou zdravotní péči, ale možnost přístupu k lékaři mimo ordinační hodiny - výše odměny musí být dohodnuta předem) 300 až 500 Kč/hod
* Návštěva lékaře u pacienta doma za účelem vyšetření či ošetření na výslovnou žádost pacienta, a to pouze u odborností, u kterých není návštěvní služba hrazena ze zdravotního pojištění. 300 až 400 Kč
* Poradenská činnost v problematice nemající přímou souvislost se zdravotním stavem nemocného 250 až 300 Kč/30 minut
* Přítomnost lékaře u výkonu, který provádí jiný ošetřující lékař, pokud si přítomnost lékaře u tohoto výkonu výslovně vyžádal pacient a tato není hrazena ze zdravotního pojištění 100 až 150 Kč/30 minut
* Telefonická konzultace (mimo ordinační hodiny a na soukromou linku lékaře) 150 až 200 Kč/10 minut
* Konzultace po internetu 10 Kč/minutu, minimálně 50 Kč
* Vyšetření a vydání potvrzení o zdravotním stavu 200 až 300 Kč
* Výpis z dokumentace na žádost nemocného a pro jeho osobní potřebu 90 až 150 Kč
* Vyplnění "Návrhu na lázeňskou péči..." u samoplátce (v případě, že lázeňská léčba není nutná) 250 až 350 Kč
* Vyšetření na žádost fyzické osoby nesouvisející s léčebně preventivní péčí 150 až 250 Kč/30 minut
* Analýza a posouzení zdravotnické dokumentace z jiných zdravotnických zařízení prováděné na žádost pacienta a jiným než ošetřujícím lékařem, kterého si pacient sám zvolil 150 až 300 Kč/30 minut
* Zjištění stavu hospitalizovaného pacienta ambulantním lékařem na žádost zákonného zástupce či příbuzných (a se souhlasem pacienta) 200 až 300 Kč/30 minut
* Aplikace jedné náušnice 150 až 200 Kč
* Posouzení bodového ohodnocení bolestného a ztížení uplatnění 200 až 300 Kč
* Odběr krve a vyšetření krevní skupiny na žádost pacienta 100 až 250 Kč
* Vyplňování cizojazyčných dotazníků 300 kč, za každých dalších 15 minut 100 Kč
* Vystavení zprávy v cizím jazyce 300 kč, za každých dalších 15 minut 100 Kč
* Osobní konzultace mimo ordinační hodiny na žádost pacienta 100 až 300 Kč
* Klinické vyšetření a odběr krve na alkohol na žádost pacienta 250 až 350 Kč
* Konzultace rodinných, pracovních či sociálních problémů 100 až 400 Kč
ceny u praktického lékaře pro dospělé
* Vyšetření nutné k posouzení způsobilosti k určité činnosti (řidičský průkaz, zbrojní průkaz apod.) 250 až 600 Kč
* Vystavení duplikátu očkovacího průkazu na žádost pacienta 150 až 200 Kč
</TEXT>
<HEADING>
ceny u praktického lékaře pro děti a dorost
</HEADING>
<TEXT>
* Vystavení duplikátu očkovacího průkazu na žádost pacienta 100 až 200 Kč * Vyšetření potřebné k vydání doporučení rekreace mimo období prázdnin 50 až 100 Kč * Vyšetření potřebné k lékařskému doporučení v rámci řízení o osvojení 200 až 300 Kč * Vyšetření před nástupem do MŠ 100 až 120 Kč * Lékařské potvrzení do dětského tábora 100 až 130 Kč
ceny u internisty
* Stanovení stresového (anaerobního) prahu zdravých osob od 100 Kč
* Edukace o životosprávě a dietních pokynech u endokrinologických nemocných nad rámec poučení o zdravotním stavu a potřebných výkonech od 100 Kč
* Vyšetření pohybového systému včetně svalových dysbalancí 110 až 200 Kč
* Vyhodnocení stravovacího režimu - kvantita a kvalita přijímaných živin, vitaminů a škodlivin ve stravě včetně zhodnocení rizika ICHS u zdravých osob 360 až 500 Kč/hod
* Vyšetření variability srdeční frekvence u zdravých osob od 100 Kč
* Tělovýchovně lékařské vyšetření při specifické zátěži v terénu či na pracovišti, telemetrické sledování TF, TK a EKG křivky u zdravých osob od 100 Kč
* Submaximální vyšetření na bicyklovém ergometru nebo běhátku - orientační stanovení aerobní zdatnosti W170 u zdravých osob od 400 Kč
* Spiroergometrie do maxima na bicyklovém ergometru nebo běhátku u zdravých osob 600 až 1 600 Kč
* Pacientem vyžádané zhodnocení výkonnosti dechového aparátu bez zdravotní indikace (například u sportovců) 120 až 300 Kč
* Pacientem vyžádaná krátkodobá kyslíková terapie, která však není indikovaná ze zdravotních důvodů. 25 až 50 Kč/5 minut
* Rehabilitace kardiaků, fáze III - IV od 100 Kč
* Flackův test ke zjištění reakce krevního oběhu na zvýšení nitrohrudního tlaku při silových sportech u zdravých osob od 60 Kč
* Doporučení vhodné pohybové aktivity u zdravých osob 150 až 300 kč/30 minut
* Diving reflex - zjištění reakce kardiovaskulárního systému na podráždění chladových receptorů a odhalení skrytých arytmií u rizikových sportů u zdravých osob od 100 Kč
* Antropometrické vyšetření - u zdravých osob 300 Kč/30 minut
* Ortoklinostatický test k posouzení reaktivity vegetativního nervového systému u zdravých osob od 100 Kč
</TEXT>
<HEADING>
ceny lázeňských procedur
</HEADING>
<TEXT>
* Termo či kryoterapie 50 až 80 Kč/jeden zákrok * Akupunktura 200 až 400 Kč * Léčba nízkoenergetickými lasery 50 až 250 Kč/10 minut * Masáže 150 až 300 Kč
ceny na infekčním oddělení
* Vyšetření infektologem na vlastní žádost (např. před cestou do zahraničí) 200 až 350 Kč
* Poradenská činnost o epidemiologické situaci v ČR i jinde od 300 Kč/30 minut
* Nadstandardní aktivní i pasivní imunizace a profylaxe (u cestovatelů, uživatelů drog a dalších rizikových skupin) 100 až 200 Kč
</TEXT>
<HEADING>
ceny na pracovišti lékařské genetiky
</HEADING>
<TEXT>
* Stanovení karyotypu plodu STATIM FISH metodou bez genetické indikace od 18 000 K č * Genetické vyšetření dárců gamet (hradí příjemce nebo IVF centrum) zdarma * Genetické vyšetření u příbuzenských sňatků - zátěžové testy od 500 Kč * Prenatální stanovení karyotypu plodu bez genetické indikace od 5 000 Kč * Stanovení otcovství 12 000 Kč * Stanovení pohlaví plodu ultrazvukem na přání rodičů (bez genetické indikace) 250 až 350 Kč * Stanovení pohlaví u sportovců od 4 500 Kč * STATIM vyšetření karyotypu před IVF od 4 500 Kč
</TEXT>
<HEADING>
ceny u sexuologa
</HEADING>
<TEXT>
* Vyšetření a kryokonzervace ejakulátu na přání pacienta (bez medicínské indikace), zahrnuje též smluvní částku za uchovávání vzorků ve spermatobance 2000 Kč
* Anonymní konzultace o sexuálních problémech 220 až 500 Kč/30 minut
* Anonymní vyšetření sexuálních reakcí 250 až 500 Kč/30 minut
ceny v pracovním lékařství
* Genetický screening vč. imunologického vyšetření pracovníků nastupujících do rizika karcinogenních látek 300 až 500 Kč/30 minut
* Ve spolupráci s fyzioterapeuty, po zhodnocení druhu zátěže, navržení kompenzačního cvičení na pracovišti a pro rehabilitaci pracovníků dle vybavení ordinace
* Vypracování posudků na jednorázové odškodnění při nemoci z povolání 280 až 400 Kč
* Rozbory zdravotního stavu kolektivů (profesí), rozbory nemocnosti vzhledem k působení jednotlivých faktorů pracovních podmínek od 400 Kč
* Pracovně-lékařská péče na závodech, která není hrazena ze zdrav. pojištění od 500 Kč
* Posouzení zdravotního stavu pracovníků vystavených duševní zátěži z hlediska možného poškození zdravotního stavu od 500 Kč
* Poradny podpory zdraví v oblasti pracovní v souvislosti s živ. stylem od 500 Kč za hod.
* Expertizní činnost - pracovně-lékařské posuzování pracovních činností z pohledu toxikologie, fyziologie práce, psychologie práce, fyzikálních faktorů, obecně působení škodlivých faktorů a jejich vliv na zdraví a doporučení návrhů na preventivní opatření 260 až 600 Kč
* Analýza zdravotních rizik na pracovišti a zhodnocení profesí do kategorií 190 až 260 Kč
* Posouzení zdravotního stavu osob při výjezdu do klimaticky a epidemiologicky náročných oblastí, jejich instruktáž a ev. návrh profylaktické léčby malárie 250 až 320 Kč
* Ve spolupráci s ergoterapeuty, po zhodnocení pracovních míst a jejich vlivu na zdraví, navržení ergonomického uspořádání pracovních míst, event. strojů 260 až 400 Kč
</TEXT>
<HEADING>
ceny u kožního lékaře
</HEADING>
<TEXT>
* Odstranění pigmentací laserem od 1 500 Kč * Epilace laserem 1 000 až 7 000 Kč * Vyhlazování vrásek kolagenem 1 implantát 7 000 až 9 000 Kč * Určení fototypu 90 až 200 Kč * Použití biostimulačního laseru od 200 Kč/10 minut * Odstranění tetováže laserem 600 až 800 Kč/1 cm 2 * Odstranění rozšířených žilek cévním laserem 500 až 2 000 Kč * Vyhlazování vrásek laserem 4 000 až 7 200 Kč * Odstranění malých kožních lézí laserem od 250 Kč/30 minut * Odstranění jizev laserem 500 Kč/1 cm 2 * Nástřiky křečových žil 4 000 až 8 000 Kč * Léčba celulitidy - presoterapie 220 až 300 Kč/hod * Kryalizace (zmrazení) sněhem kyseliny uhličité 50 až 150 Kč * Kryalizace (zmrazení) dusíkem 50 až 150 Kč * Kosmetologická poradna od 200 Kč * Excise kůže rotačním průbojníkem 280 až 360 Kč * Elektrokaustika a diatermokoagulace drobných kožních lézí od 150 Kč/1 zákrok * Depilace studeným voskem od 40 Kč/dle velikosti plochy * Čištění pleti postižené akné s přiložením masky od 380 Kč * Peeling kyselinou glykolovou k odstranění vrásek, pigmentací a akné 600 až 900 Kč
ceny na chirurgii
* Tumescenční liposukce 10 000 až 15 000 Kč
* Odstranění kosmeticky nevhodné kožní léze, které však není nutné ze zdravotních důvodů 150 až 350 Kč
</TEXT>
<HEADING>
ceny u gynekologa
</HEADING>
<TEXT>
* Jednorázová postkoitální antikoncepce včetně úhrady léku 90 až 300 Kč * Aplikace depotní antikoncepce i. m. (např. DepoProvera) včetně úhrady léku od 120 Kč * Aplikace depotní hormonální substituce gestagenní (např. DepoProvera) od 100 Kč * Návštěva privátního gynekologa u lůžka hospitalizované pacientky na její vyžádání, případně přítomnost u porodu 800 až 1500 Kč * Odstranění depotní antikoncepce s. c. (např. Norplant) od 200 Kč * Videozáznam plodu 280 až 350 Kč (+ cena kazety) * Zavedení depotní antikoncepce s. c. (např. Norplant) od 500 Kč * Vyžádaný snímek z ultrazvukového vyšetření plodu 50 až 90 Kč * Aplikace depotní hormonální substituce estrogenní (např. Riselle) od 120 Kč * Vstupní prohlídka do zaměstnání (hradí zaměstnavatel) 200 až 350 Kč * Předpis léků k oddálení menses na žádost ženy 40 až 90 Kč * Určení pohlaví plodu ultrazvukem na žádost rodičů 280 až 350 Kč * Těhotenský test na žádost pacientky 140 až 200 kč * Spermiogram a vyšetření partnera v neplodném páru na žádost pacientky od 400 Kč * Sepsání žádosti k přerušení těhotenství (včetně vyšetření) 300 až 320 Kč
</TEXT>
<HEADING>
ceny na ušním, nosním a krčním oddělení
</HEADING>
<TEXT>
* Odstranění kosmeticky nevhodné kožní léze v zájmové oblasti ORL (a lézi není třeba odstranit ze zdravotní indikace) od 100 Kč
* Orientační vestibulární vyšetření pro práci ve výškách na žádost pacienta od 250 Kč
* Tympanometrie při vyšetření potřebném k provozování rizikových sportů od 250 Kč
* Některé plastické výkony v ORL oblasti od 100 Kč
* Audiometrie před vstupem do rizika hluku a při odchodu z tohoto rizikového pracoviště (hradí zaměstnavatel úhradu lze řešit smlouvou se zaměstnavatelem či platbou vyšetřovaného, která mu je poté zaměstnavatelem refundována) 220 až 380 Kč
* Audiometrie při vyšetření potřebném k provozování rizikových sportů od 250 Kč
* Konzultace při léčbě chrápání 300 až 500 Kč
ceny u očního lékaře
* Refrakční operace od 15 000 do 19 000 Kč/jedno oko
* Vyšetření oftalmologem potřebné k žádosti o řidičský průkaz 200 až 250 Kč
* Vyšetření na zbrojní pas, parašutismus, paragliding, bezmotorové létání apod. od 250 Kč
* Operace z čistě kosmetických důvodů - malé veruky (bradavičky), papilomky, milia, cystičky bez šití od 600 Kč
* Aplikace kontaktních čoček 200 až 300 Kč
* Plastické operace na víčkách bez omezení jejich funkce a bez nebezpečí maligního zvratu od 1 000 Kč
* Operace pouze z kosmetických důvodů - větší veruky, xantelazmata apod. se šitím - aplikace anestetika od 600 Kč + cena anestetika
ceny v biochemické laboratoři
* Toxikologická vyšetření pro potřeby podniků od 400 Kč
* Konzultace výsledků na žádost pacienta či jeho zákonného zástupce nad rámec poučení o povaze onemocnění a potřebných výkonech od 250 Kč
* Vyšetření nemocného dle jeho žádosti, které není hrazeno z veřejného zdravotního pojištění (např. parametry lipidového metabolismu, homocystein, glukóza apod.) 200 až 400 Kč
</TEXT>
</DOC>
<DOC>
<DOCID>LN-20020604095</DOCID>
<DOCNO>LN-20020604095</DOCNO>
<DATE>06/04/02</DATE>
<TITLE>
Trend investovat do pěkného chrupu více peněz se už pozvolna začíná projevovat i u nás. Nabídka stomatologických služeb je v současnosti velmi široká, existují nové materiály a technologie. Zdravotní pojišťovny sice hradí základní péči, ale za kvalitnější materiály a náročnější zákroky se musí doplácet. A částky nejsou zrovna zanedbatelné. V zubních ordinacích, které nemají smlouvu s pojišťovnou, je placení samozřejmostí. Pokud požadujete "nadstandard", zaplatíte tisíce korun i u lékaře, který má smlouvu s pojišťovnou.
</TITLE>
<HEADING>
Prevence, prevence a zase prevence
</HEADING>
<TEXT>
Dvě preventivní prohlídky ročně jsou hrazeny z veřejného zdravotního pojištění. Dvakrát do roka by měli rodiče navštívit s dítětem stomatologa. Preventivní prohlídka zahrnuje kompletní vyšetření chrupu, diagnostikování případných onemocnění a návrh na jejich řešení. Patří do ní i instruktáž správného čištění chrupu. Stejně jako jinde, i ve stomatologii se prevence vyplatí - případná následná péče a léčení pacienta stojí mnohem víc. Nejčastěji se u zubaře platí za "bílé" plomby, korunky nebo i stálá rovnátka. Za implantáty, nahrazující chybějící zuby, můžete zaplatit až 15 tisíc korun. Jednotlivé zubní ordinace si ceny stanovují samy. Do konečných cen se promítají náklady na jejich provoz, spotřeba materiálu, amortizace přístrojů. Pokud tedy navštívíte ordinaci, kde je luxusnější prostředí, počítejte s tím, že budete platit více.
Ceny za nadstandardní výkony u zubaře
Porada - krátká konzultace s pacientem 0 až 210 Kč
Výplň z dózovaného amalgámu - jednoplošková 192 až 206 Kč dvouplošková 260 až 306 Kč tříplošková 391 až 406 Kč
Fotokompozitní výplň - jedna ploška 262 až 350 Kč dvě plošky 362 až 410 Kč tři plošky 455 až 480 Kč
Kořenová nástavba - jeden kanálek 240 až 550 Kč
Korunka fasetovaná 870 Kč až 1 020 (+ cena použitého kovu)
Korunka kovokeramická 1 700 až 1 950 (+ cena kovu)
Člen můstku kovokeramický 780 až 850 Kč (+ cena kovu)
Skeletové náhrady (2 až 8 zubů) horní 1 067 až 2 400 Kč dolní 1 081 až 2 400 Kč
Bělení zubů gelem - obě čelisti 2 000 až 3 000 Kč
Bělení zubů laserem - jedna čelist 1 300 až 2 000 Kč
Odstranění zubního kamene (nad rámec pravidelné prohlídky) 180 až 250 Kč
Totální protéza (14 zubů) 7 900 až 10 000 Kč
Pramen: LN
</TEXT>
</DOC>
<DOC>
<DOCID>LN-20020604096</DOCID>
<DOCNO>LN-20020604096</DOCNO>
<DATE>06/04/02</DATE>
<TITLE>
Jste nespokojena s tvarem svého nosu? Jste Asiatka a chcete vypadat evropsky? Jste obézní muž a rád byste se zbavil nadbytečného tuku? Můžete se dát celí předělat - jen musíte mít dostatek peněz.
</TITLE>
<TEXT>
Ordinace plastické chirurgie najdeme v nemocnicích, na soukromých klinikách, ale i jako samostatná malá pracoviště s operačním sálkem. V těch pracuje pouze lékař a sestra - instrumentářka. Klientelu tvoří většinou ženy, věk se pohybuje mezi dvaceti a padesáti lety. V poslední době ale přibývá i mužů, kteří investují do hezčí postavy či vizáže. Některé kliniky mají v nabídce provedení gynekomastie. To je zbytnění prsou u mužů. Zákrok přijde zájemce na zhruba 12 tisíc korun. Malé zákroky, jako třeba odstranění pihy nebo mateřského znaménka, trvají kolem dvaceti minut. Odstraněná tkáň je automaticky odesílána do laboratoře pro kontrolu, zda se nejedná o zhoubné bujení. "Několik počínajících zhoubných nádorů se mi již za několik let praxe odhalit podařilo," říká MUDr. Miroslav Krejča z Pamela Medical Center v Praze.
</TEXT>
<HEADING>
Pořiďte si celoroční make-up
</HEADING>
<TEXT>
V posledních letech stoupá poptávka po tzv. permanentním make-upu. Za cenu kolem deseti tisíc vstáváte pak každé ráno s perfektně upraveným obličejem po dobu několika let. Pak je zapotřebí make-up obnovit. Hitem poslední doby se také stalo vyhlazování vrásek derivátem "klobásového jedu" botulotoxinu. Tato metoda se u nás začala používat před několika lety. Její omezení tkví v tom, že působí jen na mimické vrásky - tedy ty, jež se objevují třeba při smíchu. Na vrásky statické, které přibývají s věkem, botulotoxin nepůsobí. Zákrok trvá několik minut a je téměř bezbolestný. Výsledek se objeví nejpozději do týdne a trvá téměř rok. Stejně jako permanentní make-up je potřeba aplikaci botulotoxinu opakovat, každý další zákrok ale "vydrží" o něco déle. Pokud jde o operaci "ve větším stylu", jakou je například liposukce, změna tvaru nosu či modelace prsou, nesmí na sále chybět odborník - anesteziolog. Ten během operace, která trvá i několik hodin a samozřejmě probíhá v celkové anestezii, kontroluje životní funkce klientky či klienta.
</TEXT>
<HEADING>
Plastická operace jako dárek
</HEADING>
<TEXT>
Co se týká změny tvaru postavy, jsou možnosti moderní plastické chirurgie téměř bez hranic. Lékaři dokážou s přehledem uspokojit i nejnáročnější zákaznici nebo zákazníka. Nejčastěji se provádí modelace ňader, u mladých dívek jejich zvětšování, následuje liposukce - odsátí přebytečného tuku. Do ordinací přichází stále větší množství starších žen, většinou podnikatelek. Mohou si dovolit i finančně velmi náročné operace. Často je podstupují jen kvůli sobě nebo partnerovi, výjimkou samozřejmě nejsou ani důvody pracovní. Do módy přichází novinka - pokud chcete být opravdu "in", zaplaťte plastickou operaci partnerovi či partnerce - vhodnou příležitostí je například výročí svatby nebo "kulaté" narozeniny. Některá pracoviště nabízejí klientům opravdu komplexní péči. Nabízejí možnost vyzvednutí vozem (i s řidičem) či doprovod při nakupování včetně toho, že klientům poskytne automobil. Půl dne takové služby stojí kolem jednoho tisíce korun. Je také možné si individuálně domluvit pobyt v hotelu s lékařským dohledem.
</TEXT>
<HEADING>
Ceník výkonů plastické chirurgie
</HEADING>
<TEXT>
* Úvodní konzultace 300 Kč/30 minut * Excize (vyříznutí) znamének obličej a krk od 600 Kč trup a končetiny od 400 Kč * Permanentní make-up obočí 2 000 až 2 500 Kč oční linky 2 200 až 2 600 Kč jen horní oční linky 1 500 až 1 900 Kč jen dolní oční linky 1 300 až 1 800 Kč kontury rtů 2 400 až 2 800 Kč celé rty 3 500 až 4 500 Kč * Operace obličeje a krku 14 000 až 25 000 Kč * Lifing čela a obočí 10 000 až 15 000 Kč * Liposukce podbradku 4 800 až 5 300 Kč * Operace horních víček 5 000 až 10 000 Kč * Operace dolních víček 5 000 až 10 000 Kč * Operace měkkých částí nosu 7 800 až 12 000 Kč * Operace "měkkého" a "tvrdého" nosu 18 000 až 20 000 Kč * Operace nosu po úrazu až 17 000 Kč * Operace odstálých boltců 8 000 až 12 000 Kč, u dětí od 6 000 Kč * Rozšíření červeně rtu od 7 000 Kč * Aplikace botulotoxinu vrásky mezi obočím 2 600 až 4 200 Kč vrásky mezi obočím a na čele 3 400 až 5 800 Kč vějířky vrásek u zevního koutku očí 2 800 až 4 500 Kč všechny uvedené oblasti 6 000 až 12 000 Kč * Kolagenové injekce 2 500 až 3 300 Kč * Modelace brady od 7 000 Kč * Korekce jizev od 500 Kč/1 cm 2 * Transplantace vlasů od 100 Kč/sazenice (+ od 2 000 za anestezii) * Operace prsu: modelace: 1 800 až 22 000 Kč modelace s implantáty (zvětšení) 28 000 až 33 000 Kč modelace se zmenšením 25 000 až 31 000 Kč gynekomastie (změna tvaru prsů u mužů) od 9 900 Kč * Plastika břišní stěny celé břicho od 18 000 Kč miniplastika od 9 000 Kč * Liposukce: břicho od 9 900 Kč zevní stehna od 11 000 Kč vnitřní stehna od 10 000 Kč boky od 10 000 Kč kolena od 8 900 Kč (při současném zákroku na více oblastech se ceny snižují) * Hospitalizace po zákroku od 600 Kč/den
Pramen: LN
</TEXT>
</DOC>
<DOC>
<DOCID>LN-20020604097</DOCID>
<DOCNO>LN-20020604097</DOCNO>
<DATE>06/04/02</DATE>
<TITLE>
Pod jednou střechou je soustředěno několik pracovišt na klinice GHC. Veškeré výkony jsou tu hrazeny přímo, zdejší lékaři nemají uzavřenou smlouvu se zdravotními pojišťovnami.
</TITLE>
<TEXT>
Uprostřed Prahy, několik kroků od Václavského náměstí, stojí špičkově vybavená soukromá klinika GHC (Global Healthcare Centrum). Na klinice pracuje v současné době padesát zaměstnanců. Klienti tohoto zařízení jsou většinou velmi pracovně vytížení lidé. Protože klinika nemá smlouvu s žádnou pojišťovnou, hradí se všechny výkony a zákroky přímo. Hned první, šestihodinová vstupní prohlídka (tzv. komplexní screening) přijde na 45 tisíc korun. Screening zaujímá významné místo při zjišťování příčin únavového syndromu či předcházení nemocem. Pokud nemáte dostatek paněz a chcete se nechat na klinice léčit či vyšetřovat, můžete si půjčit. GHC klinika nabízí spolu s Komerční bankou zvýhodněné možnosti získání úvěru. Půjčku je možné vyřídit rovnou na klinice. Banka pak za vás uhradí potřebnou péči.
</TEXT>
<HEADING>
Největší je interna
</HEADING>
<TEXT>
Nejdůležitější a největší složku kliniky GHC tvoří interní oddělení. Dokonalá diagnostická technika umožňuje přesné určení aktuálního zdravotního stavu a jeho změn v průběhu léčby. Interní oddělení má také lůžkovou část, jednotku intenzivní péče a fyzioterapeutické oddělení. Snahou personálu je především ušetřit klientův čas. Proto ji oceňují především lidé (manažeři, politici), pro které je dlouhodobý pobyt v nemocnici nepřijatelný. Na klinice se nabízejí i další, méně obvyklé služby. Mezi ně patří léčba kyslíkem (ozonoterapie). Při ní dochází k dokonalému a stoprocentnímu prokysličení organismu a jeho následné regeneraci. Programy zdravotní péče jsou rozděleny do dvou skupin: business class a manager class. Program Business class je "ušitý na tělo" řídícím pracovníkům. Po vyhodnocení vstupní prohlídky je klientovi předán návrh na eventuální léčbu. Kromě toho klient dvakrát ročně absolvuje revitalizační a kompenzační program - samozřejmě s maximálním ohledem na jeho nabitý program pracovní. Vrcholoví pracovníci managementu musejí být stále v dobré psychické i fyzické kondici. Právě pro ně je připraven program Manager class. Skladba služeb je pro ně upravena tak, aby měli možnost čelit mimořádným okolnostem a dlouhotrvajícímu zatížení. Tento program využívá celá řada významných osobností ze světa politiky a hospodářství. V rámci dohody s ošetřujícím lékařem lze program využít i pro rodinné příslušníky.
Nejdůležitější a největší složku kliniky GHC tvoří interní oddělení. Dokonalá diagnostická technika umožňuje přesné určení aktuálního zdravotního stavu a jeho změn v průběhu léčby. Interní oddělení má také lůžkovou část, jednotku intenzivní péče a fyzioterapeutické oddělení. Snahou personálu je především ušetřit klientův čas. Proto ji oceňují především lidé (manažeři, politici), pro které je dlouhodobý pobyt v nemocnici nepřijatelný. Na klinice se nabízejí i další, méně obvyklé služby. Mezi ně patří léčba kyslíkem (ozonoterapie). Při ní dochází k dokonalému a stoprocentnímu prokysličení organismu a jeho následné regeneraci. Programy zdravotní péče jsou rozděleny do dvou skupin: business class a manager class. Program Business class je "ušitý na tělo" řídícím pracovníkům. Po vyhodnocení vstupní prohlídky je klientovi předán návrh na eventuální léčbu. Kromě toho klient dvakrát ročně absolvuje revitalizační a kompenzační program - samozřejmě s maximálním ohledem na jeho nabitý program pracovní. Vrcholoví pracovníci managementu musejí být stále v dobré psychické i fyzické kondici. Právě pro ně je připraven program Manager class. Skladba služeb je pro ně upravena tak, aby měli možnost čelit mimořádným okolnostem a dlouhotrvajícímu zatížení. Tento program využívá celá řada významných osobností ze světa politiky a hospodářství. V rámci dohody s ošetřujícím lékařem lze program využít i pro rodinné příslušníky.
</TEXT>
</DOC>
<DOC>
<DOCID>LN-20020604098</DOCID>
<DOCNO>LN-20020604098</DOCNO>
<DATE>06/04/02</DATE>
<TITLE>
Elektrická svítidla jsou dražší, ale mají delší životnost * Instalaci solárních lamp zvládne každý
</TITLE>
<TEXT>
Blíží se léto a v nadcházejících dnech už bude možné trávit na zahradě i večery. Zahradní osvětlení vám umožní posedět venku i dlouho po setmění a navíc vám vytvoří příjemnou atmosféru. Jaké zahradní osvětlení zvolit a na kolik vás přijde, se dočtete v následující příloze.
"Právě v těchto měsících je o venkovní osvětlení největší zájem. Oteplilo se a lidé chtějí na svých zahradách trávit co nejvíce času," říká Radek Kovařík, majitel firmy KoJi, která se prodejem zahradního osvětlení zabývá, s tím, že díky venkovním lampám je možné pobývat na zahradě i po setmění. Klienti, kteří se rozhodnou pořídit si venkovní svítidla, mohou zvolit lampy napájené elektrickou energií, které jsou buď připojené na síťové napětí s přívodem 220 V, nebo nízkonapěťové s transformátorem a napětím 24 V. "Záleží jen na zákazníkovi, pro které se rozhodne. Nízkonapěťové nevydá tolik světla. Kabel je v podstatě možné vést po trávníku. Kdyby však došlo k jeho přeseknutí třeba při sečení trávy, nikomu se nic nestane," míní Pavel Janíček, majitel firmy Fire-Lux, která zahradní lampy vyrábí a prodává. Vysokonapěťové osvětlení vydá světla více. Kabel je však nutné vést zhruba 50 až 70 centimetrů pod zemí. Při volbě svítidel si můžete vybrat mezi plastem a hliníkem (nejnákladnější je osvětlení z nerezu). "Za nejlevnější plastová zaplatíte okolo 200 korun. Ty ale dlouho nevydrží. Kvalitnější plast přijde na 400 korun," uvádí Janíček. Podstatně delší životnost má podle něj hliník. Cena hliníkového osvětlení z dovozu z Číny se pohybuje od 300 do 500 korun. Evropské výrobky přijdou na 700 až 2000 korun.
</TEXT>
<HEADING>
Hliník je dražší než plast, ale vydrží déle
</HEADING>
<TEXT>
Nevýhodou plastových lamp je křehkost tohoto materiálu. "V zimě jsou náchylné na praskání," míní Janíček. Hliníková světla mají životnost až 20 let a proti klasickému železu, které časem reziví, a nátěr tak opadává, jsou podstatně méně náročná na údržbu. "Prodejem hliníkových se zabývám už deset let a za tu dobu jsem neslyšel, že by musel někdo z klientů lampy znovu natírat," dodává Janíček. První solární venkovní svítidla se začala v České republice objevovat již před třemi roky. "Nyní získávají u zákazníků stále větší obdiv. Dalo by se říci, že zájem o tento typ osvětlení měsíc od měsíce roste," říká Vilém Měrka, technik z firmy Prosolar, která se prodejem solárních svítidel zabývá. Proč tomu tak je? Výhodou solárních zahradních lamp je především to, že při jejich instalaci nejsou potřeba žádné výkopové práce ani následné úpravy terénu. "Je to velice ekonomické zařízení. Nespotřebovává žádnou elektrickou energii," vysvětluje Měrka s tím, že energie je čerpána ze slunce.
</TEXT>
<HEADING>
Automatické rozsvěcování a zhasínání
</HEADING>
<TEXT>
Solární články během dne zachytí sluneční paprsky a přemění je na elektrickou energii. Ta se ukládá do akumulátorových baterií, které pak podle potřeby večer a v noci napájejí svítidla. Tyto venkovní lampy mají navíc funkci automatického rozsvěcování při západu slunce a samy se vypínají při východu slunce. Pokud nechcete, aby přes noc svítily, je možné je jednoduše vypnout. Doba, po kterou dokážou svítit, závisí na typu použitého světelného zdroje (LED dioda) a na intenzitě a době, po kterou byl solární panel vystaven slunečním paprskům. Za špatného počasí se naakumuluje méně energie, a doba svícení bude kratší. V létě vydrží svítit zhruba 10 až 12 hodin, v zimě až 8 hodin. K některým typům lamp je možné dokoupit speciální dobíječky, které v případě potřeby dodají akumulátoru chybějící energii. K dostání jsou i výkonnější světelné zdroje (5 W), které se vybavují detektory pohybu. Rozsvítí se pouze tehdy, je-li poblíž pohybující se osoba. Sada s šesti lampami přijde zhruba na 1900 korun. Solární panely mohou být zabudovány na vrcholu svítidla nebo se umisťují na zem poblíž lampy. "Instalace je velice jednoduchá, zvládne ji i laik a nezabere více než pět minut," popisuje Měrka s tím, že lampa se jednoduše zabodne do země a solární panel lze umístit až do vzdálenosti pěti metrů od ní. Díky tomu je také sečení trávy na zahradě vybavené solárním osvětlením snadné. Nejbližší okolí lampy upevněné v zemi je nutné dodatečně posekat ruční sekačkou, kdežto solární lampa se vytáhne ze země, prostor se poseká a lampa se vrátí na původní místo. Solární osvětlení má životnost zhruba sto tisíc hodin, což je zhruba 20 let. "Většinou vydrží něco přes deset let. Pak se začne plast, z něhož jsou svítidla vyrobena, rozpadat nebo je nutné vyměnit solární panel," vysvětluje Měrka.
Charakteristika elektrických zahradních lamp
</TEXT>
<HEADING>
* instalaci musí provést odborná firma
</HEADING>
<TEXT>
* nízkonapěťové napájení (24 V) vydává méně světla než vysokonapěťové a musí být vybaveno transformátorem (ten by měl být z bezpečnostních důvodů umístěn v uzavřeném krytém objektu)
* elektrické rozvody u vysokonapěťového napájení (240 V) by měly vést v hloubce zhruba 50 až 70 cm pod povrchem země
* svítidla z plastu stojí zhruba od 200 Kč (kvalitnější od 400 Kč), ale mají kratší životnost a v zimě můžou popraskat
* hliníková vydrží okolo 20 let (bez záruky na barvu), stojí od 300 do 500 Kč (dovoz z Číny) nebo až 2000 Kč (vyrobená v Evropě)
Charakteristika solárních zahradních svítidel
* nepotřebují kabely
* není nutné provádět žádné výkopové práce a následné úpravy terénu
* instalace netrvá více než 5 minut, zvládne ji i laik
* snadná manipulace (například při sečení lze vytáhnout ze země a po dokončení zase vrátit na původní místo)
* žádné výdaje za spotřebu elektrické energie (solární články zachycují sluneční energii a tu přeměňují na energii elektrickou)
* doba, po kterou dokážou svítit: v létě 10 až 12 hodin, v zimě až 8 hodin (závisí na počasí)
* životnost minimálně deset let
</TEXT>
</DOC>
<DOC>
<DOCID>LN-20020604099</DOCID>
<DOCNO>LN-20020604099</DOCNO>
<DATE>06/04/02</DATE>
<TITLE>
Máte rádi víno? A chcete si ty skutečně dobré láhve archivovat? Nebo dokonce toužíte po vlastním vinném sklípku? Postavit takový sklípek, ve kterém by se vínu dařilo, je opravdová věda.
</TITLE>
<TEXT>
První důležitou zásadou při budování vinného sklípku je orientace vchodových dveří podle světových stran. "Určitě by měly směřovat na sever či východ," radí František Jakubík, vinař a majitel sklípku ve Zlechovech u Uherského Hradiště. Podle něj se totiž dveře orientované na jih či západ během dne příliš vyhřejí, což ovlivní i teplotu ve sklípku. Ta by neměla přesáhnout 12 stupňů Celsia. Teplota bílého archivního vína podávaného ke konzumaci by se měla pohybovat mezi 8 až 10 stupni, archivního červeného vína mezi 12 až 14 stupni Celsia. V zadních částech sklepa bývá teplota nižší (zhruba 10 °C) než poblíž vchodu a podobně níže k podlaze je chladněji než ve vyšších místech.
</TEXT>
<HEADING>
Vyšší teploty urychlují zrání vína
</HEADING>
<TEXT>
Podle těchto zásad láhve s vínem skladujeme. "Láhve s bílým vínem tak můžeme uskladnit v nižších policích v zadních částech sklípku, a láhve s červeným vínem zase naopak," říká Jakubík s tím, že tak dosáhneme ideálních teplot vhodných pro archivaci jednotlivých vín. "Pokud je teplota o něco vyšší, než je správné, zraje víno rychleji. Pokud chceme dosáhnout pomalejšího zrání, jsou vhodné nižší teploty," vysvětluje Marek Provazník, který si zařídil vlastní sklípek k archivaci vína pod svým rodinným domkem. Teplota žádného vína by však neměla klesnout pod 8 stupňů Celsia (v láhvi se pak vysráží vinný kámen) a nemělo by docházet k výrazným teplotním výkyvům.
</TEXT>
<HEADING>
Dobrá cirkulace vzduchu zabrání tvorbě plísní
</HEADING>
<TEXT>
Ideální vlhkost vzduchu pro skladování vína by měla být mezi 75 až 80 procenty. V příliš vlhkém prostředí ale vznikají plísně. "Plísně se vytvářejí především tam, kde není pohyb vzduchu," vysvětluje Jakubík. K odstraňování plísní nejsou vhodné žádné chemické přípravky (zvláště je-li víno v bečkách). "Víno má velkou schopnost vstřebávat okolní pachy a vůně. Plísně se proto musejí odstraňovat mechanicky," upozorňuje Jakubík. Podle něj proti vzniku plísní může působit elektrický ventilátor umístěný na strop. Sušší klima zase způsobuje odpařování vína z nádob i z láhví (zvláště s korkovou zátkou). Láhve s vínem musejí být uloženy ve vodorovné poloze, aby byl korek stále zvlhčován. Tím se zabrání vyschnutí a styku vína se vzdušným kyslíkem, který působí na kvalitu nápoje negativně. "Nejvhodnější podlaha ve sklípku je holá zemina bez krytiny. Dlažba narušuje vzlínaní vlhkosti a propouštění chladu ze země," míní Jakubík. Pokud ale chcete podlahu pokrýt dlažbou, je nutné v jednom místě vytvořit alespoň půlmetrovou jímku, z níž bude možné podle potřeby odčerpávat vodu (například kalovým čerpadlem). Výška hlíny nad sklepem by měla být v ideálním případě tři metry. Zamezí se tak většímu kolísání teplot. Ve sklípku je pak průměrná teplota 10 až 11 stupňů Celsia. "Při výšce hlíny osm metrů je ve sklepě stabilní teplota 8 až 9 stupňů Celsia, a to jak v zimě, tak i v létě," popisuje Jakubík. Není-li možné dosáhnout výšky hlíny nad sklípkem aspoň tři metry, je podle Jakubíka vhodné udělat dvojitou klenbu. První se vybuduje z plných cihel, druhá z dutých. Ty se pokládají na hřeben sklepa a vedou pod povrch půdy (do hloubky 80 až 90 centimetrů), kde se pak musejí dobře izolovat proti vlhkosti (pomocí fólie či těžké lepenky) a teplu (polystyrenem nebo skelnou vatou). "Jestliže je sklep málo krytý zeminou, je dobré vysázet nad něj stromy nebo zde postavit pergolu a vysadit k ní vinnou révu či jiné popínavé rostliny," radí Jakubík. Podle něj takové zastínění sníží teplotu nad sklepem o 5 až 7 stupňů Celsia, a uvnitř sklípku se tak zamezí zvýšení teploty během teplých dnů.
</TEXT>
<HEADING>
Jak si ve sklepě zařídit vinotéku
</HEADING>
<TEXT>
Ne každý má možnost postavit svůj vlastní vinný sklípek. Těm, kteří chtějí mít doma prostě jen místnost, kam by si mohli ukládat láhve s vínem k archivaci, postačí i obyčejný sklep. Pokud je v něm ale okno, je nutné ho dobře tepelně odizolovat (například polystyrénem) a zamezit průniku přímého světla, které vínu škodí. "Na škodu jsou samozřejmě také výkyvy teplot," radí Marek Provazník. Pokud nechcete archivovat větší množství lahví, je podle něj dobré pořídit si takzvanou vinnou skříň. "Pracuje v podstatě na principu ledničky," popisuje Provazník. Díky možnosti nastavit požadovanou teplotu lze uvnitř skříně vytvořit teplotní hranice (například ve spodní části 10 stupňů Celsia na skladování bílého vína a v horní části teplotu ideální pro červené víno), které zůstanou stabilní po celý rok. Podle počtu láhví, které chcete archivovat, si vyberete skříň s kapacitou například 50 láhví nebo až 80 láhví. Cena vinné skříně se pohybuje od 10 tisíc až do 50 tisíc korun.
</TEXT>
<HEADING>
Důležitá je průběžná konzumace vína!
</HEADING>
<TEXT>
Dnes už se často používají k zazátkování láhví místo klasických korků umělé hmoty (takzvaný neokorek), které jsou odolné vůči vlhkosti. Jestliže jsou ale láhve zazátkované korkem, je opět dobré dbát na vlhkost vzduchu. "Vyšší vlhkosti můžeme docílit kropením podlahy, nebo ve sklepě rozmístíme nádoby s vodou, z nichž se bude voda odpařovat," dává návod Jakubík. "Ve sklepě by neměly být umístěny žádné přístroje, jako je lednice nebo agregáty a podobně, které mohou vibrovat. To vínu také škodí," upozornil Provazník. Poslední a nejpříjemnější zásadou pro úspěšnou archivaci je průběžné ochutnávání vína. "Každé víno se chová jinak. Průběžnou konzumací zjistíte, zda se s ním něco neděje," dodává Marek Provazník.
5 bodů, důležitých při stavbě vinného sklípku
</TEXT>
<HEADING>
1. vchod
</HEADING>
<TEXT>
měl by být orientován na sever nebo východ (dveře na jižní či západní straně by se přes den příliš vyhřály, což by ovlivnilo i teplotu uvnitř sklípku). Vchodové dveře by měly být dvoje (nejlépe z bukového dřeva), sklípek tak bude lépe izolován.
</TEXT>
<HEADING>
2. výška hlíny nad sklepem
</HEADING>
<TEXT>
alespoň 3 metry (ve skípku tak bude teplota 10 až 11 °C), nejideálnější je výška 8 metrů (v zimě i v létě se udrží stabilní teplota 8 až 9 °C). Jestliže je sklep málo krytý zeminou, je dobré vysázet nad něj stromy nebo postavit pergolu a vysadit k ní vinnou révu (nebo jiné popínavé rostliny). Takové zastínění sníží teplotu nad sklepem o 5 až 7 °C, čímž se během teplých dnů zamezí jeho přehřívání.
</TEXT>
<HEADING>
3. podlaha
</HEADING>
<TEXT>
nejvhodnější je holá zemina bez krytiny (krytina totiž narušuje vzlínání vlhkosti a chladu ze země), pokud použijete dlažbu, je nutné vybudovat v jednom místě jímku (aspoň 0,5 metru hlubokou) do níž se svádí voda (ta se podle potřeby vyčerpává kalovým čerpadlem).
</TEXT>
<HEADING>
4. klenba
</HEADING>
<TEXT>
ideální je dvojitá (a to především je-li výška hlíny nad sklepem menší než tři metry): jedna z plných cihel, druhá klenba z dutých. Duté cihly se vedou přes hřeben střechy do hloubky 80 až 90 centimetrů pod povrch země, kde se musí dobře odizolovat proti vlhkosti (pomocí fólie nebo těžké lepenky) a teplu (polystyrén nebo skelná vata).
</TEXT>
<HEADING>
5. větrání
</HEADING>
<TEXT>
větrací průduchy by měly být jak ve spodních částech sklepa (co nejníže u podlahy), tak i v horních částech (v nejvyšších místech klenutí sklepa), průduchy musí být dobře odizolované. Velmi dobrou cirkulaci vzduchu zajití také klimatizační zařízení (odvětrávání však musí být vyvedeno mimo sklípek, jinak klimatizace nebude plnit svůj účel).
JAKÉ PODMÍNKY BY MĚL SPLŇOVAT VINNÝ SKLÍPEK
* teplota ve sklípku by neměla přesáhnout 12 stupňů Celsia a neměla by klesnout pod 8 stupňů Celsia
* velké teplotní výkyvy vínu škodí, proto by měla být teplota ve sklípku po celý rok stabilní
* ideální vlhkost je mezi 75 a 80 procenty
* sklípek by měl mít jak u země, tak u stropu dobře izolované větrací průduchy, jejichž seřizováním můžeme udržovat ve sklepě stabilní teplotu. K zajištění cirkulace vzduchu lze využít i klimatizační zařízení (odvětrání však musí být vyvedeno mimo místnost).
* ve vlhčích sklepech mohou vznikat plísně, které vínu škodí. Elektrický ventilátor umístěný na stropě může jejich vzniku zabránit (plísně se tvoří především tam, kde není pohyb vzduchu).
* žárovky pro osvícení sklepa by se při svícení neměly zahřívat (tím ovlivní teplotu ve sklepě), používejte proto speciální žárovky nebo zářivky, které zůstávají studené
JAK SI ZAŘÍDIT VINOTÉKU VE SKLEPĚ POD RODINNÝM DOMKEM
* sklepní okna se musí zastínit tak, aby do místnosti nepronikalo přímé světlo, které vínu škodí
* důležité je sklep (především okna a dveře) dobře zaizolovat (např. polystyrenem), aby nedocházelo k velkým teplotním výkyvům
</TEXT>
<HEADING>
* udržujte teplotu zhruba 12 stupňů Celsia
</HEADING>
<TEXT>
* je-li vzduch ve sklepě příliš suchý, můžeme jeho vlhkost zvyšovat kropením podlahy nebo ve sklepě rozestavíme nádoby s vodou
* ve sklepě by neměla být žádná zařízení, která mohou vibrovat (jako jsou lednice, mrazáky, agregáty a podobně)
* pokud nechcete archivovat větší množství lahví, pořiďte si vinnou skříň, která udrží požadovanou teplotu stabilní po celý rok (může mít kapacitu například na 50 nebo až 80 lahví)
</TEXT>
<HEADING>
Co vínu škodí
</HEADING>
<TEXT>
* přímé světlo * výrazné výkyvy teplot (přes 2 stupně Celsia) * příliš suché prostředí (zvláště u vín zátkovaných korkem) * příliš vlhké prostředí (hrozí vznik plísní, ty mohou poškodit etiketu na láhvi)
</TEXT>
<HEADING>
Jak správně láhve s vínem uskladnit
</HEADING>
<TEXT>
* láhve musí být ve vodorovné poloze, aby byl neustále zvlhčován korek (tím se zabrání jeho vyschnutí a styku vína se vzdušným kyslíkem, který působí na kvalitu vína negativně)
* láhve ukládáme do tmavého prostředí
* teplota by neměla přesáhnout 12 stupňů Celsia a klesnout pod 8 stupňů Celsia
* ideálním zařízením pro uskladnění vína je vinná skříň (funguje na principu ledničky), která udrží nastavenou teplotu po celý rok neměnnou
</TEXT>
</DOC>
<DOC>
<DOCID>LN-20020604100</DOCID>
<DOCNO>LN-20020604100</DOCNO>
<DATE>06/04/02</DATE>
<TITLE>
* rozhodčí poprvé ukázali červenou kartu: premiérovou viděl Chorvat Živkovič, další dostali Turci Alpay a Ü. Hakan
</TITLE>
<TEXT>
* chyba sudího znamenala výhru Brazílie nad Tureckem 2:1. Útočník Luizao byl faulován ještě před pokutovým územím, ale korejský sudí nařídil penaltu
* dvěma góly v utkání s Ekvádorem se blýskl italský kanonýr Christian Vieri
</TEXT>
</DOC>
<DOC>
<DOCID>LN-20020604101</DOCID>
<DOCNO>LN-20020604101</DOCNO>
<DATE>06/04/02</DATE>
<TITLE>
Turci se po úvodním utkání skupiny C fotbalového šampionátu zlobili na korejského rozhodčího
</TITLE>
<TEXT>
Brazilští fotbalisté zahráli fanouškům na nervy. Čtyřnásobným mistrům světa vynesl vítězný vstup do šampionátu v duelu s Tureckem až nesprávně nařízený pokutový kop krátce před koncem.
</TEXT>
<HEADING>
Brazílie - Turecko 2:1
</HEADING>
<GEOGRAPHY>ULSAN</GEOGRAPHY>
<TEXT>
Tři minuty minuty před koncem normální hrací doby premiérového zápasu skupiny C mistrovství světa zaplavil celé Turecko vztek, a naopak v Brazílii se začala tančit vítězná samba. Korejský rozhodčí Jung-džo totiž ukázal na značku pokutového kopu, i když obránce Alpay stáhl za dres Luizaa k zemi ještě před hranicí šestnáctky, a Rivaldo střelou k tyči rozhodl o těsné výhře brazilských hvězd. "Ano, musím to říci - je to nespravedlivé," lamentoval turecký kouč Senol Günes. "I z lavičky bylo jasně vidět, že k faulu došlo mimo pokutové území," doplnil náhradník Emre Belözoglu. Křivdu neunesl ještě na trávníku Hakan Ünsal. V přerušené hře napálil míč do Rivalda, který nesportovní čin notně přibarvil teatrálním pádem, a Turek musel jít nedobrovolně ze hřiště. Už pár okamžiků předtím spatřil červenou kartu Alpay, právě za osudové stažení střídajícího Luizaa. Přitom Turci měli nakročeno k velkému triumfu. Ve finiši první části zakroutil nádherně míč za brazilskou obranu maličký Bastürk, dispečer Leverkusenu, a holohlavý Hasan dělovkou notně otřásl sebevědomím soupeře. "Když prohráváte, je to vždycky náročné," přiznal Rivaldo. "Ale já měl důvěru ve spoluhráče pořád," dodal kvapem. Kdo jiný mohl vrátit favorita do zápasu než uzdravený klenot: Ronaldo. Po padesáti minutách si naběhl na Rivaldův centr z levé strany a střelou v pádu srovnal skóre. Krátce nato vyčerpaný Ronaldo odešel vydechovat na lavičku, ale Rivaldo ho v koncovce zastoupil. "Věřím, že lidé v Brazílii jsou spokojení," oddechl si trenér vítězů Felipe Scolari.
ULSAN - Tři minuty minuty před koncem normální hrací doby premiérového zápasu skupiny C mistrovství světa zaplavil celé Turecko vztek, a naopak v Brazílii se začala tančit vítězná samba. Korejský rozhodčí Jung-džo totiž ukázal na značku pokutového kopu, i když obránce Alpay stáhl za dres Luizaa k zemi ještě před hranicí šestnáctky, a Rivaldo střelou k tyči rozhodl o těsné výhře brazilských hvězd. "Ano, musím to říci - je to nespravedlivé," lamentoval turecký kouč Senol Günes. "I z lavičky bylo jasně vidět, že k faulu došlo mimo pokutové území," doplnil náhradník Emre Belözoglu. Křivdu neunesl ještě na trávníku Hakan Ünsal. V přerušené hře napálil míč do Rivalda, který nesportovní čin notně přibarvil teatrálním pádem, a Turek musel jít nedobrovolně ze hřiště. Už pár okamžiků předtím spatřil červenou kartu Alpay, právě za osudové stažení střídajícího Luizaa. Přitom Turci měli nakročeno k velkému triumfu. Ve finiši první části zakroutil nádherně míč za brazilskou obranu maličký Bastürk, dispečer Leverkusenu, a holohlavý Hasan dělovkou notně otřásl sebevědomím soupeře. "Když prohráváte, je to vždycky náročné," přiznal Rivaldo. "Ale já měl důvěru ve spoluhráče pořád," dodal kvapem. Kdo jiný mohl vrátit favorita do zápasu než uzdravený klenot: Ronaldo. Po padesáti minutách si naběhl na Rivaldův centr z levé strany a střelou v pádu srovnal skóre. Krátce nato vyčerpaný Ronaldo odešel vydechovat na lavičku, ale Rivaldo ho v koncovce zastoupil. "Věřím, že lidé v Brazílii jsou spokojení," oddechl si trenér vítězů Felipe Scolari.
</TEXT>
</DOC>
<DOC>
<DOCID>LN-20020604102</DOCID>
<DOCNO>LN-20020604102</DOCNO>
<DATE>06/04/02</DATE>
<TEXT>
Na hru Brazílie jsem se těšil, ale tohle utkání nepatřilo mezi skvosty. Byť byly dobré momenty na obou stranách, dojem pokazily dvě červené karty a nesportovní chování. Taky na obou stranách. Rozhodující penalta nebyla. Faul byl před čtvercem, Luizao upadl na hranici vápna. Červená pro Alpaye ovšem byla na místě. Nesportovní chování v závěru rovněž postrádalo stejný metr. Hakan Ünsal byl po druhé žluté správně vyloučen, ale Rivaldovi bych dal za divadelní pád žlutou a uvažoval bych o červené. V rozhodujících momentech byl rozhodčí nakloněný favoritům. Turci ukázali svou sílu, vedli a Brazilcům toho dlouho moc nedovolovali. Věřím, že postoupí, ale utkání odhalilo jejich slabiny - slabý střed obrany, ztráta koncentrace a nedisciplinovanost.
</TEXT>
</DOC>
<DOC>
<DOCID>LN-20020604103</DOCID>
<DOCNO>LN-20020604103</DOCNO>
<DATE>06/04/02</DATE>
<TITLE>
Christian VIERI, útočník Itálie
</TITLE>
<TEXT>
Kanonýrovi Interu Milán stačilo dvacet minut k tomu, aby dal Ekvádorcům dva góly a rozhodl tak o vydařeném vstupu italských favoritů do turnaje. Soupeře přehrával svou přímočarostí, střílel bez přípravy.
</TEXT>
</DOC>
<DOC>
<DOCID>LN-20020604104</DOCID>
<DOCNO>LN-20020604104</DOCNO>
<DATE>06/04/02</DATE>
<TITLE>
Potíže klíčových hráčů straší fotbalové velmoci. Zprávy o zdraví Zinedina Zidaneho hýbou akciemi francouzské reprezentace, na Davidu Beckhamovi zase leží tíha osudu Anglie.
</TITLE>
<GEOGRAPHY>PRAHA</GEOGRAPHY>
<TEXT>
Britská královna Alžběta II. doporučuje nejzdatnější lékaře v zemi, francouzský prezident i premiér se horlivě pídí po posledních novinkách. Takové věci jako volby nikoho nezajímají. Co se děje? Dvě fotbalové hvězdy, David Beckham a Zinedine Zidane nejsou úplně v pořádku, a tak je pro ně zapotřebí nejlepší péče. Vždyť na nich záleží, jak si povedou jejich týmy na mistrovství světa! Už zahajovací zápas ukázal, jak je důležité míti Zidaneho. Francouzi bez něj podlehli Senegalu 0:1. A Angličané? Účes Irokéza na Beckhamově hlavě se v duelu se Švédy míhal po hřišti jen hodinu. Pak šel opěvovaný středopolař z trávníku. Anglie remizovala 1:1. Beckhama téměř dva měsíce trápila zlomená zánártní kůstka. Jak se blížil start MS, stoupalo v Anglii napětí. Noviny každý den zahltily Beckhamovy fotografie. Proti Švédsku přihrál z rohu na gól a každou jeho přihrávku provázelo publikum obdivným zahučením. Po 64 minutách ale odevzdal kapitánskou pásku útočníku Owenovi a odešel střídat. "Nehrál osm nebo devět týdnů. Bylo by nebezpečné nechat ho na hřišti déle než hodinu," řekl kouč Sven-Göran Eriksson. "Čtyřicet minut si vedl dobře, velmi dobře. Ovšem pak už byl unavený," dodal. Beckham zmizel v kritickém momentu. Pět minut před výměnou Švédové vyrovnali. Beckhamova přítomnost by možná skóre zase otočila. "Jeho střídání nebylo důvodem, proč jsme nevyhráli," reagoval Eriksson. "Je ale jisté, že když odešel, věci nešly k lepšímu," dodal vzápětí. Eriksson se nicméně netají tím, že Beckham bude mnohem důležitější v pátek proti Argentině. "Teď už bude jen lepší a lepší," vyhlásil.
</TEXT>
<HEADING>
Zidane: Francie umí vyhrávat i beze mě
</HEADING>
<TEXT>
V souvislosti se Zidanem, jenž si v posledním přípravném zápase s Koreou poranil stehno, se dokonce mluví o francouzské "obsesi". Zprávy, jak na tom je, zastínily i debaty o víkendových parlamentních volbách. Prezident Jacques Chirac a premiér Jean-Pierre Raffarin nabízejí pomoc a tvrdí, že jakmile Zidane bude hrát, mužstvo půjde nahoru. Zidane je na trénincích pod neustálým dohledem novinářů. Ne-ujdou jim sebemenší pohyb ani grimasa. Ani to, že už sice popobíhá, ale do míče nekopl. O tom, zda nastoupí ve čtvrtek proti Uruguayi, kolují rozporuplné informace. Podle listu Le Parisien se jeho stav rapidně zlepšuje. "Byl bych velmi překvapen, kdybych měl Zidaneho k dispozici. Se zdravím fotbalistů si nemůžete zahrávat," namítl trenér Roger Lemerre. "Tvrdě pracuji, ale pokud nebudu úplně v pořádku, nebudu riskovat," řekl Zidane španělskému deníku Marca. "Francie vyhrála mnoho zápasů i beze mě," dodal. Jen jestli na mistrovství přibude další...
V souvislosti se Zidanem, jenž si v posledním přípravném zápase s Koreou poranil stehno, se dokonce mluví o francouzské "obsesi". Zprávy, jak na tom je, zastínily i debaty o víkendových parlamentních volbách. Prezident Jacques Chirac a premiér Jean-Pierre Raffarin nabízejí pomoc a tvrdí, že jakmile Zidane bude hrát, mužstvo půjde nahoru. Zidane je na trénincích pod neustálým dohledem novinářů. Ne-ujdou jim sebemenší pohyb ani grimasa. Ani to, že už sice popobíhá, ale do míče nekopl. O tom, zda nastoupí ve čtvrtek proti Uruguayi, kolují rozporuplné informace. Podle listu Le Parisien se jeho stav rapidně zlepšuje. "Byl bych velmi překvapen, kdybych měl Zidaneho k dispozici. Se zdravím fotbalistů si nemůžete zahrávat," namítl trenér Roger Lemerre. "Tvrdě pracuji, ale pokud nebudu úplně v pořádku, nebudu riskovat," řekl Zidane španělskému deníku Marca. "Francie vyhrála mnoho zápasů i beze mě," dodal. Jen jestli na mistrovství přibude další...
</TEXT>
</DOC>
<DOC>
<DOCID>LN-20020604105</DOCID>
<DOCNO>LN-20020604105</DOCNO>
<DATE>06/04/02</DATE>
<GEOGRAPHY>BERLÍN</GEOGRAPHY>
<TEXT>
Stovky tureckých fotbalových fanoušků se popraly s příznivci Brazílie, s nimiž u obří obrazovky v Berlíně sledovaly vzájemný zápas obou týmů na MS. Bitka se strhla poté, co se Brazilci ujali po penaltě vedení 2:1. Do potyček se na Postupimském náměstí zapojilo přibližně 400 Turků, kteří se vrhli na asi 60 fanoušků stranících Brazílii.
</TEXT>
</DOC>
<DOC>
<DOCID>LN-20020604106</DOCID>
<DOCNO>LN-20020604106</DOCNO>
<DATE>06/04/02</DATE>
<TEXT>
Italští fanoušci měli důvod k oslavám. Jejich tým zahájil šampionát sebevědomou výhrou nad Ekvádorem.
</TEXT>
</DOC>
<DOC>
<DOCID>LN-20020604107</DOCID>
<DOCNO>LN-20020604107</DOCNO>
<DATE>06/04/02</DATE>
<TITLE>
Dvojnásobný nejlepší fotbalista světa se vrátil na trávník a hned čaroval
</TITLE>
<TEXT>
Král neztratil lesk. Ronaldo, brazilský virtuos, slavil velký návrat na nejprestižnější fotbalové pódium světa.
ULSAN/PRAHA - Nejdřív dělal jako by ho ten útok snad ani nezajímal. V setině vteřiny však nakopl tělo do bleskové rychlosti, po pár krocích se odpíchl od země a koncem nártu pravé nohy poslal míč do turecké brány. "Byl to důležitější gól než ten vítězný Rivaldův, znamenal totiž vyrovnání," hlásil reportérům po utkání s Tureckem Ronaldo. Pětadvacetiletá brazilská hvězda fotbalovou parádou světu definitivně oznámila: Jsem zpátky! Kanárkově žlutý brazilský dres oblékl naposledy v soutěžním zápase ve finále mistrovství Jižní Ameriky s týmem Uruguaye. Pak na něj dvě náročné operace kolena vrhly smutnou kletbu. Včera snad eso Interu Milán ze sebe setřáslo i její poslední část. "Z fotbalového umění neztratil vůbec nic," přečetl z televizní obrazovky Werner Lička, nový trenér českého národního mužstva do jedenadvaceti let. "Na dvaceti třiceti metrech před bránou se opět choval jako žralok. Ten taky předstírá, že spí, a pak vyrazí po kořisti," dodal. Chuť a radost ze hry z Ronalda vyzařovaly na dálku. Sotva rozhodčí zahájil fotbalové divadlo, už lidé aplaudovali mistrovským kouskům. Jednou napřáhl z dvaceti metrů, podruhé mu dva strážci zbaštili kličku zvanou "koloběžka", potřetí zase odzbrojil přesilu před sebou naznačením pohybu doprava a následným pudkým vyražením doleva. "Ronaldo toho stihl opravdu hodně," vysekl lídrovi týmu poklonu brazilský trenér Felipe Scolari.
</TEXT>
<HEADING>
Pochválil soupeře a předpověděl finále
</HEADING>
<TEXT>
Čísla jeho věty dokládají. Ronaldův účet? Například osm střel, jeden gól, ale taky čtyřiadvacet kontaktů s míčem. To vše za třiasedmdesát minut na jemném travnatém koberci. "Byl unavený," vysvětlil střídání klíčové postavy brazilského orchestru Scolari. "Sedmdesát minut je na něj zatím tak akorát," doplnil. "Ještě nejsem v absolutní kondici," přitakal Ronaldo. "Potřebuji víc odpočinku než ostatní," objasnil. "Fyziologové tvrdí, že už tříměsíční přestávka je pro kondici zhoubná, a Ronaldo ji měl více než dvouletou," upozornil Lička. Úbytek energie však nebyl na fenoménovi ani těsně před odchodem na lavičku nápadně znatelný. Slalom mezi tureckými obránci zvládal bravurně i po přestávce. "V pravou chvíli odskočí od protihráče, pak se na metru uvolní a jako střela vletí do vápna. To se těžko brání," připomněl Lička. "Řešení situací je u něj nepředvídatelné a nenapodobitelné," zdůraznil. Jak čelit těmto zbraním? Důslednou prevencí. "Když se Ronaldo dostane k souboji jeden na jednoho, už prakticky nemáte šanci. Musíte se pokusit takovému výpadu předejít," naznačil Lička. Turkům se to ovšem moc nedařilo, Ronaldovi vypíchli míč jen málokrát. I jinak byli k fotbalové celebritě milosrdní. "Hráli velmi čistě," ocenil korektnost soka Ronaldo, i když rozhodčí ukázal tureckému celku dvě červené karty. Co bude s Ronaldem a Brazílií dál? "Pokud budeme hrát jako proti Turecku, půjdeme do finále," předpověděl Ronaldo.
Ronaldo v akci
góly 1 střely 8 střely na bránu 4 kontakty s míčem 24 fauly na něj 4 fauly způsobené 1
</TEXT>
</DOC>
<DOC>
<DOCID>LN-20020604108</DOCID>
<DOCNO>LN-20020604108</DOCNO>
<DATE>06/04/02</DATE>
<TITLE>
PAŘÍŽ - Až po urputném boji postoupil do čtvrtfinále French Open jeho největší favorit Andre Agassi. Americký tenista měl nečekaně mnoho problémů s mladým Francouzem Mathieuem, který hlavní soutěž hraje na divokou kartu a dosud na turnajích ATP odehrál pouze 11 zápasů. Agassi nakonec přemožitele Jiřího Nováka porazil v pěti setech 4:6, 3:6, 6:3, 6:3, 6:3. Zápas trval 3 hodiny a 1 minutu. "Měl jsem opravdu co dělat, a kdyby na mé straně nestála i trocha štěstí, asi bych už zápas neotočil," přiznal Agassi. Vítěz pařížského turnaje z roku 1999 totiž prohrával už 0:2 na sety a v tom třetím navíc už 0:3 na gamy. "Byla to ale opravdu kritická chvíle. Byl jsem hodně dole, ale soupeř mi naštěstí trochu pomohl. Dva a půl setu byl bezchybný, ale pak od své hry trochu upustil. Možná cítil, že už je blízko k velkému triumfu a lekl se," oddychl si Agassi, který se pak znovu dostal do problémů v rozhodující páté sadě. Mathieu, 107. hráč světového žebříčku, vedl již 3:1. Agassi ale opět dokázal vyrovnat a dotáhnout zápas do vítězného konce. "Pořádně mě trápil do posledního míčku. Má obrovský talent," řekl 32letá Agassi na adresu o 12 let mladšího soupeře. Mathieu nebyl ani přes porážku příliš zklamaný. "Dosáhl jsem mnohem víc, než jsem čekal. Doufám, že právě tenhle turnaj se pro mě stal zlomem v kariéře," pravil Francouz. Ve čtvrtfinále Agassiho čeká další velmi nepříjemný soupeř. Dvaadvacetiletý Španěl Ferrero je vyhlášený antukář a na rozdíl od Mathieua má i dostatek zkušeností. Na French Open sice startoval jen dvakrát, pokaždé ale došel až do semifinále. "Bude to hodně těžký zápas," očekává Agassi.
</TITLE>
<TEXT>
Výsledky French Open
</TEXT>
</DOC>
<DOC>
<DOCID>LN-20020604109</DOCID>
<DOCNO>LN-20020604109</DOCNO>
<DATE>06/04/02</DATE>
<TITLE>
Půlhodina stačila italským fotbalistům k tomu, aby si ve skupině G pojistili vítězství nad outsiderem z Ekvádoru.
</TITLE>
<GEOGRAPHY>Itálie</GEOGRAPHY>
<TEXT>
Ekvádor 2:0
SAPPORO - Vzorná spolupráce útočného páru Christian Vieri Francesco Totti vedla k první výhře Italů, často tipovaných za budoucí finalisty šampionátu. Ještě krátce před startem MS nebylo jasné, zda bude Totti úplně v pořádku. V Sapporu však opora AS Řím potvrdila pověst klíčového hráče italského výběru. Totti byl na začátku všech podstatných akcí. Ukázková byla jeho přihrávka na úvodní branku v 7. minutě. Totti unikl po pravé straně, stačil mu jeden pohled, aby poslal míč nazpět nabíhajícímu Vierimu, který míč poslal do levé šibenice. "Šli jsme rychle do vedení, pak bylo vše jednodušší," řekl trenér Giovanni Trappatoni. Druhou branku přidal Vieri o dvacet minut později, kdy převzal balon od Di Biagia, utekl svým strážcům a přehnal se i kolem Cevallose. "Dobře hrál celý tým, nejen já," odmítal chválu. Ekvádorci se nevzdali a měli dokonce víc ze hry. "Na našem výkonu se projevila únava. Vzduch byl velmi vlhký," poznamenal Trappatoni. Na ohrožení italské brány síly Ekvádorců nestačily. Favorizovaný soupeř se spokojil s vyčkáváním a záložník Doni nastřelil břevno. V 73. minutě pak vystřídal Totti, a tak se na hřiště dostal Del Piero. Italská obrana chybovala až v závěru, ale Delgado v souboji s gólmanem Buffonem neuspěl. "Nebylo snadné začít mistrovství s Italy, hráči byli nervózní. Ve druhé půli jsme si ale vedli dobře," uvedl ekvádorský trenér Hernán Dario Gomez.
</TEXT>
</DOC>
<DOC>
<DOCID>LN-20020604110</DOCID>
<DOCNO>LN-20020604110</DOCNO>
<DATE>06/04/02</DATE>
<TITLE>
FIFA spustila pátrání. Mezinárodní fotbalová federace FIFA hodlá urychleně svolat mimořádnou schůzku, na níž bude zjišťovat, proč při slavnostním zahájení mistrovství světa a úvodních osmi zápasech byl velký počet míst v hledišti volných. Například při úvodním duelu Francie - Senegal zůstalo neobsazených 3500 sedaček.
</TITLE>
<TEXT>
Francouzi se zavřeli. Aby předešel náporu na psychiku hráčů, nařídil kouč francouzské reprezentace Roger Lemerre, že jeho svěřenci se budou na další zápasy připravovat za zavřenými dveřmi, bez přítomnosti fanoušků a novinářů. Francouzi v prvním zápase prohráli 0:1 se Senegalem, ve čtvrtek hrají s Uruguayí. "Roger Lemerre chce, aby si fotbalisté oddychli od tlaku, který je na ně v posledních dnech vyvíjen," vysvětlil mluvčí francouzského celku Philippe Tournon.
Záložník odjel na pohřeb. Jihoafrický středopolař Benni Mnguni odjel z dějiště šampionátu domů, aby se v Pretorii zúčastnil pohřbu svého zesnulého bratra. Brzy se ale vrátí. "Je součástí našeho týmu a držíme pro něj místo v sestavě. Po pohřbu by se měl vrátit a mistrovství dohrát," uvedl mluvčí reprezentace JAR.
Dánové rybařili. Nikoliv bujarou party, jak bývá občas zvykem, ale klidným rybařením u vody oslavili Dánové výhru 2:1 nad Uruguayí. Po sobotním zápasu v Ulsanu se hráči vrátili na základnu týmu v Namhae, kde před obědem lehce trénovali a potom dostali od trenéra Mortena Olsena volno. Polovina týmu se rozhodla, že bude odpočívat v hotelu, zatímco zbytek výpravy pod vedením kapitána Jana Heintzeho se vydal lovit ryby do blízkého zálivu. O výsledku akce a úlovcích ale nechtěl nikdo z týmu hovořit.
Změna střelce. Úvodní gól Jihoafričanů v nedělním utkání proti Paraguayi byl nakonec díky fotbalové federaci FIFA připsán Tebehovi Mokoenovi. Původně sudí do zápisu uvedl, že si branku v 63. minutě dal do vlastní sítě paraguayský záložník Estanislao Struway. Funkcionáři z FIFA usoudili, že Struway Mokoenovu střelu netečoval.
Moskvané vyjdou do ulic. Obří obrazovky se chystá instalovat v Moskvě pro přímé přenosy fotbalových zápasů z MS tamní radnice. Na Puškinově náměstí a na třídě Novyj Arbat v centru metropole budou moci fanoušci poprvé sledovat hru přímo na ulici. V Rusku se dosud tento způsob přenosu nepraktikoval. Pro nový způsob popularizace fotbalu se rozhodl starosta Jurij Lužkov, který se sám fotbalu aktivně věnuje již mnoho let.
</TEXT>
</DOC>
<DOC>
<DOCID>LN-20020604111</DOCID>
<DOCNO>LN-20020604111</DOCNO>
<DATE>06/04/02</DATE>
<TITLE>
NIIGATA, Japonsko - Penalta rozhodla o tom, že ve druhém duelu skupiny G zdolalo Mexiko obhájce bronzových medailí 1:0.
</TITLE>
<GEOGRAPHY>Chorvatsko</GEOGRAPHY>
<TEXT>
Mexiko 0:1
Chorvaté přitom začali souboj lépe. Jejich tlak ale byl naprosto planý. Mexičané ale postupně převzali iniciativu a po hodině hry padlo rozhodnutí. Borgetti poslal patičkou do šance Blanka, kterého hrubě fauloval Živkovič. Jeho zákrok byl natolik razantní, že rozhodčí po nařízení penalty Živkoviče vyloučil. Byla to první červená karta šampionátu. Blanco pak nerespektoval staré pravidlo, že faulovaný hráč penaltu nekope, a bezpečně rozhodl o výsledku. "Neuspět v prvním zápase je zlé, ale hráči se přes šok musejí přenést. Bitvu jsme prohráli, ale válka ještě neskončila," řekl chorvatský trenér Mirko Jovič.
</TEXT>
</DOC>
<DOC>
<DOCID>LN-20020604112</DOCID>
<DOCNO>LN-20020604112</DOCNO>
<DATE>06/04/02</DATE>
<GEOGRAPHY>LONDÝN</GEOGRAPHY>
<TEXT>
Přestaňte tipovat, kdo vyhraje mistrovství světa ve fotbale. Už je to jasné: bude to Brazílie. Tedy alespoň podle vědců a statistiků z univerzity v severoirském Ulsteru, kteří využili k zajímavé analýze počítač. Jako údaje, s nimiž operoval, použili pořadí týmů v žebříčku fotbalové federace FIFA, vzdálenost, kterou musela jednotlivá mužstva urazit do dějiště MS, účinek přeletů mezi Japonskem a Koreou či dobu, která zbývá na odpočinek mezi zápasy. Z výpočtů pak vyšly finále Brazílie Itálie, triumf Jihoameričanů i to, že Anglie vypadne ve vyřazovacích bojích s Francií. V druhé části experimentu, o kterém informovala BBC, tipovali finále sami vědci. A jako soupeři jim vyšli Italové s Argentinci. "Je to klasický příklad souboje rozumu a srdce, subjektivního úsudku," řekl doktor Peter O'Donoghue. "Bude zajímavé sledovat, co je lepší pro takové nepředvídatelné události jako mistrovství světa," dodal. Vzápětí dal ovšem najevo, že věří počítači. "Myslím, že simulace bude přesnější. Zítra si poprvé v životě půjdu vsadit a dám dvacet liber na Brazílii s Italy," prohlásil.
</TEXT>
</DOC>
<DOC>
<DOCID>LN-20020604113</DOCID>
<DOCNO>LN-20020604113</DOCNO>
<DATE>06/04/02</DATE>
<TITLE>
POZOR! Lidové noviny vyhlašují velkou soutěž k fotbalovému mistrovství světa v Japonsku a Koreji. Tři vítězové vyhrají oficiální míče šampionátu, nejmodernější fotbalové balony Fevernova z dílny Adidasu.
</TITLE>
<TEXT>
Stačí zodpovědět jedinou otázku: Kdo postoupí do finále světového šampionátu a jaký bude jeho výsledek
Své odpovědi můžete LN zasílat nejpozději do čtvrtka 6. června do 12 hodin třemi způsoby:
Textové zprávy neposílejte z internetu, nýbrž z mobilního telefonu, aby bylo možné kontaktovat případné vítěze. Proto také prosím uvádějte u e-mailů a faxů své jméno a telefonické spojení. Výherci tří míčů Fevernova budou vylosováni ze správných tipů 1. července. Pokud nikdo neuhodne, redakce vylosuje tři autory nejbližších tipů. Počítá se výsledek po případném prodloužení i pokutových kopech. Příklad: Anglie - Německo 0:0 po základní hrací době i prodloužení, na penalty 4:3. Správný typ: Anglie - Německo 1:0.
Míče Fevernova byly vyvinuty tak, aby byly přesnější a rychlejší než všichni jejich předchůdci. Tomu napomáhají plynem naplněné mikrokapsle pod pěnovým povrchem balonu. Nová koncepce zaručuje i to, že míč nemění vlastnosti podle počasí, lépe odolává poryvům větru a nepředvádí nelogické odrazy od nohou či hlavy hráče.
</TEXT>
</DOC>
<DOC>
<DOCID>LN-20020604114</DOCID>
<DOCNO>LN-20020604114</DOCNO>
<DATE>06/04/02</DATE>
<TITLE>
Již dnes začíná finále hokejového Stanley Cupu, Hašek a spol. versus Carolina
</TITLE>
<TEXT>
Poslední lehký krok? "Zapomeňte na to," zní z kabiny hokejistů Detroitu před finále Stanley Cupu. Nedostatek respektu k soupeři, podceňované Carolině, by mohl stát Haška a spol. celoroční snažení.
DETROIT - Mají za sebou vyčerpávající sérii s Coloradem označovanou za předčasné finále. Kolem sebe slyší, že finále bude již jen formalitou stvrzující nadvládu Detroitu nad hokejovou NHL. "Tohle ale vůbec neposlouchám," tvrdí forward Red Wings Sergej Fjodorov. Fakta však mluví jasně. Carolina je ve finále absolutní nováček, Detroit má naopak ve svém středu 13 vítězů Stanley Cupu. Favorit vyhrál obě vzájemná utkání v základní části, za posledních deset let podlehl Carolině z 20 duelů jen třikrát. Hurricane zvítězili v Detroitu neposledy před více než dvanácti lety. "V předchozích sériích jsme byli všemi považováni za outsidery, i když jsme si to nemysleli. Teď je to však jiné, Detroit je jasný favorit," pravil pětatřicetiletý kouč Caroliny Paul Maurice, jenž je mladší než devět hokejistů Detroitu. "V okamžiku, kdy Detroit nebude Carolinu dostatečně respektovat, otvírá se šance pro Hurricanes. Tenhle tým byl celé play off podceňovaný a i díky tomu postupoval," vyhlásil známý hokejový analytik Barry Melrose. "Musíme Carolinu uznávat, mít se na pozoru. Víme, že je to nebezpečný tým, ve finále není náhodou," nechal se však slyšet detroitský obránce Nicklas Lidström. Hurricanes, kteří mají ve svém středu tři české hokejisty, praktikují nezáživný obranný hokej, striktně podřízený heslu neudělat chybu. Na pohled nuda, na ledě však velmi efektivní. V poslední sérii s Torontem inkasovali v šesti zápasech jen šest gólů, ani jeden však při hře pět na pět. Experti se nebrání srovnání s vyhlášenou obrannou pastí, se kterou New Jersey slavilo úspěchy v polovině devadesátých let.
</TEXT>
<HEADING>
Pokousaný Irbe prožívá renesanci kariéry
</HEADING>
<TEXT>
Carolina navíc našla vedle devětatřicetiletého kapitána Rona Francise i osobnost mezi tyčemi. Renesanci kariéry zažívá lotyšský brankář Arturs Irbe. Gólman, jehož před lety zbrzdilo vleklé zranění levé paže. Irbe jeden večer dělal sedy lehy ve svém pokoji, vedle ležel jeho pes Rambo - kříženec labradora s novofundlandským psem. Irbe nešťastně do Ramba narazil a ten mu kousnutím způsobil těžké poškození nervů na levé ruce. Po operaci a návratu dlouho strádal. Nyní září ve skvělé formě a chce se měřit s Dominikem Haškem. Český fantom však neztrácí ani před finále nic ze své koncentrace. Že může přidávat k pěti čistým kontům další vychytané nuly a vylepšovat nový rekord play off? "Čistá konta mě nezajímají, mám jiný cíl," horlí soustředěný Hašek. "Vše, na co myslím, je příští zápas. Mám ještě nedodělaný byznys." Mise ještě není u konce. Aby byl finiš šťastný, nesmí se Detroit prohřešit proti jednomu hokejovému přikázání. Nepodcenit!
Carolina navíc našla vedle devětatřicetiletého kapitána Rona Francise i osobnost mezi tyčemi. Renesanci kariéry zažívá lotyšský brankář Arturs Irbe. Gólman, jehož před lety zbrzdilo vleklé zranění levé paže. Irbe jeden večer dělal sedy lehy ve svém pokoji, vedle ležel jeho pes Rambo - kříženec labradora s novofundlandským psem. Irbe nešťastně do Ramba narazil a ten mu kousnutím způsobil těžké poškození nervů na levé ruce. Po operaci a návratu dlouho strádal. Nyní září ve skvělé formě a chce se měřit s Dominikem Haškem. Český fantom však neztrácí ani před finále nic ze své koncentrace. Že může přidávat k pěti čistým kontům další vychytané nuly a vylepšovat nový rekord play off? "Čistá konta mě nezajímají, mám jiný cíl," horlí soustředěný Hašek. "Vše, na co myslím, je příští zápas. Mám ještě nedodělaný byznys." Mise ještě není u konce. Aby byl finiš šťastný, nesmí se Detroit prohřešit proti jednomu hokejovému přikázání. Nepodcenit!
</TEXT>
</DOC>
<DOC>
<DOCID>LN-20020604115</DOCID>
<DOCNO>LN-20020604115</DOCNO>
<DATE>06/04/02</DATE>
<TEXT>
Saeco nesmí na Tour. Organizátoři cyklistického závodu Tour de France vyřadili ze startovní listiny stáj Saeco. Důvodem je dopingová aféra největší hvězdy týmu Gilberta Simoniho.
</TEXT>
</DOC>
<DOC>
<DOCID>LN-20020604116</DOCID>
<DOCNO>LN-20020604116</DOCNO>
<DATE>06/04/02</DATE>
<GEOGRAPHY>PRAHA</GEOGRAPHY>
<TEXT>
Žádná velká únava. Tak výmluvná byla tvář desetibojaře Romana Šebrleho po návratu z rakouského Götzisu, kde zvítězil součtem 8800 bodů a vytvořil si tak druhý nejlepší osobní výkon po loňském světovém rekordu 9026 bodů tamtéž. "Nevyšly mi úvodní tři disciplíny, třeba na stovce jsem vyskočil z bloků jako janek a byly z toho dva metry ztráty. Pak jsem si ale řekl, že musím zabojovat. Oproti loňsku ještě nejsem pořádně rozběhaný, takže musím být spokojen," pravil 27letý atlet, jehož další slova zněla jako přislib. "Při letošní premiéře jsem se necítil nabitý jako obvykle. Aspoň jsem nevypráskal formu hned na úvod a schoval jsem si ji na pozdější časy." Pozdější časy, to je především srpnové ME v Mnichově. A co mítink v Ratingenu? Tam se má za deset dní sejít ještě urozenější společnost než vGötzisu, včetně Tomáše Dvořáka. "Rozhodnu se během týdne," pronesl svěřenec trenéra Dalibora Kupky, ačkoli dříve se zdálo, že Ratingenu přikládá velkou důležitost. "Teprve uvidím, jak proběhne regenerace," vysvětlil. Atmosféru v Götzisu si nemohl vynachválit. "Diváci byli naprosto perfektní. Někteří možná čekali, že budu znovu útočit na světový rekord, ale většina z nich atletice rozumí a ví, že "svěťák" není chleba, aby se mohl lámat každý den," přirovnal. Oslava vítězství prý i přes mimořádně kvalitní výkon neproběhla. "V neděli večer jsem dlouho seděl na dopingové kontrole, potom mě dával dohromady masér Petr Křížek. Na večeři jsem přišel pozdě a na alkohol nebylo pomyšlení, to bych se oddělal. Stačilo mi pár sklenic vody. A ráno jsme s manželkou chvátali na letadlo," přiblížil závodnický život.
</TEXT>
</DOC>
<DOC>
<DOCID>LN-20020604117</DOCID>
<DOCNO>LN-20020604117</DOCNO>
<DATE>06/04/02</DATE>
<TITLE>
NEW YORK - O třetí titul ve třech letech budou v NBA bojovat basketbalisté Los Angeles Lakers. Ve finále, které začíná ve středu, se utkají s vítězem Východní konference New Jersey Nets. Lakers zvítězili v nedělním dramatickém sedmém finále Západní konference na hřišti týmu Sacramento Kings 112:106 až v prodloužení a sérii vyhráli nejtěsnějším možným rozdílem 4:3. Výhru na hřišti nejlepšího týmu základní části zařídili pro Lakers především Shaquille O'Neal, který nashromáždil 35 bodů, a Kobe Bryant, jenž přidal 30 bodů.
</TITLE>
<GEOGRAPHY>NBA</GEOGRAPHY>
<TEXT>
finále Západní konference: Sacramento - Los Angeles Lakers 106:112 v prodl. (konečný stav série 3:4).
NBA - finále Západní konference: Sacramento - Los Angeles Lakers 106:112 v prodl. (konečný stav série 3:4).
</TEXT>
</DOC>
<DOC>
<DOCID>LN-20020604118</DOCID>
<DOCNO>LN-20020604118</DOCNO>
<DATE>06/04/02</DATE>
<TITLE>
Ruská lyžařka Lazutinová se škrtá ze všech výsledkových listin od 8. prosince minulého roku
</TITLE>
<TEXT>
Na božích mlýnech, které melou sice pomalu, ale jistě, přece jen něco bude. Včera při kongresu Mezinárodní lyžařské federace (FIS) ve slovinském Portoroži se definitivně uzavřela kapitola ruské lyžařky Lazutinové. Kvůli prokázanému dopingu se škrtají všechny její výsledky od 8. 12. 2001, takže Kateřina Neumannová se může těšit na další olympijskou medaili.
PORTOROŽ/PRAHA - Tanec kolem Larissy Lazutinové začal již před zahájením běžeckých soutěží na olympijských tratích. Trenér české lyžařky Kateřiny Neumannové Stanislav Frühauf totiž možná trochu odvážně prohlásil, že Rusky dopují. Lazutinovou, jež na olympijských hrách a světových šampionátech posbírala dohromady udivujících šestnáct zlatých medailí, nejprve nepustili na start štafety kvůli zvýšené hranici červených krvinek. Vaz jí však v Americe srazilo až usvědčení z užívání darbepoetinu po klasické třicítce. Právě k darbepoetinu někteří sportovci přešli po zpřísnění kontrol na všeobecně známé EPO. Lazutinová musela záhy blyštivou medaili vrátit a od těch chvil se rozproudil nekonečný tok jednání na téma - má či nemá Lazutinová ode-vzdat i ostatní medaile, pro něž si na běžkách v zámoří doklouzala? Celý právně notně komplikovaný příběh se úzce týkal i Kateřiny Neumannové. V úvodním olympijském závodě žen na 15 kilometrů volně totiž dojela třetí za Belmondovou a právě Lazutinovou a při kombinovaném závodě na 5 km klasicky a 5 km volně skončila čtvrtá, desetinu za stupněmi vítězů. Bronz jí tehdy v únoru vyfoukla Kanaďanka Scottová, stříbro ale patřilo opět Lazutinové. V případě diskvaliikace Lazutinové, která před třemi dny oslavila 37. narozeniny, by tudíž bronz z patnáctky přetavila na stříbro a "bramborovou" medaili v bronz. Ve chvílích, kdy už bylo takřka jisté, že zpětně se žádné olympijské medaile vracet nebudou, explodovala další bomba. S notným zpožděním vyšlo na světlo boží, že Lazutinové objevili darbepoetin dopingoví komisaři FIS již 8. prosince.
</TEXT>
<HEADING>
Potvrzení trestu je už jen formalita
</HEADING>
<TEXT>
Napjaté čekání, jak kauza dopadne, tedy skončilo až v pondělí v Portoroži. "Navíc Lazutinová dostala s dalšími Ruskami Danilovovou, Baranovovou a Španělem Mühleggem dvouletý zákaz závodění. Teď už zbývá v podstatě formalita, aby rozhodnutí kongresu potvrdil i Mezinárodní olympijský výbor (MOV)," povídal pro LN prezident Českého lyžařského svazu Roman Kumpošt. Po včerejšku je už takřka jisté, že razítko stvrzující definitivně rozhodnutí, že Lazutinová se s medailemi ze Salt Lake City rozloučí, na papír dopadne. "Věřím, že Lazutinová o medaile přijde na 99,9 procenta," nepochybuje předseda Českého olympijského výboru Milan Jirásek. "Od skončení olympijských her jsem byla takřka na 100 procent přesvědčená, že získám stříbro," nechala se slyšet Beckie Scottová. "Je to pro mě osobní satisfakce." Ve svém šumavském domku přijal zprávu o další medaili pro Neumannovou s neskrývanou radostí i Stanislav Frühauf. "Tak, to je na ožrání, co?" hlaholil zvesela. "Samozřejmě, že mě pondělní rozhodnutí těší, ale tu bezprostřední radost, kterou prožívá trenér se svojí svěřenkyní po závodě, tu mi Rusové ukradli. A to jim nedaruju," dostal se do varu. Frühauf vzápětí vzrušený tón opustil a už docela klidně dodal: "Je dobře, že alespoň chvílemi, jak je patrné, i ve sportu vítězí rozum..."
Václav Cibula
PŮVODNÍ VÝSLEDKY
15 km volně
</TEXT>
</DOC>
<DOC>
<DOCID>LN-20020604119</DOCID>
<DOCNO>LN-20020604119</DOCNO>
<DATE>06/04/02</DATE>
<TITLE>
PRAHA - Přestože se medailový rébus zdá být rozlousknutý, Kateřina Neumannová bujaré euforii nepropadá, protože jak tvrdí, další olympijskou medaili ještě v ruce nedrží.
</TITLE>
<TEXT>
LN: Jak se vám poslouchaly informace z jednání v Portoroži?
Teď už asi skutečně nestojí nic v cestě tomu, aby Lazutinové olympijské medaile vzali. Zatím ale druhou medaili v ruce nemám...
LN: Dovedete si představit, že vám ji pošlou třeba poštou?
Poštou snad ne, předpokládám, že se najde příležitost, kdy mi medaili alespoň trochu oficiálně předají.
LN: Budete z ní mít vůbec radost? Dostat medaili čtyři měsíce po olympiádě je poněkud netradiční...
Radost z ní samozřejmě mít budu, ale mrzí mě, že jsem neměla možnost prožít si ty krásné chvíle krátce po závodě a při slavnostním vyhlášení.
LN: Dá se hypoteticky předpokládat, že by se závody, v nichž jste si dodatečně polepšila, mohly bez Lazutinové vyvíjet jinak?
Na patnáctce byla Belmondová určitě nejlepší a nejspíš by vyhrála i bez Lazutinové. Otázkou ale zůstává, jaký vývoj by měla gundersenka. Mohla bych dojet druhá, třetí, kdo ví. Každopádně jsem se mohla v cíli radovat, namísto toho jsem v Soldier Hollow čtvrté místo obrečela.
LN: Závod vyhrála další Ruska Danilovová. Bez spolupráce s Lazutinovou by ale třeba zvítězit nemusela...
Danilovová může být především ráda, jak z celého případu vyklouzla. Není pochyb o tom, že byla taky "nasypaná"...
</TEXT>
</DOC>
<DOC>
<DOCID>LN-20020604120</DOCID>
<DOCNO>LN-20020604120</DOCNO>
<DATE>06/04/02</DATE>
<GEOGRAPHY>PRAHA</GEOGRAPHY>
<TEXT>
Lidé mohou vedle výsledků voleb od včerejška tipovat také předpokládanou účast voličů. Společnost Tipsport na ni vypsala kursy ve výši 100 000: 1. Tipovat lze ve stejném kursu celkové množství voličů, kteří se dostaví k urnám, i počet hlasovacích lístků odevzdaných některému ze čtyř největších uskupení, tedy ODS, ČSSD, dvojbloku KDU-ČSL a Unie svobody-DEU nebo KSČM. Výherce musí odhadnout přesný počet odevzdaných hlasů. Minimální částka, s níž lze vstoupit do hry, činí deset korun.
</TEXT>
</DOC>
<DOC>
<DOCID>LN-20020604121</DOCID>
<DOCNO>LN-20020604121</DOCNO>
<DATE>06/04/02</DATE>
<GEOGRAPHY>KÁBUL</GEOGRAPHY>
<TEXT>
Vůdce afghánského hnutí Taliban mulla Muhammad Umar, je naživu, prohlásil včera ministr vnitra prozatímní afghánské vlády Muhammad Júnus Kanúní. Je to poprvé, co některý z afghánských ministrů potvrdil, že jednooký vůdce svrženého Talibanu stále žije. "Skrývá se v hornaté oblasti podél hranice mezi Afghánistánem a Pákistánem. Do těchto oblastí ale bohužel nemáme přístup" uvedl Kanúní.
</TEXT>
</DOC>
<DOC>
<DOCID>LN-20020604122</DOCID>
<DOCNO>LN-20020604122</DOCNO>
<DATE>06/04/02</DATE>
<GEOGRAPHY>PRAHA</GEOGRAPHY>
<TEXT>
Akcie České spořitelny dnes opustí skupinu nejlepších domácích firem, pro které burza vyhradila systém SPAD. Počet obchodníků obstarávajících obchody a určujících ceny totiž klesl pod minimální hranici. Ke stejnému datu přestanou být akcie spořitelny součástí burzovního indexu PX-D, uvedla burza. Akcie České spořitelny se ale nadále budou na burze obchodovat, a to v automatických obchodech v rámci aukčního a kontinuálního režimu a v blokových obchodech, doplnila burza. Odkup ze strany rakouských vlastníků spořitelny snížil objem volných akcií na minimum a kotování akcií pro větší investory postupně ztrácelo smysl, shodli se obchodníci. Od kotace na burze nakonec upustila i sama spořitelna. Burza požaduje alespoň tři tvůrce trhu na každý titul. Příčinou odlivu zájmu je rozhodnutí majitelů ČS. Valná hromada spořitelny totiž schválila zrušení registrace akcií.
</TEXT>
</DOC>
<DOC>
<DOCID>LN-20020604123</DOCID>
<DOCNO>LN-20020604123</DOCNO>
<DATE>06/04/02</DATE>
<GEOGRAPHY>FRANKFURT</GEOGRAPHY>
<TEXT>
Německá automobilová skupina Volkswagen svolala po celém světě do servisů k bezplatným opravám brzd 950 tisíc vozů malých modelů Polo a Lupo, vyplývá ze sdělení automobilky. Krok společnosti je největší podobnou akcí Volkswagenu za několik posledních let a mohl by ohrozit její dosavadní pověst výrobce špičkové kvality, uvedla agentura Reuters. Počet vozů, jejichž majitele skupina vyzvala k návštěvě servisu, odpovídá téměř pětině roční produkce koncernu, jehož členem je i česká automobilka Škoda. Stahování se týká vozů vyrobených v letech 1998 a 1999 a jen v Německu jich bude 275 000.
</TEXT>
</DOC>
<DOC>
<DOCID>LN-20020604124</DOCID>
<DOCNO>LN-20020604124</DOCNO>
<DATE>06/04/02</DATE>
<TITLE>
Napster, internetová společnost, jejímž prostřednictvím bylo v minulosti možné stahovat z internetu hudební soubory, včera podle očekávání vyhlásila bankrot. Firma se sídlem v Redwood City v americkém státě Kalifornie tak učinila podle kapitoly 11 zákona o bankrotech, informovala agentura Reuters.
</TITLE>
<TEXT>
Mol, maďarská rafinerská společnost, chce letos investovat 120 miliard forintů (více než 15 miliard Kč) ve spolupráci se slovenskou rafinérií Slovnaft. Chce tak dosáhnout, aby pohonné hmoty z produkce firmy splňovaly normy Evropské unie.
</TEXT>
</DOC>
</CZE>