<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020327001</DOCID>
<DOCNO>LN-20020327001</DOCNO>
<DATE>03/27/02</DATE>
<TITLE>
PRŮZKUM: Podle 80 procent občanů by měl banky ovládat stát
</TITLE>
<GEOGRAPHY>PRAHA</GEOGRAPHY>
<TEXT>
Čeští občané zastávají ve vztahu k ekonomice levicové postoje. Vyplývá to z průzkumu veřejného mínění uskutečněného čtyři měsíce před volbami. Tři čtvrtiny občanů České republiky si myslí, že by ekonomika měla i v nových podmínkách zůstat pod kontrolou státu. Průzkum provedlo Středisko empirických výzkumů (STEM) v únoru. Tento názor mají především stoupenci levicových stran, přiklání se k němu však i polovina příznivců pravice. "V Česku stále přežívá názor, že stát má ekonomiku ovlivňovat, kontrolovat a zasahovat do ní," řekl k výsledkům Jaroslav Huk, analytik společnosti STEM. "Přitom se názory na míru zásahů státu u jednotlivých respondentů liší. Na jedné straně požadují pevnější právní regule, na straně druhé pak obdobu socialistického plánování," dodal. Účastníci průzkumu také hodnotili průběh privatizace. Více než čtyři pětiny dotázaných s ním nejsou spokojeny. "Prodej státního majetku byl u nás vždy přijímán s výhradami," podotkl Huk. Podle něj se lidem především nelíbí obrovské sumy, které měly v důsledku privatizace uniknout. "Lidé tyto částky často vnímali bez bližšího kontextu. Prostě si nesrovnali objem privatizovaného majetku a peníze, které se ztratily," řekl. Svou roli má v hodnocení privatizace hrát i prostá lidská závist. "Lidem se nelíbí, když někdo využil příležitosti a takzvaně si namastil kapsu," prohlašuje Jaroslav Huk. Hodně lidí si prý také myslí, že privatizace byla radikální a zašla příliš daleko. Stát si podle nich měl zachovat více kontroly.
Většina (57 %) by i proto souhlasila s vyvlastněním podniků, které byly zprivatizovány neúspěšně. Společnost STEM také zkoumala, co je největší překážkou pro podnikání. Respondenti nejčastěji uváděli působení monopolů, špatné zákony, korupci státních úředníků a vysoké daně. "Zařazení těchto odpovědí na první místo není překvapivé. Zmíněné problémy jsou chronické a jsou často probírány v médiích," řekl Libor Konvička, analytik společnosti STEM. Výrazná je averze Čechů vůči monopolům, 91 % si myslí, že by stát měl jejich moc omezovat. Příznivě se lidé dívají na drobné a střední podnikatele. Podle 95 % by je stát měl podporovat, především chránit před levnými dovozy.
</TEXT>
<HEADING>
CO SI MYSLÍ ČEŠI O HOSPODÁŘSTVÍ
</HEADING>
<TEXT>
Ekonomika by měla zůstat pod kontrolou státu 76 % Stát by si měl ponechat kontrolní balík v bankách 80 % Stát by měl pomáhat přežít velkým podnikům 50 % Není spokojeno s průběhem privatizace 82 %
Ekonomika by měla zůstat pod kontrolou státu 76 % Stát by si měl ponechat kontrolní balík v bankách 80 % Stát by měl pomáhat přežít velkým podnikům 50 % Není spokojeno s průběhem privatizace 82 %
</TEXT>
</DOC>
<DOC>
<DOCID>LN-20020327002</DOCID>
<DOCNO>LN-20020327002</DOCNO>
<DATE>03/27/02</DATE>
<GEOGRAPHY>PRAHA</GEOGRAPHY>
<TEXT>
Do Německa míří zahraniční mediální magnáti. Italský podnikatel a současný premiér Silvio Berlusconi spolu s Australanem Rupertem Murdochem ovládnou pět vlivných komerčních televizí, kterým dosud kraloval bavorský podnikatel Leo Kirch (75). Jeho koncern Kirch Gruppe však dluží zhruba 6,5 miliardy eur a potřebuje další peníze, aby se vyhnul bankrotu. Potřebných 800 milionů eur dodají menší akcionáři, mezi nimi například i Berlusconi a Murdoch. Za peníze získají kontrolu nad společností KirchMedia, která ovládá největší síť německých televizních stanic. Vyplývá to z informací, které včera zveřejnila agentura Reuters. Tak razantní vstup zahraničních investorů do významné mediální firmy je pro Němce dosud nevídanou událostí. Do vyjednávání se proto zapojili i zástupci německé vlády. Spolkový kancléř Gerhard Schröder dokonce uvedl, že by rád viděl "národní řešení" Kirchových problémů.
</TEXT>
</DOC>
<DOC>
<DOCID>LN-20020327003</DOCID>
<DOCNO>LN-20020327003</DOCNO>
<DATE>03/27/02</DATE>
<TITLE>
V letech 1994 - 1995 jsem byl na roční stáži na Maltě. Denně jsem si kupoval Malta Times, deník vycházející v angličtině, a za celý rok jsem v něm našel jen dvě zmínky o České republice. Jedna byla reklamní: propagovala krásy Prahy, ale varovala před zločinnými taxikáři. Druhá byla jen o pražských taxikářích a uváděla, že turista přijíždějící do hlavního města bude v lepším případě okraden, v horším mu hrozí zbití. Pozornost věnovaná tomuto jevu se mi zdála až neúměrná. Pak jsem však strávil tři měsíce v Brazílii (1998) a jediná zpráva z ČR, již jsem zaznamenal v brazilské televizi, byla opět o řádění pražských taxikářů. Začalo mi docházet, že taxikářské loupežnictví takového rozměru je ve světě opravdu neobvyklé, protože taxikáře, kteří obvykle dostávají koncesi od svého města, se daří jakž takž regulovat i v zemích považovaných za "rozvojové", prolezlé korupcí a zločinem.
</TITLE>
<HEADING>
Pokračování na str 11
</HEADING>
<TEXT>
Jen u nás se to víc než deset let nedaří. Dozvíme-li se, že loupeživý taxikář mohl až dosud zaplatit pokutu jen do výše předražení, je to skutečný výsměch právu. Je to stejné, jako kdyby za krádež v obchodě mohl být zloděj potrestán nanejvýš vrácením ukradeného zboží. Výmluva na nevyhovující právní předpisy je neudržitelná; kdyby byla politická vůle (či alespoň trocha zdravého rozumu), mohly se už dávno změnit. Vždyť se u nás mnohé předpisy zuřivě novelizují skoro každý měsíc.
</TEXT>
<HEADING>
Nás se to netýká, tak co
</HEADING>
<TEXT>
Právě tak alarmující je ovšem i nedávná zpráva, že Česká obchodní inspekce (ČOI) provedla v roce 2001 plných patnáct kontrol pražských taxikářů, tj. v průměru jednu za měsíc, ačkoliv u poloviny z nich zjistila okrádání zákazníků. Ze zprávy nebylo jasné, zda ČOI použila jako kontrolora cizince; počet kontrol však svědčí o tom, že ČOI tento problém za prioritu rozhodně nepovažuje. Čím si lze tuto mnohaletou netečnost vysvětlit? Nabízí se logický závěr, že taxikářská mafie má v zastupitelstvu či na úřadech mocné ochránce; bylo by zajímavé vědět, kteří zastupitelé se zasazovali o nápravu a kteří tento hanebný stav prodlužovali. Druhé vysvětlení, spíše doplňující než soupeřící, však vypovídá nejen o případné zkorumpovanosti jedinců, ale bohužel i o mentalitě české společnosti jako celku. Řádění taxikářů nebylo vnímáno jako krutě urgentní problém, protože hlavními oběťmi byli cizí turisté. Spousta našinců si zřejmě říká: Nás se to netýká, průměrný Pražan už taxíkem stejně raději nejezdí, a pokud ano, nepředraží mu taxikář jízdné rovnou o tisíc korun. A cizinci? Ti jsou bohatí a doma by zaplatili za stejnou trasu ještě víc, tak co.
</TEXT>
<HEADING>
Xenofobie v přímém protikladu k vlastenectví
</HEADING>
<TEXT>
Tak jako většinu z nás nepohoršují dvojí ceny v hotelích, dvojí vstupné na kulturní pořady nebo okrádání cizinců v restauracích, smiřujeme se i se soustavným loupežnictvím pražských taxikářů. Kdyby takto okrádali našince, dávno by se byly potřebné předpisy změnily. (Dvojí ceny za stejný produkt dlouhá léta akceptovalo i ministerstvo financí, protože je to prý v souladu s "volnou tvorbou cen".) Je přitom zřejmé, že tato malá česká xenofobie je v přímém protikladu s vlastenectvím, neboť skutečný vlastenec by chtěl tuto mezinárodní ostudu napravit. Bude zajímavé sledovat, zda se alespoň teď ledy pohnou. ČT udělala kus dobré investigativní žurnalistiky, když odhalila nejen konkrétní loupežníky (to už se stalo mnohokrát), ale i legálně fungující podniky, které jim montují do vozů přístroje zvané turbo. Platí zásada oficiality: dozví-li se policie o trestném činu, je povinna zahájit stíhání i tehdy, nebylo-li podáno trestní oznámení. Dočkáme se tedy alespoň trestního stíhání těchto výtečníků? Anebo spadneme zpátky do bažiny právního nihilismu, nad níž se bude rozléhat spokojené pobrukování maníků z televizní reportáže, že "ty Němčoury přece nebudeme vozit za dvacku"?
Tak jako většinu z nás nepohoršují dvojí ceny v hotelích, dvojí vstupné na kulturní pořady nebo okrádání cizinců v restauracích, smiřujeme se i se soustavným loupežnictvím pražských taxikářů. Kdyby takto okrádali našince, dávno by se byly potřebné předpisy změnily. (Dvojí ceny za stejný produkt dlouhá léta akceptovalo i ministerstvo financí, protože je to prý v souladu s "volnou tvorbou cen".) Je přitom zřejmé, že tato malá česká xenofobie je v přímém protikladu s vlastenectvím, neboť skutečný vlastenec by chtěl tuto mezinárodní ostudu napravit. Bude zajímavé sledovat, zda se alespoň teď ledy pohnou. ČT udělala kus dobré investigativní žurnalistiky, když odhalila nejen konkrétní loupežníky (to už se stalo mnohokrát), ale i legálně fungující podniky, které jim montují do vozů přístroje zvané turbo. Platí zásada oficiality: dozví-li se policie o trestném činu, je povinna zahájit stíhání i tehdy, nebylo-li podáno trestní oznámení. Dočkáme se tedy alespoň trestního stíhání těchto výtečníků? Anebo spadneme zpátky do bažiny právního nihilismu, nad níž se bude rozléhat spokojené pobrukování maníků z televizní reportáže, že "ty Němčoury přece nebudeme vozit za dvacku"?
</TEXT>
</DOC>
<DOC>
<DOCID>LN-20020327004</DOCID>
<DOCNO>LN-20020327004</DOCNO>
<DATE>03/27/02</DATE>
<GEOGRAPHY>KÁBUL/PRAHA</GEOGRAPHY>
<TEXT>
Zdevastovaný Afghánistán, který se obtížně vzpamatovává z následků vlády hnutí Taliban a více než dvacetileté války, postihla další katastrofa. Sever země zasáhla v pondělí večer a včera ráno série silných zemětřesení, při nichž zřejmě zahynulo několik tisíc lidí. Odhady počtu mrtvých se během včerejška značně lišily. Afghánské ministerstvo vnitra oznámilo, že při zemětřesení zahynulo kolem 2000 lidí. Nepotvrzené zprávy z kanceláře prozatímního afghánského premiéra Hamída Karzáího ovšem hovořily až o pěti tisících obětech. Na 4000 lidí bylo údajně při otřesech zraněno a téměř 30 000 Afghánců prý muselo opustit své domovy. Zemětřesení nepostihlo žádného z českých vojáků a humanitárních pracovníků, kteří v Afghánistánu působí. Otřesy o síle až 6,0 stupně Richterovy stupnice, které měly epicentrum v pohoří Hindúkuš, srovnaly se zemí desítky městeček a vesnic v provincii Baghlám. Afghánská vláda okamžitě požádala mezinárodní společenství o pomoc obětem katastrofy.
</TEXT>
</DOC>
<DOC>
<DOCID>LN-20020327005</DOCID>
<DOCNO>LN-20020327005</DOCNO>
<DATE>03/27/02</DATE>
<TEXT>
Prezident Václav Havel včera pozval na Pražský hrad úspěšné reprezentanty z olympijských a paralympijských her v Salt Lake City. Pozvání na Pražský hrad přijali všichni medailisté včetně vítězného akrobata Aleše Valenty, který věnoval prezidentovi svou helmu. Havel olympiádu sledoval v televizi. "V noci jsem neměl tolik úředních povinností a mohl jsem si to dopřát," řekl v krátkém proslovu prezident.
</TEXT>
</DOC>
<DOC>
<DOCID>LN-20020327006</DOCID>
<DOCNO>LN-20020327006</DOCNO>
<DATE>03/27/02</DATE>
<TEXT>
Je to překvapivé, až šokující zjištění: ještě dvanáct let po pádu reálného socialismu se výrazná většina z nás domnívá, že největší zárukou hospodářské prosperity je a musí být stát. Někdo možná ihned vyskočí a začne vztekle křičet něco o komunismem zkaženém národě, který nepochopil, že dlouhodobou prosperitu nejlépe zajistí svobodné podnikání. "Komunismus je jako rakovina," varoval v listopadu 1989 na Václavském náměstí osmdesátiletý válečný veterán. Tak silná slova ale asi nejsou v tomto případě namístě. Pravda, nečekané výsledky průzkumu, které včera prezentoval STEM, jsou důkazem, že v české veřejnosti převládá strach z kapitalismu. Nelze však říci, že by šlo o jasné odmítnutí tržního principu a soukromého vlastnictví a o návrat do socialistické ekonomiky. Neexistuje totiž žádný kapitalismus sám o sobě, ale vždy jen v konkrétní podobě. V Británii je jiný než v Německu či Itálii, na tom ani globalizace nic nezměnila. Bojíme-li se kapitalismu, pak máme strach z toho našeho, z toho, s nímž máme dvanáctiletou zkušenost. Při pohledu zpět se nelze příliš divit. I když upřímně řečeno: nebylo to, co jsme žili, jen socialismem navlečeným do pravicové rétoriky?
</TEXT>
</DOC>
<DOC>
<DOCID>LN-20020327007</DOCID>
<DOCNO>LN-20020327007</DOCNO>
<DATE>03/27/02</DATE>
<GEOGRAPHY>PRAHA</GEOGRAPHY>
<TEXT>
Vyšší, nebo nižší řád pro prezidenta, který zemřel před 53 lety? Právě tuto otázku teď řeší zástupci dvou nejsilnějších politických stran - ČSSD a ODS. Návrhy na vyznamenání Edvarda Beneše se objevují v době, kdy se o něm stále častěji mluví v souvislosti s jeho dekrety. Strany chtějí Beneše vyznamenat především jako "symbol nezpochybnitelnosti české státnosti." Politici se předhánějí v tom, jak co nejdokonaleji posmrtně vyznamenat někdejšího československého prezidenta Edvarda Beneše, jehož poválečná vláda vysídlila sudetské Němce. Celá věc došla tak daleko, že senátor sociální demokracie navrhuje vyznamenat Beneše řádem, který už dávno dostal. Závody v návrzích na Benešovo vyznamenání odstartoval před čtrnácti dny stínový ministr zahraničí ODS Jan Zahradil. Chtěl vyznamenat Edvarda Beneše Řádem T. G. Masaryka. Beneš je totiž podle něj "předmětem velmi nevybíravých útoků ze zahraničí, které směřují ke zpochybnění samostatné československé, respektive české státnosti". Senátor ČSSD Miroslav Coufal přišel s něčím lepším: vyznamenat Edvarda Beneše vyšším vyznamenáním - Řádem bílého lva I. stupně. Má to ovšem problém. Beneš tento řád obdržel už v roce 1936. "Já se vůbec s nikým nechci trumfovat," řekl včera ČTK senátor. "Proč by nemohl být dvojnásobný nositel?" Senátor Coufal chce svým návrhem ukázat, že Češi odmítají vyjádření některých rakouských a německých politiků, které stavějí Beneše do "světla zločince". O tom, kdo bude vyznamenán, ovšem nakonec rozhodne prezident Havel. Právě on před dvěma lety nevyslyšel přání komunistů, kteří Beneše navrhovali na Řád T. G. Masaryka.
</TEXT>
</DOC>
<DOC>
<DOCID>LN-20020327008</DOCID>
<DOCNO>LN-20020327008</DOCNO>
<DATE>03/27/02</DATE>
<TITLE>
Rozhodnutí NBÚ neplatí. Podle Ústavního soudu porušil úřad při prověřování bývalého okresního státního zástupce v Hradci Králové právo na soudní přezkoumatelnost rozhodnutí.
</TITLE>
<GEOGRAPHY>BRNO</GEOGRAPHY>
<TEXT>
Jako v legendárním románu Hlava XXII si musel připadat bývalý okresní státní zástupce z Hradce Králové. Do bludného kruhu jej dostal způsob, jakým ho prověřoval Národní bezpečnostní úřad (NBÚ). Problém musel rozetnout až rozsudek Ústavního soudu. Ten včera rozhodnutí NBÚ zrušil s tím, že úřad postupoval v rozporu s ústavou a Listinou základních práv a svobod. Bývalý hradecký okresní státní zástupce Ivan Brož měl prodělat bezpečnostní prověrku, která by jej opravňovala seznamovat se s utajovanými skutečnostmi. Rozhodnutím, které podepsal ředitel NBÚ Tomáš Kadlec, mu však bylo sděleno, že prověrkou neprošel. Proti tomu se odvolal. Jeho dovolání však bylo zamítnuto a podepsáno opět Tomášem Kadlecem. Tento postup, kdy odvolání prověřoval ten, kdo jej vydal, byl v souladu se zákonem. Ten totiž říká, že odvolání proti rozhodnutí NBÚ je možné pouze k NBÚ. Podle ústavního soudce Jiřího Malenovského tímto postupem NBÚ porušil právo na soudní přezkoumatelnost rozhodnutí. Stejně absurdní bylo také zdůvodnění NBÚ, proč s Brožem neproběhl ústní pohovor, během kterého by se mohl vyjádřit k informacím, které vedly k neudělení prověrky. Podle NBÚ nebyl pohovor možný, protože tyto informace byly zjištěny zpravodajskou službou. Brož, který bez prověrky neměl právo seznamovat se s utajovanými skutečnostmi, tak nesměl znát důvody neudělení prověrky a nemohl se k nim ani vyjádřit.
</TEXT>
<HEADING>
Brož: Návrat? Ještě nevím
</HEADING>
<TEXT>
Ústavní soud tento postup označil za nesprávný a odporující ústavě. "Bezpečnostní úřad tak zasáhl do Brožova práva na svobodnou volbu a výkon povolání," sdělil soudce Malenovský při odůvodňování nálezu. Soud Brožovi doporučil další prověrku v NBÚ až po 30. červnu, kdy by měla vstoupit v platnost novela zákona, která má umožnit odvolání proti rozhodnutí NBÚ k nezávislému orgánu. Novelu v těchto dnech projednávají poslanci. Brož byl však mezitím právě kvůli výsledku prověrky odvolán z funkce okresního státního zástupce a odešel do advokacie. "Jsem rád, že bylo právo nalezeno," řekl Brož po jednání. "Prakticky to pro mě ale neznamená nic, protože jsem byl mezitím odvolán z funkce," sdělil. Zda pro něj rozhodnutí Ústavního soudu bude popudem k návratu na státní zastupitelství, odmítl komentovat. "Ještě nevím. Nevím, jestli o to budu stát," dodal Brož.
Ústavní soud tento postup označil za nesprávný a odporující ústavě. "Bezpečnostní úřad tak zasáhl do Brožova práva na svobodnou volbu a výkon povolání," sdělil soudce Malenovský při odůvodňování nálezu. Soud Brožovi doporučil další prověrku v NBÚ až po 30. červnu, kdy by měla vstoupit v platnost novela zákona, která má umožnit odvolání proti rozhodnutí NBÚ k nezávislému orgánu. Novelu v těchto dnech projednávají poslanci. Brož byl však mezitím právě kvůli výsledku prověrky odvolán z funkce okresního státního zástupce a odešel do advokacie. "Jsem rád, že bylo právo nalezeno," řekl Brož po jednání. "Prakticky to pro mě ale neznamená nic, protože jsem byl mezitím odvolán z funkce," sdělil. Zda pro něj rozhodnutí Ústavního soudu bude popudem k návratu na státní zastupitelství, odmítl komentovat. "Ještě nevím. Nevím, jestli o to budu stát," dodal Brož.
</TEXT>
</DOC>
<DOC>
<DOCID>LN-20020327009</DOCID>
<DOCNO>LN-20020327009</DOCNO>
<DATE>03/27/02</DATE>
<GEOGRAPHY>PRAHA</GEOGRAPHY>
<TEXT>
Po vstupu České republiky do Evropské unie bude stačit českým občanům k cestám do unijních zemí občanský průkaz. Nyní k nim nutně potřebují cestovní pas. Se změnou počítá předloha, kterou včera schválila Poslanecká sněmovna. ČR by měla do EU vstoupit v roce 2004.
</TEXT>
</DOC>
<DOC>
<DOCID>LN-20020327010</DOCID>
<DOCNO>LN-20020327010</DOCNO>
<DATE>03/27/02</DATE>
<GEOGRAPHY>PRAHA/HELSINKY</GEOGRAPHY>
<TEXT>
Ministr zahraničí Jan Kavan má senátorovi ODA Michaelu Žantovskému sdělit, kteří lidé cestovali před dvěma lety s tehdejším náměstkem ministra zahraničí Hynkem Kmoníčkem do Iráku. Rozhodl o tom koncem února Obvodní soud pro Prahu 1. "Ta záležitost je poněkud absurdní, protože pan senátor všechna ta jména zná," řekl včera Kavan během své pracovní návštěvy Finska. Podle soudního verdiktu má ministr informace senátorovi sdělit do sedmi dnů a uhradit náklady na soudní řízení.
</TEXT>
</DOC>
<DOC>
<DOCID>LN-20020327011</DOCID>
<DOCNO>LN-20020327011</DOCNO>
<DATE>03/27/02</DATE>
<GEOGRAPHY>PRAHA</GEOGRAPHY>
<TEXT>
Vládní ČSSD zůstala věrná polovina jejích voličů z posledních voleb v roce 1998. ODS by nyní daly hlas dvě třetiny občanů, kteří ji volili před čtyřmi lety. Unii svobody hodlá jako člena Koalice nyní podpořit zhruba 56 procent jejích někdejších voličů. Další člen Koalice, KDU-ČSL, má více věrných voličů, a to téměř 70 procent. Nejvěrnější příznivce má KSČM, na jejíž volbě nyní setrvává zhruba 83 procent voličů z roku 1998. Vyplynulo to z lednových a únorových průzkumů agentury TNS Factum.
</TEXT>
</DOC>
<DOC>
<DOCID>LN-20020327012</DOCID>
<DOCNO>LN-20020327012</DOCNO>
<DATE>03/27/02</DATE>
<GEOGRAPHY>PRAHA</GEOGRAPHY>
<TEXT>
Bezmála hodinu ve vlezlé zimě vydrželi čekat přívrženci ODS na svého pana profesora. Václav Klaus dorazil na další z předvolebních mítinků, tentokrát v Praze 10, se zpožděním zaviněným zvídavými studenty nedaleké střední školy. "Jste stateční, že jste to tu hodinu a půl vydrželi. To bych já nedokázal," ocenil šéf ODS své věrné poté, co osm minut řečnil a dalších dvacet odpovídal na dotazy. V duchu současné "ekologické etapy" si vzal jako jedno z hlavních témat znovu na paškál ekologické aktivisty. "Vytvářejí dojem nějaké ekologické apokalypsy," prohlásil a na grafu lidem dokumentoval, jak moc se za posledních dvanáct let snížilo zamoření vzduchu i vod. "To neudělali ti, co si chodí lehat na koleje, když má jet do Temelína vlak s jaderným palivem. To udělaly vlády, ne Jakubové Patočkové," otřel se o známé jméno někdejšího představitele Hnutí Duha. A lidé si s chutí zatleskali. Zájem o Klausův projev byl zjevně ještě větší než o zdarma nabízené klobásky a pití. "Děkujeme, pane profesore," třásly starší ženy Klausovi po mítinku rukou.
</TEXT>
</DOC>
<DOC>
<DOCID>LN-20020327013</DOCID>
<DOCNO>LN-20020327013</DOCNO>
<DATE>03/27/02</DATE>
<GEOGRAPHY>BUKUREŠŤ</GEOGRAPHY>
<TEXT>
Spojené státy včera na bukurešťské konferenci premiérů zemí kandidujících do NATO podpořily široké rozšíření Severoatlantické aliance. Zároveň ale zdůraznily, že s pozvánkou mohou počítat pouze ti uchazeči, kteří prokáží do listopadového summitu vPraze plnou připravenost. "Chceme co možná nejrobustnější okruh rozšíření," prohlásil náměstek ministra zahraničí USA Richard Armitage. Šanci na přijetí přisoudil všem kandidátským státům "od Baltu přes Černé moře až k Jadranu". Žádná ze zemí není vyloučena z úvahy pro svou historii, polohu nebo velikost vnější síly, dodal. Armitage se odvolal na loňská slova prezidenta George Bushe během návštěvy Varšavy, že Washington věří v rozšíření NATO o všechny země, které o to usilují a jsou připraveny převzít odpovědnost. Devět měsíců po Bushově projevu jsou "nejlepší podmínky pro robustní rozšíření. Teď je to na vás," prohlásil diplomat.
</TEXT>
</DOC>
<DOC>
<DOCID>LN-20020327014</DOCID>
<DOCNO>LN-20020327014</DOCNO>
<DATE>03/27/02</DATE>
<GEOGRAPHY>BUKUREŠŤ</GEOGRAPHY>
<TEXT>
Stejné názory na společnou bezpečnost znamenají v NATO více než stejné zbraně. Zhruba to sdělil včera český premiér Miloš Zeman politikům zemí usilujících o vstup do aliance. Summit "10 plus 3" proběhl za účasti zájemců o vstup do NATO a zástupců tří nováčků včetně Česka v rumunské Bukurešti. "Duch hodnot NATO neznamená společné tanky nebo letadla. Je to solidarita v boji proti diktátorství a teroristickým organizacím," řekl Zeman v závěrečný den setkání. Zeman mluvil - jak se sám nezapomněl pochlubit - jako jediný z řečníků spatra, bez předem připraveného projevu. Někteří jeho spolupracovníci se podle informací LN obávali, že se opět dopustí nějakého faux pas jako nedávno během návštěvy Izraele. Zeman se ale tentokrát dokázal po celou dobu kontrolovat a k žádnému "incidentu" nedošlo. Zeman také řekl, že namísto "tisíců deklarací o solidaritě" je pro kandidáty důležitější vyslání jedné malé vojenské jednotky do společné mise. Zeman také pochválil rumunského premiéra Adriana Nastaseho za vyslání několika desítek rumunských vojáků do Afghánistánu. Vedle Rumunska usiluje o vstup do NATO také Slovensko, Slovinsko, Chorvatsko, Litva, Lotyšsko, Estonsko, Bulharsko, Makedonie a Albánie. Zeman se vrátil i k loňským teroristickým útokům. "Nebyl to jenom útok na USA, ale útok na civilizaci, na všechny. Nebyl to jenom útok na New York, ale ve stejném momentě také na Londýn, Paříž, Prahu a možná Bukurešť," řekl.
</TEXT>
</DOC>
<DOC>
<DOCID>LN-20020327015</DOCID>
<DOCNO>LN-20020327015</DOCNO>
<DATE>03/27/02</DATE>
<TITLE>
Bývalý majitel fotbalového klubu Drnovice byl obviněn už ze čtyř trestných činů. Škoda, kterou měl způsobit, tak přerostla 400 milionů.
</TITLE>
<GEOGRAPHY>PRAHA</GEOGRAPHY>
<TEXT>
Vyškovského podnikatele a bývalého místopředsedu Českomoravského fotbalového svazu Jana Gottvalda policie obvinila již ze čtvrtého trestného činu. Škoda, kterou měl způsobit, tak přerostla 400 milionů korun. Pokud bude uznán vinným, hrozí mu až 12leté vězení. Policejní rada Stanislav Vašek jeho trestní stíhání rozšířil o poškozování věřitele. "Způsobená škoda je minimálně 200 milionů korun," sdělil Michal Galát z brněnského krajského státního zastupitelství. Trestného činu se podle policie Gottvald dopustil "majetkovými převody ve společnosti Gotex za situace, kdy tato společnost již nebyla schopna dostát svým splatným závazkům vůči svým věřitelům, a majetkovou podstatu této firmy převedl na třetí osoby bez ekvivalentního protiplnění," uvedl Vašek z obvinění. Policie prověřuje další činnost podnikatele Gottvalda a ještě jiných osob. K délce vazby ani k postupu vyšetřování se podle slov Vaška nebude vyjadřovat. "Předpokládaný konec vyšetřování je do dvou měsíců, pokud nebudou rozšířena obvinění nebo počet stíhaných osob," řekl policejní rada. Gottvaldův obhájce k případu svého klienta odmítá poskytnout jakékoli informace s tím, že má povinnost mlčenlivosti. Bývalý majitel fotbalového klubu Drnovice Gottvald zmizel loni 28. října. Policie po něm vyhlásila celostátní pátrání. Přestože byli muži zákona přesvědčeni, že Gottvald republiku neopustil, požádali o pomoc Interpol. Po čtyřech měsících na útěku se podnikatel 26. února sám dostavil na pražský úřad finanční kriminality a ochrany státu, kde byl okamžitě zatčen. Hned následující den na něj soud uvalil vazbu.
</TEXT>
<HEADING>
Škody, za které je Gottvald stíhán
</HEADING>
<TEXT>
Minimálně 200 milionů korun poškozování věřitele: Nezákonné jednání policie spatřuje v majetkových převodech ve společnosti Gotex. Gottvald je měl provést za situace, kdy tato společnost již nebyla schopna dostát svým závazkům vůči věřitelům. Majetkovou podstatu Gotexu převedl na třetí osoby bez ekvivalentního protiplnění.
Přes 200 milionů - podvod: Jako předseda představenstva ústecké potravinářské firmy Setuza měl Gottvald sám vydat dvě směnky. Jednu pro firmu Zempos a druhou pro společnost ČAS bývalého předsedy Českomoravského fotbalového svazu Františka Chvalovského. Za sumy z Komerční bankou proplacených směnek měly firmy nakoupit řepku pro Setuzu, což neučinily.
20 milionů korun - porušování povinnosti při správě cizího majetku: Bez vědomí dalších členů představenstva měl uzavřít zprostředkovatelskou smlouvu s brněnskou firmou SAGE na prodej akcií Setuza Energetika.
Tři miliony korun - porušování povinnosti při správě cizího majetku: Skutku se podle zjištění policie dopustil tím, že ručí za směnečný závazek svého známého Josefa Výlety. Ten závazek nesplnil a z titulu ručení bylo splnění vymáháno po Setuze. Ručitelský závazek měl Gottvald vyhotovit bez vědomí Setuzy. aja
</TEXT>
</DOC>
<DOC>
<DOCID>LN-20020327016</DOCID>
<DOCNO>LN-20020327016</DOCNO>
<DATE>03/27/02</DATE>
<GEOGRAPHY>PRAHA</GEOGRAPHY>
<TEXT>
Český svaz ochránců přírody si pochvaluje kampaň ODS, která je namířena proti ekologickým organizacím. Díky ní totiž ochránci přírody získali za poslední týden 60 nových členů, přičemž loni přijali celkem 205 lidí. V posledních dnech také podle svazu vzrostl počet dárců, kteří chtějí této neziskové nestátní organizaci přispět finančně. "Děkujeme i ODS, která, ač nechtěně, naši organizaci svojí kampaní významně posílila a sjednotila," napsal v prohlášení Petr Stýblo ze svazu ochránců přírody. Svaz sdružuje 8200 dobrovolníků. Podle Stýbla lidé na činnost ekologických organizací přispívají, protože s nimi souhlasí. "Na rozdíl od špiček ODS, které v občanské společnosti často hledají nepřítele, totiž znají "zelené" nevládní organizace a oceňují jejich roli," uvedl. Předseda ODS Václav Klaus před týdnem prohlásil, že životnímu prostředí v České republice nejvíce uškodil komunismus a nekompromisní ekologové.
</TEXT>
</DOC>
<DOC>
<DOCID>LN-20020327017</DOCID>
<DOCNO>LN-20020327017</DOCNO>
<DATE>03/27/02</DATE>
<GEOGRAPHY>BRUSEL</GEOGRAPHY>
<TEXT>
Pokud Evropský parlament (EP) schválí hodnocení České republiky i s pasážemi požadujícími zrušení některých Benešových dekretů, může to zničit touhu Čechů vstoupit do EU. Takový je názor české delegace u Evropského parlamentu v Bruselu - poslanců Jana Zahradila (ODS) a Vladimíra Laštůvky (ČSSD), kteří se včera setkali s poslanci Evropského parlamentu Ursulou Stenzelovou (rakouská ÖVP) a Berndem Posseltem (bavorská CSU). Oba čeští poslanci varovali, že kdyby se debata táhla dál v tomto duchu, nelze vyloučit velmi negativní dopady na české veřejné mínění, dokonce velký vliv na atmosféru přistupování k EU. "Pokud veřejnost dospěje k závěru, že vstup do EU skutečně souvisí s ohrožením majetkové a právní stability, majetkových vztahů v ČR, pak se nelze divit změně ve smýšlení," podotkl Zahradil. Laštůvka prohlásil, že "pokud by v české veřejnosti vznikl dojem, že přistoupení k EU je podmiňováno nějakou materiální restitucí či satisfakcí, budou výsledky referenda velmi nejisté". Hodinu a půl včera diskutovaly obě strany o neshodách v otázce hodnocení dekretů a jejich souvislosti s přistupováním Česka k EU. Česká strana zejména nesouhlasila s tím, jak je otázka Benešových dekretů pojata v návrhu zprávy EP o rozšíření unie. "Pokud existují ještě právní důsledky a dopady dekretů v praxi, které mohou být v rozporu se smlouvami o Evropské unii, je třeba to veřejně říci a odstranit. Jinak bude pro Českou republiku obtížné sladit svůj právní řád s legislativou EU," domnívá se Stenzelová. Jan Zahradil slíbil, že česká strana na dubnovém zasedání Parlamentního výboru přidružení EU-ČR "předloží argumentaci, která jasně ukáže, že není žádný rozpor s evropským právem".
</TEXT>
</DOC>
<DOC>
<DOCID>LN-20020327018</DOCID>
<DOCNO>LN-20020327018</DOCNO>
<DATE>03/27/02</DATE>
<TITLE>
Politické strany zápasí o post největšího vlastence
</TITLE>
<TEXT>
Šok a skandál. Tak nejčastěji reagují čeští politici na zahraniční diskuse o Benešových dekretech.
PRAHA - Bylo pondělí 21. ledna. Ten den by většině lidí nepřišel nijak pamětihodný a největší událostí měsíce by nejspíš zůstaly dávno odeznělé novoroční oslavy. Ten den ovšem poprvé na veřejnost pronikly části rozhovoru premiéra Miloše Zemana pro rakouský týdeník Profil. V něm Zeman označil sudetské Němce za Hitlerovu pátou kolonu. Na domácí scéně by Zemanův bonmot zřejmě zapadl jako většina ostatních, v zahraničí ovšem způsobil poprask. Jako první reagoval rakouský populista Jörg Haider - Zemana nazval komunistou. Stačilo jen několik dní a přestřelky se z roviny osobní dostaly na mezinárodní scénu. Do hry vstoupily Benešovy dekrety. Zvlášť ty, které poskytly právní rámec pro vyvlastnění sudetských Němců a konfiskaci jejich majetku a následný odsun. Události nabraly rychlý spád: Wolfgang Schüssel žádá česko-rakouskou deklaraci, která Benešovy dekrety prohlásí za mrtvé bezpráví. Maďarský premiér Viktor Orbán požaduje u Evropského parlamentu zrušení dekretů. Německý premiér Gerhard Schröder ruší návštěvu Prahy. Dekrety se začíná zabývat Evropský parlament i komise. Zástupci odsunutých sudetských Němců považují Benešovy výnosy za rasistické, zahraniční politici za neevropské a žádají jejich zrušení před vstupem Česka do EU. Ani domácím politikům se nedá vytýkat nečinnost. Pod národní, mnohdy i národoveckou vlajkou vyrážejí téměř okamžitě do boje proti Budapešti, Vídni a Mnichovu. (Tato tři města zařadil zahraniční expert ODS do středoevropské osy zla.) Před červnovými volbami chtějí politici ke svému nadšení strhnout i voliče. "Bude třeba sešikovat pluky kolem těch, kteří dnes představují hlavní pilíře obrany národního zájmu," pozvedl národní prapor místopředseda ČSSD Lubomír Zaorálek. Místopředseda komunistů Miloslav Ransdorf vybízí k jednotě a tvrdí, že by z Hradu, vlády a parlamentu neměly do zahraničí znít odlišné hlasy.
</TEXT>
<HEADING>
Češi úder vracejí
</HEADING>
<TEXT>
Vše, co se ozývá z druhé strany hranic, je pro většinu českých politiků špatné. Adjektiva šokující, skandální a nepřijatelné se stávají nejběžnější slovní výbavou českých špiček. Očividně nejčastěji šokován je místopředseda ODS Jan Zahradil. "Šokovalo mě to," reagoval Zahradil, když toto pondělí začali europoslanci projednávat rezoluci o Benešových dekretech. Zahradil je šokován také tehdy, když evropský komisař Günter Verheugen hovoří o připravenosti Česka jednat o Benešových dekretech. Z šoku se ale čeští politici probudí rychle. Bleskově dokáží přispěchat s vlastním hodnocením 57 let starých i aktuálních událostí. "Odsun nebyl mstou, byl důsledkem poznání, že tyto menšiny byly zdrojem nestability ve střední Evropě a jednou z podstatných příčin napětí vedoucího k válečnému požáru... Nelze bohužel restituovat lidské životy, proto nelze jednat ani o jakékoli jiné restituci," řekl Vladimír Špidla. Nad kolektivním obviněním sudetských Němců a zabavením majetku před více než padesáti lety se moc nepřemýšlí. Hlavní je rozpoznat, o co jde Němcům v současnosti. "Němcům jde o revizi majetku i území a celého uspořádání, které bylo vytvořeno po druhé světové válce," řekl Václav Klaus. Problém je jednoduchý i podle poslance Karla Kühnla (US-DEU): "V Evropském parlamentu je úzká skupina poslanců z Německa a Rakouska, která k prosazování takovýchto extremistických pozic využívá situace, kdy málokdo ví, oč přesně jde."
Vlastenectví jako politická zbraň
Politici v Česku dramaticky reagují na mezinárodní diskusi okolo dekretů prezidenta Beneše
</TEXT>
<HEADING>
ODS je slyšet nejčastěji
</HEADING>
<TEXT>
Přesně měsíc po Zemanových výrocích na adresu sudetských Němců začali karty v nacionalistické hře o Benešovy dekrety míchat občanští demokraté. 21. února předseda strany Václav Klaus veřejnost seznámil se svým plánem na zakotvení Benešových dekretů ve smlouvě o přistoupení Česka k EU. Návrh okamžitě vzbudil nesouhlas v Evropském parlamentu. Na oplátku členové ODS odmítají téměř každé vyjádření z Bruselu nebo Berlína. Do dílny ODS patří i výrok o středoevropské ose zla mezi Mnichovem, Vídní a Budapeští, jehož autorem je účastník Česko-německého diskusního fóra za ODS Miloslav Bednář. Jedním z nejostřejších řečníků této strany je ale jistě místopředseda a stínový ministr zahraničí Jan Zahradil, který svá vyjádření často prokládá válečnickou terminologií.
Václav Klaus, MfD, 23. 2. 2002
Němcům jde o revizi majetku i území a celého uspořádání, které bylo vytvořeno po druhé světové válce.
Jan Zahradil, 20. 2. 2002
Klid zbraní, který vládl mimo jiné díky česko-německé deklaraci, bohužel skončil.
Jan Zahradil o tezích zástupce ODS o nové "ose zla", 13. 3. 2002
Když někdo používá razantní slovník, možná to těm druhým otevře oči.
</TEXT>
<HEADING>
Koalice proplouvá bez konfliktů
</HEADING>
<TEXT>
Unionisté a lidovci sice občas na obranu národních barev zahřímají, zdaleka však nepatří k nejhlasitějším diskutérům. Jejich vyjádření k Benešovým dekretům dosud nezpůsobila na politické scéně ani menší bouři. Většinou zaznívá smířlivý tón, který je místy možné zaměnit s mírnou neochotou formulovat vlastní postoje.
Jan Kasal, místopředseda KDU-ČSL, Haló noviny, 19. 3. 2002
Rakousko nám nebude diktovat, co máme dělat. Zařídíme se podle názoru České republiky, nikoli podle názoru kancléře Schüssela.
Hana Marvanová, předsedkyně US-DEU, HN, 6. 3. 2002
Každý si může vypracovat posudek, i Evropský parlament, náš právní řád není diskriminační, protože Benešovy dekrety již nelze aplikovat.
</TEXT>
<HEADING>
KSČM chce jednotnou bojovou linii
</HEADING>
<TEXT>
Antipatie komunistů k Německu neustoupily do pozadí ani v posledním desetiletí. V době krize okolo Benešových dekretů komunisté oprašují dávno známá stanoviska. Mnohdy se přitom příliš nevzdalují od kolegů z tzv. demokratických stran. Představitelé komunistů chtějí také nyní bránit státní zájmy v jednotě s ostatními.
Miloslav Ransdorf, místopředseda KSČM 14. 3. 2002 Žádná politická síla nepřistoupí na revizi poválečného uspořádání a na odstranění dekretů prezidenta republiky.
</TEXT>
<HEADING>
vyjádření ÚV KSČM, 26. 2. 2002
</HEADING>
<TEXT>
Dekrety byly širokou veřejností přijaty jako naprosto spravedlivé. Vždy jsme vyzývali k důslednému odmítání byť i jen malých kroků směřujících k jejich zpochybňování či označování za vyhaslé.
</TEXT>
<HEADING>
ČSSD pokračuje v útočném stylu
</HEADING>
<TEXT>
Autorství aféry s Benešovými dekrety nikdo nemůže upřít ČSSD, přesněji Miloši Zemanovi,. V rozhovoru pro rakouský magazín Profil označil sudetské Němce za Hitlerovu pátou kolonu. Mezi tradičně internacionálně smýšlejícími sociálními demokraty zůstával Zeman s nacionalisticky laděnými výroky dlouho sám. Až v posledních týdnech mu začal sekundovat předseda strany Vladimír Špidla a zahraničněpolitický expert Lubomír Zaorálek.
Lubomír Zaorálek v komentáři pro MF Dnes, 7. 3. 2002
Bude třeba sešikovat pluky kolem těch, kteří dnes představují hlavní pilíře obrany "národního zájmu".
Vladimír Špidla v komentáři pro deník Právo, 23. 3. 2002
Odsun nebyl mstou. Byl důsledkem poznání, že tyto menšiny byly zdrojem nestability ve střední Evropě a jednou z podstatných příčin napětí vedoucího k válečnému požáru... Nelze bohužel restituovat lidské životy, proto nelze jednat ani o jakékoli jiné restituci.
</TEXT>
<HEADING>
Miloš Zeman, Profil 21. 1. 2002
</HEADING>
<TEXT>
Rakousko nebylo první obětí Hitlerova Německa, nýbrž jeho první spojenec. Kromě toho se nesmí zapomínat, že sudetští Němci byli Hitlerovou pátou kolonou při zničení Československa jako jediného ostrova demokracie ve střední Evropě.
Rakousko nebylo první obětí Hitlerova Německa, nýbrž jeho první spojenec. Kromě toho se nesmí zapomínat, že sudetští Němci byli Hitlerovou pátou kolonou při zničení Československa jako jediného ostrova demokracie ve střední Evropě.
</TEXT>
</DOC>
<DOC>
<DOCID>LN-20020327019</DOCID>
<DOCNO>LN-20020327019</DOCNO>
<DATE>03/27/02</DATE>
<GEOGRAPHY>HELSINKY</GEOGRAPHY>
<TEXT>
Více než 70 zemí přislíbilo písemně nebo ústně podporu kandidatuře Jana Kavana na místo předsedy Valného shromáždění OSN. Včera to uvedl sám ministr zahraničí během své jednodenní návštěvy ve Finsku. OSN má nyní 189 členů a českého ministra tak podporuje necelých 40 procent z nich. Kavan podle svých slov v květnu zahájí "umírněnou kampaň" na podporu své kandidatury. Kampaň má stát 113 milionů korun. Peníze na ni vyčlenila česká vláda už minulý rok. Do konce května se tak Kavan chce stát jediným kandidátem na post šéfa Valného shromáždění OSN. Jeho protikandidátem je zatím představitel Běloruska. Podle Kavana byla jeho kandidatura na programu jednání s finskými představiteli i při včerejších rozhovorech v Helsinkách. Ministr jednal s bývalým předsedou Valného shromáždění OSN Harrim Holkerim, který stál v čele světové organizace v letech 2000 a 2001. Jejich rozhovor se týkal mimo jiné i reformy OSN. "Finové nemají ve zvyku předem říkat, pro koho budou hlasovat... Byl bych však překvapen, kdybych jejich podporu neobdržel," konstatoval Kavan po schůzce s Holkerim.
</TEXT>
</DOC>
<DOC>
<DOCID>LN-20020327020</DOCID>
<DOCNO>LN-20020327020</DOCNO>
<DATE>03/27/02</DATE>
<TEXT>
ČESKÁ LÍPA - Lidovecký poslanec Pavel Plánička, jenž kvůli své dopravní nehodě v pondělí odstoupil z kandidátky Koalice do parlamentních voleb v Libereckém kraji, se bude nadále ucházet o křeslo senátora za českolipský volební obvod. "Na okresní úrovni má naši podporu," uvedl Pláničkův asistent a předseda českolipské KDU-ČSL Ivo Škola. Plánička havaroval 19. února kolem 23.00 v pražské Myslíkově ulici. Zezadu narazil do zastavujícího taxíku. Poslanec se odmítl podrobit dechové zkoušce. Odvolal se při tom na poslaneckou imunitu.
</TEXT>
</DOC>
<DOC>
<DOCID>LN-20020327021</DOCID>
<DOCNO>LN-20020327021</DOCNO>
<DATE>03/27/02</DATE>
<GEOGRAPHY>PRAHA</GEOGRAPHY>
<TEXT>
Hladiny většiny českých řek včera pozvolna klesaly, druhý stupeň povodňové aktivity si ráno krátce udrželo pouze Labe. Pohotovost doporučovali vodohospodáři lidem z Ústí nad Labem a Děčína. V poledne zde však hladina dosahovala již pouze prvního stupně nebezpečí. Podobný stav, tedy bdělost, zaznamenali vodohospodáři na Vltavě, v úseku od Lipna až po Vraňany na Mělnicku. Stejně na tom byla i Lužnice, Blanice a Berounka v oblasti Plzně. Hladina Vltavy mohla začít výrazněji klesat v pátek. Kaskáda vltavských přehrad je totiž po předchozích srážkách naplněna a je třeba vytvořit rezervy pro neočekávané přívaly vody. V pondělí Vltava zaplavila například náplavku na pražském Rašínově nábřeží a také podjezd pod Strakonickou ulicí v Praze 5. Pro automobilovou dopravu je podjezd stále uzavřen.
</TEXT>
</DOC>
<DOC>
<DOCID>LN-20020327022</DOCID>
<DOCNO>LN-20020327022</DOCNO>
<DATE>03/27/02</DATE>
<TITLE>
říká v rozhovoru pro LN evangelický duchovní Svatopluk Karásek, kandidát Koalice do sněmovny
</TITLE>
<TEXT>
Plánuje, že pokud se stane v červnových volbách poslancem, vydrží mu to až do důchodu. Farář Svatopluk Karásek je jedním z nezávislých, kteří kandidují za Koalici. V rozhovoru pro LN vysvětluje, jak se v případě svého zvolení postaví k zavedení školného, k daním nebo k tomu, jak chce ve sněmovně působit.
</TEXT>
<HEADING>
LN: Proč jste se rozhodl kandidovat do sněmovny?
</HEADING>
<TEXT>
Ta nabídka se mi zdá dost velkorysá a já neumím v životě moc odmítat. Nikam se neženu, většinou sedím doma - a najednou zazvoní telefon anebo přijde dopis. Už se mi to v životě stalo mnohokrát a beru to jako pobídku, že mám něco naplnit. Teď jsem byl pět let na plné obrátky farářem a na závěr v šedesáti letech mám poslední čtyři roky - tak jsem to přijal. Říkal jsem si, že je v tom třeba nějaký vyšší záměr.
LN: Teď to bylo stejné? Seděl jste u telefonu a někdo vám zavolal?
Volali mi ze sekretariátu předsedkyně US-DEU Hany Marvanové, jestli bych přijal kandidaturu do parlamentu.
LN: Říkal jste, že máte poslední čtyři roky. Mám tomu rozumět tak, že chcete být poslancem až do důchodu?
Ano, počítám jenom s jedním volebním obdobím. Pak půjdu něco objímat, buď ženu, nebo stromy. Na penzi mám ještě bohatý program, nepočítám, že se budu chovat tak, aby mě znovu zvolili.
LN: Na kandidátce v Praze jste číslo čtyři, to máte zvolení téměř jisté. Už víte, co byste chtěl ve sněmovně dělat?
Dovedu si sebe představit v nějakém etickém výboru, který by se zabýval problémy, jako je eutanazie. Ovšem takový zatím není, jak jsem se ptal. Takže to spíš vypadá na výbor, který se zabývá evropskou integrací. Byl jsem sedmnáct let ve Švýcarsku, tady bych mohl pomoci. Je jasné, že v některých otázkách - třeba hospodářských - budu spíš taková vata, ale pak zase přijdou otázky, kde budu jako včelička. Seženu si podklady ze Švýcarska, Nizozemska nebo Německa, kde mám v parlamentu známé. Najdu si své věci.
LN: Ve sněmovních výborech budete muset spolupracovat s komunisty...
No, tak holt jsou a budou v parlamentu. Řeknou svůj názor, já zase svůj. Uvidí se, který získá víc hlasů a který se prosadí.
LN: Všechny vaše názory se vám určitě nepodaří prosadit. Kvůli tomu jste odešel z Rady České televize. Teď to hrozit nebude?
V Radě České televize šlo o konsenzus třinácti lidí, kteří na něčem tři měsíce pracovali. Oni pak podle mého názoru sehráli habaďuru, za kterou jsem nechtěl nést odpovědnost. Zatímco tady v parlamentu mi bude stačit, když řeknu svůj názor. A i když mě většina přehlasuje, tak to není důvod k rezignaci. V tom vidím podstatný rozdíl.
LN: Jakou vlastně máte představu o práci poslance? To není pokaždé vzrušující zaměstnání...
Všichni mě varovali, jaká to je nuda. Dovedu si to představit, viděl jsem to v noci v televizi. Ty poslance jsem spíš litoval. Něco se tam bude muset takzvaně odsedět, ale chtěl bych to plnit svědomitě.
LN: Přestože to je nuda, chcete do toho jít?
Všechno má svou negativní polohu. Nekonečné hlasování zabere tak deset dní v měsíci, pak zbývá ještě dvacet dní.
</TEXT>
<HEADING>
LN: Budete poslušným poslancem Koalice, anebo spíše solitérem?
</HEADING>
<TEXT>
V tom, že Koalice pustila na svou kandidátku nezávislé osobnosti, nevidím jen předvolební gesto, ale i touhu po otevření se. Aby tam zazněl i jiný než stranický hlas. Takže ani nečekám, že by mě šikanovali k poslušnosti.
LN: Stanete se členem poslaneckého klubu ať už unionistů, nebo lidovců?
Asi ano. A dobrovolně. Abych nezůstal mimo jen se svými názory. Nebojím se ztráty své nezávislosti, takže asi vstoupím do klubu lidovců.
LN: Co když volby dopadnou tak, že Koalice bude mít většinu se sociálními demokraty? Zvednete ruku pro takovou vládu?
To je předčasné, především ještě nejsem v parlamentu. Byl bych nejradši, kdyby Koalice vyhrála natolik, že by už nikoho nepotřebovala.
LN: Zatím to tak ale nevypadá. Takže radši s ODS?
Obě strany mají svá negativa. Unie svobody by spíše tendovala k pravicové straně a já taky. Na druhé straně si myslím, že osoba Václava Klause je v politice příliš zbytnělá. Kdyby šla ODS třeba bez Klause nebo socialisté bez bývalých straníků KSČ... Své k tomu řeknu, ale tím to asi taky skončí.
LN: Při kampani budete voličům vysvětlovat, jaký máte program?
Sám jste říkal, že to čtvrté místo je dost jisté. Ale rád jim pomůžu, budu tam figurovat jako ta osobnost.
LN: Koalice už má program hotový, byť zatím jen v nějaké pracovní verzi. Souhlasíte s ním?
Ještě jsem ho nečetl, je to nová věc. Těším se, že si ho prostuduji.
LN: Souhlasíte například se zavedením školného na vysokých školách? A podpoříte snížení daní?
Teď se také něco platí, ne? Ještě to nemám promyšlené, musím se prokousat programem. Ale kdyby to otevřelo vysoké školy více lidem, tak jsem pro. A daně? Byl bych spíš pro snížení, ale pak je otázka, z čeho bude stát brát peníze. Nižší daně by ale byly možností pro podnikatele, aby se rozjeli.
LN: Posledních pět let jste byl farářem. Pokud se v červnu stanete poslancem, tak už farářem nebudete?
Náš církevní řád to nedovoluje. Chtěl jsem to spojit, abych byl zároveň duchovní a poslanec. Ta kombinace se mi zdá dobrá, protože člověk má zázemí a není sám někde v kanceláři.
LN: Za koho budete zvolen? Jak to budete chápat?
Za lidi, kteří nemají možnost prosadit své názory. Ať už jsou to věřící, ekologové nebo prostě aktivisté, kteří pořád narážejí na hradbu. Sám jsem členem Hnutí Duha nebo různých organizací na ochranu lidských práv. Takoví by ve mně mohli dostat hlas.
</TEXT>
</DOC>
<DOC>
<DOCID>LN-20020327023</DOCID>
<DOCNO>LN-20020327023</DOCNO>
<DATE>03/27/02</DATE>
<GEOGRAPHY>BRNO</GEOGRAPHY>
<TEXT>
Přezkoumání rozhodnutí o přijetí či nepřijetí uchazeče ke studiu na vysoké škole náleží do pravomoci obecných soudů. Upozornil na to včera Ústavní soud, který řešil stížnost Jana Jeřábka. Krajský soud v Brně porušil podle ústavních soudců právo na spravedlivý proces, když se odmítl Jeřábkovou stížností zabývat. Každý uchazeč má právo na soudní ochranu podle ústavy, uvedl soudce Vladimír Paul. Jeřábek z Kralup nad Vltavou se v červnu zúčastnil přijímacích zkoušek na Právnickou fakultu Masarykovy univerzity. Z možných 1200 bodů získal 924. Dostal rozhodnutí děkana o nepřijetí. "Využil jsem možnosti podívat se na vyhodnocení přijímacího řízení, kde jsem ke svému zděšení objevil základní chyby ve vyhodnocení," řekl novinářům Jeřábek. Odvolal se, děkan právnické fakulty mu dal za pravdu a přičetl mu 12 bodů. I přesto však rektor univerzity později rozhodl o Jeřábkově nepřijetí. Jeřábek se obrátil na Krajský soud v Brně. Tvrdil, že rektor neudal důvod nepřijetí. Soud však řízení zastavil s tím, že rozhodnutí o přijetí či nepřijetí ke studiu nepodléhají soudnímu přezkoumání. Ústavní soud tento závěr krajského soudu jako nesprávný zrušil a soud se bude muset Jeřábkovým případem zabývat.
</TEXT>
</DOC>
<DOC>
<DOCID>LN-20020327024</DOCID>
<DOCNO>LN-20020327024</DOCNO>
<DATE>03/27/02</DATE>
<TEXT>
ÚSTÍ NAD LABEM - Vedoucí kanceláře ústeckého hejtmana Marie Tomčová (ODS) je podezřelá z podvodu, zpronevěry a zkreslování údajů hospodářské a obchodní evidence. Tomčová ale vinu popírá. Podle policie se činů dopustila v letech 1990 až 1996, kdy byla ředitelkou obchodní akademie. Spolu s ní vyšetřovatel obvinil ještě dvě zaměstnankyně střední školy. Případem se zabývá ústecké okresní státní zastupitelství. Hejtman Jiří Šulc (ODS) včera řekl, že o stíhání vedoucí svého sekretariátu nevěděl. Pracovněprávní vztahy jsou podle něj v kompetenci ředitele krajského úřadu. "Ctím ústavní zásadu presumpce neviny. Z ní vyplývá, že zatím není možné se uvedenou záležitostí zabývat," zdůraznil hejtman. Jako jediná z vedoucích odborů nemusela Tomčová projít výběrovým řízením, ale rovnou ji do funkce jmenovala rada kraje.
</TEXT>
</DOC>
<DOC>
<DOCID>LN-20020327025</DOCID>
<DOCNO>LN-20020327025</DOCNO>
<DATE>03/27/02</DATE>
<GEOGRAPHY>BRNO</GEOGRAPHY>
<TEXT>
Kriminalisté udělali o víkendu zátah ve velkoskladu v brněnské Olomoucké ulici, kde zabavili textil a obuv s padělanými ochrannými známkami. "Cena triček, bund a tenisek činí 3,3 milionu korun," řekl včera novinářům policejní mluvčí Mojmír Popp. Padělky skončily v policejních skladech a po uzavření případu budou zničeny. Policie za prodej tohoto zboží stíhá třiadvacetiletou ženu z Vietnamu. Obvinila ji z porušování práv k ochranné známce. Ženě hrozí dva roky vězení. "Zátah v Olomoucké jsme udělali letos potřetí. Pokaždé jsme zabavili větší množství zboží. Je vidět, že prodejci mají z čeho doplňovat zásoby," uvedl mluvčí. "Pokud by se příslušné orgány více zaměřily na kontroly dováženého zboží, možná by měla policie méně práce," zdůraznil.
</TEXT>
</DOC>
<DOC>
<DOCID>LN-20020327026</DOCID>
<DOCNO>LN-20020327026</DOCNO>
<DATE>03/27/02</DATE>
<GEOGRAPHY>PRAHA</GEOGRAPHY>
<TEXT>
Obvodní soud Prahy 1 včera kvůli neúčasti dvou svědků odročil kauzu předsedy krajně pravicové strany Pravá alternativa Jana Kopala, který je podezřelý ze šíření poplašné zprávy. "Hlavní líčení se odročuje na 2. května," prohlásila samosoudkyně Helena Králová poté, co se první svědkyně omluvila pro nemoc a druhý svědek se nedostavil bez udání důvodů. Líčení už je odročeno podruhé, v polovině února se totiž k soudu pro nemoc nedostavil Kopalův obhájce. Kopal je stíhán kvůli tomu, že loni v červenci oznámil v tiskové zprávě, že se albánští teroristé chystají napadnout plánovanou demonstraci Národně sociálního bloku (NSB) před jugoslávským velvyslanectvím v Praze. Informace byla podle žaloby nepravdivá a vedla k tomu, že policie zbytečně zvýšila bezpečnostní opatření. Před velvyslanectví tehdy přišlo podpořit exprezidenta Slobodana Miloševiče, jenž se zodpovídá z válečných zločinů mezinárodnímu soudu v Haagu, asi 20 stoupenců NSB. Čtyřicetiminutová demonstrace byla bez incidentů. Proces považuje Kopal za justiční frašku, která podle něj ukazuje malost, stupidnost a hloupost represivního aparátu současného systému. Soudu včera řekl, že stíhání je vykonstruované na základě politické objednávky. "Vede k tomu můj postoj k otázce bombardování Jugoslávie, který se nelíbí režimu," uvedl. Kopalovi hrozí až pět let vězení. Již loni jej soud uznal vinným ze šíření poplašné zprávy a trestním příkazem mu uložil 400 hodin obecně prospěšných prací. Protože obžalovaný podal proti verdiktu odpor, musel soud nařídit veřejný proces. Kopal byl již jednou stíhán. K podmíněnému trestu byl odsouzen za pomluvu v článku, v němž "kritizoval staré struktury v justici".
</TEXT>
</DOC>
<DOC>
<DOCID>LN-20020327027</DOCID>
<DOCNO>LN-20020327027</DOCNO>
<DATE>03/27/02</DATE>
<TITLE>
Šéf Rady České televize se dostal do sporu s ministrem kultury kvůli krumlovskému otáčivému hledišti
</TITLE>
<TEXT>
Prodloužit alespoň na čas existenci divadelní točny v českokrumlovském zámku požadují její zastánci. Dostálovo ministerstvo jim však nehodlá vyhovět.
ČESKÉ BUDĚJOVICE - Boj o zachování známé divadelní točny na zahradě českokrumlovského zámku přerůstá v osobní spor mezi předsedou Rady ČT Janem Mrzenou a ministrem kultury Pavlem Dostálem. Mrzena, který je zároveň ředitelem Jihočeského divadla v Českých Budějovicích, vyčítá Dostálovi, že se nesnaží alespoň na čas prodloužit existenci krumlovského otáčivého hlediště, patřícího mezi největší kulturní atrakce jižních Čech. Dostál však podle Mrzeny není dobrým ministrem i z jiných důvodů, zejména kvůli své údajně diletantské personální politice. "Dovedu si představit lepšího ministra, než je pan Dostál," řekl včera Mrzena LN. Jihočeské divadlo zatím marně bojuje o další prodloužení existence krumlovské točny, která má být nejpozději do konce letošního roku zlikvidována. Ministerstvo kultury další provoz hlediště odmítá s tím, že konstrukce divadla v zámecké zahradě ohrožuje členství Českého Krumlova na seznamu kulturních památek UNESCO. V roce 1991, kdy byl Krumlov na tento seznam zapsán, totiž točna kvůli celkové rekonstrukci v areálu zámecké zahrady nestála.
</TEXT>
<HEADING>
Chtějí nejméně pět let na přestěhování
</HEADING>
<TEXT>
Podle Mrzeny by však ministr Dostál v případě skutečného zájmu mohl existenci hlediště prodloužit po dohodě s UNESCO ještě o pět až sedm let. "Minimálně takovou dobu si totiž vyžádá výběr nové vhodné lokality a stavba nové točny," uvedl Mrzena. Bez populárního otáčivého hlediště podle něj Jihočeské divadlo přijde až o 60 procent svých příjmů a republika o zcela unikátní a cizinci hojně navštěvovanou kulturní atrakci. Mrzena však Dostálovi vyčítá nejen přístup k točně. "Těch věcí je samozřejmě víc. Například diletantismus pana ministra v personálních otázkách, jako byl mimo jiné výběr vedení Národního divadla a Státní opery," řekl Mrzena LN. Ministerstvo kultury také podle něj už dlouhodobě nadřazuje ochranu památek nad podporou takzvané živé kultury. Ministr Dostál se včera vracel z návštěvy Spojených států a nebyl proto k zastižení. Mluvčí ministerstva Dita Fuchsová ale LN potvrdila, že rozhodnutí o konci otáčivého hlediště v Českém Krumlově je už definitivní a změnit by ho mohl pouze Dostálův nástupce v úřadě po parlamentních volbách. Ani fakt, že petici za zachování točny už podepsalo přes 20 tisíc lidí, nemůže údajně názor ministra Dostála ovlivnit. "Existence točny už byla dvakrát prodloužena, a její zřizovatel měl tedy dost času k nalezení nové vhodné lokality pro její provoz," uvedla Fuchsová. Také další kritika Jana Mrzeny na adresu ministra kultury je podle mluvčí zavádějící. "Jestli byl výběr vedení Národního divadla a Státní opery diletantský, ukáže teprve čas," řekla Fuchsová.
Podle Mrzeny by však ministr Dostál v případě skutečného zájmu mohl existenci hlediště prodloužit po dohodě s UNESCO ještě o pět až sedm let. "Minimálně takovou dobu si totiž vyžádá výběr nové vhodné lokality a stavba nové točny," uvedl Mrzena. Bez populárního otáčivého hlediště podle něj Jihočeské divadlo přijde až o 60 procent svých příjmů a republika o zcela unikátní a cizinci hojně navštěvovanou kulturní atrakci. Mrzena však Dostálovi vyčítá nejen přístup k točně. "Těch věcí je samozřejmě víc. Například diletantismus pana ministra v personálních otázkách, jako byl mimo jiné výběr vedení Národního divadla a Státní opery," řekl Mrzena LN. Ministerstvo kultury také podle něj už dlouhodobě nadřazuje ochranu památek nad podporou takzvané živé kultury. Ministr Dostál se včera vracel z návštěvy Spojených států a nebyl proto k zastižení. Mluvčí ministerstva Dita Fuchsová ale LN potvrdila, že rozhodnutí o konci otáčivého hlediště v Českém Krumlově je už definitivní a změnit by ho mohl pouze Dostálův nástupce v úřadě po parlamentních volbách. Ani fakt, že petici za zachování točny už podepsalo přes 20 tisíc lidí, nemůže údajně názor ministra Dostála ovlivnit. "Existence točny už byla dvakrát prodloužena, a její zřizovatel měl tedy dost času k nalezení nové vhodné lokality pro její provoz," uvedla Fuchsová. Také další kritika Jana Mrzeny na adresu ministra kultury je podle mluvčí zavádějící. "Jestli byl výběr vedení Národního divadla a Státní opery diletantský, ukáže teprve čas," řekla Fuchsová.
</TEXT>
</DOC>
<DOC>
<DOCID>LN-20020327028</DOCID>
<DOCNO>LN-20020327028</DOCNO>
<DATE>03/27/02</DATE>
<TITLE>
Příběh VLADIMÍRA HOLANA, spisovatele, jehož nemoc donutila vytvořit si vlastní paralelní svět
</TITLE>
<HEADING>
ČESKÉ LEGENDY 20. STOLETÍ
</HEADING>
<TEXT>
Když byl Vladimír Holan ve třiceti letech předčasně penzionován, postupně přestal opouštět byt. O to dobrodružnější byly jeho výpravy do nových básnických prostorů.
Dětství strávil v kraji pod Bezdězem - často sám na hrad chodil, aniž by ještě cokoli věděl o Máchovi. Pak se vrátil do rodné Prahy studovat gymnázium: "Byl to samý pozitivismus, všechno jim bylo tak přímočaré, jasné. Byla to hrůza. (...) Byl jsem rebel, seděl jsem ve škole vždy v zadní lavici. Živil jsem se kondicemi." V té době napsal v Karlíně, v klášteře Karla Boromejského, kde byl ubytován, svoji první báseň. Ubytování na takovém místě si Holan nevybral náhodou. Chtěl se stát mnichem, paradoxně především díky četbě Aloise Jiráska. Byl to však jen chlapecký idealismus: "Běda, stal se opak. Už jako malý hoch, jak jsem slyšel šustnout sukýnku, zapomněl jsem na cely, na klášter, na mnišství. "Už v době středoškolských studií se stal nejen náruživým čtenářem, ale i kuřákem - těmto svým vášním zůstal nadosmrti věrný. Strávil semestr na právech a pak osm let působil jako úředník penzijního ústavu. Práce ho netěšila. V tomto období si vytváří vlastní způsob básnického výrazu, vedle toho navazuje úzké kontakty s literáty, překládá, rediguje. Roku 1932 se žení a o tři léta později je ze zdravotních důvodů předčasně penzionován - nadále se už věnuje jen literatuře. Z hermetického světa jeho poezie jej vytrhává naléhavé nebezpečí fašismu. Habeš, Španělsko a nakonec traumatizující mnichovská dohoda způsobují obrat v jeho tvorbě. Své verše oprošťuje a zcivilňuje. Když hrozba fašismu s koncem války pominula, vítá komunismus, Sovětský svaz a rudoarmejce. Nikdy o nich nepsal z vypočítavosti, jeho verše odrážejí nejčistší obdiv k tehdejším osvoboditelům jako jednotlivým lidem, s nimiž se osobně setkal. Své motivy nejlépe vyjádřil ve stati Proč jsem se stal komunistou?, jež vyšla v Rudém právu roku 1946, kde píše, že mu vždycky šlo o "nejhlubší smysl a o naplnění tohoto smyslu. A já věřím, že komunistům jde o totéž." Na jaře 1946 vstoupil do komunistické strany, jeho členství však bylo zrušeno v listopadu 1950. Ideální rovinu, v níž se pohybovalo Holanovo myšlení, dokládá také způsob, jímž roku 1946 naložil s penězi za literární cenu. Celých těch padesát tisíc věnoval pozůstalým po padlých pražských bojovnících.
</TEXT>
<HEADING>
V soukromí Holanesie
</HEADING>
<TEXT>
Roku 1948 se stěhuje na Kampu, do domu, v němž žil Josef Dobrovský. Holan později vyprávěl, že dům darovali Dobrovskému Nosticové, aby "se nehrabal v knihách, ale na zahrádce, což on nečinil, protože byl šílený, v čemž já tady pokračuju". Přízemnímu bytu s výhledem na Vltavu se mezi zasvěcenci začalo říkat Holanesie. Toto "území" mělo svůj pevný řád. Básník vstával před polednem, dlouho se myl studenou vodou, pak začal pracovat. Dokázal bdít až do rána - četl, psal, rozmlouval se ženou či přáteli, předčítal. Kouřil a pil červené víno, které se stalo nedílnou součástí jeho stravy. Přijímal návštěvy a tato setkání prý byla jedinečným zážitkem. Když návštěvník odcházel, zvláště pokud to bylo hluboko v noci, musel mu na lístek napsat, zda se mu návštěva líbila nebo ne, co si o něm myslí, zda se ho něčím nedotkl. "Ráno si to přečtu, abych teda pak věděl," vysvětloval hostitel. Ačkoli se na Kampě Holanovým roku 1949 narodila první a jediná dcera, znamenala pro Holana Holanesie především samotu a soustředěnou práci - význam všeho ostatního se začal zvolna vytrácet. Holan zde napsal mimo jiné svoji patrně nejvýznamnější báseň Noc s Hamletem, jež je jakousi obsáhlou sumou názorů na člověka, svět i smysl tvorby. Prodělal tu ale i šestiletou tvůrčí pauzu, z nejrůznějších příčin byl několikrát hospitalizován - začal vzdorovat stáří. Roku 1965 píše příteli Bedřichu Fučíkovi: "Jsem opuštěnější než kdy jindy. To jistě proto, abych chápal ty opuštěné, ty osamělé, ty zrazené a mnoho jiných, a také ty, kteří už umřeli a teprve se narodí..." Ačkoli se mezitím stal živoucí legendou, odmítal jakákoli pozvání, neboť trpěl agorafobií (strachem z otevřeného prostoru) a děsil se také většího počtu lidí. Nikdy tak například neviděl svoji Noc s Hamletem, která byla uváděna ve Viole od roku 1963 dalších pětadvacet let. Říkal, že by potřeboval "čapku nevídimku". Z řady literárních ocenění byla nejvýznamnějším nominace na Nobelovu cenu za rok 1969. Posledních dvanáct let života prožil jen o kousek dál po proudu Vltavy, v ulici U Lužického semináře, v bytě s velkou terasou - na ni nikdy nechodil, aby ho někdo neviděl. Když roku 1977 zemřela jeho jediná dcera, už prakticky nic nenapsal. Téhož roku jej stihla v pořadí již druhá mozková příhoda, jeho stav se postupně zhoršoval. Konec všemu učinil zápal plic - Vladimír Holan zemřel doma 31. března 1980. Ve své zřejmě poslední básni napsal: "Už tě unavila dobrá/ i špatná rozjímání / o životě a smrti. / Snad jen světcům / se podařilo nahlédnouti. / My však (byť sebevětší) nedosáhnem / ani na kliku u dveří tajemství..."
Vladimír Holan
</TEXT>
</DOC>
<DOC>
<DOCID>LN-20020327029</DOCID>
<DOCNO>LN-20020327029</DOCNO>
<DATE>03/27/02</DATE>
<GEOGRAPHY>CHEB</GEOGRAPHY>
<TEXT>
Věci a peníze v celkové hodnotě 200 tisíc korun odcizil v pondělí neznámý lupič při přepadení starožitnictví v Kamenné ulici v Chebu. Hotovost vybral z odemknutého trezoru vkanceláři prodejny poté, co vážně zranil dvaašedesátiletého prodavače, sdělila mluvčí západočeské policie Milada Suchá. Kromě peněz sebral pachatel starožitné mince, šperky a majitelovu pistoli značky ČZ ráže 7,65 milimetru se zásobníkem. Pak z prodejny utekl. Policie sice bezprostředně poté obsadila výjezdové trasy z města, muže ale nedopadla. Policisté po něm nadále pátrají.
</TEXT>
</DOC>
<DOC>
<DOCID>LN-20020327030</DOCID>
<DOCNO>LN-20020327030</DOCNO>
<DATE>03/27/02</DATE>
<GEOGRAPHY>PRAHA</GEOGRAPHY>
<TEXT>
Za ubodání prostitutky 81 ranami přibroušeným nožem na otevírání dopisů a za pokus o obecné ohrožení stráví devatenáctiletý Václav Zvonař 12 let ve věznici s ostrahou. V odvolacím řízení o tom rozhodl pražský vrchní soud. O tři roky tak zmírnil trest, který středoškolskému studentovi vyměřil pražský městský soud. Mladík se musí podrobit kvůli své patologické sexuální deviaci se sadistickými sklony ochrannému sexuologickému léčení. Proti verdiktu se nelze odvolat, přípustné je pouze dovolání k Nejvyššímu soudu.
</TEXT>
</DOC>
<DOC>
<DOCID>LN-20020327031</DOCID>
<DOCNO>LN-20020327031</DOCNO>
<DATE>03/27/02</DATE>
<TITLE>
Radnice nemá seznam majetku, který pronajala na patnáct let pražské reklamní společnosti Euro AWK
</TITLE>
<TEXT>
Seznam majetku, který město Zlín pronajalo reklamní agentuře, se ztratil. Radním se ho nepodařilo najít ani po několikatýdenním pátrání.
BRNO/ZLÍN - Na zlínské radnici zřejmě řádí duchové - ztratil se tam totiž dokument, který by měl být veřejně k dispozici. Ztracený materiál přitom obsahuje seznam majetku, který radnice pronajala na patnáct let. Dokument na radnici není, ačkoliv jsme po něm všemožně pátrali, sdělila tisková mluvčí radnice Dana Daňová. Jde přitom o majetek, který zlínští radní v listopadu pronajali reklamní agentuře. Tento majetek může podle odborníků každoročně přinést mnohamilionové tržby. Zlínští radní loni v listopadu přijali usnesení, ve kterém "schválili nájem nemovitého a movitého majetku dle přílohy na dobu určitou, do 30. 12. 2016." Pražská reklamní společnost Euro AWK se tak stala výhradním pronájemcem městských pozemků k reklamě. Součástí toho by měla být například i rozsáhlá síť světelných vitrín na zastávkách městské hromadné dopravy. Tisková mluvčí magistrátu Dana Daňová byla vyzvána, aby radnice zveřejnila podmínky pronájmu i seznam pronajatého majetku. Odpověď přišla až po měsíci. V ní však Daňová odmítla sdělit - s odkazem na obchodní tajemství - kolik město za pronájem majetku utrží. K dispozici není ani příloha, tedy seznam majetku, o který jde. Daňková včera uvedla, že žádný takový seznam radní nikdy nesepsali. "Po mnoha pátráních jsem se dozvěděla, že zřejmě podobná příloha nebyla součástí materiálu, který rada předkládala a schvalovala," řekla mluvčí. Ani opakované pátrání v budově zlínského magistrátu nepomohlo. "Bohužel, zde na radnici není, ač jsme pátrali všemožně," dodala mluvčí po několika dalších dnech. Podle brněnského právníka Pavla Černého musí radnice přílohu na požádání zveřejnit, a to hned na základě dvou zákonů - zákona o poskytování informací a zákona o obcích.
</TEXT>
<HEADING>
Primátor o ztraceném materiálu neví
</HEADING>
<TEXT>
Pomoci při pátrání po dokumentu nedokázal ani zlínský primátor Zdeněk Dostál. O postrádaném dokumentu dosud neslyšel. "Na to vám neodpovím, ale mohu to propátrat," sdělil. Radní Zdeněk Blažek se dokonce domnívá, že dokument se možná ani zveřejnit nemá. "Jednání rady je neveřejné, a nevím tedy, nakolik jsou veřejné podklady," řekl. Na námitku, že nejde o doklad, ale o součást rozhodnutí, již neodpověděl. "Zeptejte se tajemníka, ten má tyto věci na starost," dodal. Tajemník zlínské radnice však nebyl k zastižení. Podle zástupce jedné z reklamních společností, která se o pronájem také ucházela, postup radnice je velmi nestandardní. "Jde o neprůhledný postup," řekl Alexandr Křížek z reklamní společnosti Rencar. "Při jednání s různými partnery a městy člověk zažije ledacos, ale s něčím takovým jsem se dosud nesetkal," dodal. Podle jeho odhadu může majetek, který radnice pronajala, vynést roční tržby nejméně deset milionů korun.
Pomoci při pátrání po dokumentu nedokázal ani zlínský primátor Zdeněk Dostál. O postrádaném dokumentu dosud neslyšel. "Na to vám neodpovím, ale mohu to propátrat," sdělil. Radní Zdeněk Blažek se dokonce domnívá, že dokument se možná ani zveřejnit nemá. "Jednání rady je neveřejné, a nevím tedy, nakolik jsou veřejné podklady," řekl. Na námitku, že nejde o doklad, ale o součást rozhodnutí, již neodpověděl. "Zeptejte se tajemníka, ten má tyto věci na starost," dodal. Tajemník zlínské radnice však nebyl k zastižení. Podle zástupce jedné z reklamních společností, která se o pronájem také ucházela, postup radnice je velmi nestandardní. "Jde o neprůhledný postup," řekl Alexandr Křížek z reklamní společnosti Rencar. "Při jednání s různými partnery a městy člověk zažije ledacos, ale s něčím takovým jsem se dosud nesetkal," dodal. Podle jeho odhadu může majetek, který radnice pronajala, vynést roční tržby nejméně deset milionů korun.
</TEXT>
</DOC>
<DOC>
<DOCID>LN-20020327032</DOCID>
<DOCNO>LN-20020327032</DOCNO>
<DATE>03/27/02</DATE>
<TITLE>
Česká straka se jmenuje soutěž o nejpitomější předvolební slib, kterou na svých internetových stránkách nabízí ODA.
</TITLE>
<GEOGRAPHY>PRAHA</GEOGRAPHY>
<TEXT>
Interaktivní hru Sejmi svého politika si mohou zahrát lidé, kteří zavítají na inovované internetové stránky Občanské demokratické aliance. Mezi sestřelovanými politiky se objevují vedle komunistů, předsedy vlády Miloše Zemana (ČSSD) a Václava Klause (ODS) lidovečtí a unionističtí politici, bývalí partneři ODA ze čtyřkoalice. Ušetřeni nezůstali ani prezident republiky Václav Havel, ombudsman Otakar Motejl a předseda Občanské demokratické aliance Michael Žantovský, který včera novináře s internetovými stránkami své strany seznamoval.
</TEXT>
<HEADING>
Za sejmutí politika pět bodů
</HEADING>
<TEXT>
Hráči mají rozeznat politiky a "nevinné občany" podle výroků, které se objevují u zobrazovaných anonymních usměvavých tváří, takzvaných smajlíků. Za sejmutí politika získají pět bodů, za nevinného deset bodů ztratí. U nevinných se objevují výroky Járy Cimrmana či citáty z filmů Pelíšky a Armageddon. Úspěšné hráče Občanská demokratická aliance vyzývá, aby přestali střílet do lidí, zvedli zadek ze židle a šli volit. Neúspěšné hráče označuje za politiky, nešiky nebo cizince. Aliance na internetových stránkách nabízí vedle informací o straně také soutěž o nejpitomější předvolební slib Česká straka a hry a omalovánky pro děti. Otevřít se chystá také ODA shop, kde si zájemci mohou koupit publikace o straně a od členů strany.
Hráči mají rozeznat politiky a "nevinné občany" podle výroků, které se objevují u zobrazovaných anonymních usměvavých tváří, takzvaných smajlíků. Za sejmutí politika získají pět bodů, za nevinného deset bodů ztratí. U nevinných se objevují výroky Járy Cimrmana či citáty z filmů Pelíšky a Armageddon. Úspěšné hráče Občanská demokratická aliance vyzývá, aby přestali střílet do lidí, zvedli zadek ze židle a šli volit. Neúspěšné hráče označuje za politiky, nešiky nebo cizince. Aliance na internetových stránkách nabízí vedle informací o straně také soutěž o nejpitomější předvolební slib Česká straka a hry a omalovánky pro děti. Otevřít se chystá také ODA shop, kde si zájemci mohou koupit publikace o straně a od členů strany.
</TEXT>
</DOC>
<DOC>
<DOCID>LN-20020327033</DOCID>
<DOCNO>LN-20020327033</DOCNO>
<DATE>03/27/02</DATE>
<TEXT>
LIPNÍK NAD BEČVOU - Polská cisterna převážející chemikálii butylakrylát havarovala včera časně ráno na hlavním silničním tahu nedaleko Lipníka nad Bečvou na Přerovsku. Kvůli nehodě musela policie dopravu odklonit z obchvatu Lipníka na starou silnici a obnovila ji až v odpoledních hodinách. Cisterna, převážející chemikálii ze Sokolova do Polska, sjela ze silnice a převrátila se do příkopu. Butylakrylát při nehodě neunikl. Policisté zatím nezjistili, proč polský řidič havaroval. Na místo havárie přijela náhradní nádrž, do níž hasiči chemikálii přečerpali. Důstojník přerovských hasičů řekl, že butylakrylát je na seznamu hořlavých látek. Při převozu je však podle něj vždy smíchán s jinými chemikáliemi, které zabraňují jeho vzplanutí.
</TEXT>
</DOC>
<DOC>
<DOCID>LN-20020327034</DOCID>
<DOCNO>LN-20020327034</DOCNO>
<DATE>03/27/02</DATE>
<TITLE>
Obrovská tragédie. Tak hovořili o ničivém zemětřesení na severu země představitelé afghánské vlády, kteří se s žádostí o pomoc obrátili na celý svět.
</TITLE>
<GEOGRAPHY>WASHINGTON</GEOGRAPHY>
<TEXT>
Horskou provincii Baghlám na severu Afghánistánu postihlo v noci na včerejšek silné zemětřesení, při němž podle odhadů mohlo zahynout až pět tisíc lidí. Několik desítek tisíc Afghánců zřejmě přišlo o přístřeší. "Je to strašlivá katastrofa," prohlásil afghánský ministr vnitra Muhammad Júnus Kanúní těsně před tím, než včera odletěl do postižené oblasti v provincii Baghlán. "Prozatímní vláda se sama nedokáže s následky této tragédie vyrovnat. Žádáme všechny mezinárodní organizace a zahraniční vlády o pomoc," dodal. Do oblasti se okamžitě vydaly týmy několika humanitárních organizací, Organizace spojených národů a Červeného kříže. Desetitisícům Afghánců, kteří ztratili domovy, vezly stovky stanů a přikrývek, potraviny, léky a pitnou vodu. Snahy záchranných týmů brzdily další menší otřesy, které oblast sužovaly po celý včerejšek. Humanitární materiál se do Afghánistánu rozhodla okamžitě vyslat Evropská komise a pomoc přislíbila i americká vláda. "Poskytneme pomoc prozatímní vládě a místnímu obyvatelstvu při likvidaci následků této tragédie," uvedl zvláštní vyslanec USA v Afghánistánu Zalmay Khalilzad. Ze své základny v Baghrámu odjel do postižené oblasti tým amerických vojáků, který zjišťoval, jak může pomoci armáda USA. O vyslání zvláštního týmu požádala afghánská vláda i velitelství mezinárodních mírových jednotek ISAF. České ministerstvo zahraničí podle svého tiskového odboru včera o žádných zvláštních humanitárních akcích neuvažovalo. Speciální kampaně nechystaly ani české humanitární organizace. Zemětřesení postihují sever Afghánistánu pravidelně. Před čtyřmi lety zde silné otřesy zabily na 5000 lidí. Poslední zemětřesení zasáhlo tuto část země začátkem března, kdy při sesuvech půdy zahynulo přes sto lidí.
</TEXT>
<HEADING>
Silná zemětřesení sužují Afghánistán velmi často
</HEADING>
<TEXT>
* 16. prosince 1982 - zemětřesení o síle 6,0 stupně Richterovy škály v oblasti Hindúkuše si vyžádalo přibližně 500 obětí
* 1. února 1991 - otřesy v Afghánistánu a Pákistánu o síle 6,8 stupně Richterovy stupnice nepřežilo 1200 až 1700 lidí
* 7. - 8. května 1994 - otřesy o síle 6,0 stupně Richterovy stupnice v provincii Balch; zahynulo 167 osob
* 4. února 1998 - zemětřesení v provincii Tachár o síle 6,1 stupně; zemřelo až 4500 osob, 30 000 obyvatel přišlo o přístřeší
* 30. května 1998 - při rozsáhlém zemětřesení o síle 6,9 až 7,1 stupně Richterovy stupnice v horách na severu země zahynulo až 5000 lidí; nejvíce byla postižena oblast města Fajzábád, zničeno bylo na 50 vesnic
* 12. února 1999 - zemětřesení o síle 5,5 stupně Richterovy stupnice západně od metropole Kábulu si vyžádalo zejména v horském okrese Šak přes 60 obětí na životech
* 3. března 2002 - přes 100 lidí zahynulo na severu Afghánistánu, který postihlo zemětřesení o síle až 7,2 stupně Richterovy škály; postižení obyvatelé v provincii Samangan zahynuli především při sesuvech půdy
* 26. března 2002 - při ničivém zemětřesení o síle až 6,0 stupně Richterovy škály, které zasáhlo sever Afghánistánu, zahynuly tisíce lidí
Pramen: ČTK
</TEXT>
</DOC>
<DOC>
<DOCID>LN-20020327035</DOCID>
<DOCNO>LN-20020327035</DOCNO>
<DATE>03/27/02</DATE>
<TITLE>
Jednoduché vybavení z50. let je podle jednoho z dodavatelů v podzemním krytu, ve kterém pracuje záložní americká vláda.
</TITLE>
<GEOGRAPHY>WASHINGTON</GEOGRAPHY>
<TEXT>
Po zářijových teroristických útocích začala v krytu v kopcích za Washingtonem pracovat "záložní" americká vláda, která by mohla dále fungovat v případě útoku na Washington. Desítky lidí úřadují ve skalnatém bludišti. "Jé, tam je zatuchlo," povzdechl si jeden častý návštěvník. I když Bílý dům nechce říci, kde je tajná vláda umístěna, mnoho lidí si je jisto, že ví, kde to je. "Co je na tom tak tajného?" ptá se James Bamford, autor dvou knih o amerických tajných službách. Instalace mají přece za ostnatým drátem sousedy. K dispozici jsou satelitní snímky. A jak je možné něco utajit, když se to začne probírat na internetu? "Jde jen o to, spojit si některé věci dohromady," říká Steven Aftergood z Federace amerických vědců.
</TEXT>
<HEADING>
Vše hlídají vojáci
</HEADING>
<TEXT>
Redaktora americké agentury AP neoficiálně provedl kolem jednoho takového krytu úředník, který pracuje také pro vládu, ale nemá s bezpečností nic společného. Bydlí však v okolí a dobře zná místní vesnice. "Je to podzemní bunkr," říká a ukazuje na vrch, na horizontu obsypaný anténami. Zmíněný průvodce vzal koncem listopadu děti na procházku do kopců. Při dřívějších výletech nebyly žádné problémy. Tentokrát ho zastavila vojenská policie. Zeptal se jednoho z vojáků, co se děje. "Ten chlapík prohlásil: ,Kdybych vám to řekl, musel bych vás zabít.' A usmíval se," vzpomíná úředník. Obyvatelé, kteří tu vyrůstali, vědí, že žijí vedle tajemné federální instalace. Vědí o tom všichni. Například Julie. Pracuje v rodinném obchodě s potravinami, ale lidí z krytu, kteří k ní přijdou nakupovat, se na nic nevyptává. "Myslím, že není fér se jich ptát a vystavovat je situaci, v níž by neměli být. Jejich práce je tajná."
</TEXT>
<HEADING>
Výměna nábytku
</HEADING>
<TEXT>
Vláda o záložní vládě řekne jen to, že ji tvoří asi 150 lidí za všech ministerstev a že pracuje na dvou místech. Jsou tam 24 hodin denně, dokud je podle plánu vypracovaného po 11. září nevystřídají další úředníci. Muž, který tam často dodával zásoby, tvrdí, že interiér je spartánský, vybavený těžkými stoly v barvě, jakou mají válečné lodi, a vzduch tam není zrovna čerstvý jako na louce. "Typické vybavení z 50. let," říká. Teď se nábytek rychle vyměňuje. Tunel vedoucí k vícepatrovým podzemním kancelářím má dvoje masivní dveře, které nejsou nikdy otevřeny najednou, tvrdí dodavatel. Druhé místo, které hostí záložní vládu, je několik hodin cesty vzdáleno od prvního. Místo na vršku kopce hýří aktivitou - startuje vrtulník, branou projíždějí vozy, důstojník zpovídá dvojici lidí, kteří u silnice fotografovali, kontroluje jejich totožnost a vybízí je, aby pokračovali v cestě. Také kraj kolem prvního krytu postihly důsledky útoků. 11. září nebe zčernalo vrtulníky a stíhačkami a to se od té doby několikrát opakovalo. Silnice byly zablokovány a rodiče se nemohli hned dostat k dětem ve škole. Když se v říjnu výprava školáků s učitelem odchýlila ze stezky a dostala se příliš blízko ke krytu, zastavili je ozbrojení muži v maskovacích uniformách. Další učitel, který byl o kus dál, telefonoval na policii, že na jeho žáky někdo míří. Celá záležitost se rychle vyřídila.
Vláda o záložní vládě řekne jen to, že ji tvoří asi 150 lidí za všech ministerstev a že pracuje na dvou místech. Jsou tam 24 hodin denně, dokud je podle plánu vypracovaného po 11. září nevystřídají další úředníci. Muž, který tam často dodával zásoby, tvrdí, že interiér je spartánský, vybavený těžkými stoly v barvě, jakou mají válečné lodi, a vzduch tam není zrovna čerstvý jako na louce. "Typické vybavení z 50. let," říká. Teď se nábytek rychle vyměňuje. Tunel vedoucí k vícepatrovým podzemním kancelářím má dvoje masivní dveře, které nejsou nikdy otevřeny najednou, tvrdí dodavatel. Druhé místo, které hostí záložní vládu, je několik hodin cesty vzdáleno od prvního. Místo na vršku kopce hýří aktivitou - startuje vrtulník, branou projíždějí vozy, důstojník zpovídá dvojici lidí, kteří u silnice fotografovali, kontroluje jejich totožnost a vybízí je, aby pokračovali v cestě. Také kraj kolem prvního krytu postihly důsledky útoků. 11. září nebe zčernalo vrtulníky a stíhačkami a to se od té doby několikrát opakovalo. Silnice byly zablokovány a rodiče se nemohli hned dostat k dětem ve škole. Když se v říjnu výprava školáků s učitelem odchýlila ze stezky a dostala se příliš blízko ke krytu, zastavili je ozbrojení muži v maskovacích uniformách. Další učitel, který byl o kus dál, telefonoval na policii, že na jeho žáky někdo míří. Celá záležitost se rychle vyřídila.
</TEXT>
</DOC>
<DOC>
<DOCID>LN-20020327036</DOCID>
<DOCNO>LN-20020327036</DOCNO>
<DATE>03/27/02</DATE>
<TITLE>
Armáda už Mladiče nechrání. Bývalý vrchní velitel bosenských Srbů generál Ratko Mladić, jehož Mezinárodní trestní tribunál pro bývalou Jugoslávii obžaloval z válečných zločinů, již podle bělehradského deníku Blic není chráněn jugoslávskou armádou. Mladić se údajně skrývá v Srbsku.
</TITLE>
<TEXT>
Rusové prý v Gruzii stříleli na civilisty. Gruzínští představitelé včera oznámili, že ruské mírové jednotky v separatistické provincii Abcházii střílely na civilní obyvatele a zranily přitom jednoho muže. Incident se stal v pondělí ve vesnici Anaklia v nárazníkové zóně mezi Abcházií a zbytkem Gruzie.
Počet zabitých novinářů loni stoupl. Za uplynulý rok výrazně vzrostl počet usmrcených novinářů, především kvůli válce v Afghánistánu. Jak včera oznámila americká organizace Výbor na ochranu novinářů (CPJ), loni bylo kvůli své práci zabito 37 novinářů, zatímco v roce 2000 jich bylo 24.
V Rakousku havaroval český kamion s rakvemi. Český kamion naložený prázdnými rakvemi havaroval včera odpoledne na dálnici A 2 v rakouském Štýrsku. Řidič zůstal nezraněn, dálnice však musela být v jižním směru na několik hodin uzavřena.
V Tádžikistánu zadrželi muže s uranem. Tádžické úřady včera zadržely dvojici mužů, kteří u sebe měli dva kilogramy ochuzeného uranu. Ministerstvo oznámilo, že podle laboratorních zkoušek pochází uran ze zařízení ve městě Tabošar.
15letý Brit chce přeplout Atlantik. Patnáctiletý školák z Velké Británie chce jako nejmladší námořník všech dob sám zdolat Atlantik. Sebastian Clover z ostrova Wight chce svůj pokus zahájit v prosinci. Bude přitom ještě závodit se svým otcem, který popluje na jiné plachetnici.
</TEXT>
</DOC>
<DOC>
<DOCID>LN-20020327037</DOCID>
<DOCNO>LN-20020327037</DOCNO>
<DATE>03/27/02</DATE>
<TITLE>
Dva pozorovatelé, patřící k mezinárodním silám TIPH, byli včera zastřeleni u města Hebron. Podle izraelské armády na ně zahájili palbu Palestinci.
</TITLE>
<GEOGRAPHY>JERUZALÉM</GEOGRAPHY>
<TEXT>
Summit Ligy arabských států, na němž by měl být projednáván saúdský mírový plán pro Blízký východ, dnes s největší pravděpodobností začne bez hlavního aktéra - palestinského předáka Jásira Arafata. Izrael mu totiž cestu do libanonského Bejrútu, kde se setkání koná, nepovolil. Rozhodnutí zůstat doma následně ohlásil i sám palestinský vůdce. "Podmínky bohužel nedozrály k tomu, aby předseda (palestinské samosprávy) Arafat do Bejrútu odjel," oznámil včera večer izraelský premiér Ariel Šaron. Hlavní podmínkou bylo, že palestinští extremisté zastaví své útoky proti Izraeli, což se ale nestalo. Šaron si navíc vymínil, že izraelské úřady mohou Arafatovi znemožnit návrat. "Pokud by Spojené státy řekly, že Izrael může odmítnout jeho návrat, když dojde k teroristickým útokům, bylo by pro mě snazší dovolit mu odjet," uvedl dále Šaron v rozhovoru pro arabský kanál izraelské televize. Arafat ale označil tyto podmínky za nepřijatelné. "Prezident Arafat se rozhodl, že do Bejrútu nepojede a zůstane v Ramalláhu se svým lidem," uvádí se v prohlášení palestinského kabinetu, zveřejněném asi tři hodiny po Šaronově projevu. Mezitím pokračovaly další střety. Obětí srážek se včera stali i dva členové Mezinárodních dočasných sil v Hebronu (TIPH). Podle původních zpráv šlo o dva Nory, v pozdějších informacích ale bylo upřesněno, že o život přišli jeden Turek a jedna Švýcarka. Další turecký příslušník mezinárodních sil byl zraněn. Podle izraelské armády jeli pozorovatelé po silnici nedaleko Hebronu, kterou obvykle využívají židovští osadníci. Náhle se ale dostali pod palbu, údajně ze strany Palestinců. Ti ale odpovědnost odmítli. Jde o první případ, kdy byl zabit některý z příslušníků jednotek TIPH, rozmístěných v oblasti Hebronu na základě dohody z roku 1994.
</TEXT>
<HEADING>
Účast přes satelit?
</HEADING>
<TEXT>
Arafatovu přítomnost na arabském summitu žádaly i Spojené státy. Prezident George W. Bush tento postoj izraelské vládě tlumočil již v pondělí. Šéf americké diplomacie Colin Powell pak kvůli tomu včera Šaronovi přímo zavolal. Izraelský premiér ale odmítl a místo toho přitvrdil rétoriku. Prohlásil, že lituje svých slibů, které dal Spojeným státům, že Arafatovi "neublíží" a že ho "nevyžene" z palestinských území. Tento slib byl podle Šarona "možná na počátku správný", ale v situaci vyhroceného střetu s Palestinci "se stal chybou". Podle zdrojů z Bejrútu přitom některé země LAS Arafatovou přítomností na summitu podmínily úspěšný průběh jednání. Se zajímavým řešením včera přišel egyptský prezident Husní Mubarak. Arafat se má podle něj zúčastnit summitu prostřednictvím satelitního spojení. Sám egyptský prezident ovšem včera s odvoláním na "domácí záležitosti" oznámil, že do Bejrútu nepojede. Arabský summit začal neoficiálně už v pondělí, kdy do libanonského hlavního města přijeli ministři zahraničí LAS. O mírovém návrhu saúdského korunního prince Abdalláha, který má summitu dominovat, se ovšem dosud nejednalo. Anglofonní listy se tak zatím mohou věnovat především úvahám spojeným s původem saúdského plánu. Již minulý měsíc totiž vyšlo najevo, že saúdský princ se při jeho tvorbě nechal ovlivnit novinovým sloupkem amerického žurnalisty Thomase L. Friedmana, který byl publikován 6. února v The New York Times. Mezitím, co se včera schylovalo kzahájení bejrútských mírových jednání, pokračovalo ovšem v Izraeli násilí. Brigády mučedníků od Al-Aksá, které jsou součástí Arafatova hnutí Fatah, se například pokusily o atentát v Jeruzalémě. Automobil s výbušninami ale explodoval předčasně a zahynuli tak jen dva Palestinci, kteří seděli uvnitř.
Arafatovu přítomnost na arabském summitu žádaly i Spojené státy. Prezident George W. Bush tento postoj izraelské vládě tlumočil již v pondělí. Šéf americké diplomacie Colin Powell pak kvůli tomu včera Šaronovi přímo zavolal. Izraelský premiér ale odmítl a místo toho přitvrdil rétoriku. Prohlásil, že lituje svých slibů, které dal Spojeným státům, že Arafatovi "neublíží" a že ho "nevyžene" z palestinských území. Tento slib byl podle Šarona "možná na počátku správný", ale v situaci vyhroceného střetu s Palestinci "se stal chybou". Podle zdrojů z Bejrútu přitom některé země LAS Arafatovou přítomností na summitu podmínily úspěšný průběh jednání. Se zajímavým řešením včera přišel egyptský prezident Husní Mubarak. Arafat se má podle něj zúčastnit summitu prostřednictvím satelitního spojení. Sám egyptský prezident ovšem včera s odvoláním na "domácí záležitosti" oznámil, že do Bejrútu nepojede. Arabský summit začal neoficiálně už v pondělí, kdy do libanonského hlavního města přijeli ministři zahraničí LAS. O mírovém návrhu saúdského korunního prince Abdalláha, který má summitu dominovat, se ovšem dosud nejednalo. Anglofonní listy se tak zatím mohou věnovat především úvahám spojeným s původem saúdského plánu. Již minulý měsíc totiž vyšlo najevo, že saúdský princ se při jeho tvorbě nechal ovlivnit novinovým sloupkem amerického žurnalisty Thomase L. Friedmana, který byl publikován 6. února v The New York Times. Mezitím, co se včera schylovalo kzahájení bejrútských mírových jednání, pokračovalo ovšem v Izraeli násilí. Brigády mučedníků od Al-Aksá, které jsou součástí Arafatova hnutí Fatah, se například pokusily o atentát v Jeruzalémě. Automobil s výbušninami ale explodoval předčasně a zahynuli tak jen dva Palestinci, kteří seděli uvnitř.
</TEXT>
</DOC>
<DOC>
<DOCID>LN-20020327038</DOCID>
<DOCNO>LN-20020327038</DOCNO>
<DATE>03/27/02</DATE>
<TITLE>
Šest aut plných výbušnin mělo být podle zpravodajských zdrojů odpáleno v blízkosti hlídek mezinárodních sil ISAF.
</TITLE>
<GEOGRAPHY>KÁBUL</GEOGRAPHY>
<TEXT>
Bojovníci patřící zřejmě k teroristické organizaci Al Kajda a hnutí Taliban plánovali v Kábulu pumové atentáty namířené proti příslušníkům oddílů mezinárodních mírových sil. Informovala o tom včera agentura AP. Bomby byly nastraženy v šesti autech a měly být odpáleny nedaleko bezpečnostních hlídek mírových sil, uvedl mluvčí Mezinárodních sil pro podporu bezpečnosti (ISAF) Tony Marshall. V souvislosti s chystaným útokem zatím nebyl nikdo zatčen. Mezinárodní mírové síly se podle AP o zamýšleném útoku rozhodly informovat poté, co jeden z francouzských vojáků odhalil podrobnosti francouzským novinářům, uvedli představitelé ISAF. "Věděli jsme o těch autech..., kde je mají a jaké s nimi mají úmysly," řekl Marshall. "Pokud by byla učiněna nějaká snaha o použití těchto vozů způsobem, jaký jsem popsal, vojáci ISAF by zakročili," dodal. Ačkoli v Kábulu vládne již několik měsíců relativní klid, západní a afghánské úřady se obávají možného průniku členů Al Kajdy a Talibanu do města s cílem zaútočit na jednotky ISAF, které zde v počtu 4500 mužů působí. Podle zpráv rozvědky by se extremisté mohli rovněž pokusit o únosy příslušníků ISAF a dalších cizinců, aby podpořili některý ze svých záměrů, kupříkladu propuštění zajatců zadržovaných Spojenými státy a protitalibanskými afghánskými vojsky. Podle britského listu Daily Telegraph už vedení ISAF varovalo novináře a pracovníky západních humanitárních organizací, že jim hrozí únosy. Varování přichází v době, kdy má být v Afghánistánu rozmístěno dalších 1700 britských vojáků. Ti by se podle britského deníku mohli stát "snadným terčem" pro Al Kajdu.
KÁBUL - Bojovníci patřící zřejmě k teroristické organizaci Al Kajda a hnutí Taliban plánovali v Kábulu pumové atentáty namířené proti příslušníkům oddílů mezinárodních mírových sil. Informovala o tom včera agentura AP. Bomby byly nastraženy v šesti autech a měly být odpáleny nedaleko bezpečnostních hlídek mírových sil, uvedl mluvčí Mezinárodních sil pro podporu bezpečnosti (ISAF) Tony Marshall. V souvislosti s chystaným útokem zatím nebyl nikdo zatčen. Mezinárodní mírové síly se podle AP o zamýšleném útoku rozhodly informovat poté, co jeden z francouzských vojáků odhalil podrobnosti francouzským novinářům, uvedli představitelé ISAF. "Věděli jsme o těch autech..., kde je mají a jaké s nimi mají úmysly," řekl Marshall. "Pokud by byla učiněna nějaká snaha o použití těchto vozů způsobem, jaký jsem popsal, vojáci ISAF by zakročili," dodal. Ačkoli v Kábulu vládne již několik měsíců relativní klid, západní a afghánské úřady se obávají možného průniku členů Al Kajdy a Talibanu do města s cílem zaútočit na jednotky ISAF, které zde v počtu 4500 mužů působí. Podle zpráv rozvědky by se extremisté mohli rovněž pokusit o únosy příslušníků ISAF a dalších cizinců, aby podpořili některý ze svých záměrů, kupříkladu propuštění zajatců zadržovaných Spojenými státy a protitalibanskými afghánskými vojsky. Podle britského listu Daily Telegraph už vedení ISAF varovalo novináře a pracovníky západních humanitárních organizací, že jim hrozí únosy. Varování přichází v době, kdy má být v Afghánistánu rozmístěno dalších 1700 britských vojáků. Ti by se podle britského deníku mohli stát "snadným terčem" pro Al Kajdu.
</TEXT>
</DOC>
<DOC>
<DOCID>LN-20020327039</DOCID>
<DOCNO>LN-20020327039</DOCNO>
<DATE>03/27/02</DATE>
<TITLE>
Vládní krizi vyvolaly výroky vůdce populistů Umberta Bossiho, který odbory označil za líheň teroristů.
</TITLE>
<GEOGRAPHY>ŘÍM</GEOGRAPHY>
<TEXT>
Tři největší odborové svazy v Itálii včera oznámily, že 16. dubna svolají osmihodinovou generální stávku na protest proti plánům vlády reformovat trh práce. Kabinet dal vzápětí najevo, že je připraven k dalším rozhovorům s odbory, avšak nadále trvá na uskutečnění reformy. "Vláda zůstává velmi otevřená k dialogu se všemi stranami, ale musí si také uvědomit, že ne každý je ochoten jednat," řekl premiér Silvio Berlusconi na tiskové konferenci. "Tyto reformy po nás požaduje Evropa a bez nich riskujeme, že zaostaneme v modernizaci," dodal. Odbory, které s reformou nesouhlasí, hrozily stávkou již delší dobu. Jejich nynější rozhodnutí přišlo poté, co vyjednávání s konzervativní vládou o kompromisním řešení situace ztroskotalo. Na přípravě reforem se podílel vládní poradce Marco Biagi, kterého minulý týden zavraždili teroristé z krajně levicových Rudých brigád. Odbory atentát odsoudily, někteří členové italské vlády ale začali dávat najevo, že mají na útoku svůj "morální" podíl. Zřejmě nejdál zašel ministr pro institucionální reformy Umberto Bossi, který je zároveň šéfem populistické Ligy severu. Ten odbory označil za líheň terorismu. "Nevěřím, že by teroristé byli ze zahraničí, naopak jsem přesvědčen, že to jsou potomci přehnaného protestu odborů (proti nynější vládě), který nás v továrnách, v novinách i televizi krmí hromadou lží," citovala Bossiho agentura AFP.
ŘÍM - Tři největší odborové svazy v Itálii včera oznámily, že 16. dubna svolají osmihodinovou generální stávku na protest proti plánům vlády reformovat trh práce. Kabinet dal vzápětí najevo, že je připraven k dalším rozhovorům s odbory, avšak nadále trvá na uskutečnění reformy. "Vláda zůstává velmi otevřená k dialogu se všemi stranami, ale musí si také uvědomit, že ne každý je ochoten jednat," řekl premiér Silvio Berlusconi na tiskové konferenci. "Tyto reformy po nás požaduje Evropa a bez nich riskujeme, že zaostaneme v modernizaci," dodal. Odbory, které s reformou nesouhlasí, hrozily stávkou již delší dobu. Jejich nynější rozhodnutí přišlo poté, co vyjednávání s konzervativní vládou o kompromisním řešení situace ztroskotalo. Na přípravě reforem se podílel vládní poradce Marco Biagi, kterého minulý týden zavraždili teroristé z krajně levicových Rudých brigád. Odbory atentát odsoudily, někteří členové italské vlády ale začali dávat najevo, že mají na útoku svůj "morální" podíl. Zřejmě nejdál zašel ministr pro institucionální reformy Umberto Bossi, který je zároveň šéfem populistické Ligy severu. Ten odbory označil za líheň terorismu. "Nevěřím, že by teroristé byli ze zahraničí, naopak jsem přesvědčen, že to jsou potomci přehnaného protestu odborů (proti nynější vládě), který nás v továrnách, v novinách i televizi krmí hromadou lží," citovala Bossiho agentura AFP.
</TEXT>
</DOC>
<DOC>
<DOCID>LN-20020327040</DOCID>
<DOCNO>LN-20020327040</DOCNO>
<DATE>03/27/02</DATE>
<GEOGRAPHY>WASHINGTON</GEOGRAPHY>
<TEXT>
Američtí vojáci nalezli v Afghánistánu stopy po sněti slezinné, známé jako antrax. Nález učinili nedaleko Kandaháru na místě, které mělo sloužit jako laboratoř na výrobu biologických zbraní. Podle předsedy sboru náčelníků štábů americké armády Richarda Myerse ale bylo množství nalezeného antraxu natolik malé, že nedokazuje snahu teroristů použít sněť slezinnou jako zbraň. Objevena byla nicméně i část zařízení, pomocí něhož mohl být antrax převáděn do formy prášku.
</TEXT>
</DOC>
<DOC>
<DOCID>LN-20020327041</DOCID>
<DOCNO>LN-20020327041</DOCNO>
<DATE>03/27/02</DATE>
<TEXT>
ČAMAN, Pákistán - Do rukou afghánských příslušníků protiteroristické koalice vedené Spojenými státy padl významný činitel svrženého hnutí Taliban. Podle očitých svědků mullu Rahmatulláha odvezli afghánští vojáci se silnou eskortou do amerického zajateckého tábora v jihoafghánském Kandaháru. Rahmatulláh byl odpovědný za nábor cizineckých bojovníků do milicí Talibanu.
</TEXT>
</DOC>
<DOC>
<DOCID>LN-20020327042</DOCID>
<DOCNO>LN-20020327042</DOCNO>
<DATE>03/27/02</DATE>
<GEOGRAPHY>WASHINGTON</GEOGRAPHY>
<TEXT>
Většina obyvatel Spojených států podporuje odstranění režimu iráckého vůdce Saddáma Husajna. Liší se však v názoru na metodu, jak toho docílit. Vyplývá to z průzkumu veřejného mínění, zveřejněného v deníku USA Today. Podle něj podporují dvě třetiny Američanů letecké útoky proti Iráku bez nasazení pozemních sil. Pro jejich nasazení je jen 46 procent, 50 je proti. Těsná nadpoloviční většina (53 procent) podporuje vycvičení a vyzbrojení irácké opozice bez nasazení americké armády.
</TEXT>
</DOC>
<DOC>
<DOCID>LN-20020327043</DOCID>
<DOCNO>LN-20020327043</DOCNO>
<DATE>03/27/02</DATE>
<TITLE>
Přes protesty USA rozhodli včera ministři dopravy zemí EU, že dají zelenou satelitnímu navigačnímu systému Galileo. Ten by měl začít fungovat v roce 2008.
</TITLE>
<GEOGRAPHY>BRUSEL</GEOGRAPHY>
<TEXT>
Po několika zdrženích a nesouhlasech ze strany Spojených států schválili včera ministři dopravy EU financování výhradně evropského satelitního navigačního systému Galileo. Ministři schválili na financování projektu 450 milionů eur (skoro 14 miliard korun). Celkově má systém stát 3,6 miliardy eur (112 miliard korun). Evropská vesmírná agentura přispěje 550 miliony eur, další peníze dodají soukromé firmy. Satelitní navigační systém slouží k určování přesné polohy na zeměkouli s přesností na metry. Může jej využívat každý člověk, který má speciální přijímač. Zjednodušeně řečeno, nedá se s ním nikde zabloudit. Firmy jej mohou využívat pro sledování pohybu svého zboží, využívá se v letecké a námořní dopravě, jednotlivci jej mohou používat při orientaci ve městě či v přírodě a pomáhá i kriminalistům, například při vyhledávání ukradených automobilů. Může být zabudován třeba v mobilních telefonech. Systém Galileo má mít na rozdíl od amerického Globálního pozičního systému (GPS) a ruského Glonassu především civilní určení. Nevýhodou GPS a Glonassu je to, že jelikož jsou řízeny armádou, bývají v případě krizí "vypínány". V těchto situacích se totiž využívají pouze pro vojenské účely navádění letadel, lodí, "chytrých" bomb a raket. Civilní uživatelé tedy jednoduše řečeno po dobu války "oslepnou". O Galilea se sváděla dlouhá bitva. Zejména kvůli výši rozpočtu na projekt a protestům USA se jeho schválení oddalovalo. Nyní by měl být systém plně funkční v roce 2008. Washington však od svých výhrad neustoupil. Američanům vadí to, že signály Galilea mohou rušit signály zdokonaleného GPS určené pro vojenské účely. Obávají se také zneužitelnosti evropského systému proti spojencům v případě krize či konfliktu. Evropané to však odmítají s tím, že vše se dá technologicky vyřešit a Galileo bude chráněn proti zneužití.
</TEXT>
<HEADING>
Výhody evropského Galilea oproti GPS
</HEADING>
<TEXT>
* výroba systému vytvoří v Evropě 100 tisíc pracovních míst * bude přesnější než americký Globální poziční systém (GPS) * bude se moci využívat i v severní Evropě, kde je GPS nedostupný * na rozdíl od GPS, který je řízen armádou, nebude Galileo v případě krizí vypínán
</TEXT>
<HEADING>
Evropský navigační systém Galileo
</HEADING>
<TEXT>
* Cílem evropského projektu Galileo je vytvořit satelitní navigační systém, který by měl být spuštěn v roce 2008. Měl by umožnit civilnímu letectvu a majitelům přijímače určit svou polohu kdekoli na zeměkouli. Zároveň má snížit závislost na americkém Globálním pozičním systému (GPS), který je určen hlavně pro vojenské síly a teprve poté pro civilní využití.
* V rámci projektu Galileo bude na oběžné dráze rozmístěno 30 satelitů. V současné době obíhá okolo Země 24 družic amerického systému GPS.
* Tím, že satelity Galilea nebudou rozmístěny nad rovníkem, bude mít systém lepší pokrytí v extrémních zeměpisných šířkách, než GPS. Zlepší to možnosti využití zejména v severní Evropě.
* Družice vysílají v určitých intervalech signály, které přijímá přístroj uživatele na zemi a pomocí kterých vypočítává svou polohu. pozemní poloha, určená signálem ze tří satelitů
</TEXT>
<HEADING>
Určování polohy
</HEADING>
<TEXT>
- přijímač systému Galileo vypočítává vzdálenost od čtyř satelitů tím, že měří dobu, za kterou dorazí signál z družice k přijímači
- výpočet založený na signálech ze tří satelitů určí polohu velice přesně
- pokud se do výpočtu zahrne i signál ze čtvrtého satelitu, umožní to určit přesnou výšku objektu; zároveň není nutné v přijímačích používat drahé atomové hodiny
REUITERS // ŠIMON / LN
</TEXT>
</DOC>
<DOC>
<DOCID>LN-20020327044</DOCID>
<DOCNO>LN-20020327044</DOCNO>
<DATE>03/27/02</DATE>
<TITLE>
Sféry vlivu Moskvy se po útocích z 11. září rozplynuly, tvrdí v současnosti ruští analytici
</TITLE>
<TEXT>
Naše vstřícnost se Američanům ve válce proti teroru hodila, ale sami se nechtějí k ničemu vázat, prohlašují ruští politologové.
MOSKVA - Prozápadní zahraničněpolitický kurs se může ruskému prezidentovi Vladimiru Putinovi nevyplatit. To se alespoň domnívá řada analytiků s tím, že jeho prozápadní politika by ho mohla v případě zhoršení stavu nestabilní ruské ekonomiky připravit o podporu veřejnosti. "Putinova zahraniční politika se může v krátkém čase z výhody změnit v nevýhodu," míní Sergej Karaganov, předseda vlivné Rady pro zahraniční a obrannou politiku, asociace předních ruských politologů. Karaganov a další experti, kteří se sešli u příležitosti druhého výročí volby Putina prezidentem, varují, že zahraniční politika Kremlu se netěší přílišné přízni elity a v budoucnu může vyvolat silný "zpětný náraz". Putinova neochvějná podpora Spojených států po teroristických útocích 11. září, včetně jeho urychleného souhlasu s rozmístěním amerických jednotek v bývalých sovětských republikách ve S třední Asii v rámci války v Afghánistánu, ruskou politickou a vojenskou elitu ohromila. Představitelé nejvyšších vojenských kruhů zůstali zticha, avšak mnozí stoupenci tvrdé linie a dokonce i umírnění politikové Putinův prozápadní kurs pranýřují s odůvodněním, že americká vojenská přítomnost v "podbřišku" Ruska ohrožuje životní zájmy Moskvy. I přes tuto kritiku zůstává Putinova popularita nadále stejně vysoká jako dřív a prezidenta podporuje 60 procent Rusů. Je to dáno i hospodářským růstem v uplynulých několika letech, jehož hnacím motorem jsou vysoké ceny ropy, hlavního exportního artiklu Ruska. Ačkoli Putin zahájil některé dlouho očekávané liberální hospodářské reformy, ekonomika zůstává přespříliš závislá na exportu surovin, což ji činí zranitelnou vůči výkyvům trhu. Pokud by se ekonomická situace zhoršila, "lidé by začali klást otázky ohledně ústupu ve sféře zahraniční politiky a zda jsme dostali něco na oplátku", domnívá se šéf Politické vědecké nadace Andrej Fjodorov.
</TEXT>
<HEADING>
Druhý konec SSSR
</HEADING>
<TEXT>
Někteří politici a analytici míní, že zatímco Spojené státy dychtivě využily pomoci Ruska ve válce proti terorismu, opomněly jeho životní zájmy a nezdají se být ochotny zavázat se k silnějšímu partnerství. "Putinův kurs po 11. září má katastrofální důsledky," tvrdí nezávislý politolog Andranik Migranjan. Neshody ohledně kontroly zbrojení, nová vlna americké kritiky na adresu ruské války v Čečensku a zcela nedávno kontroverze kolem ruského zákazu na dovoz americké drůbeže, stejně jako rozhodnutí vlády USA zvýšit clo na importovanou ocel, vrhly stín na bilaterální vztahy a staly se vodou na mlýn Putinových kritiků. "Naše sféra vlivu se po jedenáctém září doslova rozplynula," prohlásil šéf nezávislého Institutu Společenství nezávislých států Konstantin Zatulin. "SSSR se zhroutil podruhé, když na jeho bývalé území vstoupily zahraniční jednotky," dodal.
</TEXT>
<HEADING>
Dva roky v křesle ruského prezidenta
</HEADING>
<TEXT>
* 26. 3. 2000 - Vladimir Putin, který po rezignaci Borise Jelcina zastával post úřadující hlavy státu, zvítězil už v prvním kole předčasných prezidentských voleb (dostal 52,94 procenta hlasů).
* 4. 5. 2000 - Putin podepsal ruskoamerickou smlouvu o snížení stavu strategických jaderných zbraní START-2.
* 27. 5. 2000 - Podepsal smlouvu o úplném zákazu jaderných zkoušek. (CTBT)
* 23. 6. 2000 - Státní duma schválila zákon navržený Putinem, který omezil moc gubernátorů.
* 30. 6. 2000 - Putin podepsal novou zahraničněpolitickou doktrínu, která počítá s obnovením globálních zájmů Ruska.
* 23. 8. 2000 - Prezident přijal zodpovědnost za havárii jaderné ponorky Kursk.
* 9. 11. 2000 - Bezpečnostní rada schválila Putinův návrh na snížení stavu ruských ozbrojených sil.
* 26. 1. 2001 - Putin prohlásil, že další rozšíření NATO je pro Rusko nepřijatelné.
* 16. 6. 2001 - Putin se ve Slovinsku poprvé setkal s americkým prezidentem Georgem W. Bushem
* 9. 7. 2001 - Ruský prezident se vyslovil proti obnovení trestu smrti.
* 11. 7. 2001 - Putin podepsal kontroverzní zákon o dovozu jaderného odpadu do Ruska.
* 11. 9. 2001 - Ruský prezident vyzval po útocích proti USA ke společnému mezinárodnímu boji proti terorismu.
* 13. 12. 2001 - Odstoupení USA od smlouvy o nerozmisťování systémů protiraketové obrany (ABM) označil Putin za chybu.
* 20. 2. 2002 - Státní duma schválila zákon navržený Putinem, který zpřísňuje možnost získání ruského občanství.
Pramen: ČTK
</TEXT>
</DOC>
<DOC>
<DOCID>LN-20020327045</DOCID>
<DOCNO>LN-20020327045</DOCNO>
<DATE>03/27/02</DATE>
<TITLE>
Odškodnit potomky otroků v minulosti několikrát odmítla americká vláda. Černošští aktivisté proto zaútočili na soukromé společnosti.
</TITLE>
<GEOGRAPHY>WASHINGTON</GEOGRAPHY>
<TEXT>
Spor o odškodnění za otroctví se ve Spojených státech poprvé dostal k soudu. Černošská aktivistka Deadria Farmerová-Paellmannová včera u obvodního soudu v New Yorku podala žalobu na tři soukromé firmy, které vydělávaly na obchodu s otroky až do jeho zrušení před téměř 150 lety. Žaloba o odškodnění se týká pojišťovací společnosti Aetna, jež před rokem 1865 pojišťovala otrokáře proti smrti jejich otroků, železniční společnosti CSX, která vlastní trať, již postavili otroci, a finanční společnosti FleetBoston založené jedním z největších obchodníků s otroky Johnem Brownem. Farmerová-Paellmannová chce od těchto firem získat blíže nespecifikované odškodné, kompenzace za neplacenou otrockou práci a podíl na ziscích, které firmám otroci přinesli. Žaloba může být rozšířena až na sto dalších společností. Kompenzace by měli získat všichni Američané černé pleti, jejichž předkové byli otroky. Šlo by o naprostou většinu z 36,4 milionu černých Američanů. Žalobkyně tvrdí, že firmy "se nespravedlivě obohacovaly díky systému, který otročil, mučil, zneužíval a trápil hladem lidské bytosti". Černí Američané podle ní dosud trpí následky dvou a půl století otrokářství, které následovalo více než sto let "institucionalizovaného rasismu". Právě z toho údajně pramení nynější rozdíly mezi příjmy, vzděláním, zločinností a průměrnou délkou života mezi černými a bílými Američany. Pokud by žaloba byla úspěšná, mohla by ji následovat záplava podobných procesů proti dalším firmám, mezi nimiž by mohly být také největší těžařské, textilní, dopravní a tabákové koncerny v USA. Farmerová-Paellmannová již vystopovala kolem dvaceti firem, které prokazatelně těžily z práce otroků, a americká média vypátrala několik dalších. Deník USA Today mezi nimi našel i vlastního vydavatele. Procesy by mohly přesáhnout ihranice Severní Ameriky: ohrožen se cítí například britský pojišťovací gigant Lloyd's, který údajně pojišťoval otrokářské lodě. Černí Američané se již v minulosti několikrát snažili získat odškodnění za otroctví od vlády USA, avšak nikdy neuspěli. První žalobě proti soukromým společnostem nyní odborníci dávají větší šance: případ srovnávají s kompenzacemi, které potomkům obětí holocaustu a nuceně nasazeným za druhé světové války vyplácejí německé a rakouské firmy.
Odškodnění za otroctví rozděluje Ameriku
Měly by soukromé společnosti, které vydělávaly na otroctví, odškodnit potomky otroků?
Ano Ne
</TEXT>
</DOC>
<DOC>
<DOCID>LN-20020327046</DOCID>
<DOCNO>LN-20020327046</DOCNO>
<DATE>03/27/02</DATE>
<GEOGRAPHY>WASHINGTON</GEOGRAPHY>
<TEXT>
Omezit přístup k internetu, nebo přijít o miliony dolarů státních příspěvků. Před toto rozhodnutí postavil v roce 2000 americké veřejné knihovny Zákon o ochraně dětí před internetem (CIPA), který si klade za cíl zamezit mladistvým přístup k pornografickým stránkám na světové počítačové síti. Proti zákonu vystoupili ochránci občanských svobod a knihovníci, kteří tvrdí, že legislativa porušuje První dodatek Ústavy USA o svobodě slova. Jejich stížnost začal v pondělí posuzovat obvodní soud ve Filadelfii. Sporný zákon je již třetím pokusem vlády USA podrobit internet cenzuře. Obě předchozí legislativní úpravy odmítl Nejvyšší soud jako protiústavní. Zákon CIPA byl považován za dosud nejlepší. Žalobci ovšem tvrdí, že filtrační software, který podle vlády musí být na veřejně přístupné počítače nainstalován, by omezil právo dospělých na přístup ke všem zákonem povoleným materiálům bez ohledu na jejich obsah. V tomto smyslu se vyjádřily i tři knihovnice, které v pondělí byly prvními svědky, jež tříčlenná porota vyslechla. Odpůrci opatření rovněž tvrdí, že filtrační program blokuje některé nezávadné internetové stránky a dovoluje přístup k jiným, které pornografii obsahují. Někteří kritici obviňují konzervativní kruhy v USA, že zákon prosadily, aby omezily diskusi o homosexualitě a právu na interrupce. Slyšení v Pensylvánii by mělo trvat devět dní. Ať bude jeho výsledek jakýkoli, případ podle pozorovatelů nakonec skončí před Nejvyšším soudem.
</TEXT>
</DOC>
<DOC>
<DOCID>LN-20020327047</DOCID>
<DOCNO>LN-20020327047</DOCNO>
<DATE>03/27/02</DATE>
<TITLE>
Zastavit pokles obliby mezi voliči se pokouší nové vedení slovenské Strany demokratické levice radikalizací svých postojů. Výsledek je ale zatím opačný.
</TITLE>
<GEOGRAPHY>BRATISLAVA</GEOGRAPHY>
<TEXT>
Slovenský ministr školství Milan Ftáčnik včera oznámil, že opouští Stranu demokratické levice (SDL), která jej nominovala do vlády. Předpokládá se, že tento krok bude Ftáčnika stát místo v kabinetu. Ftáčnik vstupuje do nového seskupení, Sociálně demokratické alternativy (SDA), kterou nedávno založili exministryně financí Brigita Schmögnerová a předseda zahraničního výboru parlamentu, bývalý předseda SDL Peter Weiss. Ti spolu s Ftáčnikem donedávna patřili k "reformátorskému" křídlu SDL, které loni v prosinci prohrálo svůj souboj s konzervativní frakcí na stranickém sjezdu v Trnavě, kde se novým šéfem postkomunistů stal ministr zemědělství Pavel Koncoš. "Bylo to nejtěžší rozhodnutí mého života," řekl po 11letém působení v SDL Ftáčnik. Stranu opouští proto, že podle svých slov nerozumí radikalizaci její politiky. "Na křesle nelpím. Je na SDL, zda se rozhodne mě odvolat, či ne," dodal s tím, že respektuje koaliční dohodu, podle níž křeslo šéfa resortu školství patří SDL. Nové Koncošovo vedení se pokusilo zvrátit odliv přívrženců této kdysi klíčové strany na politické scéně přitvrzením rétoriky, především vůči koaličním partnerům a vnitrostranickým soupeřům. Ani tak se mu ale nepodařilo prosadit své cíle, například při privatizaci plynárenství. V regionálních volbách navíc SDL často vystupovala v koalici s opozičním Hnutím za demokratické Slovensko (HZDS) bývalého premiéra Vladimíra Mečiara. Výsledkem těchto kroků je, že se postkomunisté už delší dobu pohybují pod hranicí volitelnosti do parlamentu. V posledním průzkumu SDL dokonce předstihla i čerstvě založená Weissova SDA. Do nové strany už mezitím přestoupilo i bývalé vedení Sociálně demokratické strany na Slovensku, která také podle průzkumů nemá šanci dostat se do sněmovny.
BRATISLAVA - Slovenský ministr školství Milan Ftáčnik včera oznámil, že opouští Stranu demokratické levice (SDL), která jej nominovala do vlády. Předpokládá se, že tento krok bude Ftáčnika stát místo v kabinetu. Ftáčnik vstupuje do nového seskupení, Sociálně demokratické alternativy (SDA), kterou nedávno založili exministryně financí Brigita Schmögnerová a předseda zahraničního výboru parlamentu, bývalý předseda SDL Peter Weiss. Ti spolu s Ftáčnikem donedávna patřili k "reformátorskému" křídlu SDL, které loni v prosinci prohrálo svůj souboj s konzervativní frakcí na stranickém sjezdu v Trnavě, kde se novým šéfem postkomunistů stal ministr zemědělství Pavel Koncoš. "Bylo to nejtěžší rozhodnutí mého života," řekl po 11letém působení v SDL Ftáčnik. Stranu opouští proto, že podle svých slov nerozumí radikalizaci její politiky. "Na křesle nelpím. Je na SDL, zda se rozhodne mě odvolat, či ne," dodal s tím, že respektuje koaliční dohodu, podle níž křeslo šéfa resortu školství patří SDL. Nové Koncošovo vedení se pokusilo zvrátit odliv přívrženců této kdysi klíčové strany na politické scéně přitvrzením rétoriky, především vůči koaličním partnerům a vnitrostranickým soupeřům. Ani tak se mu ale nepodařilo prosadit své cíle, například při privatizaci plynárenství. V regionálních volbách navíc SDL často vystupovala v koalici s opozičním Hnutím za demokratické Slovensko (HZDS) bývalého premiéra Vladimíra Mečiara. Výsledkem těchto kroků je, že se postkomunisté už delší dobu pohybují pod hranicí volitelnosti do parlamentu. V posledním průzkumu SDL dokonce předstihla i čerstvě založená Weissova SDA. Do nové strany už mezitím přestoupilo i bývalé vedení Sociálně demokratické strany na Slovensku, která také podle průzkumů nemá šanci dostat se do sněmovny.
</TEXT>
</DOC>
<DOC>
<DOCID>LN-20020327048</DOCID>
<DOCNO>LN-20020327048</DOCNO>
<DATE>03/27/02</DATE>
<TITLE>
Česká spořitelna na daru politickým stranám vydělá na každý pád
</TITLE>
<TEXT>
Vyplatí se České spořitelně sponzorování tří politických stran? To není těžká otázka. Odpověď zní: už se jí vyplatilo. Tolik publicity by každá soukromá firma získala za sedm a půl milionu jen těžko - a určitě by si za tyto peníze nekoupila prostor na titulních stranách deníků či v hlavních televizních zprávách. Tam se o finančních institucích dozvíme jen v případě, když je čeká bankrot nebo když jejich šéfové putují za mříže. A jakkoliv je finanční podpora politických stran námětem kontroverze, pro banku samu je současný rozruch spíše k užitku. Není tak důležité, jak se nakonec politické strany ohledně nabídnutých peněz rozhodnou. Většina lidí vnímá postup banky jako vstřícný, průhledný a docela sympatický krok.
</TEXT>
<HEADING>
Delikátní situace jako test
</HEADING>
<TEXT>
Jen několik politiků se k nabídce sponzorskýh peněz vyjádřilo jasně, ostatní pouze mlžili s odkazem na nutná jednání stranických sekretariátů. Koneckonců není divu, protože peníze jsou v politice odjakživa ošemetným tématem. Bude zajímavé sledovat, jak se situace vyvine - a zda se například může stát, že některá strana peníze odmítne, zatímco zbylé dvě je přijmou (nebo naopak). Dva a půl milionu korun není zas tak moc (řekněme deset celostránkových inzerátů ve velkém deníku), takže případné odmítnutí peněz může přinést víc kladné publicity než jejich přijetí. Ale nebudou voliči vzhledem k tomu, že prakticky každá strana měla v minulosti se svými sponzory větší či menší problémy, vnímat odmítnutí transparentního daru jako pokrytectví? A budou se politici rozhodovat nezávisle? Anebo se tajně domluví, aby postupovali shodně? To vše jsou zajímavé otázky - můžeme být tedy vcelku rádi, že spořitelna do této delikátní situace politické strany vmanévrovala.
</TEXT>
<HEADING>
Ani v USA nejsou dary bezkonflitní
</HEADING>
<TEXT>
Média přijala kauzu jako příjemné rozptýlení, i když jejich komentátoři hodnotí motivy spořitelny rozdílně. V jedné věci se však shodují: inspiraci k nezvyklému politickému daru hledají v Americe. A mnozí berou tento fakt jako oporu svých argumentů. Bohužel se však spíš než na fakta spoléhají na své pocity a dojmy. Dva momenty si zaslouží určité objasnění. Za prvé: Podělit rovným dílem soupeřící strany není ani obvyklé, ani normální. Ano, velké americké korporace často obdarovávají zároveň republikány a demokraty, ale téměř nikdy stejnými sumami (stačí se podívat na internetu na seznamy sponzorů v minulých prezidentských volbách). Bylo by to nejen pokrytecké, ale nedávalo by to velký smysl ani z hlediska logiky. Chce-li někdo pomoci demokracii (jak píše spořitelna ve svém prohlášení), udělá to nejlépe tak, když v ní podpoří určitý směr či názor. Je jedno, jestli postupuje pragmaticky, nebo idealisticky. Ani ve volbách nelze hodit hlasy více stranám zároveň. Chtěla-li spořitelna pomoci "demokratickému procesu", mohla peníze darovat např. Poslanecké sněmovně. Za sedm a půl milionu by se poslanci dočkali čerstvých nátěrů lavic a třeba i nového linolea. Za druhé: Dary soukromých společností politikům jsou v USA možná běžné, ale rozhodně ne bezkonfliktní. Utrácet peníze za politické kampaně je pro firmy a organizace nelegální již od roku 1907, od roku 1974 nesmějí větší sumy na politiku dávat ani soukromé osoby (maximálně 1000 dolarů pro kandidáta či 20 000 dolarů ročně pro politickou stranu). Jak to, že firmy strany přesto podporují? Protože se zákon obchází. V roce 1978 přijala Federální volební komise nařízení, podle kterého se zmíněný zákon vztahuje pouze na peníze určené k financování politických kampaní, ale nikoliv například na nové zařízení kanceláří. Pro tyto sumy se vžil termín "soft money" neboli "měkké peníze". Bylo veřejným tajemstvím, že se i "měkké peníze" používaly v kampaních. Ve velkém se tato klička začala používat v 90. letech a ve volbách v roce 2000 činily dotace v "měkkých penězích" přes 750 milionů dolarů. A právě minulý týden odhlasoval americký Senát nový zákon, který by měl tyto praktiky zamezit. Pokud ho prezident Bush podepíše, vstoupí v platnost již na podzim. Demokracie u nás není dokonalá, ale je to spíš její obecná vlastnost než naše specifikum. Washington Post z minulého týdne popisuje, jak se strany v Americe snaží horečně a na poslední chvíli sehnat ještě nějaké sponzorské peníze. Demokraté například před několika dny získali rekordních dvanáct milionů dolarů od dvou dárců. Využít kličky v zákoně do poslední chvíle považují politici za zcela legitimní. Proč se u nás nadělá tolik řečí kvůli pár milionům?l
Média přijala kauzu jako příjemné rozptýlení, i když jejich komentátoři hodnotí motivy spořitelny rozdílně. V jedné věci se však shodují: inspiraci k nezvyklému politickému daru hledají v Americe. A mnozí berou tento fakt jako oporu svých argumentů. Bohužel se však spíš než na fakta spoléhají na své pocity a dojmy. Dva momenty si zaslouží určité objasnění. Za prvé: Podělit rovným dílem soupeřící strany není ani obvyklé, ani normální. Ano, velké americké korporace často obdarovávají zároveň republikány a demokraty, ale téměř nikdy stejnými sumami (stačí se podívat na internetu na seznamy sponzorů v minulých prezidentských volbách). Bylo by to nejen pokrytecké, ale nedávalo by to velký smysl ani z hlediska logiky. Chce-li někdo pomoci demokracii (jak píše spořitelna ve svém prohlášení), udělá to nejlépe tak, když v ní podpoří určitý směr či názor. Je jedno, jestli postupuje pragmaticky, nebo idealisticky. Ani ve volbách nelze hodit hlasy více stranám zároveň. Chtěla-li spořitelna pomoci "demokratickému procesu", mohla peníze darovat např. Poslanecké sněmovně. Za sedm a půl milionu by se poslanci dočkali čerstvých nátěrů lavic a třeba i nového linolea. Za druhé: Dary soukromých společností politikům jsou v USA možná běžné, ale rozhodně ne bezkonfliktní. Utrácet peníze za politické kampaně je pro firmy a organizace nelegální již od roku 1907, od roku 1974 nesmějí větší sumy na politiku dávat ani soukromé osoby (maximálně 1000 dolarů pro kandidáta či 20 000 dolarů ročně pro politickou stranu). Jak to, že firmy strany přesto podporují? Protože se zákon obchází. V roce 1978 přijala Federální volební komise nařízení, podle kterého se zmíněný zákon vztahuje pouze na peníze určené k financování politických kampaní, ale nikoliv například na nové zařízení kanceláří. Pro tyto sumy se vžil termín "soft money" neboli "měkké peníze". Bylo veřejným tajemstvím, že se i "měkké peníze" používaly v kampaních. Ve velkém se tato klička začala používat v 90. letech a ve volbách v roce 2000 činily dotace v "měkkých penězích" přes 750 milionů dolarů. A právě minulý týden odhlasoval americký Senát nový zákon, který by měl tyto praktiky zamezit. Pokud ho prezident Bush podepíše, vstoupí v platnost již na podzim. Demokracie u nás není dokonalá, ale je to spíš její obecná vlastnost než naše specifikum. Washington Post z minulého týdne popisuje, jak se strany v Americe snaží horečně a na poslední chvíli sehnat ještě nějaké sponzorské peníze. Demokraté například před několika dny získali rekordních dvanáct milionů dolarů od dvou dárců. Využít kličky v zákoně do poslední chvíle považují politici za zcela legitimní. Proč se u nás nadělá tolik řečí kvůli pár milionům?l
</TEXT>
</DOC>
<DOC>
<DOCID>LN-20020327049</DOCID>
<DOCNO>LN-20020327049</DOCNO>
<DATE>03/27/02</DATE>
<TITLE>
Němečtí politici uvolňují otěže byznysu
</TITLE>
<TEXT>
Pár desítek kilometrů od naší jižní hranice se odehrává veliké drama. V bavorském Mnichově bankéři připravují dohodu, která má zajistit existenci největší německé mediální firmy Kirch Gruppe. Po uši zadlužený podnik bavorského podnikatele Lea Kircha potřebuje skoro miliardu eur, aby se v příštích týdnech a měsících vyhnul bankrotu. Kirch přitom ovládá největší německou televizi ProSiebenSat.1, což dělá z běžného byznysu navýsost politickou kauzu. Tak to prostě s médii bývá. Věc je o to delikátnější, že firmu mají zachránit dva draví mediální podnikatelé ze zahraničí - Rupert Murdoch a Silvio Berlusconi. Podle dostupných informací jednají oba investoři i s německými politiky, kteří si v žádném případě nepřejí, aby největší německou televizi ovládl cizí majitel. Berlusconi a Murdoch tak sice navýší svůj podíl na majetku Kirchovy firmy, společně možná dokonce získají i víc než 50 procent, ale každý zvlášť bude držet pouze minoritní podíl. Murdocha a Berlusconiho se totiž bojí nejen Schröderovi sociální demokraté, ale i křesťanští demokraté opozičního předáka Edmunda Stoibera. Kirchův případ je však přece jen revoluční. Němečtí politici obvykle mívají touhu pomáhat významným firmám ze státních peněz. Tentokrát se dokázali ovládnout. Nepomůžou zřejmě už ani krachující stavební firmě Philippa Holzmanna, které dala Schröderova vláda ještě v roce 1999 dvě miliardy eur, aby ji zachránila před krachem. Otázkou však je, zda jsou to dva mimořádné případy, nebo známka trvalé separace německé politiky od světa byznysu.
</TEXT>
</DOC>
<DOC>
<DOCID>LN-20020327050</DOCID>
<DOCNO>LN-20020327050</DOCNO>
<DATE>03/27/02</DATE>
<TITLE>
ČSSD a ODS lákají voliče nacionálními gesty
</TITLE>
<TEXT>
Když se před dvěma lety komunisté snažili prosadit návrh na vyznamenání druhého československého prezidenta Edvarda Beneše, skoro nikdo se jich nezastal. Pro většinu poslanců a senátorů byl Beneš minulostí, o níž už není třeba mluvit, když se na ni nedá rovnou zapomenout. Dnes je náhle situace jiná. Benešovo jméno, navždy spojené s problematickými poválečnými dekrety, je znovu politické žhavé a lze z něj vytlouct slušný kapitál. Což se tři měsíce před volbami skvěle hodí. Národ se i kvůli nacionální rétorice politiků semkl proti německému živlu a veřejnou obranu jména Beneš ocení jako příkladnou obranu "českých zájmů". Byl by v tom čert, kdyby si na tento vlastenecký akt nevzpomněl za plentou ve volební místnosti. Z tohoto pohledu je také třeba číst návrh poslance Jana Zahradila (ODS), který pro Beneše chce Řád T. G. Masaryka. Trapnou účelovost jednání místní politické elity podtrhl sociálnědemokratický senátor Miroslav Coufal, který chtěl ocenění pro Edvarda Beneše zvýšit o jeden stupeň, aniž se přitom obtěžoval se zjištěním, zda podobný řád bývalý prezident už nedostal (jako že dostal). Coufal i přes tento trapas dál tvrdí, že mu jde o Beneše "jako takového" a že vůbec nemyslí na svou předvolební kampaň. Totéž tvrdí Zahradil, který Beneše považuje za velkého muže českých dějin. A že si na něj oba muži vzpomněli jako na potvoru až teď, když se to hodí? Nic zištného, to jen zahradilovská "poznaná nutnost"...
</TEXT>
</DOC>
<DOC>
<DOCID>LN-20020327051</DOCID>
<DOCNO>LN-20020327051</DOCNO>
<DATE>03/27/02</DATE>
<TITLE>
Pomáhá trh přírodě víc než ochranáři?
</TITLE>
<TEXT>
Vedlejším produktem předvolební kampaně ODS je nezištná pomoc "samozvaným ekologům". Členové Českého svazu ochránců přírody si nemohou environmentalistickou část kampaně ODS vynachválit. Prý jim v posledních dnech výrazně přibylo dárců. Pro životní prostředí toho v minulosti, alespoň podle ODS, udělala více "neviditelná ruka trhu" než ekologičtí aktivisté. Jak tomu rozumět? Chce snad ODS do environmentalistických aktivit vnést řád a vyřadit "samozvance"? Co třeba takhle: dotace, jež se vyplácejí přísně účelově například ČSOP, který pracuje na bázi dobrovolníků - tedy zadarmo - by se napříště mohly přidělovat na základě výběrových řízení "profesionálním" firmám. Představme si tu nádheru: Koryto potoka nečistí samozvaní dobrovolníci, kterým třeba magistrát zaplatil jen nákladní auto, jež nasbíraný odpad odveze. Naopak to dělají profesionálové, vybavení patřičnou technikou na základě výběrového řízení, za adekvátní obnos a na patřičné úrovni. HDP vesele roste. A zdravý rozum pláče někde v koutku.
</TEXT>
</DOC>
<DOC>
<DOCID>LN-20020327052</DOCID>
<DOCNO>LN-20020327052</DOCNO>
<DATE>03/27/02</DATE>
<TITLE>
1. Kdo vyhraje volby?
</TITLE>
<TEXT>
2. Kdo bude příštím premiérem?
3. Jaký problém by měla příští vláda vyřešit?
Ivan Klíma, spisovatel
1. Nejpravděpodobnějším vítězem voleb se mi zdá sociální demokracie.
2. Z první odpovědi vyplývá, že Vladimír Špidla. I když si ho velice vážím, viděl bych raději v čele budoucí vlády ženu, například Hanu Marvanovou. Ta mi navíc připadá nejméně "unavená" z dlouhého prodlévání ve velké politice.
3. Těch úkolů pro příští vládu je tolik, že je ani nemá smysl vypočítávat. Jedním z kořenů většiny z nich je korupce. Dalším kořenem je strach některých politiků z účasti občanů na věcech veřejných. Tedy problémem je prohloubení demokracie.
</TEXT>
</DOC>
<DOC>
<DOCID>LN-20020327053</DOCID>
<DOCNO>LN-20020327053</DOCNO>
<DATE>03/27/02</DATE>
<TITLE>
Ad LN 23. 3. 2002: Spořitelna věnuje ČSSD, ODS a Koalici 2,5 milionu korun...
</TITLE>
<TEXT>
U České spořitelny, a. s., má peníze uloženy většina obyvatel v dobré víře, že je o ně a jejich úrokový růst postaráno. Svůj čistý zisk má ČS, a. s., právě od nás - svých zákazníků kterým nedávno zvýšila poplatky. Měl jsem za to, že toto zvýšení bude využito k modernizaci ČS, a. s., a ke zkvalitnění jejích služeb. Státní kasa financuje politické strany podle procenta získaných hlasů při volbách, a to z peněz daňových poplatníků. To je logické, ale není logické, aby peněžní ústav dával miliony politickým stranám. Tvrzení, že ČS "nedává přednost žádné z politických stran" už je hrubá nepravda, protože politické strany u nás nejsou pouze tři. Souhlasím s politologem B. Doležalem, že tento krok ČS "je naprosto děsivý a je možný jenom u nás".
</TEXT>
</DOC>
<DOC>
<DOCID>LN-20020327054</DOCID>
<DOCNO>LN-20020327054</DOCNO>
<DATE>03/27/02</DATE>
<TITLE>
Ad LN 21. 3. 2002: Předvolební zábava
</TITLE>
<TEXT>
Čermákovy závěry vycházejí z nesprávných premis. Jedna z nich zní: "Proč zvou televize do svých předvolebních diskusních pořadů Miroslava Sládka? Protože chtějí diváky pobavit." Pan Sládek se objevil v našem pořadu Bez imunity - volby 2002 v úterý 12. března. Záměrně píšeme "objevil se", neboť do pořadu byl pozván zástupce této strany, ne přímo on osobně. A byl pozván ne proto, aby pobavil, nýbrž proto, že televize veřejné služby dává během předvolební kampaně prostor všem politickým subjektům podle výsledků voleb minulých nebo podle toho, jaké mají poslední volební preference zaznamenané agenturou STEM. M. Čermák si ale vybral jen M. Sládka a "zapomněl", že společně s ním za diskusním pultíkem stál M. Rokos ze Strany zelených, o týden později O. Kužílek z ODA a L. Jaroš ze Strany za životní jistoty. A v dalších týdnech se vystřídají všechny strany jdoucí do voleb 2002.
Čestmír Franěk, dramaturg diskusních pořadů RPŘZ
Aleš V. Poledne, dramaturg pořadu Bez imunity
</TEXT>
</DOC>
<DOC>
<DOCID>LN-20020327055</DOCID>
<DOCNO>LN-20020327055</DOCNO>
<DATE>03/27/02</DATE>
<TITLE>
Ad LN 19. 3. 2002: Zeman si stěžuje na kontroly v USA
</TITLE>
<TEXT>
Stížnost ministra školství zaujala jistě většinu české učitelské obce. Zvláště proto, že je zvyklá slýchat od svého představitele spíše strohé názory a holé věty. Českých učitelů se dotýká, že pan ministr neprezentoval během svého funkčního období projevy se zcela jiným obsahem a mnohem častěji už proto, že prioritou jeho vlády by měla být školská politika. Český učitel by jistě rád přivítal vysvětlení, zda a jak se zlepšilo jeho postavení ve společnosti, kde osvícenost starosty či radních rozhoduje o bytí či nebytí ředitele školy a zabezpečení provozu a vybavenosti škol. Jistě by se rád také nechal přesvědčit, že opravdu došlo ke zvyšování platů učitelům během posledních tří let a že toto navýšení nebylo pouze přerozdělení financí z nenárokových složek na tarifní mzdy.
</TEXT>
</DOC>
<DOC>
<DOCID>LN-20020327056</DOCID>
<DOCNO>LN-20020327056</DOCNO>
<DATE>03/27/02</DATE>
<TITLE>
Ad LN 25. 3. 2002: ČR bude hodnocena i podle...
</TITLE>
<TEXT>
Při delším soužití sousedů, přátel, v rodině vznikají často neshody, které někdy vygradují oživováním starých, zdánlivě zapomenutých sporů. Nebyly totiž vyřízeny zcela, zbyly pocity křivdy. Odsun Němců po válce je toho klasickou ukázkou. Víme, kdo zavinil válku, víme, jaká válečná zvěrstva se odehrála na frontách i ve vnitrozemí. Víme, kdo u nás kolaboroval a podporoval Říši - převážně naši spoluobčani německé národnosti. Sice většinou, ale nejen oni. Měli být souzeni a potrestáni individuálně nebo i hromadně (za členství v určité zločinecké organizaci - např. NSDAP, SS), třeba i formou dekretů a odsunu. To se však nestalo. Začal odsun našich občanů německé národnosti bez určení konkrétní viny, plný násilí, zbabělých vražd, a to v mírové době, ne ve válce. Matka mi nedávno vyprávěla: Větší skupina odsunutých Němek byla vedena Michlí. Z malého dělnického domku pod Bohdalcem vyběhl mladý Demhel, jednu ženu v poslední řadě bodl nožem do zad. Odvedli ji skonat do chodby jednoho domu. Demhla se ptali, proč to udělal. "Taková blbá Němka..." odvětil jen. Dekrety prezidenta Beneše odsun průběžně zlegalizovaly, a hlavně - Beneš dekretem amnestoval plošně všechny, kteří vraždy a násilí během odsunu bezdůvodně páchali. Kdo v právním státě a mírovém stavu zavraždí (byť i vraha), musí být potrestán. Proto Benešovy dekrety odsuzuji a jsem pro jejich zrušení.
</TEXT>
</DOC>
<DOC>
<DOCID>LN-20020327057</DOCID>
<DOCNO>LN-20020327057</DOCNO>
<DATE>03/27/02</DATE>
<TITLE>
Ad LN 25. 3. 2002: Anketa LN
</TITLE>
<TEXT>
Pan poslanec Zahradil považuje otevření kanceláře sudetoněmeckého krajanského sdružení za provokaci. Každý normální politik by tuto marginální záležitost pominul. Potenciální ministr zahraničí Zahradil se však - omámen předvolebním populismem - snaží přetrumfnout Zemanovy zahraničněpolitické úlety. Mám obavy, že v případě vítězství ODS ve volbách a setrvání na populistických pozicích bude první zahraniční cesta nového ministra směřovat, nezvítězí-li na Slovensku Mečiar, do Minska. A rádio Svobodná Evropa se nebude stěhovat za Prahu, ale mnohem dál.
</TEXT>
</DOC>
<DOC>
<DOCID>LN-20020327058</DOCID>
<DOCNO>LN-20020327058</DOCNO>
<DATE>03/27/02</DATE>
<TITLE>
Ad LN 22. 3. 2002: Rodinná výchova na prvním místě.
</TITLE>
<TEXT>
Souhlasím s tím, že člověk se má vychovávat od dětství k úctě k přírodě a všemu živému i k zacházení s nimi. Ale protože majitel psa nemůže předpokládat, že se mimo domov setká pouze s takto vedenými dětmi a lidmi, je zodpovědnost zvláště na něm. To, že dítě strčí prstíček pejskovi do čumáku, nemusí být ze zlé vůle, ale ze zvídavosti a nepoučenosti. Je proto na nás, majitelích, nespustit svého psa z očí a volně ho nechat vyběhat jen tam, kde ho máme plně pod kontrolou. Nelze přece volat na člověka, s nímž se jde moje milované třicetikilové tele v dobrém kamarádit: "Nebojte se, on vám nic neudělá!" Musím pochopit, že jsou lidé, kteří se psů bojí. Nakonec je to všechno jenom v nás, lidech, v naší slušnosti, ohleduplnosti.
</TEXT>
</DOC>
<DOC>
<DOCID>LN-20020327059</DOCID>
<DOCNO>LN-20020327059</DOCNO>
<DATE>03/27/02</DATE>
<TITLE>
Ad LN 20. 3.: Šrejber a nezávislost soudců
</TITLE>
<TEXT>
K převozu pacienta se mohou adekvátně vyjádřit pouze ti lékaři, kteří pacienta operovali a v jejichž pooperační péči se nachází. Místopředseda Městského soudu v Praze uvádí trestní paragraf 166, což v tomto případě samozřejmě záleží pouze na posouzení příslušného soudu. Existuje však jiný trestní paragraf, a to vědomé ublížení na zdraví pacienta v případě, že by lékař nebral v úvahu možné komplikace, které by mohl převoz způsobit.
</TEXT>
</DOC>
<DOC>
<DOCID>LN-20020327060</DOCID>
<DOCNO>LN-20020327060</DOCNO>
<DATE>03/27/02</DATE>
<TITLE>
Politici unisono prohlašují, že by zrušení prezidentských dekretů mělo katastrofální následky. Podle jejich vyjádření by se otevřela cesta k restitucím majetku sudetských Němců, revidoval by se výsledek druhé světové války, nebo by se dokonce přiznala právoplatnost aktům nacistického režimu za okupace, jak před časem prohlásil profesor Právnické fakulty Univerzity Karlovy v pořadu Dobré ráno v ČT.
</TITLE>
<HEADING>
To ví každý právník
</HEADING>
<TEXT>
Uvedená tvrzení zcela přehlížejí elementární právní minimum, jež musejí znát studenti práva již po několika semestrech. Snad nebude na škodu připomenout si je. Obecně je zákon platný od momentu, kdy je přijat, až do dne účinnosti zákona, který ho ruší (latinsky derogace). Při výslovném zrušení zákona, kterému právníci říkají ex nunc, zůstávají jeho dosavadní právní účinky zachovány. To je podstata takzvaných nabytých práv. Znamená to tedy, že například soudy musejí posuzovat všechny události, jež se staly před datem zrušení zákona, podle pravidel, která tento zrušený zákon tehdy stanovil. Právně tedy nejde o nic jiného než o pouhé narýsování "tlusté čáry" za minulostí: co bylo, to bylo, již se k tomu od jistého data vracet nebudeme. Kdyby český parlament dnes zrušil ex nunc Benešovy dekrety, vlastně by učinil totéž, co požaduje ODS od Evropské unie, aniž by byly dotčeny právní účinky, které tyto normy měly. Proto je zcela mylná domněnka, že by se kdokoli, kdo se cítí těmito normami poškozen, mohl u kteréhokoli soudu na světě domoci nápravy křivdy. Zní to možná paradoxně, ale zrušením by se jenom potvrdila právoplatnost všech aktů, k nimž Benešovy dekrety vedly. A to přece naši politici chtějí. Opravdu jim nerozumím.
Uvedená tvrzení zcela přehlížejí elementární právní minimum, jež musejí znát studenti práva již po několika semestrech. Snad nebude na škodu připomenout si je. Obecně je zákon platný od momentu, kdy je přijat, až do dne účinnosti zákona, který ho ruší (latinsky derogace). Při výslovném zrušení zákona, kterému právníci říkají ex nunc, zůstávají jeho dosavadní právní účinky zachovány. To je podstata takzvaných nabytých práv. Znamená to tedy, že například soudy musejí posuzovat všechny události, jež se staly před datem zrušení zákona, podle pravidel, která tento zrušený zákon tehdy stanovil. Právně tedy nejde o nic jiného než o pouhé narýsování "tlusté čáry" za minulostí: co bylo, to bylo, již se k tomu od jistého data vracet nebudeme. Kdyby český parlament dnes zrušil ex nunc Benešovy dekrety, vlastně by učinil totéž, co požaduje ODS od Evropské unie, aniž by byly dotčeny právní účinky, které tyto normy měly. Proto je zcela mylná domněnka, že by se kdokoli, kdo se cítí těmito normami poškozen, mohl u kteréhokoli soudu na světě domoci nápravy křivdy. Zní to možná paradoxně, ale zrušením by se jenom potvrdila právoplatnost všech aktů, k nimž Benešovy dekrety vedly. A to přece naši politici chtějí. Opravdu jim nerozumím.
</TEXT>
</DOC>
<DOC>
<DOCID>LN-20020327061</DOCID>
<DOCNO>LN-20020327061</DOCNO>
<DATE>03/27/02</DATE>
<TITLE>
ODS není proti přírodě, je jen proti jejím samozvaným ochráncům
</TITLE>
<TEXT>
Pod heslem ODS volí prostředí pro život bylo 18. 3. zveřejněno jedno z témat volebního programu této strany. Na články v LN reaguje předseda ODS Václav Klaus.
Články obsahovaly spoustu dezinterpretací, útoků a nálepkování, na něž nemohu neodpovědět. I když je sporné, zda je třeba na slova Jakuba Patočky, že je Václav Klaus "nebezpečím pro celý svět", jakkoli reagovat. Již samotné titulky článků Václav Klaus se pustil do boje s ekology, ODS chce vzít peníze ekologům, Občanským demokratům vadí ekologové především jako političtí soupeři jsou příkladem tendenční politické žurnalistiky, která se nesnaží věcně polemizovat s naším jasně formulovaným názorem, jímž je nezotročit znovu člověka ve prospěch údajné ochrany přírody. Cíl našich kritiků je průhledný: namluvit veřejnosti, že je ODS stranou hájící znečišťovatele a chce potlačovat diskusi o ochraně životního prostředí. Nic z toho není pravda. My jsme "jen" na straně člověka - ne proti přírodě, ale proti jejím samozvaným ochráncům.
</TEXT>
<HEADING>
Falešné dilema
</HEADING>
<TEXT>
Usilujeme o prosazení základní teze, že stavět proti sobě ekologii a normální hospodářský a společenský život je přístup špatný a ve svých důsledcích škodlivý a že je hospodářský a společenský rozvoj nejen slučitelný s vytvářením kvalitního životního prostředí, ale je jeho nezbytnou podmínkou. V tom se od svých kritiků zásadně lišíme. Petr Fischer hovoří o těch, kteří před listopadem "svobodně vyjadřovali svou volbu pro život, v němž by měl svobodný pohyb a rozhodování, čistý vzduch, voda a zdravé lesy přednost před tunami cementu a oceli připadajícími na hlavu", a pokouší se vytvářet dojem, že cement a ocel preferujeme i my. Pravdou je opak. ODS se staví za svobodnou volbu občanů pro život, jaký si přejí. Vždy bude bojovat proti nárokům těch, kteří - ať si říkají komunisté, nebo "ekologové" - lidem ve svobodném rozhodování brání. Ani v ochraně přírodního prostředí na rozdíl od nich nevěříme příkazům a nařízením, ale těm, kteří v přírodě žijí. Všichni chceme dýchat zdravý vzduch, pít čistou vodu a žít v kulturní krajině. Chceme však i pracovat, cestovat, vyrábět a spotřebovávat. Sladění těchto cílů lze provést jen na základě kompromisu. Proto je stavění výroby cementu a oceli a čistého vzduchu a vody proti sobě falešné dilema. Dobře žít nemůžeme ani bez jednoho z nich. Petr Fischer tvrdí, že ODS problém ideologizuje a že je svým důrazem na "vágní svobodu" stejná jako ekologové. To je nepřijatelné srovnání. Tato "vágní svoboda", je-li jí dán ve společnosti prostor, umožňuje, aby se lidé chovali racionálně, aniž by k tomu potřebovali stovky nařízení, zákonů, zákazů a omezení, ale ani rad profesionálních ekologů (financovaných z jejich daní). Autoři LN se mohou vysmívat názoru, že fungující tržní mechanismus je základní podmínkou pro kvalitní prostředí pro život, a mohou sugerovat čtenářům, že za čistou vodu a vzduch vděčí fanatikům přivazujícím se ke stavebním strojům a kempujícím před elektrárnami, ale tomu snad věří jen málokdo. Pan Fischer říká, že se díváme na svět "skrze prizma trhu", ale v tom se mýlí. Pro nás je trh prostředkem, nikoli cílem sám pro sebe.
</TEXT>
<HEADING>
Jak došlo ke změně
</HEADING>
<TEXT>
Po dvanácti letech svobody a tržní ekonomiky se již můžeme srovnávat s průměrem EU. Od roku 1989 jsme snížili znečištění ovzduší prachem na 9 % a sírou na 14 %, znečištění vod biologickým (víceméně komunálním) odpadem na 13 % a nerozpustnými látkami (průmyslovým odpadem) na 15 %. To je snížení zhruba na desetinu původní úrovně. Proč a jak se to stalo? Co způsobilo, že se do našich řek vrátily ryby, ozdravily se lesy a dýcháme čistý vzduch i v oblastech, jež jsme odepisovali jako nenávratně zničenou měsíční krajinu? Přineslo nám tyto výsledky Hnutí Duha, demonstrace Greenpeace či opsání předpisů EU? Nikoliv. Zásadní změnu k lepšímu v kvalitě prostředí přinesla politika vlád vedených ODS, které vytvořily předpoklady pro to, aby levičáky tolik vysmívaný a nenáviděný trh mohl fungovat. Pouze trh zařídil, že komunistické průmyslové struktury, které ničily životní prostředí, zanikly, svobodná tvorba cen umožnila, že se lidé začali chovat racionálně a přestali plýtvat. Města a vesnice nezvelebili a do nových, k přírodě šetrných technologií neinvestovali ekologové, ale noví vlastníci a hospodáři, kterým záleží na dlouhodobé prosperitě jejich majetku. Během své účasti ve vládách zastávala ODS názor, že se přístup vlády k ochraně životního prostředí pozná ne podle toho, kolik prostředků dá k dispozici prominentním ekologickým iniciativám, ale kolik proinvestuje v reálných projektech zaměřených na ekologii. I zde jsou výsledky v porovnání s dnešní Kužvartovou érou zcela průkazné (viz graf). Navzdory těmto faktům Lidové noviny neváhají uveřejňovat nehorázné výroky Jana Beránka, předsedy Hnutí Duha, že "ODS promyšleně a dlouhodobě likviduje přírodu v ČR". Je vidět, že lidem jeho typu nejde o přírodu a prostředí, v němž lidé žijí, ale pouze o nenávistnou politiku.
</TEXT>
<HEADING>
Ekologista versus občan
</HEADING>
<TEXT>
Svobodná lidská společnost je místem střetávání nejrůznějších zájmů a funguje na základě kompromisů. Může prosperovat jen tehdy, umožní-li lidem svobodně žít tak, jak si většina z nich přeje. Nikdo v ní nemá patent na pravdu, právo přikazovat jiným, co mají, mohou či musejí, nemá-li k tomu demokratický mandát ostatních. ODS nechce brát ekologickému aktivistovi právo lehat si před atomovou elektrárnu, supermarket nebo slepičárnu. Nežádá "politickou regulaci", jak ji neuvěřitelně urážlivě podsouvá pan Fischer. Tvrdí však, že ekologický aktivista nemůže mít větší právo prosazovat svůj názor než jiný občan, který s ním, možná tiše, nesouhlasí.
Svobodná lidská společnost je místem střetávání nejrůznějších zájmů a funguje na základě kompromisů. Může prosperovat jen tehdy, umožní-li lidem svobodně žít tak, jak si většina z nich přeje. Nikdo v ní nemá patent na pravdu, právo přikazovat jiným, co mají, mohou či musejí, nemá-li k tomu demokratický mandát ostatních. ODS nechce brát ekologickému aktivistovi právo lehat si před atomovou elektrárnu, supermarket nebo slepičárnu. Nežádá "politickou regulaci", jak ji neuvěřitelně urážlivě podsouvá pan Fischer. Tvrdí však, že ekologický aktivista nemůže mít větší právo prosazovat svůj názor než jiný občan, který s ním, možná tiše, nesouhlasí.
</TEXT>
</DOC>
<DOC>
<DOCID>LN-20020327062</DOCID>
<DOCNO>LN-20020327062</DOCNO>
<DATE>03/27/02</DATE>
<TITLE>
"Afghánský průzkumník" by měl zpracovávat zprávy z nebezpečných oblastí
</TITLE>
<TEXT>
Až 56 kilometrů denně ujede reportér na kolečkách, který má být podle vědců dopraven do Afghánistánu do tří měsíců.
CAMBRIDGE, Massachusetts - Výzkumníci z amerického Technologického institutu v Massachusetts (MIT) vytvořili speciálního multimediálního robotareportéra, který bude schopen pracovat v nebezpečném terénu jako válečný zpravodaj, aniž by byl ohrožen život "opravdového" novináře. "Dálkově ovládaný robot by mohl pomoci novinářům v honbě za zajímavými zprávami, sledovat boj z malé vzdálenosti nebo dokonce vést rozhovory," uvedl pro agenturu AP odborník z MIT Chris Csikszentmihalyi. Nový vynález, který se inspiroval vozítkem Mars Explorer určeným pro výzkum rudé planety, může podle odborníků pomoci novinářům nejen držet se dále od nebezpečných míst, ale hlavně překonat omezení, která musejí novináři dodržovat kvůli své bezpečnosti v rizikových zónách. "I když je jeho vybavení jen o malý krůček lepší než to, které se využívá v současnosti, robotreportér, jenž může získávat a přenášet zvukové i obrazové zprávy, je fantastický nápad," nechal se slyšet John Pavlik, profesor žurnalistiky na Columbia University. "Afghánský průzkumník" má velikost většího psa a je poháněn sadou baterií napájených sluneční energií. Pohybuje se na terénních kolečkách a je řízen pomocí satelitního telefonu. Robot je také vybaven přístroji na měření rychlosti, teploměry i snímači pro měření vzdáleností. Monitor připevněný na dlouhém držadle je televizní obrazovka ohraničená na každé straně malou kamerou. To, co bude přístroj snímat, mu pomáhá v orientaci v obtížném terénu a zároveň umožní novinářům dálkově ho ovládat při vedení interview na dálku. Robot-reportér se může pohybovat rychlostí 6 až 8 kilometrů za hodinu, za den může ujet až 56 kilometrů. "Cílem nikdy nebylo nahradit reportéra z masa a kostí," prohlásil Csikszentmihalyi. V současné době leží součástky "Afghánského průzkumníka" v laboratořích MIT. Chris Csikszentmihalyi doufá, že by mohl být dopraven do Afghánistánu během tří měsíců. Jeho tvůrci počítají i s tím, že může být při práci v nebezpečném terénu poničen. "Jednou z výhod tohoto vynálezu je to, že je nahraditelný," uvedl Csikszentmihalyi. "V mnoha ohledech to není náhrada za člověka, ale když tento přístroj najede na nášlapnou minu, není to tak strašná věc. Můžete ho nahradit, to samé se však o člověku říci nedá," shrnul Chris Csikszentmihalyi svůj výzkum.
</TEXT>
</DOC>
<DOC>
<DOCID>LN-20020327063</DOCID>
<DOCNO>LN-20020327063</DOCNO>
<DATE>03/27/02</DATE>
<GEOGRAPHY>VARŠAVA</GEOGRAPHY>
<TEXT>
Jen s písemným uznáním se musela v soutěži Nesmysly roku 2001, kterou pořádá list Gazeta Wyborcza spolu s rozhlasovou stanicí Eska, spokojit polská nemocnice, která loni jeden čas přijímala jen pacienty, kteří byli ochotni si přinést vlastní postel. První cenu v soutěži - pozlacenou toaletní mísu - získala samospráva městečka Podlasie za uspořádání konference o problémech přímořských středisek. Konference se zúčastnily lokality, z nichž ani jedna neměla k moři blíže než 380 kilometrů.
</TEXT>
</DOC>
<DOC>
<DOCID>LN-20020327064</DOCID>
<DOCNO>LN-20020327064</DOCNO>
<DATE>03/27/02</DATE>
<TEXT>
NEW YORK - Strašné pocity zažíval jeden z amerických pilotů, který shodil první atomovou bombu na Japonsko. Své zděšení nad tímto hrůzným činem vylíčil ve svém deníku, který se bude dnes dražit v newyorské aukční síni Christie's. Jak napsal britský list The Daily Telegraph, odborníci předpokládají, že jeho prodej vynese více než 215 tisíc liber (téměř 11 milionů korun). "Pane Bože, co jsme to udělali?" zapsal si do jedenáctistránkového deníku kapitán Robert Lewis, spolupilot v bombardéru Enola Gay. Později si na jeho zadní stránku načrtl i obrovský atomový hřib, který spatřil nad městem Hirošima.
</TEXT>
</DOC>
<DOC>
<DOCID>LN-20020327065</DOCID>
<DOCNO>LN-20020327065</DOCNO>
<DATE>03/27/02</DATE>
<TEXT>
Tak jsem se stal svědkem slalomu Bernda Posselta v České televizi. Tento roztomilý bavorský politik vyčerpal celý zásobník politických sdělení na okraji propasti svého i českého společenství, aniž by to větší počet diváků, a to včetně moderátora Šímy, vůbec zpozoroval. Tato většina měla ke složitým problémům jen jednoduché otázky. Evropa je ovšem dnes složitá. Abych se z této složitosti odebral zpět domů, k pánům Zaorálkům a Teličkům, ptám se své matky, jak to tehdy bylo - nebyl jsem u toho, ale jsem v tom všem nějak zakořeněn. Především se rodina po záboru Sudet hlásila ke svému češství, a tak jsem se nenarodil v Německu a nedostal jsem ani žádné finanční vyrovnání. Když v Opavě roku 1945 babička převzala kožený kufr s několika metry látky od pana Bergera, Němce z Horního Benešova, spáchala tím vlastně velezradu. Zatajila totiž z lidských a srozumitelných důvodů sudetoněmecký majetek. Pan Berger počítal s návratem a chtěl mít něco pro začátek, o němž tušil, že zřejmě nebude lehký. Když se ale po třech letech k majetku nikdo nehlásil, rozhodla rodina, že můj budoucí otec, který přišel z Prahy na pomoc pohraničí s "holou prdelí", obdrží tuto látku, aby si z ní mohl dát ušít svatební oblek. Tento úsudek příbuzenstva svědčí o tom, že rodina, která se neuměla nechat odsunout, si neuměla ani nahrabat v domech odsunutých sousedů. Ovšem svatebním oblekem nebylo mé zrození ještě zdaleka zajištěno. K celému úspěchu, jímž je má - na vlastizrádném obleku založená existence, přispěli ještě kromě jiných Josif Vissarionovič a Vítězný únor Klementa G. Otce vyhodili, a místo toho, aby se staral o pohraničí, začal se zajímat o věci praktické a rozumné. Třeba o lásku. Z dnešního pohledu může motiv mého zplození zůstat pánům Zaorálkům a Teličkům nesrozumitelný, ale přesto si zakládám na tom, že v mé biografii se zrcadlí dějiny. Aniž bych od nich požadoval porozumění, myslím si, že babička žádnou vlastizrádkyní nebyla, neboť se jí takové úvahy vůbec nedotýkaly. Uvažovala totiž v duchu kolegiálním a sousedském. Pokud budete mít pochyby, jak zacházet s touto padesát čtyři let starou látkou (a to je prosím dvojsmysl), kontaktujte mou matku, která vám o Opavě těchto let dodá svazek dalšího pozoruhodného materiálu. Materiálu, jenž z vás neudělá zastánce ani sudetoněmeckých, ani českých radikálů. S panem Bergerem bych si o tom velmi rád popovídal, ale bohužel nevím, kde bych ho našel. Řekl bych mu, že sako toho obleku dodnes občas nosím a že často myslím na svého otce i na něj. A patrně bychom se domluvili i na tom, že těm nejsympatičtějším lidem nezávisle na národnosti šlo tehdy o holou prdel.
</TEXT>
</DOC>
<DOC>
<DOCID>LN-20020327066</DOCID>
<DOCNO>LN-20020327066</DOCNO>
<DATE>03/27/02</DATE>
<GEOGRAPHY>LONDÝN</GEOGRAPHY>
<TEXT>
Britská hudební společnost EMI údajně nabídla zpěváku Robbiemu Williamsovi smlouvu za 40 milionů liber (více než 2 miliardy korun). Tato suma je podle listu The Times dvakrát vyšší než původní nabídka společnosti, která minulý týden oznámila, že propustí téměř 1800 zaměstnanců, aby snížila své výdaje. Informace o kontraktu se objevily v době, kdy v hudebním průmyslu kolují zprávy o tom, že mají o popovou hvězdu zájem některé americké nahrávací společnosti. Zpěvák Robbie Williams však překvapuje neustále. Nedávno ohromily jeho fanoušky zprávy o tom, že se vzdal prostopášného života a stal se knězem jedné sekty. Nyní má zpěvák novou vášeň - obrazy. Robbie se stal sběratelem uměleckých skvostů a následuje své známější kolegy. Umění sbírá například Madonna, David Bowie či Mick Jagger.
</TEXT>
</DOC>
<DOC>
<DOCID>LN-20020327067</DOCID>
<DOCNO>LN-20020327067</DOCNO>
<DATE>03/27/02</DATE>
<TITLE>
Sto milionů korun zatím chybí ve státním rozpočtu na příspěvek ke stavebnímu spoření. Stát letos vyplatí na podporách 11,1 miliardy korun.
</TITLE>
<GEOGRAPHY>PRAHA</GEOGRAPHY>
<TEXT>
Loňský rok prožil tuzemský trh se stavebním spořením ve znamení rekordu. Spořitelny působící na českém trhu získaly 1,52 milionu nových klientů a celkem tak ke konci roku stavebně spořilo 4,4 milionu Čechů. Pro stát, který každoročně ke smlouvám přispívá ze státního rozpočtu, to znamená, že letos bude muset vyplatit ještě více než plánovaných 11 miliard korun. "V tuto chvíli se odhaduje, že ze státního rozpočtu bude v roce 2002 vyplacena částka 11,1 miliardy korun," říká Jiří Špička, ředitel odboru bankovnictví a finančního trhu na ministerstvu financí. Stavební spořitelny chtějí, aby jim stát v dubnu vyplatil 10,6 miliardy korun. To jsou státní příspěvky za loňský rok. Dalších 50 až 100 milionů korun dostanou stavební spořitelny ve druhém kole, kdy se vyjasní případné nejasnosti. Zhruba 400 milionů korun bude ještě navíc spořitelnám vyplaceno na sklonku roku, kdy si budou nárokovat příspěvky ke smlouvám, jež doběhnou do konce června. Státní rozpočet má na stavební spoření letos vyčleněnu sumu 11 miliard korun.
</TEXT>
<HEADING>
Smluv ještě přibude
</HEADING>
<TEXT>
Špička se domnívá, že částka, určená z rozpočtu na státní příspěvky respektive na počet spořících klientů - již moc neporoste. Bude se podle něj pohybovat kolem 12 miliard korun ročně. Velkou neznámou ale podle něj zůstává to, kolik peněz si lidé budou ukládat. "Letos bude průměrná státní podpora 2800 až 2900 korun na jednu smlouvu," říká. Podpora se odvíjí od výše vkladu, maximálně může dosáhnout výše 4,5 tisíce korun. Pokud totiž poroste příjmová úroveň domácností, může se zvýšit měsíční vklad, takže může růst státní podpora i bez toho, že by rostl počet smluv. Spořitelny ale říkají, že se ještě letos počet nových klinetů zvýší, a to dokonce až na celkový počet 6 milionů klientů. "Myslíme si, že ještě letos počet klientů poroste," říká mluvčí ČSST Zdena Blechová s tím, že podle ní zbývá ještě prostor na trhu pro 1 až 1,5 milionu klientů. Hana Vaněčková z VSS KB říká, že výše měsíčního vkladu v posledních letech neroste. "Je to dáno tím, že rodina má několik smluv najednou, velký zájem je o programy pro děti," říká. Analytik Jan Sůsa z Baader Securities upozorňuje, že stavební spoření není spořením na bydlení, ale klasickým spořením. "Jiné formy spoření se nevyplácí, toto je nejvýnosnější," říká s tím, že kvůli výši inflace a úrokových sazeb nemá téměř žádný jiný druh spoření reálný výnos. Na to nedávno upozornil i ministr financí Jiří Rusnok, když uvedl, že zhruba vr oce 2003 lze očekávat změnu systému vyplácení státní podpory ke stavebnímu spoření. "Změny by měly zvýhodnit ty, kteří skutečně chtějí stavět," uvedl tehdy a dodal, že naopak je třeba ubrat na výhodách pro ty, kteří systém využívají jako formu výhodného spoření. Již loni musel stát najít dodatečných 400 milionů korun, aby vyplatil podporu ke stavebnímu spoření.
Špička se domnívá, že částka, určená z rozpočtu na státní příspěvky respektive na počet spořících klientů - již moc neporoste. Bude se podle něj pohybovat kolem 12 miliard korun ročně. Velkou neznámou ale podle něj zůstává to, kolik peněz si lidé budou ukládat. "Letos bude průměrná státní podpora 2800 až 2900 korun na jednu smlouvu," říká. Podpora se odvíjí od výše vkladu, maximálně může dosáhnout výše 4,5 tisíce korun. Pokud totiž poroste příjmová úroveň domácností, může se zvýšit měsíční vklad, takže může růst státní podpora i bez toho, že by rostl počet smluv. Spořitelny ale říkají, že se ještě letos počet nových klinetů zvýší, a to dokonce až na celkový počet 6 milionů klientů. "Myslíme si, že ještě letos počet klientů poroste," říká mluvčí ČSST Zdena Blechová s tím, že podle ní zbývá ještě prostor na trhu pro 1 až 1,5 milionu klientů. Hana Vaněčková z VSS KB říká, že výše měsíčního vkladu v posledních letech neroste. "Je to dáno tím, že rodina má několik smluv najednou, velký zájem je o programy pro děti," říká. Analytik Jan Sůsa z Baader Securities upozorňuje, že stavební spoření není spořením na bydlení, ale klasickým spořením. "Jiné formy spoření se nevyplácí, toto je nejvýnosnější," říká s tím, že kvůli výši inflace a úrokových sazeb nemá téměř žádný jiný druh spoření reálný výnos. Na to nedávno upozornil i ministr financí Jiří Rusnok, když uvedl, že zhruba vr oce 2003 lze očekávat změnu systému vyplácení státní podpory ke stavebnímu spoření. "Změny by měly zvýhodnit ty, kteří skutečně chtějí stavět," uvedl tehdy a dodal, že naopak je třeba ubrat na výhodách pro ty, kteří systém využívají jako formu výhodného spoření. Již loni musel stát najít dodatečných 400 milionů korun, aby vyplatil podporu ke stavebnímu spoření.
</TEXT>
</DOC>
<DOC>
<DOCID>LN-20020327068</DOCID>
<DOCNO>LN-20020327068</DOCNO>
<DATE>03/27/02</DATE>
<TITLE>
Evropská unie se dohodla na zavedení nové internetové domény prvního řádu .eu. Ta má uvolnit stále rostoucí tlak na vytváření nových internetových adres a také vytvořit "skutečnou evropskou identitu" v rámci celosvětové počítačové sítě. Nová .eu doména bude na stejné úrovni jako dosavadní národní internetové domény jako .uk pro Velkou Británii, .de pro Německo nebo .fr pro Francii.
</TITLE>
<TEXT>
Globtel, největší slovenský mobilní operátor, bude ode dneška působit pod značkou Orange Slovensko. Akcionáři společnosti schválili změnu názvu společnosti již v polovině ledna tohoto roku. Majoritní, 64procentní podíl mobilního operátora drží společnost Orange S.A., jejímž většinovým majitelem je France Télécom. Skupina Orange působí ve 20 zemích a má více než 39 milionů zákazníků. Orange Slovensko má 1,43 milionu klientů a její celkový obrat loni činil 10,2 miliardy slovenských korun.
Swisscom, švýcarská telekomunikační firma, vloni zvýšila svůj zisk o 57 procent na 4,96 miliardy švýcarských franků i přes odpisy nehmotného majetku. Tržby společnosti loni stouply o 0,8 procenta na 14,17 miliardy franků. Hrubý provozní zisk (EBITDA) vzrostl o 9,3 procenta na 4,41 miliardy franků, zejména díky aktivitám v mobilních telekomunikacích. Swisscom je součástí konsorcia TelSource, které je menšinovým vlastníkem Českého Telecomu.
RWE, německému energetickému koncernu a vlastníkovi českého Transgasu, vzrostl ve zkráceném fiskálním roce provozní zisk o 21 procent na 2,03 miliardy eur. Pomohly mu v tom elektroenergetika a vodní hospodářství, jeho klíčové aktivity. Uplynulý fiskální rok koncernu začal v červenci a skončil v prosinci. Společnost očekává, že letos její provozní zisk překročí porovnatelný údaj za kalendářní rok 2001, který by měl dosáhnout zhruba čtyř miliard eur.
USA zvažují stížnost proti ochranným krokům EU na trhu oceli. Spojené státy označily navrhovaná ochranná opatření EU za neodůvodněně protekcionistická a uvedly, že zváží stížnost proti nim u Světové obchodní organizace (WTO). EU prý zatím nemá důvod vztyčovat bariéry, protože žádný růst dovozu oceli se ještě neprojevil. EU v pondělí uvedla, že na dovoz asi 40 procent oceli uvalí cla od 14,9 procenta do 26 procent. Unie si od cel slibuje ochranu trhu před vysokým nárůstem dovozu, který možná bude způsoben předchozím americkým ochranářským krokem. Administrativa prezidenta George Bushe rozhodla 5. března o zavedení cel na dovoz oceli od osmi do 30 procent. Motivem kroku bylo poškozování domácích výrobců trvale vysokými dovozy za nízké ceny.
Vítkovice Steel zveřejní nového vlastníka do 29. března. Akcionáři mateřské společnosti Vítkovice na páteční mimořádné valné hromadě schválí prodej akcií tohoto podniku, sdělila mluvčí Vítkovic Lenka Hatlapatková. O novém vlastníkovi hutní společnosti se rozhodne mezi LNM Holdings a Osinkem, dceřinou firmou Fondu národního majetku.
Změna na letní čas zpozdí v neděli 31. března vlaky až o 60 minut. Vlaky, které mají vyjíždět z výchozí stanice mezi druhou a třetí hodinou ranní, budou odjíždět až po změně času ve tři hodiny letního času, a budou tedy o příslušnou dobu zpožděny. Oznámily to České dráhy.
Česká pojišťovna Zdraví, dceřiná společnost České pojišťovny, získala v souladu s novým zákonem o pojišťovnictví od ministerstva financí povolení k činnosti, uvedl ředitel pojišťovny Petr Oršulík. Pojišťovny působící na českém trhu musejí požádat o novou licenci MF nejpozději do konce března letošního roku.
Cigarety budou od prvního dubna stát všude stejně. Na pultech se totiž mohou objevit pouze tabákové výrobky, které mají cenu vytištěnou na kolku. Výjimkou jsou doutníky a cigarillos (malé doutníky), jež budou muset nové úpravě odpovídat až od 1. června. Obchodníkům, kteří budou tabákové výrobky prodávat bez kolku s cenou nebo požadovat jinou sumu, než je na výrobku uvedena, hrozí podle ministerstva financí pokuta až milion korun.
Cena za akcie České spořitelny se nezmění. Rakouská Erste Bank Sparkassen a její mateřská společnost AVS nepředpokládají, že změní nabídku na odkup akcií České spořitelny. "Nemáme absolutně žádný důvod měnit nabídku," řekl ředitel Erste Bank Andreas Treichl. AVS minulý týden oznámila, že podá veřejnou nabídku na odkup akcií ČS a za jednu akcii nabídne 375 korun. Podle analytiků je cena za plánovaný odkup vzhledem k ceně na burze ihodnotě společnosti nízká. "Atraktivita nabídky bude kritizována vždy," uvedl k tomu Treichl. Včera akcie spořitelny uzavřely na 373 korunách.
Miroslav Grégr nepodporuje možnost stavět domy z použitých panelů z bývalé NDR, uvedla mluvčí ministerstva Anna Stárková. Panely vyrobené v 90. letech ve východním Německu by nevyhověly současným technických předpisům ČR, dodala mluvčí.
České radiokom. 372,55 1,10
Český Telecom 314,77 -2,91
Česká spořitelna 372,95 -0,09
</TEXT>
</DOC>
<DOC>
<DOCID>LN-20020327069</DOCID>
<DOCNO>LN-20020327069</DOCNO>
<DATE>03/27/02</DATE>
<TITLE>
Fotbal. To jediné zřejmě zůstane bavorskému mediálnímu magnátovi Leu Kirchovi po rozpadu jeho impéria.
</TITLE>
<GEOGRAPHY>PRAHA</GEOGRAPHY>
<TEXT>
Pětasedmdesátiletý bavorský podnikatel se smířil s rozprodejem svého mediálního koncernu Kirch Gruppe. Zadluženou firmu předá novým vlastníkům, má však jednu podmínku. Jak včera informovala agentura Reuters, chce si ponechat kontrolu nad televizními právy pro vysílání přenosů ze světového fotbalového šampionátu. Práva k vysílání přenosů ze Světového poháru v letech 2002 a 2006 koupil Kirch od mezinárodní fotbalové federace FIFA před pěti lety za 1,68 miliardy dolarů. To je mnohem víc než 340 milionů dolarů, které zaplatil za práva k fotbalovým šampionátům z let 1990, 1994 a 1998. Přesto se mu podařil dobrý obchod. Loni v prosinci Kirch oznámil, že se mu investice vrátila už po podpisu poloviny smluv, které plánoval uzavřít s různými televizními společnostmi na vysílání přenosů z fotbalového šampionátu v roce 2006. Nad těmito televizními právy by si teď Kirch rád ponechal alespoň dílčí kontrolu. Podle zdrojů blízkých jednání s věřitelskými bankami si chce Kirch zajistit 70 procent příjmů z práv prodaných německým televizím a požaduje i nespecifikovanou provizi z kontraktů mimo území Německa. "Leo si vybírá třešničky v podobě nejlepšího majetku. Za to se vzdá kontroly na jádrem svého koncernu, společností KirchMedia," řekl agentuře člověk, který je detailně obeznámen s průběhem jednání o budoucnosti Kirchova koncernu. Právě KirchMedia drží práva k největšímu evropskému archivu filmů, vlastní přenosová práva na sportovní akce a ovládá největší německou televizní skupinu ProSiebenSat.1. Do KirchMedia patří také filmová producentská společnost. Ke kuloárním zprávám o průběhu jednání se Kirch odmítá s novináři bavit. "No comment," vzkázal včera agentuře Reuters také tiskový mluvčí Kirch Gruppe.
</TEXT>
<HEADING>
Dělení kořisti pokračuje
</HEADING>
<TEXT>
Dluhy Kirchova koncernu dosahují v současné době astronomické částky 6,5 miliardy eur. Aby firma přežila následující týdny a měsíce, potřebuje okamžitě získat zhruba 800 milionů eur. Peníze mají dodat čtyři minoritní akcionáři, kteří drží ve společnosti KirchMedia dohromady zhruba 20 procent. Jsou to firmy Mediaset a Fininvest italského televizního magnáta a současného premiéra Silvia Berlusconiho (drží 2,48, respektive 2,28 procenta KirchMedia), News Corp. Ruperta Murdocha ( 2,48 procenta). Další podíly drží americká investiční banka Lehman Brothers, saúdská firma Kingdom Holdings (ovládá ji princ Walíd) a německý maloobchodní řetězec Rewe (v Česku vlastní síť obchodů Penny Market). Jejich podíly stoupnou navýšením základního jmění zadlužené firmy, čímž se sníží Kirchův současný majetkový podíl z 80 procent na nevýznamnou minoritu. Na další majetek firmy si už brousí zuby věřitelské banky. Chtějí například zpeněžit Kirchův čtyřicetiprocentní podíl ve vydavatelském domě Axel Springer.
Dluhy Kirchova koncernu dosahují v současné době astronomické částky 6,5 miliardy eur. Aby firma přežila následující týdny a měsíce, potřebuje okamžitě získat zhruba 800 milionů eur. Peníze mají dodat čtyři minoritní akcionáři, kteří drží ve společnosti KirchMedia dohromady zhruba 20 procent. Jsou to firmy Mediaset a Fininvest italského televizního magnáta a současného premiéra Silvia Berlusconiho (drží 2,48, respektive 2,28 procenta KirchMedia), News Corp. Ruperta Murdocha ( 2,48 procenta). Další podíly drží americká investiční banka Lehman Brothers, saúdská firma Kingdom Holdings (ovládá ji princ Walíd) a německý maloobchodní řetězec Rewe (v Česku vlastní síť obchodů Penny Market). Jejich podíly stoupnou navýšením základního jmění zadlužené firmy, čímž se sníží Kirchův současný majetkový podíl z 80 procent na nevýznamnou minoritu. Na další majetek firmy si už brousí zuby věřitelské banky. Chtějí například zpeněžit Kirchův čtyřicetiprocentní podíl ve vydavatelském domě Axel Springer.
</TEXT>
</DOC>
<DOC>
<DOCID>LN-20020327070</DOCID>
<DOCNO>LN-20020327070</DOCNO>
<DATE>03/27/02</DATE>
<TITLE>
Populární služba od největšího japonského operátora NTT DoCoMo pro mobilní internet dobývá svět
</TITLE>
<TEXT>
Levný přístup na internet zlákal v Japonsku přes 30 milionů uživatelů mobilních telefonů. Odeslat e-mail stojí přibližně korunu, stažení obrázku čtyři.
PRAHA - Mobilní internet se v Evropě zatím moc nechytil. Služba WAP skončila úplným propadákem. Přístup na ni sice umožňuje skoro každý z nových telefonů, je ale pomalá a chybí internetová místa a aplikace, které by zákazníky přesvědčily o jejím používání. Rychlejší GPRS odstartovala minulý rok, ale telefony, které ji podporují, jsou zatím ve vyšších cenových kategoriích. Službu tak používají spíše jen manažeři a fanoušci nových technologií. Čeští operátoři registrují pouze několik tisíc uživatelů GPRS. Češi a Evropané vůbec pro přístup na internet prostě dávají přednost klasickému spojení přes počítač. Naopak Japonci po mobilním internetu šílejí. Službu i-mode největšího japonského operátora NTT DoCoMo využívá přes 30 milionů zákazníků. Za měsíční poplatek 300 jenů (přibližně 80 korun) si mohou zasílat e-maily a mají přístup k 60 000 internetových stran. Jen sama NTT DoCoMo jim nabízí asi 2900 takzvaných "i-menu" - míst pro zpravodajství, elektronické bankovnictví, vyhledávače restaurací a kulturních akcí, online nakupování, rezervaci vstupenek, stahování her a podobně.
</TEXT>
<HEADING>
E-mail za korunu
</HEADING>
<TEXT>
Za stažení a odeslání dat přes internet operátor účtuje další poplatky, ty ale Japonce příliš neodradí. "Balíček" 128 bytů, což je velikost jedné esemesky, stojí přibližně 8 haléřů. Odeslání e-mailu tak přijde na jednu korunu, stažení obrázku na čtyři. Za úspěchem i-mode stojí také to, že od jejího startu v únoru 1999 si mohli Japonci koupit mobily s velkou barevnou obrazovkou. Ta přímo svádí k tomu, aby se na ní hrály hry podobné klasickému tamagoči nebo pokémonům. Díky připojení na internet je možné stáhnout si nejen nové hry, ale i nové postavičky a epizody k největším hitům. NTT DoCoMo kvůli hrám dokonce začala ke konci roku 2000 nabízet službu i-appli, která umožňuje jednoduché stahování aplikací v počítačovém formátu Java. Ten se stal jedním ze standardů pro vytváření internetových her, zákazníkům NTT DoCoMo tak může své výtvory nabízet takřka každý softwarový výrobce.
</TEXT>
<HEADING>
Do Evropy přivezli i-mode Němci
</HEADING>
<TEXT>
Další vylepšení služby i-mode přineslo zavedení třetí generace mobilních sítí v říjnu minulého roku. Rychlejší přístup na internet umožňuje stahování velkých objemů dat, tedy i videonahrávek. Klienti NTT DoCoMo tak například nemusejí zprávy jen číst, ale mohou si na svém mobilu prohlédnout i jejich obrazový doprovod. Není potom problém zhlédnout vítězný gól v posledním zápase oblíbeného fotbalového týmu. Úspěch i-mode v Japonsku inspiruje i evropské operátory. Trojka na německém trhu E-Plus koupila od NTT DoCoMo licenci a upravenou verzi i-mode spustila v polovině března. Má jí to pomoci v boji s jejími největšími konkurenty T-Mobilem a Vodafonem. "Jsme o jeden krok před svými rivaly," chlubil se šéf firmy Uwe Bergheim. E-Plus si slibuje, že jen letos získá díky i-mode 400 tisíc nových zákazníků a konečně se dostane do černých čísel. Spuštění i-mode plánuje i většinový majitel E-Plusu, nizozemská společnost KPN, ve které japonská NTT DoCoMo vlastní 15 procent akcií. V zemích Beneluxu by se i-mode měl objevit ještě letos na jaře. Další dcera NTT DoCoMo - hongkongský Hutchinson - by měla i-mode zavést do konce roku v Británii, Itálii a ve skandinávských zemích v souvislosti se spuštěním třetí generace mobilních sítí UMTS. Americká AT &amp;T, ve které NTT DoCoMo drží 16procentní podíl, připravuje na duben svou vlastní verzi i-mode, kterou pojmenuje mmode.
Počet uživatelů i-mode v Japonsku v tisících
</TEXT>
</DOC>
<DOC>
<DOCID>LN-20020327071</DOCID>
<DOCNO>LN-20020327071</DOCNO>
<DATE>03/27/02</DATE>
<TEXT>
Japonské firmy Tmsuk a Omron včera představily prototypy čtyřnohých robotů v podobě dinosaurů, vybavených kamerou a ovládaných přes mobilní telefon třetí generace. "Dinosaury" by ještě letos měli následovat roboti, které bude možné skutečně využít pro "práci" v domácnostech nebo podnikových budovách.
</TEXT>
</DOC>
<DOC>
<DOCID>LN-20020327072</DOCID>
<DOCNO>LN-20020327072</DOCNO>
<DATE>03/27/02</DATE>
<TITLE>
Zhodnocení peněz klientů v penzijních fondech rok od roku klesá. Snižuje se však ivýnos jiných investic. Proto je tento typ spoření pro Čechy stále lukrativní.
</TITLE>
<GEOGRAPHY>PRAHA</GEOGRAPHY>
<TEXT>
Klienti penzijních fondů se za minulý rok můžou těšit na připsané zhodnocení kolem čtyř až pěti procent, což je mírně nad úrovní míry inflace. Většina velkých firem chystané příspěvky ke svěřeným penězům již zveřejnila, ostatní tak mají učinit během dubna. U ING Penzijního fondu to například bude 4,8 procenta proti 4,4 procenta za rok 2000. "Navíc 25 procent našich klientů získává na penzijní připojištění příspěvek od svého zaměstnavatele," sdělil Ron van Oijen, předseda výkonné rady ING pro ČR a SR.
</TEXT>
<HEADING>
Na penzi přispívají zaměstnavatelé
</HEADING>
<TEXT>
Podobný trend potvrdil i předseda představenstva Allianz penzijního fondu Tomáš Machanec. "Potvrdil se tak vývoj z minulého roku, kdy zaměstnavatelé začali ve větší míře využívat daňových výhod spojených s penzijním připojištěním," dodal. Allianz PF za loňský rok zhodnotí svěřené peníze klientů minimálně o 4,2 procenta, když v roce 2000 to bylo 3,8 procenta. O něco nižší zhodnocení, a to ve výši zhruba čtyři procenta, připíše za minulý rok Penzijní fond České spořitelny, který je podle počtu klientů největší v ČR. Za rok 2000 zhodnocení činilo 4,2 procenta. Dvojka na trhu, Penzijní fond České pojišťovny, sdělí výši připsaných výnosů až v dubnu, kdy se bude konat valná hromada společnosti. Ačkoliv zhodnocení penzijních fondů rok od roku klesá, podle analytiků je v tomto ohledu důležité porovnání se srovnatelnými instrumenty s podobnou úrovní rizika. To jsou například životní pojištění, termínované vklady či peněžní a dluhopisové podílové fondy. "V tom si největší penzijní fondy vedou docela zdatně," poznamenal Pavel Capouch z Venture Investors s tím, že důležitým atributem penzijního připojištění je státní příspěvek. Ten za minulý rok činil okolo 2,7 miliardy korun, a významně tak zvyšuje zhodnocení vkladu účastníků. O tom, že Češi vidí penzijní připojištění jako lukrativní investici do budoucna, svědčí také stále narůstající počet klientů fondů, který letos překročil 2,5 milionu.
Podobný trend potvrdil i předseda představenstva Allianz penzijního fondu Tomáš Machanec. "Potvrdil se tak vývoj z minulého roku, kdy zaměstnavatelé začali ve větší míře využívat daňových výhod spojených s penzijním připojištěním," dodal. Allianz PF za loňský rok zhodnotí svěřené peníze klientů minimálně o 4,2 procenta, když v roce 2000 to bylo 3,8 procenta. O něco nižší zhodnocení, a to ve výši zhruba čtyři procenta, připíše za minulý rok Penzijní fond České spořitelny, který je podle počtu klientů největší v ČR. Za rok 2000 zhodnocení činilo 4,2 procenta. Dvojka na trhu, Penzijní fond České pojišťovny, sdělí výši připsaných výnosů až v dubnu, kdy se bude konat valná hromada společnosti. Ačkoliv zhodnocení penzijních fondů rok od roku klesá, podle analytiků je v tomto ohledu důležité porovnání se srovnatelnými instrumenty s podobnou úrovní rizika. To jsou například životní pojištění, termínované vklady či peněžní a dluhopisové podílové fondy. "V tom si největší penzijní fondy vedou docela zdatně," poznamenal Pavel Capouch z Venture Investors s tím, že důležitým atributem penzijního připojištění je státní příspěvek. Ten za minulý rok činil okolo 2,7 miliardy korun, a významně tak zvyšuje zhodnocení vkladu účastníků. O tom, že Češi vidí penzijní připojištění jako lukrativní investici do budoucna, svědčí také stále narůstající počet klientů fondů, který letos překročil 2,5 milionu.
</TEXT>
</DOC>
<DOC>
<DOCID>LN-20020327073</DOCID>
<DOCNO>LN-20020327073</DOCNO>
<DATE>03/27/02</DATE>
<GEOGRAPHY>HELSINKY/STOCKHOLM</GEOGRAPHY>
<TEXT>
Švédská telekomunikační společnost Telia převezme finského konkurenta Sonera, přičemž fúzí vznikne dominantní telekomunikační operátor ve Skandinávii. Tržní kapitalizace spojené společnosti se bude pohybovat kolem 17 miliard dolarů. Oznámený kontrakt je první, v jehož rámci se spojují dva bývalí monopolní operátoři ve vlastnictví státu.
</TEXT>
</DOC>
<DOC>
<DOCID>LN-20020327074</DOCID>
<DOCNO>LN-20020327074</DOCNO>
<DATE>03/27/02</DATE>
<TITLE>
Přestřelka mezi ministerstvem dopravy a železnicí o sedm miliard korun pokračuje.
</TITLE>
<GEOGRAPHY>OLOMOUC</GEOGRAPHY>
<TEXT>
Ministerstvo dopravy a spojů se nadále pře s Českými drahami (ČD) o to, zda jim stát dluží miliardy korun za zajištění dopravní obslužnosti. Zatímco ČD tvrdí, že by měly od státu dostat jako náhradu za ztrátu z osobní železniční dopravy přibližně sedm miliard korun, ministerstvo dopravy oponuje, že pokrytí ztrát ČD z osobní dopravy bylo vyřešeno účetně - zápočtem státem garantovaných úvěrů ČD. Ředitel odboru financí a ekonomiky ministerstva dopravy Jiří Navrátil informace o tom, že stát dluží ČD sedm miliard korun za dopravní obslužnost, jednoznačně odmítl. "Musím dementovat, že stát dluží (ČD) za dopravní obslužnost. ČD totiž uznaly pohledávku státu a v uzavřené smlouvě s ČD je jasně uvedeno, že dochází k vzájemného zápočtu všech garantovaných úvěrů, které za ČD zaplatilo ministerstvo financí. Dopravní obslužnost byla tedy vyřešena účetně," uvedl Navrátil. Mluvčí Českých drah Petr Šťáhlavský však minulý týden v souvislosti s nedobrou finanční situací soukromých železničních opraven řekl, že se ČD dostaly do druhotné platební neschopnosti, protože stát, se kterým mají smlouvu na zajištění dopravní obslužnosti, dluží ČD za loňský a letošní rok sedm miliard korun. "Pokud stát své závazky uhradí, nebude problém okamžitě zaplatit železničním opravnám či energetickým rozvodným závodům dlužné částky," uvedl tehdy Šťáhlavský. Včera řekl, že si za údajem o sedmimiliardovém dluhu státu vůči ČD nadále stojí. "Podle aktuálních informací, kterém mám od vrcholového vedení ČD, máme opravdu vůči státu za loňský a letošní rok pohledávku za zajištění dopravní obslužnosti kolem sedmi miliard korun," dodal Šťáhlavský.
OLOMOUC - Ministerstvo dopravy a spojů se nadále pře s Českými drahami (ČD) o to, zda jim stát dluží miliardy korun za zajištění dopravní obslužnosti. Zatímco ČD tvrdí, že by měly od státu dostat jako náhradu za ztrátu z osobní železniční dopravy přibližně sedm miliard korun, ministerstvo dopravy oponuje, že pokrytí ztrát ČD z osobní dopravy bylo vyřešeno účetně - zápočtem státem garantovaných úvěrů ČD. Ředitel odboru financí a ekonomiky ministerstva dopravy Jiří Navrátil informace o tom, že stát dluží ČD sedm miliard korun za dopravní obslužnost, jednoznačně odmítl. "Musím dementovat, že stát dluží (ČD) za dopravní obslužnost. ČD totiž uznaly pohledávku státu a v uzavřené smlouvě s ČD je jasně uvedeno, že dochází k vzájemného zápočtu všech garantovaných úvěrů, které za ČD zaplatilo ministerstvo financí. Dopravní obslužnost byla tedy vyřešena účetně," uvedl Navrátil. Mluvčí Českých drah Petr Šťáhlavský však minulý týden v souvislosti s nedobrou finanční situací soukromých železničních opraven řekl, že se ČD dostaly do druhotné platební neschopnosti, protože stát, se kterým mají smlouvu na zajištění dopravní obslužnosti, dluží ČD za loňský a letošní rok sedm miliard korun. "Pokud stát své závazky uhradí, nebude problém okamžitě zaplatit železničním opravnám či energetickým rozvodným závodům dlužné částky," uvedl tehdy Šťáhlavský. Včera řekl, že si za údajem o sedmimiliardovém dluhu státu vůči ČD nadále stojí. "Podle aktuálních informací, kterém mám od vrcholového vedení ČD, máme opravdu vůči státu za loňský a letošní rok pohledávku za zajištění dopravní obslužnosti kolem sedmi miliard korun," dodal Šťáhlavský.
</TEXT>
</DOC>
<DOC>
<DOCID>LN-20020327075</DOCID>
<DOCNO>LN-20020327075</DOCNO>
<DATE>03/27/02</DATE>
<GEOGRAPHY>PRAHA</GEOGRAPHY>
<TEXT>
S čistým ziskem 843 milionů korun skončila podle českých účetních standardů za minulý rok GE Capital Bank. To je o 17 procent více než v roce 2000. Podle výše bilanční sumy, která loni dosáhla téměř 78,5 miliardy korun a meziročně tak vzrostla o 14 procent, patří banka mezi šest největších peněžních ústavů v zemi. Finanční ústav chce podle generálního ředitele Petra Šmídy dále růst a nebrání se ani možné akvizici, pokud bude na trhu vhodný subjekt ke koupi. Nevyloučil ani možný zájem o Živnostenskou banku. "Máme ale širší spektrum potenciálních aktivit," dodal Šmída. Představitelé GE Capital Bank uvedli, že se společnost bude letos dále držet strategie nastartované v minulém roce, a to zejména v oblasti drobného bankovnictví. To se týká zejména spotřebitelských úvěrů, produktových balíčků, přímého bankovnictví a hypoték. Výrazný podíl na růstu ústavu měla v minulém roce právě úvěrová expanze banky. Kromě spotřebitelských půjček se na ní podílely také úvěry malým a středním podnikům, které loni činily 4,5 miliardy korun. Objem úvěrů poskytnutých klientům činil ke konci loňského roku 11,8 miliardy korun. Počet klientů GE Capital Bank pak loni dosáhl přes 577 tisíc, což je meziroční nárůst o 22 procent. Úspěšný loňský rok ohlásily také největší tuzemské bankovní domy. Česká spořitelna například v minulém roce vytvořila podle českých účetních standardů konsolidovaný čistý zisk 3,03 miliardy korun. Zatímco o rok dříve to bylo 4,86 miliardy korun. Komerční banka pak na základě předběžných výsledků měla v loňském roce čistý zisk ve výši 2,62 miliardy korun, což bylo výrazné zlepšení oproti předloňské ztrátě 0,149 miliardy Kč. ČSOB loni zaznamenala podle českých účetních standardů jen mírný nárůst zisku na 4,09 miliardy korun, o rok dříve to bylo 4,01 miliardy Kč.
</TEXT>
</DOC>
<DOC>
<DOCID>LN-20020327076</DOCID>
<DOCNO>LN-20020327076</DOCNO>
<DATE>03/27/02</DATE>
<TITLE>
Velké srovnání modelů Škoda od roku 1964 do současnosti
</TITLE>
<HEADING>
DNEŠNÍ TÉMA: Vše o škodovkách
</HEADING>
<GEOGRAPHY>PRAHA</GEOGRAPHY>
<TEXT>
Více než polovina všech osobních automobilů registrovaných v České republice nese značku Škoda. K 31. prosinci 2001 bylo v Česku evidováno 3 532 277 vozidel. Z toho 1 828 214 škodovek. Mluvčí Auto Škoda Mladá Boleslav Milan Smutný prohlašuje: "Naše éra začíná 16. dubna 1991." Tedy v den, kdy se automobilka stala součástí koncernu Volkswagen. To však nic nemění na faktu, že mezi osobními auty značky Škoda, která jezdí po českých silnicích, si ale stále neohroženě drží první příčku Škoda 120, model vyráběný v letech 1976 až 1990. A zřejmě ještě nějakou chvíli ji držet bude. "Stodvacítek" eviduje centrální registr bezmála 367 tisíc. O více než 70 tisíc kusů zatím Škoda 120 uniká druhému v pořadí. Tím je Škoda Favorit, poslední předlistopadový model z mladoboleslavské produkce. Favoritů v Česku evidují 296 tisíc. Čest nové éry značky Škoda drží třetí místo felicie. Ta se loni poprvé dostala před Škodu 105, také díky úbytku téměř 18 tisíc "stopětek". Do felicie mohlo v ČR na začátku letošního roku usednout 273 896 řidičů. Celkově se loni proti roku 2000 zvýšil počet vozů Škoda evidovaných v Česku o něco přes 18 tisíc. Vyráběných modelů (Octavia, Fabia, Felicia, Superb) přibylo 81 429. Nejvíce se o to postaral model Fabia. Registr vozidel jich eviduje 27 278. Téměř 64 tisíc majitelů starších typů škodovek naopak v průběhu loňského roku vůz odhlásilo. To se nejvíce týká již zmiňovaných modelů 120 a 105, kterých dohromady zmizelo z evidence 39 463 ( 21 870 + 17 593). Nejvýznamnější tuzemský vývozce Škoda Auto loni prodal 462 321 automobilů, z toho 82 405 na českém trhu. Šéf automobilky Vratislav Kulhánek na nedávné prezentaci výsledků podniku v roce 2001 prohlásil, že letošní rok bude kvůli celosvětové recesi těžký. Škodovka se nicméně podle Kulhánka bude snažit letos prodat minimálně stejný počet vozů jako v loňském roce. Podle údajů, které LN poskytlo Sdružení automobilového průmyslu, bylo ke konci roku 2001 v Česku evidováno 92 vozů nejnovějšího modelu Škoda Superb. Jen tak mimochodem, ke stejnému datu bylo v České republice přihlášeno také šest vozů typu Škoda Superb, vyráběného v letech 1941 až 1943. Tedy modelu, po němž "zdědila" novinka z roku 2001 své jméno.
* Úplný přehled servisů v ČR * Srovnání škodovek od roku 1964
Strany 15 až 17
Přehled modelů, které se v současnosti vyrábějí
OCTAVIA
Obsah: 1,4 až 2,0 l
Výkon: 50 až 132 kW
Max. rychlost: 163 až 235 km/h
Zrychlení (z 0 na 100 km/h): 7,9 až 19,2 s
</TEXT>
</DOC>
<DOC>
<DOCID>LN-20020327077</DOCID>
<DOCNO>LN-20020327077</DOCNO>
<DATE>03/27/02</DATE>
<TITLE>
Co dělat, když se vám na cestách porouchá vaše škodovka? Na koho se obrátit? Lidové noviny vám přinášejí úplný přehled autorizovaných servisů Škoda v České republice. A když se dostanete do potíží někde v Evropě? Pomoci se můžete dovolat na telefonních číslech v grafu.
</TITLE>
<TEXT>
MORAVSKOSLEZSKÝ KRAJ
Andree - Autocentrum, Bílovec, 17. listopadu 385/23
Auto color Design, Bruntál, Staroměstská 3
NETCAR, Český Těšín, Karvinská 326
AUTOCENTRÁLA, Hlučín, Markvartovická 7
AUTOSERVIS Bártek a syn, Frýdek - Místek, Národních Mučedníků 499
Autodružstvo Frýdek - Místek, Frýdek - Místek, Beskydská 704
AUTO TOMAN, Havířov, Dlouhá 65
AUTODŮM VRÁNA, Havířov - Město, Železničárů 3/1492
Autoservis Czudek, Jablunkov, Návsí
NETCAR, Karviná - Fryštát, Ostravská 1946/12
ADIV, Kravaře, Opavská 45
AUTOKLEVER, Nový Jičín, Hřbitovní 5
AUTO DŮM ODRY, Odry 1, Masarykovo náměstí 17
AUTO KAŇOK, Opava, Těšínská 30
ADIV, Opava, Olbrichova 5
Vladimír Kudrna Autosalon, Orlová-Poruba, Příčná 1215
AUTO DUBINA, Ostrava - Bělský les, orní 122
ADO Ostrava, Ostrava - Moravská Ostrava, Brandlova 5
ADO Ostrava, Ostrava - Přívoz, Hlučínská 60
AUTOCENTRÁLA, Ostrava - Třebovice, Třebovická 5534
UNICAR, Ostrava 1, Vítkovická 36
AUTO Heller, Ostrava 1, Cihelní 49
Miroslav Lukáš, Rožnov pod Radhoštěm, Meziříčská 1509
Auto color Design, Rýmařov, Opavská 69
NETCAR, Třinec, Oldřichovice, 793
Auto Štěpaník, Úvalno, Úvalno čp. 333
OLOMOUCKÝ KRAJ
Pavel Pilař, Drahotuše, nám. Osvobození 6
Auto BPK, Jeseník, Lipovská 94
Pavel Pilař, Lipník nad Bečvou, Hranická 1403
AUTO Hlaváček, Litovel, Svatoplukova 149
Auto Hlaváček, Olomouc, Přerovská 669
Frommer a Jaromiš, Olomouc, Kosmonautů 2
AUTO HÉGR, Olomouc, Hněvotínská 658/54a
PV-AUTO, Prostějov, Brněnská 108
Mechanika Prostějov, Prostějov, Letecká 2
SOIETA, Šternberk, Olomoucká 110
Autoservis Hudousek, Štíty, Na pilníku 307
EUROSERVIS, Šumperk, Jesenická 1b
ZLÍNSKÝ KRAJ
DOBE CAR, Holešov, Tovární 1250
Prima, Hulín, Záhlinická ul.
Prima, Kroměříž, Velehradská 4260
AUTOSHOP PAULUS, Kroměříž, Hulínská 3221
AUTOCENTRUM Otrokovice, Otrokovice, Napajedelská 220
Zlín-Car, Otrokovice-Kvítkovice, Zlínská 260
AGROTEC, Pohořelice, Brněnská 993
Autocentrum Přerov CZ, Přerov - Předmostí, Olomoucká 440/44
JUBEKA, Valašské Klobouky, Cyrilometodějská 947
Miroslav Lukáš, Valašské meziříčí, Masarykova 752
VS servis, Vsetín, Štěpánská 383
Vsetínské autodružstvo - autoservis, Vsetín, Bobrky 495
SAMOHÝL MOTOR ZLÍN, Zlín, tř. T. Bati 642
JIHOMORAVSKÝ KRAJ
AGROTEC Auto, Břeclav, Lidická 123
TOP AUTOSALON BLANSKO, Blansko, Svitavská 23
AUTOSPOL, Boskovice, nám. 9. května 1
K. E. I. GROUP, Brno, Žarošická 21
AUTOSALON HORA C, Brno, Šťouračova 1a
Autocentrum ROS, Brno, Poříčí 1c
AUTOMEDIA, Brno, Okružní 5
Autonova Brno, Brno, Masná ul. 20
JE &amp; NE, Brno, Branka 36
AZ SERVIS, Brno - město, Kulkova 30
AUTO-SPEKTRUM-ACC, Brno - Slatina, Hviezdoslavova 3
VISTA car, Hodonín, Brněnská 3955
AGROTEC, Hustopeče, Brněnská 74
IVACAR 2000, Ivančice, Krumlovská 30
MOTORSPORT, Kuřim, Tyršova 204
Falcon, Kyjov, Komenského 558
AUTOS, Kunštát, Palackého 157
MOTOR-HOBBY, Lanškroun, Dvořákova 1000/III
AGROTEC Auto, Mikulov, Dukelská 1
AUTO BOBRAVA, Modřice, Halvíčkova 665
AUTOCENTRUM F3K, Moravské Budějovice, Dopravní 1578
Autocentrum Strážnice, Strážnice, Bzenecká 1376
AUTO - BAYER, Slavkov u Brna, Bučovická 299
AUTO Tišnov, Tišnov, Za mlýnem 1544
ARAVER, Uherské Hradiště - St. Město, Na Terzavici 1946
ARAVER, Uherský Brod, Sv. Čecha 1110
ARAVER, Vlčnov, J. Plesla 556
MAGNUM CAR, Vyškov, Brněnská 37
AUTO Hlaváček, Zábřeh, Leštínská 32
Libor Suchý - autoprodejna, Znojmo, Nový Šaldorf 34
AUTODRUŽSTVO ZNOJMO, Znojmo, Vídeňská 43
AGROTEC, Židlochovice, Žerotínovo nábřeží 136
KRAJ VYSOČINA
AUTO..., Chotěboř, Havlíčkova 847
AUTO RACEK HB, Havlíčkův Brod, Jihlavská 1917
MÁCA, Jihlava, Znojemská 86
AUTO RACEK, Humpolec, Masarykova 757
AUTO RACEK VYSOČINA, Pelhřimov, Humpolecká 1911
AUTOCENTRUM, Třebíč, Průmyslová čtvrť 154
Horácké autodružstvo, Třebíč, Brněnská 123
Auto Racek Vysočina, Třešť, Dr. Richtra 34
Horácké autodružstvo, Velká Bíteš, Lánice 60
Horácké autodružstvo, Velké Meziříčí, K novému nádraží 1345
AUTOCENTRUM VLAŠIM, Vlašim, Vlasákova ul.
AUTOCENTRUM VLAŠIM, Votice, Na Belické louce 756
AUTOSERVIS, Vysoké Mýto, Slunečná 76
AUTO..., Žďár nad Sázavou, Nádražní 2118/67
JIHOČESKÝ KRAJ
Auto, České Budějovice, Dr. Milady Horákové 1477
Porsche inter Auto CZ, České Budějovice, Hlinská 1
Jiří Gottvald - prodej a oprava automobilů, České Budějovice, Dobrovodská silnice 12
Zdeněk Čermák, Český Krumlov, Budějovická 166
AUTOSPOL PLUS, Horažďovice, Strakonická 366
AR SERVIS, Jindřichův Hradec, Jarošovská 869
ABC Trepka, Kunžak, Hradecká 512
Karel Frolík - autoservis, Milevsko, Komenského 1271
AUTO KÁPL, Písek, Malé Nepodřice 41
Karel Frolík - autoservis, Písek, Táborská 2400
AUTO ŠEVČÍK, Prachatice, Solní 129
OSONA CAR, Přeštice, Tř. 1. máje 849
AUTOSERVIS JINDRA, Soběslav, Mrázkova 801/III
VEROLD, Strakonice, Dopravní 35
Miroslav Šrachta - Autoservis, Strakonice, Písecká 513
AUTOSPOL PLUS, Sušice, Volšovská 167/II
AUTO KLASIK, Tábor, kpt. Jaroše 358
AUTA TÁBOR, Tábor, Měšická 1993
Vlastimil Popp, Trhové Sviny, Trocnovská 71
Lesostavby Třeboň, Třeboň, Táboritská 1152
AUTOSERVIS NOVOTNÝ, Týn nad Vltavou, Táborská 568
AUTO ŠEVČÍK, Vimperk, Sklářská 555
AUTO ŠEVČÍK, Vodňany, Vinařického 961
KRÁLOVÉHRADECKÝ KRAJ
AutoRoz Broumov, Broumov, Husova 129
HAVEX-auto, Dvůr Králové n. L., Riegrova 1622
AUTOTREND, Hořice v Podkrkonoší, Čelakovského 21/22
PALACE Hradec Králové, Hradec Králové, nám. 5. května 835
Autocentrum Pardubice, Hradec Králové, Bratří Štefanů 985
APA Hradec Králové, Hradec Králové, Kutnohorská 217/3
VEROLD HRADEC KRÁLOVÉ, Hradec Králové, Bratří Štefanů 272
PRO AUTO LOUDA, Chlumec nad Cidlinou, Pražská 782/IV
AUTO ŽAMBERK, Jablonné nad Orlicí, U koupaliště 180
Autoprofi &amp; Matějovský, Jaroměř, Jezbinská 933
AUTOSPRINT JIČÍN, Jičín, Hradecká 1101
AUTO-BRANKA, Náchod, Českoskalická 1743
AUTOTREND, Nová Paka, Pražská 1825
KDR - Kovodružstvo Rychnov nad Kněžnou, Lipovka 95
AUTOSTYL, Trutnov, Horská 579
JSM Hradec Králové, Týniště nad Orlicí, Voklik 976
HAVEX - auto, Vrchlabí, Na Bělidle 503
AUTO ŽAMBERK, Žamberk, ČSA 1069
PARDUBICKÝ KRAJ
AUTO JANÁK, Česká Třebová, Podbranská 971CB
Josef Hybeš - AUTOSERVIS HYBEŠ, Dřenice p. Chrudim, Dřenice 122
Autocentrum MERCIA, Chrudim, Dašická 1228
AUTO LITOMYŠL, Litomyšl, Nedošín 125
AUTO PACOV, Pacov, Nádražní 427
Autoprodej DUKLA, Pardubice, Teplého 2692
AUTOPRODEJ SERVIS DRYML, Pardubice-Rosice, gen. Svobody
Autocentrum Pardubice, Pardubice-Dubina, Hůrka 1798
Automechanik Přelouč, Přelouč, Pardubická 1517
AUTO JANÁK, Ústí nad Orlicí, Královéhradecká 507
"AUTO APEX cz", Svitavy, Mýtní 2
LIBERECKÝ KRAJ
AUTOPROFEX, Nový Bor, Lipová 828
AUTOTREND, Hrádek nad Nisou, Francouzská 131
AUTOSPORT, Liberec, Kunratická 1145
AUTO GREMOS, Liberec 11, Zahradní 300
AUTOTREND, Liberec 7, Jeronýmova 568
PINK, Lázně Libverda - p. Hejnice, Lázeňská 160
SAN plus, Jablonec nad Nisou, Palackého ul. 94
ASTRA, Jablonec nad Nisou, Jarní 28
HAVEX-auto, Semily, Sokolská 93
CARTEC MB, Turnov, Bezručova 800
FB automobil, Varnsdorf, Karlínská 3062
PLZEŇSKÝ KRAJ
AUTO VOLF, Domažlice, Břetislavova 230
AUTO VOLF, Holýšov, Jiráskova 575
INVEST TEL AUTO, Klatovy, Domažlické předměstí 610/II
AUTOSPEKTRUM 2000, Mariánské Lázně, Plzeňská 20
Václav Čevený-AUTO-prodej-servis, Mariánské Lázně, Hlavní 384 ŠKODA SLUŽBY, Plzeň, Tylova 57
AUTO CB, Plzeň, Nepomucká 119
Porsche Inter Auto, Plzeň, Gerská 37
AUTO-ŠTÁDLER, Plzeň, Částkova 56
Jar. Nedvěd - AUTOSERVIS, Plzeň-Černice, Do kopce 4
AUTOSERVIS NEDVĚD, Starý Plzenec, Masarykovo náměstí 206
AUTO VOLF, Stříbro, Plzeňská 1444
AUTOCENTRUM H &amp; K Tachov, Tachov, Oldřichovská 1511
ÚSTECKÝ KRAJ
Autosalon RZ-car, Česká Kamenice, Dukelských hrdinů 80
AUTOSTAR VELIMEX, Česká Lípa, Česká 2725
BASH, Děčín 1, Stavební 1
AutoDům Chomutov, Chomutov, Spořická 4522
AUTO ELZNIC, Jirkov - Otvice, Obchodní zóna 250
AUTOSERVIS KADAŇ, Kadaň, Rokelská 270
Autocentrum Libouchec, Libouchec, Teplická 257
AUTO CAO LITVÍNOV, Litvínov, Ukrajinská 404
AUTO - Evžen Myslivec, Louny, Václava Majera 2666
OKIM, Lovosice, Terezínská 1119
Gerhard Horejsek a spol., Litoměřice, U terezínské křižovatky 164
AUTOPLUS II., Most, Budovatelů 624
MOBILPARK, Most, Rudolická 1730
AUTO ELÁN, Teplice, Dubská 3106
Auto Lochman servis, Teplice - Modlany, Srbice 96
OKIM, Ústí nad Labem, Masarykova 1028
AUTON, Ústí nad Labem, Všebořická 256/53
STŘEDOČESKÝ KRAJ
Verold Benešov, Benešov, Na Červených vrškách 1490
TUKAS, Beroun 2, Na Parkáně 367
Car Pro Mašek, Blovice, Chocenice 151
AUTO-PANOKO, Brandýs nad Labem, Karla Lípy 1678
Auto Bohemia, Čáslav, Jeníkovská 1698
Thymus trade, Český Brod, Palackého 1352
AUTOCENTRUM BOURA, Činěves 143
AUTOSERVIS K+P, Doksy, Valdštejnská 557
AUTO ŠÍDLO, Horoměřice, Unětická 20
Auto Bohemia, Kolín, Pražská 103
AUTO KRALUPY, Kralupy nad Vltavou, Růžové údolí 554
AMOND, Kladno, Smečenská 889
NEVECOM, Kladno II, Na Zelené, 2351
Auto Bohemia, Kutná Hora, Hrnčířká 214
WAN SERVIS, Ledeč nad Sázavou, Plácky 976
AUTO TICHÝ, Lysá nad Labem, Ke Vrutici 1730
AUTO Mělník, Mělník, Mladoboleslavská 2862
LAURETA AUTO, Mladá Boleslav, Nádražní 307
LAURETA AUTO, Mladá Boleslav, tř. TGM 1080
CARTEC MB, Mladá Boleslav, Jičínská 414
Auto Bohemia, Neratovice, Kostelecká 175
DRUPOL, Nymburk, K Letišti 720
Autosalon Louda, Poděbrady, Choťánky 166
AUTO MYSLIVEC, Podbořany, Hlubanská 741
DRUPOL, Příbram, Milínská 30
Auto-Poly, Příbram, Nová hospoda, 148
Autostop, Rakovník, Na Spravedlnosti 1992
AUTOMONTI, Rokycany, Luční 844/II
Gerhard Horejsek a spol., Roudnice nad Labem, Žižkova ul. 2492
Václav Novotný - BENO ŘÍČANY, Říčany u Prahy, Říčanská 1818
AUTA TÁBOR, Sedlčany, Sedlecká 1170
AUTOZÍTKA, Sukorady p. Březno, Sukorady 95
Verold Benešov, Uhlířské Janovice, Kolínská 670
DRUPOL, výrobní družstvo, Zdice, Komenského 947
Zdeněk Kopta - autodílna, autobazar, Žatec, Čeradická 1029
AUTO CB - H, Žebrák, Tovární 502
NH Car, Praha 1, Spálená 4/82
Autokomplex MENČÍK, Praha 2, Vinohradská 38
Verold Praha, Praha 2, Londýnská 62
AUTO JAROV, Praha 2, Vinohradská 33
AUTO JAROV, Praha 3 - Jarov, Osiková 2
AUTOTRIO Praha, Praha 4, Vzpoury 3
GOLD CAR SERVIS, Praha 4, Holučická 2253/1
BEN-CAR, Praha 4, Hornokrčská 2/1947
AB AUTO BREJLA, Praha 4-Kunratice, Vídeňská 19
AB AUTO BREJLA, Praha 4 - Libuš, Libušská ul.
AUTO ADÁMEK, Praha 4 - Modřany, K Vltavě 111/36
Porsche Inter CZ, Praha 5, Vrchlického 31/18
Přerost a Švorc - auto, Praha 5, Nušlova 2215
AUTOSALON KLOKOČKA, Praha 5 - Barrandov, Borského 1/989
FEMAT, Praha 5 - Radotín, Výpadová 2313
AUTO STYL, Praha 5 - Stodůlky, Jeremiášova 3/1115
FEMAT Praha 5 - Velká Chuchle, Kazínská 8
Verold Praha, Praha 5, Jinonice, Pod vodovodem 4
Eurosport Praha, Praha 6, Papírenská 2a
Auto Papoušek, Praha 6, Čkalova 26
AUTODRUŽSTVO PODBABSKÁ, Praha 6, Podbabská 2a
Autosalon Klokočka Centrum, Praha 6, Karlovarská 660/117
Autosalon Klokočka Centrum, Praha 6, Makovského 1330
Přerost a Švorc, Praha 6, Veleslavínská 39
NH CAR, Praha 6 - Strahov, Diskařská 100
ABO servis, Praha 7 - Holešovice, Jateční 41
Auto Svoboda, Praha 8, Sokolovská 162
Autocentrum Bohnice, Praha 8, Lodžská 814/24a
Autokomplex MENČÍK, P-8, Korybutova 2
LIFE Cars, Praha 9, Poděbradská 29/541
Auto Bohemia, Praha 9, Prosecká 817/22
Auto-Poly, Praha 9, Pod Harfou 3
AUTO ELSO, Praha 9, Řepová 679
AUTODRUŽSTVO PRAHA, Praha 9, Spojovací 41/783
AUTOCENTRUM NA BOHDALCI, Praha 10, Bohdalecká 12
ČSAO Praha - Černokostelecká, Praha 10, Černokostelecká 114/565
TUKAS, Praha 10, K Hrušovu 344/6
Auto Štěpánek, Praha 10-Hostivař, Dolnoměcholupská 214
NH Car, Praha 14 - Kyje, Broumarská ul.
Přehled telefonních kontaktů na pomoc při problémech s vozem Škoda v evropských zemích
CZ Česko 08001 12300
A Rakousko 01 521 21
B Belgie 02 533 78 76
BG Bulharsko 48939456
BY Bělorusko 00375 1 72587691
CY Kypr 00357 2 366 366
D Německo 01805 756324636
</TEXT>
</DOC>
<DOC>
<DOCID>LN-20020327078</DOCID>
<DOCNO>LN-20020327078</DOCNO>
<DATE>03/27/02</DATE>
<TITLE>
Lidové noviny přinášejí srovnání cen vybraných náhradních dílů u některých modelů Škoda. Díly jsou k dostání ve specializovaných prodejnách, u nejstarších typů je však často seženete pouze na vrakovištích. Nejdražší jsou samozřejmě náhradní díly na aktuálně vyráběné modely.
</TITLE>
<TEXT>
SROVNÁNÍ CEN NÁHRADNÍCH DÍLŮ U NEJBĚŽNĚJŠÍCH MODELŮ ŠKODA
Fabia
přední blatník 1800 nárazník 2824 světlomet 2034 stěrače 550
Octavia
přední blatník 1800 nárazník 4400 světlomet 1622 výfuk (zadní díl) 5477 stěrače 550
Felicia
přední blatník 750 nárazník 1425 světlomet 1850 výfuk (zadní díl) 561 stěrače 518
Favorit
přední blatník 700 nárazník 1150 světlomet 1000 výfuk (zadní díl) 719 stěrače 480
Škoda 120
přední blatník 596 nárazník 340 světlomet 720 výfuk 235 stěrače 402
Škoda 100
přední blatník 738 nárazník do 200 světlomet 600 výfuk 235 stěrače 135
</TEXT>
</DOC>
<DOC>
<DOCID>LN-20020327079</DOCID>
<DOCNO>LN-20020327079</DOCNO>
<DATE>03/27/02</DATE>
<TITLE>
Před přijímacím pohovorem je nejdůležitější získat o firmě maximum informací
</TITLE>
<TEXT>
Stačí několikrát přijímací pohovor zažít. Pak zjistíte, že jsou si všechny podobné. Ti, kteří sedí na druhé straně stolu, zase stále dokola vidí u zájemců podobné chyby.
V pátek v deset hodin se dostavte do sídla naší společnosti k přijímacímu řízení. Na tuto větu jste čekali možná i několik měsíců. Teď už všechno záleží jen na tom, jak se stihnete připravit. Chcete pro nás pracovat? Jsme podle vás nejlepší? Dobře, tak co o nás víte, kolik svého času jste obětovali, abyste se o nás něco dozvěděli? Během pohovoru by mělo být patrné, že jste obětovali času hodně.
</TEXT>
<HEADING>
Hra s jasnými pravidly
</HEADING>
<TEXT>
Do značné míry je přijímací pohovor kodifikován. Jeho průběh a směrování otázek můžete ovlivnit. Zkuste použít triky, které se učí třeba politici během mediálních tréninků. Buďte pozorní a snažte se analyzovat všechno, co během rozhovoru zazní. Spoustu informací o sobě firma prozradí už tím, jak vypadají její kanceláře, kdo sedí na recepci... To všechno jsou náznaky, ze kterých můžete zkusit dedukovat, jaká je firemní kultura. Tomu pak můžete přizpůsobit stylistiku svého projevu. Během řízení buďte pozorní a přemýšlejte o svých odpovědích. Postupujte jako šachový velmistr a připravujte se na tři tahy dopředu. Prozradíte na sebe, že jste kuřák? Můžete také toho, kdo rozhovor řídí, nenápadně vést k tomu, aby se zeptal právě na to, na co chcete odpovědět (své zkušenosti s tím mají všichni studenti). Učte se hledat "mezi řádky" - proč se mě ptá právě na to, jestli si myslím, že mám v životě štěstí? Jde jen a jen o životní postoj, optimismus a pozitivní přístup kpráci. Jestli se během pohovoru něco nevyplatí, pak je to pomlouvání minulého zaměstnavatele. A to i v případě, že se k vám zachoval velmi hrubě. Negativní hodnocení totiž automaticky vyvolá otázku, jak budete mluvit o těch, kteří vás teprve chtějí zaměstnat. Buďte proto korektní a loajální. I když je přijímací pohovor stresující, snažte se působit vyrovnaným dojmem. Jste tam proto, abyste zanechali příznivý dojem. Tomu podřiďte vše. Uvědomte si, že nejste jediný člověk, se kterým zaměstnavatel mluví. Nesnažte se mluvit co nejdéle - raději méně, ale k věci. Kontrolujte si i neverbální komunikaci neustálé mnutí rukou o vás prozradí víc než slova.
Jaké otázky určitě dostanete u přijímacího pohovoru
</TEXT>
<HEADING>
Proč hodláte změnit místo?
</HEADING>
<TEXT>
Připravte se na to, že váš budoucí zaměstnavatel bude chtít vědět, jestli jste ambiciózní, ale také to, jestli je na vás spolehnutí. Dotazy na toto téma zazní vždy. Kromě toho se připravte i na otázky, jak vypadal váš typický pracovní den, jaká byla vaše pracovní náplň a co z toho vám vyhovovalo a co vám dělalo potíže.
Rada: Většina manažerů je připravena opustit své současné místo. Jako důvod nejčastěji uvádějí, že postrádali jasnou koncepci rozvoje. U pohovoru se vyplatí upozornit spíše na potřebu dalšího profesního růstu, touhu pracovat pro silnou společnost s dobrým zázemím, které byste mohli nabídnout své zkušenosti.
</TEXT>
<HEADING>
Jaké jsou vaše dobré a špatné vlastnosti?
</HEADING>
<TEXT>
Jsou to testovací otázky. Jak jste sebevědomí? Co o sobě dokážete prozradit? Rozhodně počítejte s tím, že osobní dotazy při pohovoru padnou.
Rada: Připravte si vždy několik odpovědí - většinou po vás personalisté budou chtít tři. Rozhodně nepřehánějte a nevymýšlejte si. K pohovorům nejste většinou pozváni sami, a personalisté mají dost zkušeností, aby byli schopni rozpoznat, kdy jsou vaše slova v rozporu s vaší povahou. Každý personalista se léty praxe stává docela dobrým znalcem lidí. Nesnažte se také být za každou cenu originální - zejména ve společnosti, která je poměrně konzervativní.
</TEXT>
<HEADING>
Jaké pracovní zkušenosti máte?
</HEADING>
<TEXT>
Budoucího zaměstnavatele zajímá, co všechno máte za sebou a co vlastně umíte. Výhodou je, pokud jste v minulosti pracovali pro velkou společnost - z toho se dá usoudit, na jaký styl práce jste zvyklí.
Rada: Připravte se podobně, jako lidé pohybující se v modelingu. Ti na každý casting nosí knihy se svými fotografiemi. Vy byste si měli připravit podklady o tom, na jakých projektech a s jakými výsledky jste se podíleli, jaké kursy jste absolvovali (většinou se zaměstnavatelé ptají na to, co vám přinesly, v čem rozšířily nebo prohloubily vaši kvalifikaci). Musíte být schopni přesně a stručně popsat své pracovní zařazení, rozsah kompetencí a odpovědnosti.
Jak vysoký si představujete plat?
Pokud se dostanete do užšího výběru, počítejte s touto otázkou. S největší pravděpodobností se k ní budete muset vyjádřit.
Rada: Obvyklá výše platu se dá zjistit spoustu informací najdete i na internetu. Pokud chcete pracovat ve státní sféře, je situace trochu jednodušší - dostanete tabulkový plat podle vzdělání a délky praxe. Ale i v komerční sféře to funguje podobně. Bude vám nabídnut určitý plat, k tomu však připočítejte odměny a bonusy podle výkonnosti. U přijímacího pohovoru na to není nejvhodnější doba, ale pokud o vás firma projeví zájem, nebojte se trochu dohadovat. Každý by měl znát svou cenu.
</TEXT>
<HEADING>
Proč bychom měli přijímat právě vás?
</HEADING>
<TEXT>
Něco podobného uslyšíte také. Ačkoli na něco podobného v podstatě nemají personalisté právo, mohou se mladé ženy dočkat i zvídavých dotazů, zda náhodou neplánují v dohledné době rodinu, anebo mladí muži i ženy, zda na podobnou funkci nejsou příliš mladí.
Rada: Předem si připravte odpovědi na všechny otázky ohledně vašeho stylu práce, s kým se vám dobře spolupracuje, co na ostatních oceňujete, co vám vadí. Zároveň tyto otázky mohou posloužit vám, abyste si udělali obrázek o tom, jaká atmosféra ve firmě panuje.
7 rad jak uspět
</TEXT>
<HEADING>
1 Zjistěte si o firmě co nejvíc
</HEADING>
<TEXT>
Před přijímacím řízením se učte jako na zkoušku. Najděte si na internetu stránky společnosti, naučte se jména vedení firmy, akcionáře. Zjistěte si, s čím obchoduje nebo jaké produkty vyrábí. Nejvíce informací poskytují internetové stránky. Ty slouží jako vývěsní štít každé firmy - najdete tu všechno, čím se firmy chtějí chlubit. Pokud je to možné, pořiďte si rovněž jejich výrobek a seznamte se s ním.
</TEXT>
<HEADING>
2 Odhadněte firemní kulturu
</HEADING>
<TEXT>
Hodně se dá vyvodit z toho, kdo je majitelem, případně v jaké zemi je centrála. Je velký rozdíl mezi firmou s německým, americkým či japonským vlastníkem.
</TEXT>
<HEADING>
3 Čtěte odborný tisk
</HEADING>
<TEXT>
Hodně informací najdete v tisku. Existují rešeršní a výstřižkové služby (např. v knihovnách), které vám "vytáhnou" všechno, co se o firmě napsalo.
</TEXT>
<HEADING>
4 Konzultujte všechno s personalistou
</HEADING>
<TEXT>
Nejjednodušší to je tehdy, pokud práci hledáte přímo přes personální agenturu. O svém klientovi toho pak v agentuře za roky spolupráce vědí spoustu a prozradí vám, jaké "triky" použít a jak to ve společnosti "chodí".
5 Informujte se přímo u zdroje
Vyplatí se předem do firmy zavolat.
</TEXT>
<HEADING>
6 Buďte pozorní
</HEADING>
<TEXT>
Při první návštěvě v sídle firmy si všímejte i maličkostí. Jak jsou kanceláře vybavené, jaká tam panuje atmosféra, jak funguje recepce apod.
</TEXT>
<HEADING>
7 Učte se ze svých chyb
</HEADING>
<TEXT>
Každý pohovor je zároveň zkušeností. Pokud to nevyjde na poprvé, zkuste analyzovat své chyby - právě to pak nejvíce pomůže.
Každý pohovor je zároveň zkušeností. Pokud to nevyjde na poprvé, zkuste analyzovat své chyby - právě to pak nejvíce pomůže.
</TEXT>
</DOC>
<DOC>
<DOCID>LN-20020327080</DOCID>
<DOCNO>LN-20020327080</DOCNO>
<DATE>03/27/02</DATE>
<TITLE>
Vladimíra JANČARA z advokátní kanceláře Jančar
</TITLE>
<TEXT>
Dostal jsem výpověď z důvodů reorganizace s tím, že mi bude vyplaceno odstupné. S mým nadřízeným jsme se však nepohodli a on mi teď peníze odmítá vyplatit. Zajímalo by mne, na co mám nárok a jak se mám peněz domoci?
Zákoník práce jasně stanoví důvody, pro které může zaměstnavatel dát zaměstnanci výpověď, a to v paragrafu 46. Organizační důvody mohou spočívat buď ve skutečnosti, že zaměstnavatel nebo jeho část se ruší, přemisťuje se nebo se zaměstnanec stává nadbytečným vzhledem ke změně technického vybavení či snížení počtu zaměstnanců za účelem zvýšení efektivity práce. Skutečnost, že jste se se zaměstnavatelem nepohodli, nemůže být sama o sobě důvodem k výpovědi. Celá výpověď pro nadbytečnost by mohla být uznána jako neplatná, pokud nesplňuje následující podmínky: 1. Zaměstnavatel nemá skutečně možnost vás dále zaměstnávat podle pracovní smlouvy, tedy umožnit vám výkon práce, kterou máte zakotvenu v pracovní smlouvě. Pokud vykonáváte např. funkci právníka odboru závazků, bude vaši práci vykonávat zároveň právník z odboru pohledávek pak je vaše místo skutečně nadbytečné. Je na vedení společnosti, který ze dvou právníků bude muset odejít. 2. O organizační změně musí být rozhodnuto ještě dříve, než je výpověď dávána, a musí být patrné, že společnost učinila potřebné kroky k reorganizaci (sejde se vedení, projedná novou organizační strukturu a schválí ji, projedná případně všechno s odbory apod.). Neplatná je ta výpověď, která byla doručena předtím, než byla organizační změna schválena. Ve vašem případě by výpověď mohla být neplatná. Pokud byste měl zájem dále na svém místě setrvat, můžete se bránit žalobou o neplatnosti výpovědi, kterou je třeba podat do 2 měsíců ode dne, kdy měl pracovní poměr neplatnou výpovědí skončit. Pokud o setrvání zájem nemáte, jsou zachovány veškeré nároky, které plynou z platného rozvázání pracovního poměru z organizačních důvodů. Výpovědní lhůta je tříměsíční. Zaměstnanec má nárok na odstupné musí dle ustanovení § 60 zákoníku práce činit nejméně dvojnásobek průměrného měsíčního výdělku. Výše odstupného může být upravena v kolektivní smlouvě nebo ve vnitřním předpisu.
</TEXT>
</DOC>
<DOC>
<DOCID>LN-20020327081</DOCID>
<DOCNO>LN-20020327081</DOCNO>
<DATE>03/27/02</DATE>
<TITLE>
Radoslava SCHMIDTA z personální agentury S. T. UNITE recruitment
</TITLE>
<TEXT>
Chci změnit zaměstnání. V mém dosavadním působišti se ale připravuje nový projekt, na kterém bych se měl velkou měrou podílet. Mám o svém úmyslu "změnit vzduch" informovat svého nadřízeného už teď, když ještě není nic jisté. Nechci si kazit pracovní atmosféru.
Záleží na mnoha faktorech, které z vaší otázky nevyplývají. Podstatné je na příklad to, jak dobrý či špatný vztah máte se svým nadřízeným. Roli hraje i to, jaké je vaše postavení ve společnosti, jak dlouho na svém současném místě jste a co vás vlastně nutí k odchodu. Myslím, že nejste zcela přesvědčen, jestli zaměstnání měnit nebo setrvat. To naznačuje vaše věta, že si nechcete kazit pracovní atmosféru. Jestli se na svém místě cítíte dobře, nemáte žádné závažné problémy a navíc máte i slušný příjem, nedoporučuji vám pokoušet osud. Počítejte s tím, že žádné místo nebude naprosto ideální - všude se něco najde. Jestli vám v práci vadí jen dílčí nesrovnalosti, doporučuji vám nový projekt absolvovat, a rozhodnout se až po jeho dokončení. Jestli však máte v práci dlouhodobé a závažné problémy, ukončete pracovní poměr co nejrychleji. Svůj zamýšlený odchod pak avizujte s tím, že nejste nejvhodnější osobou, která by měla projekt řídit, ale přesto na něm můžete spolupracovat na méně odpovědné pozici. V každém případě zaujměte nějaké stanovisko: odejít ihned a vzít na sebe riziko možné časové prodlevy při hledání nového místa (může se jednat i o dobu delší než půl roku, podle vašeho oboru a zkušeností). Nebo záměr oznamte a pracujte až do té doby, než si nové místo najdete - počítat však vždy musíte s napjatou atmosférou. Jisté míře rizika se ale při hledání místa nevyhnete nikdy. Snažte se riziko eliminovat a přijmout takové řešení, které bude pro vás i vašeho zaměstnavatele nejméně komplikované. Nejméně vhodné je projekt začít, neoznámit svůj záměr odejít a pak odejít od rozdělané práce. Tím dostanete svého zaměstnavatele do velmi nepříjemné situace - najít v půlce projektu člověka na dokončení je komplikované. Podobný přístup by od vás nebyl profesionální.
</TEXT>
</DOC>
<DOC>
<DOCID>LN-20020327082</DOCID>
<DOCNO>LN-20020327082</DOCNO>
<DATE>03/27/02</DATE>
<TITLE>
Na tomto místě přílohy Zaměstnání naleznete význam pracovních pozic ve firmách. Jde o obecný výklad, v jednotlivých firmách zaměstnanci na stejných pozicích mohou mít odlišnou odpovědnost. Jde však o drobnosti, slovníček vám pomůže orientovat se v personální inzerci.
</TITLE>
<HEADING>
Account Manager - Obchodní zástupce pro firemní klientelu
</HEADING>
<TEXT>
Jiné označení je Relationship Manager. Zastupuje svou firmu při jednáních s klienty. Musí znát detailně hospodářskou situaci partnerů a navrhovat jim optimální produkty. Pokud pracuje v bankovním sektoru, vypracuje pro své klienty balíček nejvhodnějších produktů od kont až po úvěry, zprostředkovává kontakt s firemními specialisty - je tedy jakýmsi prostředníkem mezi svou firmou a jejím klientem. Podmínkou je analytické myšlení a dobré vystupování.
Jiné označení je Relationship Manager. Zastupuje svou firmu při jednáních s klienty. Musí znát detailně hospodářskou situaci partnerů a navrhovat jim optimální produkty. Pokud pracuje v bankovním sektoru, vypracuje pro své klienty balíček nejvhodnějších produktů od kont až po úvěry, zprostředkovává kontakt s firemními specialisty - je tedy jakýmsi prostředníkem mezi svou firmou a jejím klientem. Podmínkou je analytické myšlení a dobré vystupování.
</TEXT>
</DOC>
<DOC>
<DOCID>LN-20020327083</DOCID>
<DOCNO>LN-20020327083</DOCNO>
<DATE>03/27/02</DATE>
<TITLE>
Už v první knize o Nečasovi (2000) Eva Kantůrková napsala: "Musím Nečase nechat napsat nebo aspoň připravit román." Titul Nečasův román naznačuje, že autorka záměr naplnila.
</TITLE>
<TEXT>
Je to opět - jak jsme se s tím setkali už v první části nečasovské série kombinace deníkových záznamů, v nichž se prolíná autentická osoba autorky a její mužský alter ego Nečas. Přesněji řečeno: podložím jsou autorčiny deníkové záznamy, z nichž přímo přechází do fiktivního světa ústřední postavy, ponechávajíc členění textu pomocí datace (vlastní Nečasův part začíná na Štědrý den roku 2000 a končí 30. července následujícího roku - aniž by však v tomto začátku a konci bylo možno vystopovat nějaký symbolický význam). Vzniká deník fikce a fikce deníku, daná ztotožněním autorky a její postavy (kdybychom se chtěli uchýlit k psychoanalytické metodě, mohli bychom v tom vidět průmět stínu autorčina mrtvého manžela). Je to vlastně příběh geneze románu, respektive jeho přípravy a sběru materiálu. Nečas si klade za úkol zachytit ve svém díle ducha doby (autorka ho píše po hegelovsku s velkým D). Odpovídá to spisovatelčinu naturelu většina jejích próz je inspirována přítomnou historickou situací společnosti - i ta klíčově jinotajná (Pán věže), i ta historická (Jan Hus). Tentokrát je však její protagonista teprve na začátku své tvůrčí práce. Hledá typického představitele, jenž by ducha doby ztělesňoval. Nabízí se mu řada možností - nejsnazší se zdá začít u politiků, a tak se tu setkáme s více či méně zřetelně zašifrovanými postavami čelných figur naší politické scény (brýlatec, muž, který se políbil na čelo, muž, jenž miloval svou sedací část). Další skupinu tvoří prominenti většinou podezřelí z nekalých způsobů zbohatnutí (zakladatelé fondů vydělávajících na kuponových knížkách nebo televizní magnáti). Postupně se však náš sběratel odvrací od těchto prvoplánových ukázek a jeho pozornost se soustřeďuje na osudy veřejně méně výrazných figurek, které na sebe neupozorňují bezohlednou cestou za mocí či majetkem. Do obzoru Nečasova světa vstupují zneuznaní či odstavení novináři, producenti, komentátoři a další pioni veřejného světa, jejichž osudy jsou zajímavé paradoxními zvraty (klavírista, ruský major, slabošský vdovec vysátý svou druhou manželkou, správce hradního archivu usmýkaný zákulisními intrikami ad.). Postavy outsiderů vyvstávají iv Nečasových snech (je to snad projev jeho vnitřní zakomplexovanosti?)
</TEXT>
<HEADING>
Z pohledu pouličního zpěváka
</HEADING>
<TEXT>
Doba sama se romanopisci jeví jako chaotická změť různorodých faktorů a morálně rozporných rysů (duch mamonu i svobody, duch zákona i zločinu, duch trhu a kultury). Nečas se tváří v tvář tomuto zmatku cítí jako pouliční zpěvák, jenž ho nestranně (jak autorka opakovaně, leč přesto nepříliš přesvědčivě zdůrazňuje) zachycuje a tlumočí. - Tady snad by bylo možné hledat zdroj vnitřní rozpornosti této prózy. Zdá se, že statická stylizace "barda", pěvce epických příběhů, nebyla pro její záměr nejpříhodnější. Autorčinu tvůrčí nejistotu naznačuje například skutečnost, že postupně přechází k dynamičtějšímu pojetí svého protagonisty: místo sběratele a tlumočníka příběhů z něho činí "poutníka", kterému dává procházet různými situacemi a prostředími. Jednou je to skrytý pozorovatel (scénka trestání poslance odpovídajícího za kázeň v poslanecké tlupě), jindy se stává účastníkem různých veřejných i neveřejných společenských setkání a schůzek, které mu umožňují nahlédnout za kulisy veřejného života a poznat manipulační praktiky těch, kdo jsou momentálně u moci (klub novinářských "sebevrahů" a provokatérů, setkání s prominentními "šedými eminencemi" na jakémsi zámku - patrně Štiříně - , burza novinářských "hitů" ad.). Vypadá to, jako by tu Eva Kantůrková experimentovala, kam až může dojít postupem fragmentarizace a koláže různorodých prvků (srov. například kontrastní vsuvku banální scénky pouliční hádky uprostřed alegorického příběhu). Jakkoli se pestrou tkaninu svých úvah a obrazů snažila zpevnit průběžnými komentáři Nečase a jeho přítele filozofa, "zpovědnice", přece se nelze ubránit pocitu, že experiment tak docela nevyšel. Nečasův román zůstal spíše tím, co bylo naznačeno v předchozí knize - "přípravou na román". O jisté uspěchanosti svědčí i některé stylistické nedbalosti, nemile překvapující u autorky známé péčí o jazykovou stránku díla (např.: "dívat se na svět z míst a směrem dávno všemi opuštěných", " Jezdím si vinu, že jsem v tu chvíli nebyla s tebou, opakovat do Luhačovic"). Doufejme, že předpokládaná třetí část nečasovské série dozraje v dílo, v němž opět vyniknou a převáží autorčiny fabulační schopnosti nad experimentováním.
Eva Kantůrková: Nečasův román
Brno, Host 2002, 22l stran
</TEXT>
</DOC>
<DOC>
<DOCID>LN-20020327084</DOCID>
<DOCNO>LN-20020327084</DOCNO>
<DATE>03/27/02</DATE>
<TITLE>
Třetí celovečerní film natočil Milan Šteindler podle scénáře muzikanta Martina Němce
</TITLE>
<TEXT>
Režisér Šteindler se k celovečernímu filmu vrátil po sedmileté pauze. Po divácky vděčných titulech Vrať se do hrobu a Díky za každé nové ráno realizoval snímek Perníková věž, který má podtitul Lehce nezávislý film o těžkých závislostech.
PRAHA - Milan Šteindler tentokrát spojil síly se scenáristou Martinem Němcem, známým muzikantem, skladatelem a zakládajícím členem skupiny Precedens. "Hledal jsem jednoduchý současný příběh, s jasnou pointou," říká režisér, "a ten mi nabídl právě Martinův scénář."
</TEXT>
<HEADING>
"Není to film o drogách"
</HEADING>
<TEXT>
Osou filmu je pátrání mladíka, snažícího se objasnit smrt své dívky. Pohybuje se v klubech mezi drogově závislými mladými lidmi, sám neustále s drogami zápasí. "Nechtěl jsem točit film o drogách ani líčit život narkomanů," říká Šteindler, nicméně připouští, že pervitin hraje v jeho filmu důležitou roli. "Perníková věž se prostě odehrává v určitém prostředí, které jsme museli autenticky zmapovat, kdybych točil film o makléřích, také bych se musel podívat, jak to na takové burze vypadá," vysvětluje režisér. Do hlavních rolí obsadil Šteindler neokoukané mladé herce. Hlavní roli, Jakuba, hraje absolvent konzervatoře Jan Dolanský. Pro dvaadvacetiletého herce, jenž má nyní angažmá v pražském Divadle Komedie, bylo účinkování v Perníkové věži první velkou filmovou příležitostí. "Má ten život trochu rychlejší," komentuje svou postavu mladý herec. Jakubova kamaráda, "vtipného a věčně sjetého" Radka si zahrál stejně starý Radek Kuchař; ten se už před pár lety objevil ve filmech Freonový duch a O zapomnětlivém černokněžníkovi.
</TEXT>
<HEADING>
Návrat Michala Dočolomanského
</HEADING>
<TEXT>
Na přání producenta Františka Jandy, který prý jinak do natáčení nezasahuje, se v roli Jakubova otce objeví slovenský herec Michal Dočolomanský. "Na Slovensku je stále velkou divadelní hvězdou, je mu jedenašedesát a dokáže udělat salto vzad," říká producent, obdivovatel Dočolomanského výkonů ve filmech Tajemný hrad v Karpatech nebo Adéla ještě nevečeřela. Ze Slovenska si režisér půjčil i Dorotu Nvotovou, představitelku Jakubovy dívky. Ta sice hned na začátku filmu zemře, ale později se objeví v několika retrospektivách a leží na ní také pointa filmu. Na seznamu herců dále figurují jména: Vladimír Marek, Jiří Schmitzer nebo Vítězslav Jandák. Perníková věž vznikala s rozpočtem 41 milionů korun. Natáčelo se od září do prosince loňského roku převážně v pražských lokalitách, ale také u Máchova jezera. Klíčové scény vznikaly v klubu ZOO, který byl pro potřeby filmu nakašírován v bývalém vinořském cukrovaru. "Nečekejte bůhvíjakou legraci," varuje režisér, jehož jméno je už dlouhá léta spojováno s recesistickou poetikou divadla Sklep. Perníkovou věž prý natáčel především pro mladé lidi, kteří zaplňují kluby, jako jsou například pražské Karlovy lázně. "Podle statistik Češi loni utratili za drogy 12 miliard korun," říká Šteindler, "svědčí to o tom, že jsou drogy součástí našeho života, musí existovat spousta lidí, jichž se tento problém nějak dotýká." Snahou prý bylo, aby se Perníková věž mohla objevit v televizi v hlavním vysílacím čase bez hvězdičky, film má ale doporučenou přístupnost od patnácti let. Perníková věž vstupuje do kin v sedmnácti kopiích, spolu s filmem se objeví i soundtrack s hudbou scenáristy Perníkové věže Martina Němce.
Na přání producenta Františka Jandy, který prý jinak do natáčení nezasahuje, se v roli Jakubova otce objeví slovenský herec Michal Dočolomanský. "Na Slovensku je stále velkou divadelní hvězdou, je mu jedenašedesát a dokáže udělat salto vzad," říká producent, obdivovatel Dočolomanského výkonů ve filmech Tajemný hrad v Karpatech nebo Adéla ještě nevečeřela. Ze Slovenska si režisér půjčil i Dorotu Nvotovou, představitelku Jakubovy dívky. Ta sice hned na začátku filmu zemře, ale později se objeví v několika retrospektivách a leží na ní také pointa filmu. Na seznamu herců dále figurují jména: Vladimír Marek, Jiří Schmitzer nebo Vítězslav Jandák. Perníková věž vznikala s rozpočtem 41 milionů korun. Natáčelo se od září do prosince loňského roku převážně v pražských lokalitách, ale také u Máchova jezera. Klíčové scény vznikaly v klubu ZOO, který byl pro potřeby filmu nakašírován v bývalém vinořském cukrovaru. "Nečekejte bůhvíjakou legraci," varuje režisér, jehož jméno je už dlouhá léta spojováno s recesistickou poetikou divadla Sklep. Perníkovou věž prý natáčel především pro mladé lidi, kteří zaplňují kluby, jako jsou například pražské Karlovy lázně. "Podle statistik Češi loni utratili za drogy 12 miliard korun," říká Šteindler, "svědčí to o tom, že jsou drogy součástí našeho života, musí existovat spousta lidí, jichž se tento problém nějak dotýká." Snahou prý bylo, aby se Perníková věž mohla objevit v televizi v hlavním vysílacím čase bez hvězdičky, film má ale doporučenou přístupnost od patnácti let. Perníková věž vstupuje do kin v sedmnácti kopiích, spolu s filmem se objeví i soundtrack s hudbou scenáristy Perníkové věže Martina Němce.
</TEXT>
</DOC>
<DOC>
<DOCID>LN-20020327085</DOCID>
<DOCNO>LN-20020327085</DOCNO>
<DATE>03/27/02</DATE>
<TITLE>
Zakopaný pes
</TITLE>
<TEXT>
Reedici výkladů Bedřicha Fučíka a Jindřicha Pokorného "o tom, jak, proč a kde vznikla některá slova, jména, rčení, úsloví, pořekadla a přísloví", nabízí Albatros. Užitečná příručka přišla na trh poprvé roku 1976 (tehdy jen pod jménem Jindřicha Pokorného) a její heslář měl rozsah 208 položek. Takzvané "2., doplněné vydání" se objevilo roku 1992, obsahovalo však jen 143 kapitolek. Nicméně nešlo o pouhou redukci: z prvního vydání bylo potlačeno 106 kapitol (dokonce i kapitola titulní!), nových výkladových hesel mohl pozorný čtenář napočítat jedenačtyřicet. Teď měli v Albatrosu příležitost vydat reedici prvního vydání - obohacenou o to, co později přibylo. Nevyužili jí. jas
Hořičtí Němci včera a dnes
</TEXT>
<HEADING>
TELEVIZE
</HEADING>
<TEXT>
Dokument o hořických pašijových hrách, které kdysi nadchly svět, natočil Zdeněk Flídr a dnes ve 20.00 jej uvede ČT 2. Hořice na Šumavě, osídlené téměř výhradně Němci, dokázaly na konci 19. a počátkem 20. století získat světový věhlas. Na Šumavu přijížděly zahraniční celebrity, hned dvakrát pašijové hry přilákaly americké filmaře... Tradice byla přerušena po obsazení Hořic nacisty a téměř zanikla po válce, kdy byli původní obyvatelé vysídleni a komunistický režim navíc později zakázal i českou verzi her. Aktuální dokument Zdeňka Flídra užitečně doplňuje komplikovaný obraz českého pohraničí v moderních dějinách. Škoda, že zřejmě musel dostát hodinové stopáži, která jej poněkud brzdí a rozmělňuje. bat
Taxi
</TEXT>
<HEADING>
DABING
</HEADING>
<TEXT>
V sobotu večer uvedla ČT francouzskou "adrenalinovou" komedii režiséra Gérarda Pirese z roku 1998. Režii české verze měl Zdeněk Hruška. Dabing (Libor Hruška, Martin Písařík, Hana Ševčíková) odpovídá honbě za efekty a hrubozrnnému humoru, na nichž je komedie založena. Česká verze (překlad Jolana Kubíková, dialogy Helena Čechová) bohatě využívá nespisovné jazykové prostředky a expresivní výrazy (svalouši, meďák), nešetří obhroublostí a vulgarismy a poněkud křečovitě se snaží o co nejširší uplatnění slangového vyjadřování mládeže, takže se dostává až na okraj nechtěné parodie (tý brďo, ty vado, super, hodit na to bobek, nechcete čouda? apod.). pm
V sobotu večer uvedla ČT francouzskou "adrenalinovou" komedii režiséra Gérarda Pirese z roku 1998. Režii české verze měl Zdeněk Hruška. Dabing (Libor Hruška, Martin Písařík, Hana Ševčíková) odpovídá honbě za efekty a hrubozrnnému humoru, na nichž je komedie založena. Česká verze (překlad Jolana Kubíková, dialogy Helena Čechová) bohatě využívá nespisovné jazykové prostředky a expresivní výrazy (svalouši, meďák), nešetří obhroublostí a vulgarismy a poněkud křečovitě se snaží o co nejširší uplatnění slangového vyjadřování mládeže, takže se dostává až na okraj nechtěné parodie (tý brďo, ty vado, super, hodit na to bobek, nechcete čouda? apod.). pm
</TEXT>
</DOC>
<DOC>
<DOCID>LN-20020327086</DOCID>
<DOCNO>LN-20020327086</DOCNO>
<DATE>03/27/02</DATE>
<TEXT>
LUBLAŇ (Slovinsko) - Ve věku 68 let zemřel 18. března v Lublani přítel české kultury Frane Jerman. Působil jako profesor filozofie na lublaňské filozofické fakultě, kde přednášel logiku a zabýval se i estetikou. Zaujala jej česká strukturalistická škola, o které ve Slovinsku informoval. Zájem o českou kulturu u něj vyvolala jeho žena, známá slovinská překladatelka Zdeňka Jermanová, pocházející z rodiny lublaňských starousedlých Čechů. Čeština byla pak jeho "domácím" jazykem, takže začal překládat české studie ze svého oboru. Věnoval se mj. osobnosti Jana Patočky, jehož Kacířské eseje doprovodil zasvěcenou studií. Se svou ženou se chopil i beletristického překladu Prima sezony Josefa Škvoreckého. Ve funkci děkana lublaňské fakulty navázal úzké kontakty s Filozofickou fakultou UK, které vedly k rozvoji lublaňské bohemistiky. Vytvořil tak základ pro vybudování diplomního studia tohoto oboru ve Slovinsku.
</TEXT>
</DOC>
<DOC>
<DOCID>LN-20020327087</DOCID>
<DOCNO>LN-20020327087</DOCNO>
<DATE>03/27/02</DATE>
<GEOGRAPHY>PRAHA</GEOGRAPHY>
<TEXT>
Pro ty, kteří neměli možnost ocenit jedinečné vystoupení Australana Jamese Morrisona na listopadovém 4. swingovém festivalu, nabídne o Velikonocích 1. dubna ve 20 hodin Český rozhlas 2 - Praha záznam z tohoto koncertu. Morrisonovo vystoupení v Národním domě na Vinohradech bylo jedním z vrcholů festivalu. Představil se jako hudební zázrak, předvedl brilantní techniku, lehkost hry i "hudební kaskadérství" na různé nástroje.
</TEXT>
</DOC>
<DOC>
<DOCID>LN-20020327088</DOCID>
<DOCNO>LN-20020327088</DOCNO>
<DATE>03/27/02</DATE>
<GEOGRAPHY>PRAHA</GEOGRAPHY>
<TEXT>
Hra Zdeňka Jecelína, kterou dnes ve světové premiéře uvede činohra Národního divadla, vzešla ze soutěže o původní hru pro naši první scénu. Rodinné sídlo nastudoval ve Stavovském divadle Ivo Krobot a hlavní role ztvární Vilém Udatný, Martin Preiss, Miluše Šplechtová, Martina Válková a Jana Janěková mladší. Rodinné sídlo pojednává o lidech, kteří se pokusili realizovat sen o starém dobrém aristokratickém světě, postaveném na křesťanských hodnotách. Zadarmo přišli k majetku a nevědí, co se životem. Dramaturgie hru označuje za fantazii o životě ruské šlechty, podle Jana Hančila v sobě sice ukrývá ruský mechanismus, ale jeho prostřednictvím vypovídá i o české současnosti. "Ve hře se prolíná autorova zvláštní imaginace s imaginací kulisy, které říkáváme klasická ruská literatura," vysvětlil Hančil. Autor Zdeněk Jecelín řekl, že výchozí myšlenkou pro něj bylo vnímání života jako ušlechtilé hry, která často mění pravidla. "Text vypráví i o touze vrátit se k něčemu, co bylo krásné, i když tyto návraty zpravidla nevycházejí," vysvětlil Jecelín. Jecelín je autorem čtyř her, jeho prvotinu Tristan a Isolda uvedlo Činoherní studio Ústí nad Labem. O své zálibě v historických reáliích prohlásil, že mu ulehčují pohled na vztahy mezi lidmi. "Dnešek je nepřehledný a takhle se lépe soustředím na to podstatné," říká Jecelín. Režisér Ivo Krobot vnímá ruské reálie jako lupu, pod níž se všechny vztahy a emoce s nimi spojené zvětšují. "Je to neobvyklé romantické gesto," dodal. Šéf činohry Josef Kovalčuk připomněl, že činohra ND v letošní sezoně intenzivně spolupracuje s mladými autory - třicátníky. Kromě Marka Horoščáka, Luboše Baláka a nyní Zdeňka Jecelína připravuje autorský tandem Borkovec Havrda nový překlad Aischylovy Oresteie, který v červnu uvede Ivan Rajmont.
</TEXT>
</DOC>
<DOC>
<DOCID>LN-20020327089</DOCID>
<DOCNO>LN-20020327089</DOCNO>
<DATE>03/27/02</DATE>
<GEOGRAPHY>PRAHA</GEOGRAPHY>
<TEXT>
Světový den divadla vznikl v roce 1961 z iniciativy Mezinárodního divadelního ústavu (ITI). Při této příležitosti se pořádají různé akce, z nichž nejvýznamnější je prezentace poselství, které každoročně píše významná osobnost. Letošním autorem je indický dramatik Giriš Karnad. České středisko ITI chce tuto akci zvýraznit a navrhuje, aby se česká divadla v tento den víc otevírala veřejnosti. "Příští rok by například mohla hrát zdarma," řekla nová předsedkyně organizace Táňa Fischerová. Obnovené České středisko ITI je podle Fischerové místem pro dialog a hledání společných řešení.
</TEXT>
</DOC>
<DOC>
<DOCID>LN-20020327090</DOCID>
<DOCNO>LN-20020327090</DOCNO>
<DATE>03/27/02</DATE>
<TITLE>
Graffiti v pražské Laterně magice ohromí svou choreografickou nápaditostí a naléhavostí výpovědi
</TITLE>
<TEXT>
Soubor Laterny magiky zařadil do svého repertoáru nový projekt - Graffiti. Spojení filmové projekce s tanečním uměním jsou pro Laternu typickou záležitostí - nyní se podařilo propojit filmovou animaci se stejně dynamickým, současným tancem.
Při zadání choreografického zpracování vsadil dramaturg Václav Janeček na tři tanečníky choreografy, kteří z českého tanečního prostředí vzešli, ale již řadu let působí v prestižních zahraničních souborech. Jiří Bubeníček je současnou hvězdou Neumeierova hamburského baletu, Václav Kuneš od roku 1993 působí v Nederland Dans Theater Jiřího Kyliána a Petr Zuska (nastávající šéf baletu pražského Národního divadla) má nyní angažmá v Grand Ballet Canadien. Tvůrci museli vyřešit různé problémy, především nebylo jednoduché choreografii "přizpůsobit" scénografii, která je specifikem sama o sobě - vychází z odrazu filmové projekce od zrcadlové stěny nad scénou do jevištního prostoru přes průhlednou stěnu, za níž se pohybují tanečníci - ti se tak stávají středem filmových záběrů, triků, doslova jimi prostupují a také s nimi komunikují.
</TEXT>
<HEADING>
Graffiti jako obraz naší reality...
</HEADING>
<TEXT>
Vše začíná filmovým pohledem do tunelu, v něm se tyčí postava chlapce, poté vidíme projíždějící vlak metra a zakuklené hochy sprejující vlakovou soupravu. Na scénu vstupují tanečníci - holé nohy, pouze trup "obalen" různě širokými černými pruhy látky. Jejich pohyb je dynamický, strohý, rychlé vstupy, odchody. Stejně odlidštěné a technicistní jako naše století. K němu patří i graffiti - sprejem vyvedené kresby, nápisy, od nichž je odvozen název celého projektu a úvodní choreografie Jiřího Bubeníčka (je také autorem závěrečné části Absinth - uvolněné, lehce euforické a působivé).
</TEXT>
<HEADING>
... jako naše pocity, myšlenky
</HEADING>
<TEXT>
Podmanivý tón francouzského šansonu se podařilo zachytit Petru Zuskovi. Choreografie Le bras de mer zachycující nálady, myšlenky, stavy mysli a duše, je doslova potěchou. V žádném případě nelze přehlédnout výrazný Zuskův rukopis, který lehce přenáší poeticky znějící francouzštinu do pravdivého, hutného a skutečně prožitého gesta a jeho pohled do lidského nitra je stále intenzivnější. Fascinující je také bohatost pohybových tvarů, propracovanost každičkého, i toho zdánlivě banálního gesta, pohledu, doteku; partnerská souhra probíhá v plynulém toku vypointovaných momentů s odlišnou intenzitou sdělovaného prožitku. On the Step 2 připomíná arcimboldovský projekt Jiřího. Kyliána - záběry do zákulisí na líčící se tanečníky, práce s pohybem, kostýmy - to vše nezapře, že jde o choreografii Václava Kuneše. Choreograf ovšem nic nekopíruje, ale představuje originální tvůrčí potenciál s vlastním názorem a viděním. Z jeho práce je cítit souznění s tanečníky, kteří vědí, co a o čem tančí. O tom, že svět je divadlo a divadlo je svět.
</TEXT>
<HEADING>
Působivá divadelní forma
</HEADING>
<TEXT>
Soubor Laterny magiky se představil ve výtečné formě jako mimořádně sehraný a vyrovnaný tým. Zvládl neúprosně pulsující tempo jednotlivých choreografií, procítil a prožil je do posledního záchvěvu. Odvedl velký kus práce - zkrátka povyrostl. Graffiti jsou sledem obrazů různě odstíněných nálad a barev. Vnímáme je skrze scénický um Josefa Svobody, režii filmové projekce Ondřeje Anděry a Petra Kouta. Choreografie konkretizují abstraktní formu filmové animace, obohacují ji o další barevné odstíny, či do ní vstupují s vlastními příběhy. Přidáme-li k těmto pozitivním vjemům ještě zvolené hudební kompozice, máme před sebou zdařilou, kultivovanou inscenaci, v níž se podařilo propojit snímanou a prožitou realitu současnosti jedenadvacátého století v jeden působivý divadelní tvar.
Graffiti
Scénář a režie: Ondřej Anděra, Petr Kout
Scénografie: Josef Svoboda
Choreografie: Jiří Bubeníček (Graffiti, Absinth), Václav Kuneš (On the Step 2), Petr Zuska (Le bras de mer)
Laterna magika Praha, premiéra 27. 2. 2002, recenzováno představení 7. března 2002.
</TEXT>
</DOC>
<DOC>
<DOCID>LN-20020327091</DOCID>
<DOCNO>LN-20020327091</DOCNO>
<DATE>03/27/02</DATE>
<GEOGRAPHY>PRAHA</GEOGRAPHY>
<TEXT>
Občanské sdružení Litera, organizující novou literární cenu nazvanou podle sponzora (výrobce stolní minerální vody) Magnesia Litera, zveřejnilo včera nominace v šesti kategoriích. Na slavnostním večeru 20. dubna se laureátem stane vždy jeden autor či jedno dílo z trojice navržených. Za nakladatelský čin jsou do finále zařazeny knihy: Henri Pourrat: Kašpar z hor, Jürgen Serke: Böhmische Dörfer - Putování opuštěnou literární krajinou a Tomáš Pěkný: Historie Židů v Čechách a na Moravě. V kategorii překladové literatury se rozhodne mezi Salmanem Rushdiem (Zem pod jejíma nohama), Jiřím Grušou (Česko - návod k použití) a antologií Básníci soumraku. V populárně-naučné literatuře nominovala porota Josefa Alana a kol. (Alternativní kultura), Jana Dungela a Karla Hudce (Atlas ptáků ČR a SR) a Víta Vlnase (Princ Evžen Savojský). Mezi objevy roku na sebe upozornili Hana Androniková (Zvuk slunečních hodin), Radek Malý (Lunovis) a Petr Fabian (Dům mezi okny). V kategorii poezie se o cenu utkají Vít Slíva (Grave), Petr Maďěra (Komorní hůrka) a Jiří Gruša (Grušas Wacht am Rhein). Cenu za původní českou prózu si odnese buď Jáchym Topol (Noční práce), nebo Patrik Ouředník (Europeana), nebo Miloš Urban (Hastrman). Pětičlenné poroty pro jednotlivé kategorie (zasedají v nich například literární kritici Aleš Haman, Vladimír Karfík, Josef Mlejnek, předseda Obce spisovatelů Antonín Jelínek) nakonec určí i "knihu roku" - její autor obdrží hlavní cenu dotovanou částkou 100 tisíc korun.
</TEXT>
</DOC>
<DOC>
<DOCID>LN-20020327092</DOCID>
<DOCNO>LN-20020327092</DOCNO>
<DATE>03/27/02</DATE>
<TITLE>
Fotbalová reprezentace dnes večer nastoupí ve Walesu k další přípravě
</TITLE>
<TEXT>
Čas zkoušení se nachyluje. Tak přistupuje k přípravnému utkání ve Walesu trenér fotbalové reprezentace.
CARDIFF (od zvláštního zpravodaje LN ve Walesu) - Jako by nad zdravím jedněch držel někdo nahoře ochrannou ruku a nad těmi druhými naopak zlomil hůl. Češi půjdou do dnešního zápasu s těmi, které si trenéři vysnili, domácí Wales je naopak v troskách. "Jsem rád, že mám všech devatenáct nominovaných hráčů pohromadě. To už se dlouho nestalo," pochvaloval si Karel Brückner po obědě, na kterém si pochutnal už v hotelu nedaleko Cardiffu. Za okny svítilo sluníčko, svěží trávníky hladilo deset stupňů nad nulou. Hostitelé naopak počítali "padlé": osm zraněných či nemocných, mezi nimi i největší modla fotbalového Walesu - Ryan Giggs, rychlonohé "torpédo" Manchesteru United. "Budeme šťastní, když dáme dohromady jedenáct fotbalistů," usmívali se novináři. Ve vzduchu visela otázka: Nenazuje kopačky i trenér Mark Hughes? Naposledy si zahrál za Wales v červnu 1999 proti Dánsku, ale jinak v osmatřiceti letech ještě válí anglickou ligu za Blackburn. Rázná odpověď: Hughes bude dirigovat mužstvo jen z lavičky.
</TEXT>
<HEADING>
Chrám se zatahovací střechou
</HEADING>
<TEXT>
Co čeká na Brücknerův pluk? Ostrý soupeř, jenž nikdy při střetu neuhne ani o píď, a futuristický fotbalový palác: moderní aréna Millenium se zatahovací střechou. "Je hezčí než Arena v Amsterodamu, ale nejhezčí stadion na světě to není. Na Nou Camp v Barceloně nemá, to je bez debat," řekl záložník Vladimír Šmicer, který si z nádherného chrámu odvezl už tři trofeje. "Ale střechu jsem ještě netrefil, i když jednou zatažená byla," dodal s úsměvem. K týmu se připojil až po včerejším poledni. Z Liverpoolu ho přivezla limuzína s osobním řidičem. "Trenér Houllier nechtěl, abych si to odřídil sám, i když bych těch tři sta kilometrů zvládl," vykládal Šmicer, od víkendu jeden z nejskloňovanějších fotbalistů na ostrovech. Jeho vítězný gól v duelu s Chelsea posunul Liverpool do čela Premier League. Anglický tisk ho překřtil na "Vladiátora". "Docela se mi daří, jsem v pohodě," zubil se Šmicer. Co si chce Brückner ve večerním duelu především vyzkoušet? "Na zkoušení už není moc času, musíme to už pomalu dávat dohromady," upozornil trenér. Na jednotlivých postech už experimentovat nebude, jen si ověří, kdo z možných alternativ bude v dané roli vypadat lépe. Sionko se tak na pravé straně zálohy protočí s Poborským, stopeři Novotný s Ujfalušim si vymění místo s libereckým tandemem Holeňák Johana. "Na defenzivním štítu se vystřídají Galásek s Hübschmanem. Fukal na jednom beku, Jankulovský na druhém, Koller jeden poločas, druhý Lokvenc. A kdo zbývá?" ptal se v dobré náladě Brückner. "Předpokládám hezkej zápas," uvedl kapitán Pavel Nedvěd. "Proč? Dobrý stadion, snad i hodně diváků," dodal. Když na tiskové konferenci na něj přilétl dotaz: Co vám říká jméno Robbie Savage?, zarazil se a vyhrkl: "Tu otázku nechápu." "Je to největší brousek Walesanů," objasnil Šmicer. "Hraje za Leicester, no hraje - spíš to mydlí. Občas je hodně zákeřný." Utkání začíná ve 20.15 středoevropského času a žádná z českých televizních stanic ho nevysílá.
Co čeká na Brücknerův pluk? Ostrý soupeř, jenž nikdy při střetu neuhne ani o píď, a futuristický fotbalový palác: moderní aréna Millenium se zatahovací střechou. "Je hezčí než Arena v Amsterodamu, ale nejhezčí stadion na světě to není. Na Nou Camp v Barceloně nemá, to je bez debat," řekl záložník Vladimír Šmicer, který si z nádherného chrámu odvezl už tři trofeje. "Ale střechu jsem ještě netrefil, i když jednou zatažená byla," dodal s úsměvem. K týmu se připojil až po včerejším poledni. Z Liverpoolu ho přivezla limuzína s osobním řidičem. "Trenér Houllier nechtěl, abych si to odřídil sám, i když bych těch tři sta kilometrů zvládl," vykládal Šmicer, od víkendu jeden z nejskloňovanějších fotbalistů na ostrovech. Jeho vítězný gól v duelu s Chelsea posunul Liverpool do čela Premier League. Anglický tisk ho překřtil na "Vladiátora". "Docela se mi daří, jsem v pohodě," zubil se Šmicer. Co si chce Brückner ve večerním duelu především vyzkoušet? "Na zkoušení už není moc času, musíme to už pomalu dávat dohromady," upozornil trenér. Na jednotlivých postech už experimentovat nebude, jen si ověří, kdo z možných alternativ bude v dané roli vypadat lépe. Sionko se tak na pravé straně zálohy protočí s Poborským, stopeři Novotný s Ujfalušim si vymění místo s libereckým tandemem Holeňák Johana. "Na defenzivním štítu se vystřídají Galásek s Hübschmanem. Fukal na jednom beku, Jankulovský na druhém, Koller jeden poločas, druhý Lokvenc. A kdo zbývá?" ptal se v dobré náladě Brückner. "Předpokládám hezkej zápas," uvedl kapitán Pavel Nedvěd. "Proč? Dobrý stadion, snad i hodně diváků," dodal. Když na tiskové konferenci na něj přilétl dotaz: Co vám říká jméno Robbie Savage?, zarazil se a vyhrkl: "Tu otázku nechápu." "Je to největší brousek Walesanů," objasnil Šmicer. "Hraje za Leicester, no hraje - spíš to mydlí. Občas je hodně zákeřný." Utkání začíná ve 20.15 středoevropského času a žádná z českých televizních stanic ho nevysílá.
</TEXT>
</DOC>
<DOC>
<DOCID>LN-20020327093</DOCID>
<DOCNO>LN-20020327093</DOCNO>
<DATE>03/27/02</DATE>
<GEOGRAPHY>PRAHA</GEOGRAPHY>
<TEXT>
Nelehká situace čeká hokejisty Kladna v extraligové baráži, neboť Liberec je doma v tomto ročníku takřka neporazitelný. V sérii o účast v nejvyšší soutěži hrané na čtyři vítězství navíc prohrávají Středočeši s prvoligovým Libercem 0:2 a dnes a zítra se představí dvakrát na ledě soupeře. Liberec prohrál na svém kluzišti pouze dva zápasy v základní části a jeden v play off. "Musíme stát nohama na zemi a nemyslet si, že když jsme vyhráli dvakrát venku, vyhrajeme i dvakrát doma. Spíš se obávám, aby hráči nepodlehli prostředí, nehnali se dopředu a nečekali, že vše půjde jako v Kladně," podotkl liberecký trenér Josef Jandač, jehož svěřenci doma nestačili pouze dvakrát na Jihlavu a v prodloužení prohráli s Opavou. Hrát jen defenzivně však Bílí tygři hrát podle Jandače nechtějí. "Spíše jde o to, abychom se v určitých fázích nenechali strhnout hrou. Toho se musíme vyvarovat," uvedl. Liberecké hráče bude v úsilí o historický úspěch hnát vyprodaný stadion, na který se vtěsná 6000 diváků, a výhodou bude i jejich lepší psychická situace. "Jsme v pohodě. V celém ročníku jsme prohráli jen pět zápasů v normální hrací době, což něco o síle mužstva říká. Teď sice hrajeme nadoraz, ale každý čeká, co předvede Kladno, které má manko," dodal Jandač. Kladenští se chtějí v Liberci předvést v lepším světle. Podle trenéra Jaromíra Šindela budou hrát zejména disciplinovaněji. Šindel ale přiznal, že jej Liberec svou hrou překvapil. "Nečekal jsem, že oba zápasy zvládne tak dobře kondičně," řekl kladenský kouč. Hosté se na severu Čech představí pravděpodobně v pozměněné sestavě a v brance by mohl od začátku dostat příležitost Horčička, jenž nahradil ve úvodu druhého zápasu Orcta. "Věřím, že nám změny prospějí," uvedl Šindel, který z výborné domácí bilance protivníka nedělá závěry. "Víme, do čeho jdeme, a hráči jsou z prvních zápasů poučeni."
</TEXT>
</DOC>
<DOC>
<DOCID>LN-20020327094</DOCID>
<DOCNO>LN-20020327094</DOCNO>
<DATE>03/27/02</DATE>
<TEXT>
Australan Lleyton Hewitt (na snímku) postoupil v noci na včerejšek ze třetího kola tenisového turnaje v Key Biscayne, který je dotován částkou 3,575 milionu dolarů. Porazil Američana Gambilla 2:1 na sety. Ve stejném kole se nedařilo bývalé světové jedničce Petu Samprasovi - prohrál s Chilanem Gonzalesem hladce ve dvou setech. "Nebyl to nejlepší den. Přehrál mě," přiznal Sampras po zápasu. "Ale žádnou paniku, nic nekončí, i když se mi tady moc nedařilo. Musím se vrátit k tréninku a dívat se do budoucna," řekl Američan, který měl problémy už ve druhém kole s Finem Jarkkem Nieminenem.
</TEXT>
</DOC>
<DOC>
<DOCID>LN-20020327095</DOCID>
<DOCNO>LN-20020327095</DOCNO>
<DATE>03/27/02</DATE>
<TITLE>
Žádnou svízel v tom, že zůstal jako poslední mohykán bez reprezentační smlouvy, neviděl ani včera Pavel Nedvěd. "Rozruch jste z toho udělali vy novináři," řekl záložník Juventusu před podvečerním tréninkem.
</TITLE>
<TEXT>
Ale žurnalisté shrnují jen fakta.
Se smlouvou je to zbytečně nafouknutý. Myslím si, že nebudou problémy.
</TEXT>
<HEADING>
Proč jste nepodepsal, když nejsou problémy?
</HEADING>
<TEXT>
Nechci se k tomu vracet. Smlouvu jsem dostal na Kypru. Potřeboval jsem si ji pročíst, prostudovat a na tomhle soustředění se mělo rozhodnout.
Co vám na kontraktu vadí?
Jen nějaký drobnosti.
Jaké drobnosti?
To není do novin. Ale žádné problémy to nejsou.
Říkáte, že to nejsou problémy, ale ještě jste si se svazem neplácl. Nepřipadá vám to nelogické?
Rozruch jste vyvolali vy. Mezi mnou a svazem žádné problémy nejsou. Já jen potřeboval čas si všechno pročíst, prostudovat.
A přišel jste na nesrovnalosti.
Jsou to absolutní detaily, mně nedělají žádný problém.
Ale jako jediný jste nepodepsal.
Každý jsme jiný.
Diskutovali jste o oněch detailech s vedením?
Už jsme to probírali a večer si sedneme a dořešíme to.
Ale výhrady máte. Jaké?
Jsou to věci ve smlouvě a to se neříká do novin.
S kým jste je konzultoval? S manažerem, právníkem, se všema.
Já přeci smlouvy nedělám.
Podepíšete?
Já myslím, že to podepíšu.
</TEXT>
</DOC>
<DOC>
<DOCID>LN-20020327096</DOCID>
<DOCNO>LN-20020327096</DOCNO>
<DATE>03/27/02</DATE>
<TITLE>
Kapitán bez smlouvy? Lídr národního týmu Pavel Nedvěd řešil ještě vpředvečer zápasu reprezentační kontrakt.
</TITLE>
<TEXT>
CARDIFF (od zvláštního zpravodaje LN ve Walesu) - Hráč na volné noze může dnes vést národní mužstvo k přípravnému utkání s Walesem. Pavel Nedvěd, znovuzvolený vůdce reprezentační smečky, nepřidal do včerejšího večera svůj podpis pod návrh nové smlouvy, kterou stejně jako spoluhráči obdržel už při únorovém turnaji na Kypru. Všichni jeho kamarádi ji před více než měsícem podepsali. "Jsou tam drobnosti, určitě to dořešíme," hlásil po přistání Nedvěd. "Ale k životu smlouvu nepotřebuji," zopakoval den starou verzi z hotelu Praha. Tam za nominovanými po tréninku zavítal šéf reprezentace Vlastimil Košťál a odcházel s přesvědčením, že na všech frontách panuje idyla. "Ptal jsem se všech, jestli mají nějaké připomínky, a nikdo nic neměl. Ani Pavel Nedvěd," divil se včera ráno do telefonu Košťál. "O problémech v uvozovkách se dozvídám až zprostředkovaně." Dopátrat pravdy se prezident Sparty okamžitě nemohl, ve výpravě tentokrát schází. Důvod? "Losování jízdního řádu kvalifikace příštího mistrovství Evropy," vysvětlil Košťál. Los, který si vynutil krach nedávné schůzky o sledu zápasů v Praze, proběhne v sídle UEFA, švýcarském Nyonu, zítra v poledne. Generální sekretář svazu Petr Fousek a vedoucí mužstva Jaroslav Dudl se na něj vydají přímo z Cardiffu. Proč tuto cestu nezvolil i Košťál? "Není jisté, jestli se tam včas dostaneme. Může být mlha, tak aby v Nyonu od nás aspoň někdo byl," objasnil Dudl. "Pan Košťál necestoval i z vážných osobních důvodů," doplnil Fousek.
</TEXT>
<HEADING>
Bez smlouvy nelze brát peníze
</HEADING>
<TEXT>
S Nedvědovou licitací si nikdo ze svazových špiček těžkou hlavu nedělal. "Považuji to za nedorozumění," konstatoval místopředseda svazu Jaroslav Vacek, muž u národního týmu zodpovědný za ekonomické věci. "Podle mě jde jen o to, že Nedvěd jen nerozumí interpretaci některých bodů." Dohadovací řízení bylo naplánováno na včerejší večer. S Nedvědem měl rokovat generální sekretář. Reprezentační boss Košťál byl připraven ke konzultaci po telefonu. Alespoň to tvrdil Fousek. Co by se stalo, kdyby obě strany nenašly společnou stezku mezi paragrafy? Mohl by borec Juventusu oblékat dres České republiky coby "soukromník"? "To jsou spekulace, nedramatizoval bych to a vyčkal," odpověděl Košťál. Jenže on sám před Kyprem hlásal: Kdo neuzavře smlouvu, nebude moci za reprezentaci hrát, žádná privilegia udělovat nebudeme. "To platí," potvrdil Košťál. "Bez smlouvy nelze hrát ani brát peníze. Nežijeme ve vzduchoprázdnu," přidal. "Nejsme volné sdružení nějakých partnerů," připojil se Vacek. "Nedovedu si představit, že by dvacet hráčů smlouvu mělo a jeden ne," uzavřel.
S Nedvědovou licitací si nikdo ze svazových špiček těžkou hlavu nedělal. "Považuji to za nedorozumění," konstatoval místopředseda svazu Jaroslav Vacek, muž u národního týmu zodpovědný za ekonomické věci. "Podle mě jde jen o to, že Nedvěd jen nerozumí interpretaci některých bodů." Dohadovací řízení bylo naplánováno na včerejší večer. S Nedvědem měl rokovat generální sekretář. Reprezentační boss Košťál byl připraven ke konzultaci po telefonu. Alespoň to tvrdil Fousek. Co by se stalo, kdyby obě strany nenašly společnou stezku mezi paragrafy? Mohl by borec Juventusu oblékat dres České republiky coby "soukromník"? "To jsou spekulace, nedramatizoval bych to a vyčkal," odpověděl Košťál. Jenže on sám před Kyprem hlásal: Kdo neuzavře smlouvu, nebude moci za reprezentaci hrát, žádná privilegia udělovat nebudeme. "To platí," potvrdil Košťál. "Bez smlouvy nelze hrát ani brát peníze. Nežijeme ve vzduchoprázdnu," přidal. "Nejsme volné sdružení nějakých partnerů," připojil se Vacek. "Nedovedu si představit, že by dvacet hráčů smlouvu mělo a jeden ne," uzavřel.
</TEXT>
</DOC>
<DOC>
<DOCID>LN-20020327097</DOCID>
<DOCNO>LN-20020327097</DOCNO>
<DATE>03/27/02</DATE>
<GEOGRAPHY>PRAHA</GEOGRAPHY>
<TEXT>
Díky úspěchům v pohárově Evropě nepřišli fotbalisté Slovanu Liberec finančně zkrátka. "Za televizní práva jsme za naše účinkování v Poháru UEFA inkasovali přibližně jeden milion eur," vyčíslil zisk předseda představenstva Slovanu Liberec Zbyněk Štiller. Přibližně polovinu podle něj spolkly náklady. "Kromě Bratislavy jsme k dalším zápasům museli letět a k tomu je potřeba připočíst další náklady, za hotely a podobně, nějaké prémie mají slíbené hráči. Když k tomu připočteme zisky ze vstupného, tak to přibližně vyjde na zisk 500 000 eur," pokračoval Štiller. Podle aktuálního kursu to znamená 15 a půl milionu korun.
</TEXT>
</DOC>
<DOC>
<DOCID>LN-20020327098</DOCID>
<DOCNO>LN-20020327098</DOCNO>
<DATE>03/27/02</DATE>
<GEOGRAPHY>NYMBURK</GEOGRAPHY>
<TEXT>
Přesně měsíc před začátkem MS ve Švédsku zahájili úřadující šampioni přípravný kemp. Sešli se na něm mistři světa i absolutní reprezentační nováčci. Většina opor v něm ale chybí. Někteří proto, že ještě hrají extraligové play off, další potencionální posily jsou v NHL. Trenér Josef Augusta už také telefonicky hovořil s některými případnými adepty z NHL. Přestože nechtěl jména prozradit, připustil, že avizovaná účast Jaromíra Jágra se ztrácí v nedohlednu. Jágr po skončení olympijského turnaje přislíbil, že do Švédska přijede v případě, že Washington nepostoupí do Stanley Cupu. "Jarda má stále zájem, ale nelíbí se to majiteli klubu panu Leonsisovi," naznačil Augusta. První přípravný zápas čeká národní tým 9. dubna v Olomouci, soupeřem budou Slováci. V plné síle ale tým bude hrát až poslední přípravu 20. dubna v Norimberku s Německem. Druhé mužstvo, jehož jádro se současně vytváří v Nymburku, absolvuje od 18. do 21. dubna závěrečný turnaj série Euro Hockey Tour ve Švédsku a ve Finsku.
</TEXT>
</DOC>
<DOC>
<DOCID>LN-20020327099</DOCID>
<DOCNO>LN-20020327099</DOCNO>
<DATE>03/27/02</DATE>
<TEXT>
Nic se neřešilo, problémy se nabalovaly jako sníh na sněhovou kouli, která narostla do takových rozměrů, že už ji nešlo zastavit. Memento ze zpackané kvalifikace na světový šampionát do Japonska a Koreje by mělo strašit nejen hlavu reprezentační rodiny, ale i všechny její členy. Jaká je realita? Zoufalá. Řepka řekne, že pod figurkou Obstem, který stojí v čele svazu, hrát nebude. Trenér Brückner, tedy Obstův podřízený, nejprve zvedne varovně prst, ale pak nadhodí, že se s hříšníkem ještě pokusí mluvit. Obst, který o tomto kroku není dopředu informován, žasne. Brückner se zase druhý den ze šlápnutí vedle vytáčí slovy: "Já jsem to nemyslel tak, že budu Řepkovi nadbíhat, jen že se někdy spolu pobavíme." Nyní kauza Nedvěd. Noví reprezentační šéfové, při nástupu do svých funkcí plni sebevědomých řečí, že nyní dostane v národním týmu všechno pevný řád, rozdají na Kypru hráčům smlouvy. Jediný kapitán nepodepíše. Chce si ji důkladně projít. Dobrá, do druhé reprezentační akce je šest neděl času. Mezi tím se však neděje nic. Bossové nekontaktují hráče, aby zjistili jeho případné připomínky. Nedvěd mlčí. Vše se nechává na soustředění před Walesem. Hvězda Juventusu hlásí po příjezdu na sraz: Mám ke smlouvě drobnosti. Košťál o pár hodin později kontruje: "Pavel neměl jedinou připomínku." Nedvěd krátce na to: "Mám jen malé detaily." Jestli tohle znamená pořádek, pak si musí český fotbalový národ opět připravit velké kapesníky.
</TEXT>
</DOC>
<DOC>
<DOCID>LN-20020327100</DOCID>
<DOCNO>LN-20020327100</DOCNO>
<DATE>03/27/02</DATE>
<TITLE>
Jeho Calgary už se asi těžko probije do play off hokejové NHL, český brankář Roman Turek (31) tak může být zbraní reprezentace pro mistrovství světa ve Švédsku. "Když budu zdravý, rád přijedu," říká Turek, jenž však po olympijské omluvence na poslední chvíli netuší, zda o něj budou mít trenéři zájem.
</TITLE>
<TEXT>
LN: Calgary začalo sezonu ve velkém stylu, od Vánoc se však týmu již zdaleka tolik nedaří a k postupu do play off mu devět duelů před koncem základní části chybí deset bodů. Čím si pokles formy vysvětlujete?
Máme mladý tým, který je psychicky labilnější než zkušené celky. V úvodu sezony každý hrál v pohodě, bez zábran, všem se dařilo, a tak nikdo nepřemýšlel, že by se mohlo přestat vyhrávat. Pak jsme před Vánoci absolvovali dlouhou sérii, kdy jsme nemohli vyhrát zápas, prohrávali jsme i po Novém roce, a v tu chvíli se pak musí prokázat síla mužstva, jeho vnitřní soudržnost. Není to jednoduché dostat se z krize, nám to trvalo dost dlouho a play off se hodně vzdálilo.
LN: Jestli se do Stanley Cupu neprobojujete, zavládne asi ve městě zklamání. Vždyť ve vyřazovacích bojích již Flames nehrály celých pět let...
Celé město tím žije a my jako tým pro postup uděláme maximum, protože toto mužstvo na play off má. Calgary by si zápasy Stanleyova poháru určitě zasloužilo, všichni nám fandí a místní fanoušci jsou po hokeji a play off už hodně hladoví.
LN: Vy osobně jste spokojen se svojí současnou formou? Cítíte se už zdráv?
Ano, dal jsem se během olympiády dohromady, přestávka mi určitě prospěla. Ruka se už vyléčila, loket nebolí. Před olympijskou přestávkou jsem chytal posledních pár zápasů s bolavým loktem a ramenem, což nebylo vůbec příjemné, a jsem rád, že už žádnou bolest necítím.
LN: Nemrzí vás nakonec, že jste se do Salt Lake City nepodíval, a to i přesto, že se letos mužstvo vracelo bez medaile?
Samozřejmě se jednalo o mé rozhodnutí na olympiádu nejet. Věděl jsem, že se do branky nedostanu, že Dominik bude chytat všechny zápasy. Jednalo se samozřejmě o velkou příležitost zahrát si na olympijských hrách, ale na druhou stranu, kdybych jel, tak bych musel trénovat s mužstvem, vůbec bych si neodpočinul a moje zranění by se mohlo ještě zhoršit. Českému národnímu mužstvu bych navíc vůbec v ničem neprospěl. Proto jsem dal přednost tomu se uzdravit a být plně k dispozici Calgary Flames.
LN: Dominik Hašek již oznámil, že s českou reprezentací končí. Považujete se tedy za českou brankářskou jedničku?
Kdo bude dělat reprezentační jedničku, záleží pochopitelně na trenérech, kvalitních českých gólmanů je hodně, a proto nebudou mít lehkou volbu. Nahradit Dominika a jeho výkony nebude vůbec jednoduché, ale myslím si, že česká reprezentace disponuje kvalitními brankáři, jako jsou Roman Čechmánek a Milan Hnilička, další jsou v české lize, a tak mají trenéři z čeho výbírat.
LN: Pokud by se Calgary Flames snad neprobojovalo do play off, byl byste ochoten reprezentovat Českou republiku na mistrovství světa?
Pokud se budu cítit v pohodě a v pořádku po fyzické stránce, tak samozřejmě. Potřeboval bych však zachytat si za mužstvo aspoň v jednom přípravném utkání, absolvovat s ním několik tréninků, protože jsem za národní tým nechytal už hodně dlouho. Pochopitelně musí mít také o mě zájem čeští trenéři, což nevím, když jsem se těsně před olympiádou z nominace omluvil.
LN: Vy ale sám vůči vedení české reprezentace necítíte nějakou zášť či křivdu?
Vůbec ne. Rozhodnutí nezúčastnit se olympiády jsem učinil já. Nikdy nevíte, co se může stát, kdybych musel najednou nastoupit a přitom jsem nebyl stoprocentně fit po fyzické stránce, tak bych mužstvu jenom uškodil. Proto jsem raději uvolnil místo zdravému hráči. Když se neprobojujeme do Stanleyova poháru, budu zdráv a bude o mne zájem, tak bych se mistrovství světa samozřejmě rád zúčastnil.
</TEXT>
</DOC>
<DOC>
<DOCID>LN-20020327101</DOCID>
<DOCNO>LN-20020327101</DOCNO>
<DATE>03/27/02</DATE>
<TEXT>
NEW YORK - Na konečné podobě výsledku pondělního utkání severoamerické NHL mezi New Jersey a Floridou, které skončilo vítězstvím Devils 3:1, se výrazně podílel český útočník Patrik Eliáš, jenž už po 27 sekundách druhé třetiny otevřel skóre. Navíc 18 sekund po začátku třetího dějství přihrál na vítěznou branku. Jeho spoluhráč Petr Sýkora nehrál kvůli chřipce, proto Eliáš nastoupil ve formaci s Jamiem Langenbrunnerem, autorem vítězné branky, a Joem Nieuwendykem, který na dva góly přihrál. Hokejisté Calgary vyhráli doma nad Columbusem vysoko 6:1, tři body si za gól a dvě přihrávky připsal nejproduktivnější muž soutěže Jarome Iginla. Čestný úspěch Columbusu zařídil po nahrávce Radima Bičánka David Výborný.
</TEXT>
</DOC>
<DOC>
<DOCID>LN-20020327102</DOCID>
<DOCNO>LN-20020327102</DOCNO>
<DATE>03/27/02</DATE>
<GEOGRAPHY>PRAHA</GEOGRAPHY>
<TEXT>
Čeští i francouzští tenisté zahájí přípravu na čtvrtfinále Světové skupiny Davisova poháru na stejné startovní čáře. Shodně neuspěli na turnaji série Masters v Miami, a proto mají v tréninku na duel v Pau dost času. Český kapitán Jan Kukal nominoval kvarteto Jiří Novák, Bohdan Ulihrach, David Rikl a Jan Vacek a zvažuje, že na jihozápad Francie vezme jednoho z deblistů, Petra Pálu, nebo Martina Damma. Francouzský kouč Guy Forget se rozhodl pro čtveřici Sébastien Grosjean, Nicolas Escudé, Fabrice Santoro a Arnaud Clément. Utkání se uskuteční od 5. do 7. dubna v Palais des Sports na taraflexovém povrchu. Favority zápasu jsou Francouzi, obhájci loňské trofeje.
</TEXT>
</DOC>
<DOC>
<DOCID>LN-20020327103</DOCID>
<DOCNO>LN-20020327103</DOCNO>
<DATE>03/27/02</DATE>
<GEOGRAPHY>MNICHOV</GEOGRAPHY>
<TEXT>
Právníci, zastupující rakouského lyžaře Hermanna Maiera, chtějí soudně vymáhat odškodné pět milionů eur po mnichovském důchodci, který loni v srpnu zavinil nehodu, při níž Maier havaroval na motocyklu. Rakušan utrpěl vážná zranění, kvůli nimž vynechal celou sezonu, včetně olympijských her v Salt Lake City. Před dvěma týdny soud rozhodl, že Maier nehodu nezavinil. Nejmenovaný penzista z Mnichova tedy nejspíš bude čelit žalobě za ublížení na zdraví. Roční příjem devětadvacetiletého trojnásobného vítěze Světového poháru je odhadován na sedm milionů eur.
</TEXT>
</DOC>
<DOC>
<DOCID>LN-20020327104</DOCID>
<DOCNO>LN-20020327104</DOCNO>
<DATE>03/27/02</DATE>
<TITLE>
Prezident vršovického týmu Pavel Švarc argumentuje: Z prodeje hráčů žije většina ligových klubů
</TITLE>
<TEXT>
Pád z čela tabulky zažili fotbalisté pražských Bohemians. Z adepta na mistrovský titul je mužstvo sužované problémy. A fanoušci se zlobí a ptají se: Proč?
PRAHA - Štice sezony došla síla. Už sebou nemrská v ligovém rybníce tak hbitě. Fotbalisté Bohemians dohráli páteční zápas s Ostravou v ošklivé depresi. Náladu po debaklu 0:4 nejlépe vystihl zdrcený trenér Vlastimil Petržela: "Byla to nejhorší porážka v mé kariéře." Proč takový pád? Vždyť ještě na podzim chovali ve Vršovicích naději na obrození slavné éry zpočátku 80. let. Přejeli Spartu i Slavii, vyhřívali se v popředí tabulky. Nyní jejich vklad krachuje. Špička jim utekla, navíc se ze zadních pozic tlačí právě Baník, páteční přemožitel. "Čtvrté místo je náš cíl," přikyvuje Petržela. Odtud může vést cesta do pohárové Evropy. Za příznivé konstelace, která nastane, pokud vedoucí dva týmy zároveň postoupí do finále pohárové soutěže. Věrné fanoušky rezignace na mistrovské ambice rozčiluje. Ně-kteří svůj vztek dávají najevo agresivními výpady vůči prezidentovi Pavlu Švarcovi. Ještě ani neskončilo ostudné vystoupení proti Ostravě, když se horda rozvášněných fandů nahrnula k hlavní tribuně, kde sedá Švarc v čestné lóži. Uráželi ho a nebýt zásahu pořadatelů, chystali se šéfa klubu fyzicky napadnout.
</TEXT>
<HEADING>
Šéf fanoušky chápe
</HEADING>
<TEXT>
Vyčítají mu, že rozprodal špičkové hráče, dokonce, že se na jejich transferech společně s Petrželou sám obohatil. "To je nesmysl," namítá prezident. "Kdybych nebyl srdcař, klub by možná už ani neexistoval," hájí se. Švarc a Petržela stáli u vzestupu Bohemians. První ho zajišťoval z vlastních zdrojů, druhý vložil do boje jiný kapitál: trenérské schopnosti. Vypiplal řadu nadějí, z neznámých mladíků udělal reprezentanty. Jeho vršovický trenérský životopis připomíná slavnou postavu klubové historie, Tomáše Pospíchala. Iten si vyhledal talenty tam, kde by je každý nejméně čekal. V roce 1983 byl s broušením šperku hotov a zaznamenal jediný titul v dějinách Bohemians. Když se loni na podzim mužstvo vzepjalo ligovým favoritům, začal se vyvolávat starý duch. Teď je vše naruby, lidé zlostně plivají. "Rozumím jim. Chtěli hrát o titul," říká Švarc. "Jenže nemají spoustu informací o tom, jak probíhá financování ligového klubu. Téměř všichni v lize žijí z prodeje hráčů," argumentuje. Nejvíce jich z Bohemians proudí do Sparty. Úřadující mistr si naposledy vyhlédl obránce Mareše, na hostování pozval útočníka Hartiga. Navíc si předčasně stáhl dalšího beka Horáka, který patřil Olomouci a v zelenobílém dresu hostoval.
</TEXT>
<HEADING>
Sehnat sponzora je prý těžké
</HEADING>
<TEXT>
"Ofenzivního hráče nahradíte snadněji než obránce, o tom se přesvědčili i ostatní," odpovídá Švarc na tvrdou kritiku. Ta se rozpoutala po matných výkonech zadáků, kteří se podepsali na zhoršení bilance inkasovaných gólů. Za celý podzim Bohemians inkasovali jen jedenáctkrát. V jarní části gólman Čontofalský kapituloval už ve dvanácti případech. Není tedy jiné cesty, než kádr oslabovat a díry látat nadějnými, ale nezkušenými mladíky? "Do léta určitě ne," tvrdí šéf. Doufá v dohodu s firmami, které by mohly finanční břímě pomoci unést nebo úplně převzít. Některá jednání už byla na dobré cestě, ale ztroskotala. Klub navíc přišel o generálního partnera, pojišťovnu Commercial Union, která přispívala do kasy několikamilionovou sumou. "Sponzoři se shánějí těžko. Ale chceme klub stabilizovat. Věříme, že se nám to podaří za pomoci jednoho nebo několika partnerů," uvádí Švarc. Chyby si připouští. "Nedotáhli jsme několik jednání. Navíc se mi nepodařilo sehnat dost financí na koupi stadionu. Složil jsem osmimilionovou zálohu, která později propadla. I to je chyba," přiznává prezident Bohemians. Nehrozí, že fotbal se značkou Bohemians úplně skončí? Je stav nadále udržitelný? "Katastrofální situace tu rozhodně není," upozorňuje Švarc. Ale prodeji dalších hráčů se nebude bránit. "Vždy je to otázkou nabídky," dodává.
Kdo prošel Bohemians pod trenérem Petrželou
</TEXT>
</DOC>
<DOC>
<DOCID>LN-20020327105</DOCID>
<DOCNO>LN-20020327105</DOCNO>
<DATE>03/27/02</DATE>
<TITLE>
Dva rychlé góly, které vymyslel nejproduktivnější hráč sezony Petr Leška, rozhodly v prvním semifinálovém souboji o výhře Zlína nad Vítkovicemi. Vítězové skvěle pokryli velké hvězdy soupeře Moravce s Burgrem a v souboji gólmanů překvapivě Mařík jasně předčil reprezentanta Trvaje.
</TITLE>
<GEOGRAPHY>Zlín</GEOGRAPHY>
<TEXT>
Vítkovice 4:1
Domácí tým absolvoval utkání ve velké pohodě, po únavě ze sedmizápasové série se Znojmem nebylo ani památky. K prvnímu velmi důležitému vítězství v sérii dokráčel naprosto suverénně. Především Leškův útok včera hýřil při kombinacích nápady. Nebylo proto divu, že právě tato nejproduktivnější řada základní části se rychle postarala o dvougólové vedení, které se později ukázalo být pro celý zápas rozhodující. Oba góly, které dělily necelé dvě minuty, vymyslel nejproduktivnější hráč základní části Petr Leška. Při prvním vybídl přihrávkou zpoza Trvajovy branky ke skórování Balaštíka, při druhé puk z jeho hole usměrnil bravurní tečí pod víko Pivko. Leška si tak v play off připsal již desátou finální přihrávku. Ani za tohoto stavu ale Vítkovice zápas nevypustily a především na začátku druhé třetiny soupeře sevřely před jeho brankou. Největší šanci měl ve 25. minutě obránce Výtisk, jeho střelu ze dvou metrů ale Mařík vyrazil na pravou tyčku své branky. Zlín tak tlak soupeře nakonec nejen přečkal, ale těsně po polovině zápasu přidal třetí branku. Po střele Hamrlíka se k puku dostal kapitán Okál a dorazil ho za Trvajova záda. "Zlín hrál velmi dobře. Často nám nenechal žádný čas na rozehrávku, a když už jsme se do nějaké šance dostali, nedokázali jsme ji zakončit," přiznal vítkovický útočník Ivan Padělek. Závěrečná třetina začala velkou šancí Lešky. Trvaj ji však zneškodnil, a tak přišel další tlak Vítkovic. Do vyložených šancí ale zlínská obrana hosty pouštěla jen zřídka a svůj den měl navíc i gólman Mařík. Ten se předvedl především při sólovém úniku Kaděry a dorážce Škuty. Osm minut před koncem ale Mařík přece jen kapituloval. Ze skrumáže před brankou ho překonal střelou pod břevno Irgl. Jenomže naděje Vítkovic na zvrat žila jen dvě minuty. Potom při rychlém brejku naservíroval Somík puk na Čajánkovu hůl a zlínský kapitán zápas definitivně rozhodl.
Stanislav Přikryl, trenér Zlína: "Moc nám pomohlo, že jsme dali rychle dva góly. Pak už jsme se více stáhli do obrany a snažili se nechybovat. Moc nás podržel gólman Mařík." Kamil Konečný, trenér Vítkovic: "Zlín byl důraznější, v tom nás jasně předčil. Pokud tuto činnost nezlepšíme, nemáme šanci uspět."
Hvězdy zápasu
1. Petr Leška (Zlín)
2. Michal Mařík (Zlín)
3. Roman Kaděra (Vítkovice)
</TEXT>
</DOC>
<DOC>
<DOCID>LN-20020327106</DOCID>
<DOCNO>LN-20020327106</DOCNO>
<DATE>03/27/02</DATE>
<TITLE>
ZLÍN - Vítkovickou víru v úspěch roztrhal včera v průběhu úvodních necelých sedmi minut semifinálového zápasu zlínský útočník Petr Leška. Ostatně, kdo jiný než nejproduktivnější hokejista nejvyšší soutěže by měl soupeře položit na lopatky... Ve čtvrté minutě povalil soupeřova gólmana Trvaje v brankovišti na lopatky tak vehementně, až ho lékař musel na ledě drahnou chvíli dávat dohromady. O minutu později Leška přihrál Balaštíkovi na první gól a za další necelé dvě minuty Leškův puk před zřejmě ještě otřeseným Trvajem chytře tečoval Pivko. Tomu se říká vpád do utkání...
</TITLE>
<HEADING>
Pivko ten puk tečoval geniálně, řekl Leška
</HEADING>
<TEXT>
"Je pravda, že jsme začali dost dobře," culil se spokojený zlínský kanonýr. "Nemyslete si ale, že jsem Trvaje pochroumal schválně. Vzápětí poté, co jsem vystřelil mě na něho natlačil jeden z vítkovických beků. Dost možná, že Trvajovi ale vůbec nic nebylo. Při druhé brance jsem z otočky vystřelil na branku tak trochu nazdařbůh, ale naštěstí máme šikovné útočníky, kteří vědí, kdy a kde mají v pravou chvíli stát. Musím uznat, že Libor Pivko puk tečoval skutečně geniálně." Leškovy kousky sice zlínské hokejisty náležitě uklidnily, skutečnou pohodu a sebedůvěru jim ale do těla nalil především výtečný brankář Michal Mařík. Ve Zlíně se na brankovou čáru postavil poprvé v polovině ledna. Od té doby si musel vyslechnout nejeden posměšek, že na extraligu nemá a kamže se hrabe na svého předchůdce Hudáčka. V play off ale šestadvacetiletý dlouhán chytá precizně a řeči kolem ho prý nezajímají. "Samozřejmě, že jsem nějaké podobné hlasy zaslechl, určitě mě ale neznervóznily," povídal v klidu poté, co byl včera vyhlášený nejlepším hráčem Zlína. "Snažím se soustředit pouze na hru, a když mi spoluhráči pomáhají jako dnes, chytá se mi výborně. Kluci nepouštěli vítkovické hráče do žádných superšancí, což bylo moc důležité. Sice jsem byl neustále v pořádném zápřahu, jasných gólovek jsem ale moc řešit nemusel." Mařík připustil, že se utkání mohlo ještě poněkud zauzlovat ve chvíli, kdy mu osm minut před koncem poslal Irgl poprvé puk do sítě. "Petr 'Čája' ale situaci vzápětí uklidnil čtvrtou brankou, a pak už nebylo co řešit," ulevil si a zamířil rozdávat autogramy. Maříka neopomněl pochválit ani zlínský trenér Zdeněk Venera. "Snad každý si musel všimnout, že chytá výborně celé play off," pravil spokojeně. "To je moc dobrý signál před dalšími zápasy."
SEMIFINÁLE PLAY OFF
STAV SÉRIE PŘÍŠTÍ ZÁPAS
SPART - SLAVIA 1:0 dnes v Edenu
ZLÍN - VÍTKOVICE 1:0 zítra ve Vítkovicích
</TEXT>
</DOC>
<DOC>
<DOCID>LN-20020327107</DOCID>
<DOCNO>LN-20020327107</DOCNO>
<DATE>03/27/02</DATE>
<GEOGRAPHY>PRAHA</GEOGRAPHY>
<TEXT>
Ministr vnitra Stanislav Gross (ČSSD) je stále nejlépe hodnoceným českým politikem. Jeho oblibou neotřásly ani nedávné aféry spojené s jeho ženou. Plyne to z výsledků březnového průzkumu, které včera zveřejnila agentura TNS Factum. Na druhém místě v "míře prospěšnosti" se umístila místopředsedkyně sněmovny Petra Buzková (ČSSD) před nezávislým senátorem Václavem Fischerem a ministrem obrany Jaroslavem Tvrdíkem (ČSSD). TNS Factum se mezi 8. a 13. březnem dotázala 1024 občanů starších 15 let. Právě v těch dnech zveřejnila Mladá fronta Dnes informaci, že Grossova žena Šárka získala právo k bezplatnému užívání vozu Audi, jejichž nákup ministr vnitra prosadil ve vládě. List také uvedl, že Grossová v rámci spolupráce s agenturou GOJA shání sponzorské příspěvky od firem ucházejících se o privatizaci státních podniků.
</TEXT>
</DOC>
<DOC>
<DOCID>LN-20020327108</DOCID>
<DOCNO>LN-20020327108</DOCNO>
<DATE>03/27/02</DATE>
<TITLE>
OSTRAVA - Za předvolební boj za státní peníze považuje lídr moravskoslezské ODS a stínový ministr dopravy Martin Říman pondělní výjezdní zasedání vlády v Ostravě. "Vláda neprovedla nic než několik prázdných gest," dodal. Za naprosto bezkoncepční označil v této souvislosti přístup ministrů k výstavbě dálnice D 47, která má spojit Ostravsko s ostatními dálničními sítěmi v republice. Vláda v pondělí schválila územní plán vyššího územněsprávního celku Beskydy, čímž podle vyjádření ministra pro místní rozvoj Petra Lachnita měla urychlit přípravy výstavby. "Od schválení územního plánu k dálnici je asi tak daleko jako od nákupu potravin v supermarketu k hotovému obědu," reagoval Říman. S izraelskou firmou Housing Construction, která má stavbu provést, vláda dosud neuzavřela smlouvu. Ministr dopravy Jaromír Schling v Ostravě vysvětloval, že neexistence podpisu pod smlouvou je dána právě tím, že doposud na mnoha místech není připraveno území pro příští stavbu. "Nic ale nenasvědčuje tomu, že by k podpisu smlouvy mezi námi a izraelskou stranou nemělo dojít," nechal se slyšet Schling po zasedání vlády. Podle Římana je však podpis v nedohlednu a realizace stavby se přesouvá do říše snů.
</TITLE>
<HEADING>
Protest Radě ČT
</HEADING>
<TEXT>
Představitelé ODS v Moravskoslezském kraji protestovali včera i proti tomu, jak Česká televize informovala o návštěvách nejvyšších ústavních činitelů v kraji. Se svou stížností se chtějí obrátit na Radu ČT. V pondělí odvysílala ČT v regionálních zprávách rozhovor s předsedou ČSSD Vladimírem Špidlou v přímém přenosu z jeho mítinku, který se konal po zasedání vlády v ostravském Divadle loutek. "Před týdnem měl Václav Klaus v Havířově mítink, na kterém bylo více než tisíc lidí. O této návštěvě v kraji nepadla v televizi ani zmínka," řekl poslanec ODS Karel Sehoř. Protest proti jednání ČT chtějí Sehoř a další poslanci předat i mediální komisi parlamentu. "Bylo to flagrantní porušení zákona o ČT, jejíž povinností je informovat objektivně a vyváženě o politické scéně a ústavních činitelích," podpořil Sehoře Martin Říman. "Václav Klaus přijel na Ostravsko minulý týden jako předseda své strany," uvedl pro ČTK vedoucí zpravodajství ČT Ostrava Petr Bohuš. "Kdyby Klaus přijel jako šéf sněmovny a řešil konkrétní problémy regionu, tak se budeme jeho návštěvě také věnovat. Radě ČT to vysvětlíme. Jsme si jisti, že jsme žádný zákon neporušili," dodal Bohuš.
Představitelé ODS v Moravskoslezském kraji protestovali včera i proti tomu, jak Česká televize informovala o návštěvách nejvyšších ústavních činitelů v kraji. Se svou stížností se chtějí obrátit na Radu ČT. V pondělí odvysílala ČT v regionálních zprávách rozhovor s předsedou ČSSD Vladimírem Špidlou v přímém přenosu z jeho mítinku, který se konal po zasedání vlády v ostravském Divadle loutek. "Před týdnem měl Václav Klaus v Havířově mítink, na kterém bylo více než tisíc lidí. O této návštěvě v kraji nepadla v televizi ani zmínka," řekl poslanec ODS Karel Sehoř. Protest proti jednání ČT chtějí Sehoř a další poslanci předat i mediální komisi parlamentu. "Bylo to flagrantní porušení zákona o ČT, jejíž povinností je informovat objektivně a vyváženě o politické scéně a ústavních činitelích," podpořil Sehoře Martin Říman. "Václav Klaus přijel na Ostravsko minulý týden jako předseda své strany," uvedl pro ČTK vedoucí zpravodajství ČT Ostrava Petr Bohuš. "Kdyby Klaus přijel jako šéf sněmovny a řešil konkrétní problémy regionu, tak se budeme jeho návštěvě také věnovat. Radě ČT to vysvětlíme. Jsme si jisti, že jsme žádný zákon neporušili," dodal Bohuš.
</TEXT>
</DOC>
<DOC>
<DOCID>LN-20020327109</DOCID>
<DOCNO>LN-20020327109</DOCNO>
<DATE>03/27/02</DATE>
<TEXT>
Téměř hodinu strávili včera u prezidenta republiky Václava Havla úspěšní reprezentanti z olympijských a paralympijských her v Salt Lake City. Pozvání na Pražský hrad přijali všichni medailisté včetně zlatého akrobata Aleše Valenty, který věnoval prezidentovi svou helmu. "Jsem ten, který obdivuje jakýkoli výkon v jakékoli disciplíně lidského počínání, který sám neumím," podotkl Havel. Takzvané hospodské fandovství však odsuzuje. "Dělají ze sportovců svaté a samotní mají dojem, že na ně dopadá svatozář. A naopak pak chtějí sportovce lynčovat v případě neúspěchu," uvedl.
</TEXT>
</DOC>
<DOC>
<DOCID>LN-20020327110</DOCID>
<DOCNO>LN-20020327110</DOCNO>
<DATE>03/27/02</DATE>
<TITLE>
PRAHA - Takový hokejový svátek už Praha dlouho nezažila. Souboj Sparty a Slavie se v play off hraje vůbec poprvé v historii. Kdo ale čekal v prvním pondělním utkání vyprodané hlediště a zápas plný emocí, tvrdých soubojů a slovních přestřelek, byl možná trochu zklamán. Paegas Arena byla zaplněná jen ze dvou třetin a emoce v hlavách hráčů převážila disciplína. A diváci? Kdyby v hale nehrála hudba, bylo by při zápase ticho pomalu jako v kostele. Prestižní derby se tak nakonec ničím nelišilo od jakéhokoliv zápasu základní části. "Taky mi připadlo, že publikum bylo nějaké mrtvé. Slyšel jsem ho víc snad jen posledních sedm minut," přidal se slávistický kouč Vladimír Růžička a hned přidal své vysvětlení: "Spartu jsme jednoznačně přehrávali a jejich fandové z toho asi byli dost zaskočení. Ale počkejte ve středu v Edenu. Jsem přesvědčený o tom, že u nás to bude jiný rachot." Jeho protějšek Pavel Hynek posléze přiznal, že čekal větší návštěvu. "Aspoň tak o dva nebo tři tisíce. A proč byli diváci spíše zamlklí? Asi to na ně byla příliš taktická partie," přemýšlel.
</TITLE>
<HEADING>
Bříza: Je to jen jedna povedená kapitolka
</HEADING>
<TEXT>
Slávistický obránce Jan Klobouček ale přiznal, že zakopaný pes nebyl jen v divácích. "Oproti čtvrtfinálovým zápasům to nemělo takový náboj. Ale teď už jde o všechno, tedy o finále, a možná i proto si každý tvrdší zákrok odpustíte a podvědomě v soubojích uberete. Vždyť přesilovky v play off často rozhodují." Jednoznačným hrdinou prvního zápasu se stal sparťanský gólman Petr Bříza, který kryl 44 střel soupeře. "Vychytal nás. To nebylo možný, co všechno lapil. Šli jsme po nich, přesně jak jsme si řekli, ale on nám všechno pochytal," kroutil hlavou Růžička. Sedmatřicetiletý matador v brance Sparty si ale již tradičně držel od všeho odstup. Žádné jásání, žádné silné řeči. "Máme za sebou jen jednu povedenou kapitolku. A jinak jsem ani nebyl překvapený z toho, v jaké permanenci jsem byl. Slavia tak hraje - jednoduše, hodně střílí a spoléhá na dorážky. Jenomže my je k nim nepustili a hráli jsme trpělivě. To zápas rozhodlo," řekl Bříza, jemuž se proti Slavii letos mimořádně daří: "To ale vůbec nepřeceňuji. Ve svých letech dobře vím, jak ošidné je na něco takového spoléhat. Netajím ale, že mě takový zápas uklidnil a povzbudil." To jeho protějšek Roman Málek byl podstatně smutnější. "Bylo to z mé strany takové divné utkání. Na všechny góly jsem si nějak sáhnul, ale puk mi až moc skákal v rukách. Snad jsem si už smůlu vybral a teď třikrát vyhrajeme," doufal brankář s hlavou obarvenou na blond jako celý slávistický tým.
Slávistický obránce Jan Klobouček ale přiznal, že zakopaný pes nebyl jen v divácích. "Oproti čtvrtfinálovým zápasům to nemělo takový náboj. Ale teď už jde o všechno, tedy o finále, a možná i proto si každý tvrdší zákrok odpustíte a podvědomě v soubojích uberete. Vždyť přesilovky v play off často rozhodují." Jednoznačným hrdinou prvního zápasu se stal sparťanský gólman Petr Bříza, který kryl 44 střel soupeře. "Vychytal nás. To nebylo možný, co všechno lapil. Šli jsme po nich, přesně jak jsme si řekli, ale on nám všechno pochytal," kroutil hlavou Růžička. Sedmatřicetiletý matador v brance Sparty si ale již tradičně držel od všeho odstup. Žádné jásání, žádné silné řeči. "Máme za sebou jen jednu povedenou kapitolku. A jinak jsem ani nebyl překvapený z toho, v jaké permanenci jsem byl. Slavia tak hraje - jednoduše, hodně střílí a spoléhá na dorážky. Jenomže my je k nim nepustili a hráli jsme trpělivě. To zápas rozhodlo," řekl Bříza, jemuž se proti Slavii letos mimořádně daří: "To ale vůbec nepřeceňuji. Ve svých letech dobře vím, jak ošidné je na něco takového spoléhat. Netajím ale, že mě takový zápas uklidnil a povzbudil." To jeho protějšek Roman Málek byl podstatně smutnější. "Bylo to z mé strany takové divné utkání. Na všechny góly jsem si nějak sáhnul, ale puk mi až moc skákal v rukách. Snad jsem si už smůlu vybral a teď třikrát vyhrajeme," doufal brankář s hlavou obarvenou na blond jako celý slávistický tým.
</TEXT>
</DOC>
</CZE>