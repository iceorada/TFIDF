<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20021001001</DOCID>
<DOCNO>LN-20021001001</DOCNO>
<DATE>10/01/02</DATE>
<TITLE>
Socialisté uzavřeli seznam kandidátů na prezidenta
</TITLE>
<GEOGRAPHY>PRAHA</GEOGRAPHY>
<TEXT>
Sociálnědemokratický seznam prezidentských uchazečů je před dokončením a zatím obsahuje tři podpisy. Svého favorita tak členové ČSSD budou vybírat mezi bývalým premiérem Milošem Zemanem, ochráncem veřejných práv Otakarem Motejlem a exministrem spravedlnosti Jaroslavem Burešem. Podle všeho z této trojice vzejde na konci října v prezidentských primárkách kandidát, který se při lednových volbách utká v parlamentu s uchazeči ostatních stran. Uzávěrka seznamu sice byla včera ve 14 hodin, přesto ale nemusí být konečný. Vedení ČSSD totiž ještě neví, zda se do primárních voleb nepřihlásí také bývalý předseda Akademie věd ČR Rudolf Zahradník. Od něj má místopředsedkyně ČSSD Marie Součková zatím jen předběžný souhlas, nyní očekává, zda poštou obdrží jeho písemné potvrzení. "Rozhodující je datum poštovního razítka," řekla ČTK Součková. Zároveň oznámila, že další z možných uchazečů, onkolog Zdeněk Dienstbier, svoji účast odmítl. Z trojice uchazečů ČSSD se ke své kandidatuře zatím vehementně přihlásil pouze exministr spravedlnosti a nynější náměstek Legislativní rady vlády ČR Jaroslav Bureš, který minulý pátek odstartoval kampaň za svoje zvolení. "Svůj souhlas jsem podepsal již minulý týden a jsem ochoten do toho jít," prohlásil Bureš, který zároveň představil i části svého programu. Již dříve se do primárek přihlásil ombudsman Otakar Motejl. Ten se ke své kandidatuře stavěl zdrženlivě, přestože ho podporovali expremiér Zeman i současný předseda ČSSD Špidla.
Jako poslední svůj podpis na seznam ČSSD připojil Miloš Zeman. Přihlášku podepsal ve Světlé nad Sázavou při svatováclavských oslavách. Jeho kandidatura vyvolává v ČSSD nejvíce konfliktů. Zemana podporuje mj. severočeská ČSSD vedená Jaroslavem Foldynou a místopředsedové Petr Lachnit a Zdeněk Škromach. Ve straně však má i dost odpůrců - proti je předseda sněmovny Lubomír Zaorálek i předsedkyně pražské organizace Petra Buzková. "Úkolem prezidenta je společnost sjednocovat, ne ji rozdělovat, což by se u Miloše Zemana mohlo stát," prohlásil pražský radní Jiří Paroubek. Expremiér navíc svoji kandidaturu podmínil vnitrostranickým referendem. Tento požadavek ČSSD splnila jen částečně, když na 22. října vyhlásila referendum s účastí veřejnosti.
Vážní kandidáti na úřad prezidenta České republiky
</TEXT>
<HEADING>
Miloš Zeman (58)
</HEADING>
<TEXT>
Svoji kandidaturu neskrývá. Jako jediný z vážných kandidátů si však klade podmínky: jeho první přání - uspořádání vnitrostranického referenda - mu ČSSD splní koncem října, kdy budou o prezidentském favoritovi za ČSSD rozhodovat nejen Zemanovi spolustraníci, ale také veřejnost. Snadno se může naplnit také druhá podmínka, podle níž chce do prezidentských voleb vstoupit až v krizové fázi, nebude-li průchozí jiný kandidát.
</TEXT>
<HEADING>
Jaroslav Bureš (48)
</HEADING>
<TEXT>
Z kandidátů ČSSD usiluje o prezidentské křeslo nejviditelněji. Nestraník Bureš se netají tím, že jeho kandidaturu podporuje místopředseda strany Stanislav Gross. Proti němu stojí křídlo bývalého předsedy Zemana, vedené Petrem Lachnitem a Zdeňkem Škromachem. Přesto Bureš neváhal zveřejnit svůj prezidentský program: omezení prezidentských pravomocí při udělování milostí a větší podíl na přípravě zákonů.
</TEXT>
<HEADING>
Petr Pithart (61)
</HEADING>
<TEXT>
Předseda Senátu za KDU-ČSL zatím může počítat pouze s podporou své strany, což mu hlasy potřebné ke zvolení nezajistí. Pithart si své pozice chce upevnit ještě cestami po regionech. Špičky lidovců navíc nevylučují, že se budou snažit přesvědčit sociální demokraty a jejich voliče. Místopředseda vlády Rychetský (ČSSD) se však o Pithartově kandidatuře vyjádřil jednoznačně: "Nemá šanci být zvolen."
</TEXT>
<HEADING>
Václav Klaus (61)
</HEADING>
<TEXT>
Předvolební třenice v ČSSD zatím pozoruje zpovzdálí. O víkendu v Českém rozhlase sám prohlásil, že je jediným možným kandidátem ODS na prezidentský post. Jeho kandidatura je ale zatím nejistá. Dříve ji podmiňoval přímou volbou prezidenta. Připustil také, že vše "bude záležet na dohodě parlamentních bossů". "Obrovským signálem" budou podle Klause listopadové senátní a komunální volby.
</TEXT>
<HEADING>
Rudolf Zahradník (73)
</HEADING>
<TEXT>
Nominací bývalého předsedy Akademie věd se ČSSD snaží vyhovět přání předsedy vlády Vladimíra Špidly, aby mezi kandidáty byl i zástupce akademické obce. Zahradník dříve proslul ostrými výroky proti sudetským Němcům, jeho oponenti mu vytýkali nevybíravé metody i při řízení Akademie věd. O jeho kandidatuře se mluví již dlouho, ale nepatří k favoritům.
</TEXT>
<HEADING>
Otakar Motejl (70)
</HEADING>
<TEXT>
Až do včerejška nebylo jasné, zda s nestraníkem Motejlem může sociální demokracie počítat v referendu, které pořádá. Jeho podpis však na seznamu kandidátů nechybí. V průzkumech veřejného mínění stojí ochránce veřejných práv nejvýše ze všech prezidentských kandidátů ČSSD, otázkou ale zůstává, jakou důvěru mu ve vnitrostranickém referendu projeví členové strany.
FOTO: ARCHIV LN // KOLÁŽ ŠIMON / LN
OMBUDSMAN, EXMINISTR A PREMIÉR
Otakar Motejl (70), Jaroslav Bureš (48), Miloš Zeman (58)
</TEXT>
</DOC>
<DOC>
<DOCID>LN-20021001002</DOCID>
<DOCNO>LN-20021001002</DOCNO>
<DATE>10/01/02</DATE>
<GEOGRAPHY>PRAHA</GEOGRAPHY>
<TEXT>
Jedenáctimiliardový příjem státu z prodeje chemického gigantu Unipetrol se nekoná. Vítěz soutěže Agrofert podnikatele Andreje Babiše, kterého loni v prosinci vybrala vláda Miloše Zemana, totiž včera z tendru odstoupil. Vláda, které v rozpočtu chybějí desítky miliard, teď bude muset privatizaci Unipetrolu opakovat, a to buď tak, že vyhlásí nový tendr, anebo osloví někdejší neúspěšné uchazeče o Unipetrol. Ekonomové se shodují na tom, že vyšší cenu, než měla šanci získat loni, vláda při opakování soutěže neobdrží. Cenu chemického gigantu totiž snižují povodňové škody (do holdingu patří například problematická Spolana) a obecně špatná situace světového chemického průmyslu. Loni se o Unipetrol ucházela například britská firma Rotch Energy, rakouská OMV a maďarský MOL. Oficiálně trvající zájem potvrdila zatím jen Rotch. Po ČEZ jde o další privatizaci z loňska, která se musí opakovat. V případě ČEZ nikdo vládě nenabídl požadovanou cenu 200 miliard korun.
</TEXT>
</DOC>
<DOC>
<DOCID>LN-20021001003</DOCID>
<DOCNO>LN-20021001003</DOCNO>
<DATE>10/01/02</DATE>
<TITLE>
Média míchají jablka s hruškami, když v souvislosti s trestním stíháním zaměstnance již neexistujícího deníku Super připomínají kauzy zahraničních hvězd, které na bulvárních listech vysoudily milionové odškodné. Ve všech případech šlo totiž o občanské spory, které ublížené celebrity vedly s majiteli médií. Kauza herečky Libuše Šafránkové, kterou Super lživě vylíčil jako manželem týranou alkoholičku, je však z jiného soudku. Roli žalobce v něm na sebe bere stát, který chce fotoreportéra Superu, jenž měl být jedním z původců nepravdivé informace, stíhat pro trestný čin pomluvy. Bez ohledu na to, co si o obžalovaném i jeho bývalých kolezích ze Superu myslíme, neměl takový proces nikdy začít. Trestný čin pomluvy je jedním z paragrafů, které v právním řádu dělají více škody než užitku. Zlé slovo není nabitá pistole ani šperhák a stát by měl nechat na občanech, aby si slovní útoky vyřešili mezi sebou.
</TITLE>
<TEXT>
Pokud je pomluva trestným činem, tak jsme zločinci prakticky všichni. A protože všechny nás stát stíhat nemůže, musí si vybrat jen některé případy. Jak ovšem takový policejní úředník nebo státní zástupce pozná nebezpečnou a ošklivou pomluvu? Bude se rozhodovat podle toho, jak mu je oběť omluvy sympatická? Či naopak autor pomluvy nesympatický? Je to stejné, jako kdyby si stát vybíral pro exemplární potrestání jen některé vraždy. Buď je nějaký skutek trestným činem a je nutné ho stíhat vždy, anebo je něčím tak vágním jako pomluva, a pak by do toho stát neměl strkat nos. Existence podobných paragrafů vystavuje státní úředníky riziku, že ho budou používat účelově. Třeba někdy v budoucnu jako obušek na nepohodlné novináře. Na jednu stranu můžeme být rádi, že proces probíhá, protože se nám nabízí pohled pod pokličku toho, jak takový český bulvár vzniká. Kdo měl do této chvíle nějaké iluze, tak o ně rychle přišel. Je to trapné, hloupé a nechutné. Dvojici bulvárních investigativců Janoutová - Mácha už dříve prezentovala mnohá tzv. seriózní média (včetně Lidových novin) jako snad nejlepší bulvární reportéry v zemi. No potěš pánbůh. Když teď ve stejných novinách čteme, jak se u soudu dohadují, kdo informaci o hereččině alkoholismu vlastně přinesl, máme pocit, že se řeší problém vzniklý u pobryndaného stolu v hospodě čtvrté cenové skupiny. Ne v redakci celostátního deníku, jakým Super byl.
</TEXT>
<HEADING>
Na pivu s profesionálem
</HEADING>
<TEXT>
Jeden ze štamgastů u piva plácne, že snad někde něco zaslechl, a dva hvězdní reportéři z toho obratem zplichtí titulní stranu. Přitom by jim stačilo sednout do auta a věc ověřit. A když se soudkyně zeptá, zda svou práci hodnotí jako dobrou nebo špatnou, má jeden z novinářů ještě tu drzost odpovědět, že by to takto "nekvalifikoval", že jeho práce "vycházela z daných podmínek". Ani to ovšem není důvod k trestnímu stíháním (snad jen k tomu, že se autor výroku bude jednou smažit v novinářském pekle). Jestliže jsme už bulvár posadili na lavici obžalovaných, neměli bychom plést dohromady dvě tak odlišné kategorie, jako jsou vkus a profesionalita. V tomto procesu se neřeší, jestli je bulvár dobrý, nebo špatný. Jestli mají právo na existenci novináři, kteří budou honit poslankyně na nudistických plážích, čekat na politiky před byty jejich milenek a vyhrabávat nechutnosti ze života celebrit. Jde o otázku profesního či ještě spíše celospolečenského konsenzu. Zda je po takových médiích u nás poptávka a zda jejich existenci budou ti slušnější těm méně slušným tolerovat. I nevkusné věci by se měly dělat profesionálně. To nejtěžší na bulvární novinařině je nepodlehnout dojmu, že když už se člověk hrabě ve špíně, tak nezáleží na tom, jak to dělá. Opak je pravdou: musí odvést o to profesionálnější a lepší práci. Novináři bývalého Superu jsou nevkusní amatéři. Jestli to soud v civilním sporu uzná za vhodné, ať až do smrti splácejí odškodné lidem, kterým ublížili. Ale do vězení kvůli tomu původci takové kauzy nepatří.
Jeden ze štamgastů u piva plácne, že snad někde něco zaslechl, a dva hvězdní reportéři z toho obratem zplichtí titulní stranu. Přitom by jim stačilo sednout do auta a věc ověřit. A když se soudkyně zeptá, zda svou práci hodnotí jako dobrou nebo špatnou, má jeden z novinářů ještě tu drzost odpovědět, že by to takto "nekvalifikoval", že jeho práce "vycházela z daných podmínek". Ani to ovšem není důvod k trestnímu stíháním (snad jen k tomu, že se autor výroku bude jednou smažit v novinářském pekle). Jestliže jsme už bulvár posadili na lavici obžalovaných, neměli bychom plést dohromady dvě tak odlišné kategorie, jako jsou vkus a profesionalita. V tomto procesu se neřeší, jestli je bulvár dobrý, nebo špatný. Jestli mají právo na existenci novináři, kteří budou honit poslankyně na nudistických plážích, čekat na politiky před byty jejich milenek a vyhrabávat nechutnosti ze života celebrit. Jde o otázku profesního či ještě spíše celospolečenského konsenzu. Zda je po takových médiích u nás poptávka a zda jejich existenci budou ti slušnější těm méně slušným tolerovat. I nevkusné věci by se měly dělat profesionálně. To nejtěžší na bulvární novinařině je nepodlehnout dojmu, že když už se člověk hrabě ve špíně, tak nezáleží na tom, jak to dělá. Opak je pravdou: musí odvést o to profesionálnější a lepší práci. Novináři bývalého Superu jsou nevkusní amatéři. Jestli to soud v civilním sporu uzná za vhodné, ať až do smrti splácejí odškodné lidem, kterým ublížili. Ale do vězení kvůli tomu původci takové kauzy nepatří.
</TEXT>
</DOC>
<DOC>
<DOCID>LN-20021001004</DOCID>
<DOCNO>LN-20021001004</DOCNO>
<DATE>10/01/02</DATE>
<TITLE>
Šéf zkrachovalé firmy připustil morální vinu
</TITLE>
<GEOGRAPHY>PRAHA</GEOGRAPHY>
<TEXT>
Před trestním senátem Městského soudu v Praze stojí od včerejška šest mužů, obžalovaných dílem z podvodů a dílem z poškozování věřitelů zkrachovalé společnosti H-System. Bývalý předseda představenstva H-Systemu Petr Smetka včera odmítl trestní odpovědnost za poškození 1200 klientů, ale morální vinu připustil. Líčení zahájil soudce Kamil Kydalka několikahodinovým předčítáním jmen všech poškozených, kteří do H-Systemu vložili celkem 1,2 miliardy korun. V procesu, který se potáhne měsíce, bude svědčit například bývalý šéfporadce premiéra Zemana Miroslav Šlouf či někdejší šéf Komerční banky a bývalý senátor Richard Salzmann. Část poškozených klientů zastupuje poslankyně Hana Marvanová.
PRAHA - Před trestním senátem Městského soudu v Praze stojí od včerejška šest mužů, obžalovaných dílem z podvodů a dílem z poškozování věřitelů zkrachovalé společnosti H-System. Bývalý předseda představenstva H-Systemu Petr Smetka včera odmítl trestní odpovědnost za poškození 1200 klientů, ale morální vinu připustil. Líčení zahájil soudce Kamil Kydalka několikahodinovým předčítáním jmen všech poškozených, kteří do H-Systemu vložili celkem 1,2 miliardy korun. V procesu, který se potáhne měsíce, bude svědčit například bývalý šéfporadce premiéra Zemana Miroslav Šlouf či někdejší šéf Komerční banky a bývalý senátor Richard Salzmann. Část poškozených klientů zastupuje poslankyně Hana Marvanová.
</TEXT>
</DOC>
<DOC>
<DOCID>LN-20021001005</DOCID>
<DOCNO>LN-20021001005</DOCNO>
<DATE>10/01/02</DATE>
<TEXT>
Tak, vyklouzli jsme z toho - zazní patrně v srdcích mnoha Čechů, až se k nim dostane poslední zpráva týkající se strašidelného tématu Benešových dekretů: Rozhodující právní analýza objednaná Evropským parlamentem říká, že existence tzv. Benešových dekretů - právního rámce pro vysídlení sudetských Němců - není překážkou českého vstupu do EU. Jistě, vyklouzli jsme z toho. Otravný problém Benešových dekretů se pro nás nyní stává podstatně menším nebezpečím než třeba blížící se irské referendum o smlouvě z Nice. Její platnost je podmínkou rozšíření EU a hrozba, že Irové vzkážou své vládě cosi nehezkého tím, že smlouvu (a tedy i rozšíření) potopí, je dnes velmi reálná. Ano, vyklouzli jsme - a to nejen kvůli této zprávě. Volby v Německu jsou za námi, volby v Česku jsou za námi, takže už snad nehrozí opakování "benešovských orgií" z jara tohoto roku. A za chvíli bude i po volbách v Rakousku. Nepřichází ale právě proto čas začít, bez EU, pracovat na nějakém oboustranně přijatelném kompromisu v této věci? Tak aby příští volby zase neproběhly ve znamení těch prokletých dekretů?
</TEXT>
</DOC>
<DOC>
<DOCID>LN-20021001006</DOCID>
<DOCNO>LN-20021001006</DOCNO>
<DATE>10/01/02</DATE>
<GEOGRAPHY>LONDÝN</GEOGRAPHY>
<TEXT>
Slavný faraon Tutanchamon odhalil svou tvář. Na základě analýzy rentgenových snímků lebky vědci vytvořili model obličeje slavného egyptského panovníka, který zemřel před více než 3000 lety. Na celém projektu spolupracovalo velké množství specialistů v oboru počítačových rekonstrukcí obličeje. Nejdříve britští vědci vytvořili virtuální podobu faraonovy tváře. Poté přišli na řadu odborníci na speciální efekty z Nového Zélandu. Jejich úkolem bylo dodat virtuální lebce lidský charakter, jako například zbarvení pleti, barvu očí či obočí.
</TEXT>
</DOC>
<DOC>
<DOCID>LN-20021001007</DOCID>
<DOCNO>LN-20021001007</DOCNO>
<DATE>10/01/02</DATE>
<TITLE>
BRUSEL/PRAHA/VÍDEŇ - Dlouho očekávaná nezávislá právní expertiza o dopadu takzvaných Benešových dekretů na rozšíření EU byla předána Evropskému parlamentu (EP). Výsledek je pro Prahu pozitivní: Dekrety nebrání přistoupení Česka k unii a nejsou v rozporu s legislativou EU. Ve třicetistránkové zprávě to tvrdí německý profesor Jochen Frowein. "Přistoupení ČR k Evropské unii nevyžaduje zrušení Benešových dekretů nebo legislativy zmiňované v kontextu s nimi. Tento názor je založen na předpokladu, že od okamžiku vstupu budou mít všichni občané Evropské unie na území České republiky stejná práva," píše se v závěrech analýzy, kterou si Evropský parlament objednal na jaře. Reakce na toto zjištění jsou rozdílné v Česku a v Rakousku. Zatímco čeští politici zprávu považují vesměs za tečku za otázkou Benešových dekretů, někteří rakouští politici jsou zklamáni. Komisař pro rozšíření Günter Verheugen prohlásil, že je to pozitivní příspěvek. "Myslím, že uklidní situaci v Evropském parlamentu," řekl.
</TITLE>
<TEXT>
Froweinův materiál není nekritický. Vyzývá Českou republiku, aby vyjádřila politování nad důsledky uplatňování zákona o amnestii z roku 1946 (zákon 115/1946). Zároveň soudí, že ačkoli tímto zákonem byly amnestovány zločiny proti nevinným lidem během nuceného odsunu, "nejeví se zrušení (tohoto zákona) jako nezbytné v souvislosti s rozšířením". Vedle tohoto prohlášení by Praha měla zajistit, aby rozsudky vynesené v nepřítomnosti na základě dekretů nemohly být vynucovány vůči osobám, jež budou vstupovat na české území po přijetí země do EU. "Bude-li to nezbytné, bude třeba přijmout odpovídající legislativu," radí Frowein. To je jediný konkrétní právní požadavek, k němuž jeho analýza dospívá. Pozastavuje se ovšem dlouze nad diskriminační povahou restitučního zákonodárství z 90. let, které rozlišuje mezi českými občany a občany jiných zemí. I zde ovšem dospívá k závěru, že tyto zákony z hlediska vstupu do EU nevadí. Předseda sněmovního zahraničního výboru Vladimír Laštůvka (ČSSD) označil výsledek zprávy za velmi významný. "Posudek dokazuje to, co jsme již dávno říkali, tedy že dekrety nejsou překážkou vstupu ČR do EU," řekl. Podobně reagoval místopředseda sněmovního výboru pro evropskou integraci Jaroslav Zvěřina (ODS). Podle něj by to měla být tečka za dlouhou debatou. "Ty spory by to mělo ukončit," soudí. Ostře kriticky se k analýze postavili rakouští svobodní (FPÖ). Zklamaní jsou ale i rakouští lidovci. Korutanský zemský šéf FPÖ Martin Strutz označil zprávu za "prohnilý kompromis" a zdůraznil, že "pokus historiků nelidské Benešovy dekrety ve svých zprávách přikrášlovat, a tím vytvářet výmluvu pro možný vstup (ČR) i navzdory zachování jejich platnosti, je třeba co neostřeji odmítnout".
</TEXT>
</DOC>
<DOC>
<DOCID>LN-20021001008</DOCID>
<DOCNO>LN-20021001008</DOCNO>
<DATE>10/01/02</DATE>
<GEOGRAPHY>PRAHA</GEOGRAPHY>
<TEXT>
Policie ukončila vyšetřování případu násilné smrti podnikatelů figurujících ve firmě IDOS - jejího někdejšího majitele Lubomíra Kašáka (55) a bývalého jednatele Zdeňka Němce. "Expertizy a svědecké výpovědi potvrdily, že Němec zastřelil Kašáka a poté spáchal sebevraždu," řekl Pavel Truxa z tiskového oddělení středočeské policie. "Vyšetřovatel věc odložil," sdělila mluvčí Policie ČR Blanka Kosinová. "Motiv vraždy a sebevraždy není znám. Předpokládá se, že vyplyne z ekonomické části vyšetřování," upřesnila. Na kauze firmy IDOS totiž nadále pracuje útvar pro odhalování korupce a jiné závažné hospodářské trestné činnosti. Již od jara policie zkoumá podezření z korupce a protizákonného nakládání s nebezpečnými odpady. Kromě trestního stíhání může být motivem násilného činu problematické postavení firmy, která byla značně zadlužená. Kvůli tomu se Kašák rozhodl společnost prodat. Když tak Němec učinil, změnil Kašák názor a udělal z obchodního partnera podvodníka. V této souvislosti se též spekuluje o možném vydírání mezi pracovníky firmy IDOS. Kašák byl krátce před smrtí obviněn z ohrožení životního prostředí a z šíření nakažlivé choroby. Stíhání se týkalo nedostatečné sterilizace nemocničního odpadu. Policejní prověřování korupce se vztahuje k příbramské radnici.
</TEXT>
</DOC>
<DOC>
<DOCID>LN-20021001009</DOCID>
<DOCNO>LN-20021001009</DOCNO>
<DATE>10/01/02</DATE>
<GEOGRAPHY>PRAHA</GEOGRAPHY>
<TEXT>
Programové prohlášení české vlády neskýtá svou nekonkrétností příliš naděje, že se zlepší korupční prostředí v ČR. Tvrdí to ve svém prohlášení česká pobočka mezinárodní sítě Transparency International. Připomněla, že Česko přitom na letošním žebříčku vnímání korupce skončilo spolu s Lotyšskem a Slovenskem za ostatními kandidáty na vstup do EU. Protikorupční program bývalé vlády zůstal nesplněn nebo splněn jen formálně, konstatovala nevládní organizace, jejímž cílem je mapovat stav korupce v Česku a přispívat k jejímu omezování. "Za nedostatečnou lze považovat například úpravu zákona a předpisů v oblasti střetu zájmu a imunity poslanců," podotýká Transparency International.
</TEXT>
</DOC>
<DOC>
<DOCID>LN-20021001010</DOCID>
<DOCNO>LN-20021001010</DOCNO>
<DATE>10/01/02</DATE>
<GEOGRAPHY>PRAHA</GEOGRAPHY>
<TEXT>
Ministerstvo spravedlnosti včera obdrželo od dvou Čechů vězněných v Thajsku za pašování drog žádosti o zahájení jednání směřujících k tomu, aby si mohli zbytek trestu odpykat v českém vězení. V nejbližších dnech bude Thajsko diplomatickou cestou požádáno o předání podkladů k posouzení žádostí Radka Hanykovicse a Emila Novotného, řekla mluvčí spravedlnosti Iva Chaloupková. Jak dlouho bude Thajsko záležitost vyřizovat, neuměla odhadnout.
</TEXT>
</DOC>
<DOC>
<DOCID>LN-20021001011</DOCID>
<DOCNO>LN-20021001011</DOCNO>
<DATE>10/01/02</DATE>
<GEOGRAPHY>PRAHA</GEOGRAPHY>
<TEXT>
Ministerstvo práce a sociálních věcí zaměstnávalo v době působení nynějšího premiéra Vladimíra Špidly v čele resortu zřejmě špatné právníky. V řadě smluv uzavíraných s dodavateli totiž nejsou stanoveny sankce za případné porušení sjednaných závazků. "Stát by ty prostředky těžko vymáhal zpátky, v podstatě by to bylo nemožné," řekl František Bárta z Nejvyššího kontrolního úřadu (NKÚ). Mluvčí ministerstva Kateřina Prejdová ale zjištění kontrolorů odmítá. Smlouvy, o nichž se v závěrech NKÚ hovoří, nechaly podle ní totiž vypracovat obce. Resort jim na sjednané zakázky pouze poskytl dotace.
</TEXT>
</DOC>
<DOC>
<DOCID>LN-20021001012</DOCID>
<DOCNO>LN-20021001012</DOCNO>
<DATE>10/01/02</DATE>
<TITLE>
Nevím, co myslel. Tak reagují špičky ODS na Klausův výrok o "ódéesovském myšlenkovém schématu". Další se snaží Klausova slova vysvětlit. Co přesně měl ale šéf ODS na mysli, neví nikdo.
</TITLE>
<GEOGRAPHY>PRAHA</GEOGRAPHY>
<TEXT>
Na počátku všeho bylo slovo, respektive věta. Tu pronesl krátce po neúspěšných červnových volbách předseda ODS Václav Klaus. "Jestli je výrazně definovanou osobností s ódéesovským myšlenkovým schématem, o tom já přesvědčen nejsem," odpověděl Klaus v červenci na dotaz, zda by byl jeho vhodným nástupcem v čele ODS moravskoslezský hejtman Evžen Tošenovský. Uplynuly dva měsíce, Tošenovský oznámil svoji kandidaturu na šéfa strany a ukazuje se, že ani špičky občanských demokratů vesměs netuší, co Klaus "ódéesovským myšlenkovým schématem" vlastně myslel. Jedni to přiznávají bez obalu, druzí se snaží slova svého předsedy vysvětlovat. Ovšem každý po svém. Přesnou definici zjevně nezná nikdo.
</TEXT>
<HEADING>
Mluvčí ODS: Nic takového nemáme
</HEADING>
<TEXT>
"Žádný oficiální úzus tohoto znění ODS nemá. Každý si pod tím může představit něco jiného," uvedla včera mluvčí strany Michaela Maláčová. Do skupiny těch, kteří se snažili Klausův výrok vysvětlit, patří například místopředsedkyně Poslanecké sněmovny Miroslava Němcová. "Myslím, že to je jakási idea a program, které tady ODS v posledních deseti letech nesla," míní. Ale příliš jistá si zjevně nebyla: "Samozřejmě těžko říct, co přesně tím pan předseda myslel, ale já jsem si to vyložila takhle," podotkla Němcová. Vlastní výklad nabídli i kandidát na pražského primátora Pavel Bém a místopředseda strany Miroslav Beneš. "Myslím, že to je víra v aktivitu lidí, nikoli přerozdělování," domnívá se Beneš. "Básník tím zřejmě myslel ztotožnění se s ideologickými základy a kořeny ODS a obhajobu liberálních prvků ve smyslu čtyř poděbradských artikulí," podotkl Bém. "Poděbradské artikule" ODS přijala na setkání všech starostů v březnu 1998. Jejich hlavními body jsou: nezpochybnitelné vlastnictví, levný stát, nezadlužená budoucnost a omezené přerozdělování. Podobné principy měl zřejmě na mysli také předseda poslaneckého klubu ODS Vlastimil Tlustý, který si Klausův výraz vysvětluje jako dělání "pravicové, konzervativní a liberální politiky".
</TEXT>
<HEADING>
Rozřešení nabídl Klausův poradce
</HEADING>
<TEXT>
Další význačné osobnosti z čela ODS pak rovnou přiznávají, že vůbec netuší, o čem Klaus v souvislosti s "ódéesovským myšlenkovým schématem" vlastně hovořil. "Skutečně nevím, to se musíte zeptat jeho. Já takové téma neznám," prohlásil Evžen Tošenovský. Prakticky totéž odpověděli i místopředseda strany Petr Nečas a šéf pražské ODS Jan Bürgermeister. "Schéma myšlení neexistuje," řekl Bürgermeister. "Nevím, jestli to někdo ví. Nevím, co to znamená a navíc mne to uráží," řekl místopředseda Občanské demokratické strany Ivan Langer. Šéfa ODS Václava Klause se včera LN nepodařilo zastihnout. Řešení toho, co měl na mysli, když o "ódéesovském myšlenkovém schématu" hovořil, však nabídl jeho poradce Ladislav Jakl: "Je to politické, nikoli pragmatické vidění světa. Je to vidění světa z pozice programu, zásad a idejí," prohlásil Jakl. "Vsadil bych se, že by Václav Klaus s mým výkladem souhlasil," dodal Jakl na dotaz, zda to tak vidí rovněž předseda ODS.
Další význačné osobnosti z čela ODS pak rovnou přiznávají, že vůbec netuší, o čem Klaus v souvislosti s "ódéesovským myšlenkovým schématem" vlastně hovořil. "Skutečně nevím, to se musíte zeptat jeho. Já takové téma neznám," prohlásil Evžen Tošenovský. Prakticky totéž odpověděli i místopředseda strany Petr Nečas a šéf pražské ODS Jan Bürgermeister. "Schéma myšlení neexistuje," řekl Bürgermeister. "Nevím, jestli to někdo ví. Nevím, co to znamená a navíc mne to uráží," řekl místopředseda Občanské demokratické strany Ivan Langer. Šéfa ODS Václava Klause se včera LN nepodařilo zastihnout. Řešení toho, co měl na mysli, když o "ódéesovském myšlenkovém schématu" hovořil, však nabídl jeho poradce Ladislav Jakl: "Je to politické, nikoli pragmatické vidění světa. Je to vidění světa z pozice programu, zásad a idejí," prohlásil Jakl. "Vsadil bych se, že by Václav Klaus s mým výkladem souhlasil," dodal Jakl na dotaz, zda to tak vidí rovněž předseda ODS.
</TEXT>
</DOC>
<DOC>
<DOCID>LN-20021001013</DOCID>
<DOCNO>LN-20021001013</DOCNO>
<DATE>10/01/02</DATE>
<TITLE>
Pokutu 50 tisíc korun uložil žalobce Komerční bance za to, že si chce nechat peníze pocházející z trestné činnosti v makléřské firmě KTP Quantum.
</TITLE>
<GEOGRAPHY>PRAHA</GEOGRAPHY>
<TEXT>
Státnímu zastupitelství se vůbec poprvé podařilo v zahraničí zajistit nemovitý majetek obviněného luxusní vilu v přímořské Gran Canarii na Kanárských ostrovech. Jde o dům šéfa a spolumajitele zkrachovalé makléřské firmy KTP Quantum Karla Takáče. Ten je od začátku května stíhán za vytunelování 2,2 miliardy korun asi 28 tisíc klientů. "Kromě toho se nám minulý týden ve spolupráci se španělskými justičními orgány podařilo zajistit prozatím jeden z jeho účtů," sdělil včera LN žalobce odboru specializovaného na nejzávažnější hospodářskou trestnou činnost Vrchního státního zastupitelství v Praze. V přepočtu jsou na kontě řádově statisíce korun. Konkrétní sumu státní zástupce sdělit odmítl. Jak řekl, chystají se zablokovat ještě další účty v zemích, které též odmítl upřesnit. Vila podle jeho slov stála několik milionů korun. Zatím je prý prokázáno, že minimálně čtyři miliony korun z kupní ceny pocházely z peněz poškozených klientů makléřské firmy.
</TEXT>
<HEADING>
Obvinění hrozí i manželce stíhaného Takáče
</HEADING>
<TEXT>
V kauze KTP Quantum je obviněný ještě Oldřich Bakus, poslední šéf představenstva firmy a někdejší ředitel jihlavské pobočky padlé Pragobanky. Stíhán je na svobodě, a to pro pomoc k trestnému činu podvodu. Stejně jako Takáčovi mu hrozí odnětí svobody až 12 let. Státní zastupitelství nevylučuje, že dojde k obvinění dalších osob. První na řadě je zřejmě Takáčova manželka, která se podle zjištění policie snaží legalizovat výnosy z trestné činnosti. Z peněz, ke kterým měl nezákonně přijít její manžel, totiž platí nájem bytu, v němž žije. Za několik měsíců to činí 275 tisíc korun. Peníze si evidentně nevydělala sama, jelikož nepracuje a nemá žádný jiný stálý příjem. Vyšetřovateli řekla, že si půjčila od nějakého muže. Přinesla dokonce i notářsky ověřenou smlouvu o půjčce, na níž je však až zářijové datum. Sumu Takáčova žena posílala majiteli domu na účet v Komerční bance. Žalobce proto opakovaně vyzval bankoví dům, aby prozradil číslo konta, kde se zmíněné peníze nacházejí. Potvrdilo se totiž, že 105 500 korun určitě pochází z kapes poškozených klientů KTP Quantum. "Banka nám brání v zajištění peněz. Proto jsem jí uložil pořádkovou pokutu ve výši 50 tisíc korun," řekl žalobce. Jde o maximální sankci, kterou trestní řád za takovéto obstrukce umožňuje. Banka se podle slov žalobce zdráhá zisk vydat, jelikož peníze nejsou na účtu domácího Takáčových, ale již je použila. Majitel domu jimi totiž umořuje dluhy, které má vůči KB. "Tvrdí, že 105 500 korun spotřebovali dřív, než se na ně státní zastupitelství ptalo," uvedl žalobce z dopisu představitelů banky.
V kauze KTP Quantum je obviněný ještě Oldřich Bakus, poslední šéf představenstva firmy a někdejší ředitel jihlavské pobočky padlé Pragobanky. Stíhán je na svobodě, a to pro pomoc k trestnému činu podvodu. Stejně jako Takáčovi mu hrozí odnětí svobody až 12 let. Státní zastupitelství nevylučuje, že dojde k obvinění dalších osob. První na řadě je zřejmě Takáčova manželka, která se podle zjištění policie snaží legalizovat výnosy z trestné činnosti. Z peněz, ke kterým měl nezákonně přijít její manžel, totiž platí nájem bytu, v němž žije. Za několik měsíců to činí 275 tisíc korun. Peníze si evidentně nevydělala sama, jelikož nepracuje a nemá žádný jiný stálý příjem. Vyšetřovateli řekla, že si půjčila od nějakého muže. Přinesla dokonce i notářsky ověřenou smlouvu o půjčce, na níž je však až zářijové datum. Sumu Takáčova žena posílala majiteli domu na účet v Komerční bance. Žalobce proto opakovaně vyzval bankoví dům, aby prozradil číslo konta, kde se zmíněné peníze nacházejí. Potvrdilo se totiž, že 105 500 korun určitě pochází z kapes poškozených klientů KTP Quantum. "Banka nám brání v zajištění peněz. Proto jsem jí uložil pořádkovou pokutu ve výši 50 tisíc korun," řekl žalobce. Jde o maximální sankci, kterou trestní řád za takovéto obstrukce umožňuje. Banka se podle slov žalobce zdráhá zisk vydat, jelikož peníze nejsou na účtu domácího Takáčových, ale již je použila. Majitel domu jimi totiž umořuje dluhy, které má vůči KB. "Tvrdí, že 105 500 korun spotřebovali dřív, než se na ně státní zastupitelství ptalo," uvedl žalobce z dopisu představitelů banky.
</TEXT>
</DOC>
<DOC>
<DOCID>LN-20021001014</DOCID>
<DOCNO>LN-20021001014</DOCNO>
<DATE>10/01/02</DATE>
<GEOGRAPHY>PRAHA</GEOGRAPHY>
<TEXT>
Ombudsman Otakar Motejl je podobný typ prezidentského kandidáta, jakým byl za protektorátu Emil Hácha. S touto teorií včera vystoupil poslanec ČSSD Zdeněk Koudelka. "Je to možná ten kandidát, na kterém se jako v předmnichovském období na Emilu Háchovi strany shodnou," řekl Koudelka ČTK. Kandidát, vůči kterému nikdo nemá výraznější výhrady, je podle Koudelky ve výhodě před vyhraněnými osobnostmi. Poslanec ČSSD je proto pro přímou volbu prezidenta. "Pokud by se hlava státu volila přímo, rozhodovalo by se mezi Václavem Klausem a Milošem Zemanem," tvrdil Koudelka a dodal, že Zeman by byl i jeho favoritem.
</TEXT>
</DOC>
<DOC>
<DOCID>LN-20021001015</DOCID>
<DOCNO>LN-20021001015</DOCNO>
<DATE>10/01/02</DATE>
<TITLE>
České vysílání Rádia Svobodná Evropa po 52 letech skončilo
</TITLE>
<TEXT>
Poskytování objektivních zpráv. Takový byl jeden z úkolů, které téměř 52 let plnilo české vysílání Rádia Svobodná Evropa.
PRAHA - První zkušební vysílání české a slovenské redakce Svobodné Evropy se uskutečnilo 4. června 1950. Signál rozšiřovala krátkovlnná vysílačka umístěná v automobilu, který se pohyboval na německé straně státní hranice s Československem. Od té doby byl poslech této rozhlasové stanice pro lidi za železnou oponou posilujícím spojením se světem svobodných informací, s publicistikou a literaturou bez cenzury. Svobodná Evropa měla mezi svými redaktory a spolupracovníky řadu výrazných osobností české žurnalistiky a umělecké publicistiky - od publicistů Ferdinanda Peroutky, Pavla Tigrida, Zdeňka F. Šedivého, Jaroslava Dreslera a Jožky Pejskara přes politickou komentátorku a autorku rodinných vzpomínek na bratry Čapky, Helenu Koželuhovou, prozaika Jana Čepa, herce a režiséra Vaška Šimka, divadelního a filmového komika Járu Kohouta či žurnalistu Jaroslava Pecháčka až po zpěváka, textaře a skladatele Karla Kryla, zpěvačku Yvonne Přenosilovou, žurnalistu Milana Schulze, básníka Ivana Diviše, literárního historika Antonína Měšťana, spisovatele, historika a publicistu Ericha Kulku, literárního historika Antonína Kratochvila, prozaika Josefa Jedličku, politickou komentátorku Lídu Rakušanovou nebo herce Martina Štěpánka a jeho manželku, herečku Jaroslavu Tvrzníkovou. Svobodná Evropa fungovala především v době zadrátovaného Československa a rozděleného kontinentu jako spolehlivý zdroj rychlých a objektivních zpráv. Navzdory silným rušičkám, jimiž chtěl komunistický režim pošetile umlčet hlas svobodného a demokratického světa, vytvořila si RFE se svými posluchači důvěrné pouto. Vedle knih a periodik pašovaných přes československé hranice představoval rozhlasový signál z Mnichova denně obnovovanou vazbu domova s poúnorovým i posrpnovým exilem.
RÁDIO SVOBODNÁ EVROPA
</TEXT>
<HEADING>
ČESKÝ ROZHLAS 6
</HEADING>
<TEXT>
"Volá hlas svobodného Československa, rozhlasová stanice Svobodná Evropa". Tak bylo 1. května 1951 zahájeno pravidelné vysílání z Mnichova. V roce 1994 se stanice přestěhovala do Prahy a na podzim roku 1995 se původní česká redakce Rádia Svobodná Evropa (RFE) připojila k Českému rozhlasu, vznikl tak Čro 6/ Rádio Svobodná Evropa. 30. 9. 2002 z nedostatku financí RFE ukončila vysílání svých pořadů na vlnách Českého rozhlasu. Vysílání na okruhu Čro 6 ale pokračuje.
</TEXT>
<HEADING>
Ferdinand Peroutka * 1895 &dagger; 1978
</HEADING>
<TEXT>
První šéfredaktor československého vysílání stanice RFE (1951 - 1961), psal nedělní politické komentáře, které zprvu sám četl. Většina těchto textů nebyla dosud publikována knižně ani časopisecky.
</TEXT>
<HEADING>
Pavel Tigrid * 1917
</HEADING>
<TEXT>
Novinář, publicista, politik. Za války byl redaktorem českého vysílání BBC, s touto zkušeností pracoval v letech 1951-1952 jako první programový ředitel čs. vysílání RFE.
</TEXT>
<HEADING>
Jožka Pejskar * 1912 &dagger; 1999
</HEADING>
<TEXT>
Novinář, po válce publikoval v národně socialistickém tisku, ve Svobodné Evropě pracoval sedmadvacet let (1951 - 1978) jako komentátor a redaktor (mimo jiné sokolské a dělnické vysílání).
</TEXT>
<HEADING>
Ivan Diviš * 1924 &dagger; 1999
</HEADING>
<TEXT>
Básník, esejista, jeden z nejvýraznějších českých lyriků druhé poloviny 20. století. Patřil k posrpnovým exulantům, ve Svobodné Evropě s věnoval kulturní publicistice.
</TEXT>
<HEADING>
Karel Kryl * 1944 &dagger; 1994
</HEADING>
<TEXT>
Známý písničkář, jehož rozhlasové publikum se rekrutovalo z posluchačů jeho protestsongů. Po návratu z exilu se pokoušel ve změněných podmínkách navázat na svou poetiku z 60. -80. let.
</TEXT>
<HEADING>
Pavel Pecháček * 1940
</HEADING>
<TEXT>
Novinář, redaktor Svobodné Evropy v letech 1968 - 1974 (pořady pro děti, sport), ředitel čs. vysílání RFE 1989 - 1993, v listopadu 1989 reportér demonstrací na Václavském náměstí v Praze.
</TEXT>
<HEADING>
Lída Rakušanová * 1947
</HEADING>
<TEXT>
Populární redaktorka, autorka politických komentářů. V roce 1994 se stala českou laureátkou Ceny Žena Evropy. V letech 1998 až 2000 zasedala v Koordinační radě česko-německého diskusního fóra.
koláž ph
</TEXT>
</DOC>
<DOC>
<DOCID>LN-20021001016</DOCID>
<DOCNO>LN-20021001016</DOCNO>
<DATE>10/01/02</DATE>
<TITLE>
Podle Američanů naše vysílání již není potřebné, tvrdí ředitelka českého vysílání Rádia Svobodná Evropa Olga Kopecká, která se snažila rozhodnutí Kongresu do posledních okamžiků zvrátit.
</TITLE>
<HEADING>
LN: Proč muselo české vysílání Svobodné Evropy skončit?
</HEADING>
<TEXT>
Hlavním důvodem byly teroristické útoky 11. září 2001. My jsme další obětí Usámy bin Ládina a Al Kajdy. Tehdy se totiž Američané rozhodli obnovit vysílání do Afghánistánu a zesílit jej do Iráku, Iránu a dalších zemí v této oblasti. V tu dobu jsme také slyšeli, že když už jsme v NATO a panuje u nás svoboda, není další vysílání nutné.
</TEXT>
<HEADING>
LN: Nebyla možnost toto rozhodnutí změnit?
</HEADING>
<TEXT>
O to jsme se snažili poměrně dlouho. Americké ministerstvo financí dokonce přislíbilo grant na české vysílání, rada guvernérů pro zahraniční vysílání další financování nedávno odmítla. Údajně proto, že Američané potřebují peníze na rozšíření vysílání do jiných zemí v souvislosti s bojem proti terorismu. Pro zachování českého vysílání se přitom prostřednictvím dopisů vyslovila spousta posluchačů. Pomoci se snažily i známé osobnosti například předseda Senátu Pithart, ministr kultury Dostál, kardinál Vlk či někdejší šéfka americké diplomacie Albrightová. Já jsem osobně ve Washingtonu jednala o možném financování, ale rada se rozhodla, že nás mateřská organizace dále nebude financovat.
LN: Co teď budete dělat?
Celá řada z nás odchází. Já mám blízko do důchodu, takže se nyní budu věnovat archivu.
LN: Nabízel vám Český rozhlas možnost jiného uplatnění?
Mně osobně nikoli. Práci budou mít asi pouze ti, kteří byli do stanice přijati v Praze.
</TEXT>
</DOC>
<DOC>
<DOCID>LN-20021001017</DOCID>
<DOCNO>LN-20021001017</DOCNO>
<DATE>10/01/02</DATE>
<TITLE>
O dvě hodiny denně se zkrátí vysílání Českého rozhlasu 6, bývalé české Svobodné Evropy. Změní se i některé pořady.
</TITLE>
<GEOGRAPHY>PRAHA</GEOGRAPHY>
<TEXT>
Posledních šest redaktorů původní mnichovské redakce českého vysílání Rádia Svobodná Evropa (RFE) opouští Český rozhlas. "Jde o lidi, které přes velkou Svobodnou Evropu platil americký Kongres," řekla LN redaktorka českého vysílání RFE Jana Šmídová. Kongresmani rozhodli, že od 30. září s financováním české Svobodné Evropy přestanou. Ode dnešního dne tedy na frekvenci české Svobodné Evropy vysílá okruh Český rozhlas 6. "Jde o politické rozhodnutí. Američané veškerý zájem nyní soustředí na islámské země a boj proti terorismu," vysvětlil redaktor Jan Urban, který s desítkou kmenových a dvacítkou externích redaktorů zůstává na okruhu ČRo 6. Snahou Američanů je zasáhnout vysíláním RFE co nejvíce asijských zemí. Kongres souhlasil s vyčleněním potřebných financí, jejich vydání ale podmínil tím, že rádio jinde ušetří. "Pro nás to znamená největší problém v tom, že klíčové pořady budeme připravovat v menším počtu lidí," říká Urban. "Musíme omezit spolupráci s některými externisty ze zahraničí, takže asi začneme využívat některých zpravodajů a spolupracovníků ostatních okruhů ČRo." Podle Šmídové v redakci zůstávají dvě třetiny původních redaktorů, o spolupráci s dalšími externisty vede rozhlas jednání. "Budeme usilovat o spolupráci s nezávislými rádii v Polsku a Maďarsku," dodala. Veškeré výdaje na provoz stanice pokryje ČRo. "Ono to tak v podstatě bylo iv minulosti. Rozhlas platil udržování vysílacích frekvencí, náklady spojené s provozem budovy i samotného rádia," tvrdí Šmídová.
</TEXT>
<HEADING>
Radní mají pochyby
</HEADING>
<TEXT>
Rada Českého rozhlasu sice vzala na vědomí projekt na zajištění vysílání šestého okruhu ČRo, o potřebnosti takové stanice ale pochybuje. Radní si proto nechali vypracovat analýzu, zda provozování ČRo 6 odpovídá požadavkům zákona o Českém rozhlasu. "Myslím si, že požadavek na rozhlasovou stanici zaměřenou na analýzy a komentáře tu je. Budeme se snažit, abychom dále vysílali," tvrdil Urban. Odpojení od americké Svobodné Evropy povede ke zkrácení vysílání o dvě hodiny denně. Ve všední dny bude ČRo 6 vysílat od 7 do 21 hodin, o víkendech od 9 do 21 hodin. Místo hlavní publicistické relace Události a názory, kterou dodávala RFE/RL, stanice nasadí padesátiminutové Názory a argumenty. "Nový" okruh ČRo si zachová diskusní pořad Studio Stop i zpravodajskou relaci Hlas Ameriky.
Kdo odchází
* Olga Kopecká * Jan Jůn * Martin Štěpánek * Martin Binar * Yvonne Přenosilová * Jakub Langer
</TEXT>
</DOC>
<DOC>
<DOCID>LN-20021001018</DOCID>
<DOCNO>LN-20021001018</DOCNO>
<DATE>10/01/02</DATE>
<GEOGRAPHY>PRAHA</GEOGRAPHY>
<TEXT>
Ani po roce nekonečných debat se nepodařilo vyřešit otázku přestěhování Rádia Svobodná Evropa z centra Prahy. Tato stanice vysílá zPrahy ve třech desítkách jazyků. Mluvčí rádia Soňa Winterová uvedla, že vláda v lednu nabídla rádiu deset objektů, z nichž ale kromě jediného byly všechny mimo území metropole. Navíc prý nebyly vhodné pro působení rozhlasu. "Začali jsme hledat ve spolupráci s realitní kanceláří. Ta ještě v průběhu léta vypracovala seznam možných lokalit. Hovořilo se například i o Karlíně. Po povodních tato varianta pochopitelně padla," řekla Winterová s tím, že prioritní bylo sehnat náhradní bydlení pro "vyplavené" zaměstnance. O novém sídle RFE vedení stanice s vládou jedná i nadále. "Konečné řešení zatím nepadlo, i když se po volbách změnil přístup kabinetu," dodala Winterová. O stěhování RFE jednal v září s americkými senátory prezident Havel. Senátoři vyjádřili znepokojení nad tím, že by rádio mohlo opustit ČR. Havla zároveň zneklidňuje, že se nedaří najít vhodný objekt. RFE se přestěhovala na pozvání české vlády do Prahy před sedmi lety z Mnichova. Stanice platí státu symbolické nájemné ve výši jedné koruny, na údržbu budovy ale RFE vynakládá miliony korun.
</TEXT>
</DOC>
<DOC>
<DOCID>LN-20021001019</DOCID>
<DOCNO>LN-20021001019</DOCNO>
<DATE>10/01/02</DATE>
<GEOGRAPHY>PRAHA</GEOGRAPHY>
<TEXT>
Víc než deset let se táhne vyšetřování připravovaného výbuchu v sídle Rádia Svobodná Evropa v Mnichově. V případu je policií stíhán bývalý československý rozvědčík Pavel Minařík, který v polovině 70. let pracoval jako tajný agent právě v Rádiu Svobodná Evropa. Podle obvinění měl na přípravě bombového útoku usilovně pracovat. Ukončení případu vázne na posudku, jímž se musí stanovit výše škody, kterou mohla exploze napáchat. "Dostali jsme již potřebné materiály z Německa. Nyní se vyhodnocují," řekl včera LN náměstek ředitele Úřadu dokumentace a vyšetřování zločinů komunismu (ÚDV) Pavel Bret. "Až bude vypracován posudek, podáme státnímu zastupitelství návrh Minaříka obžalovat," dodal. Minařík je stíhán za trestný čin obecného ohrožení, za který mu hrozí odnětí svobody v délce tří až osmi let. Skutku se měl podle obvinění dopustit tím, že plánoval a připravoval výbuch v sídle rádia, kterým chtěl tento vysílač vyřadit z provozu. Nejméně tři návrhy na uskutečnění této akce s krycím názvem Panel zaslal podle obvinění své pražské centrále. Již v roce 1993 byl Minařík odsouzen za přípravu výbuchu k čtyřletému vězení. O rok později byl rozsudek zrušen a případ vrácen k došetření. Státní zastupitelství v prosinci 1994 stíhání Minaříka dokonce zastavilo. Verdikt zvrátil tehdejší ministr spravedlnosti Jiří Novák, který podal stížnost pro porušení zákona, na jejímž základě se případ v roce 1996 vrátil Úřadu dokumentace a vyšetřování zločinů komunismu.
</TEXT>
</DOC>
<DOC>
<DOCID>LN-20021001020</DOCID>
<DOCNO>LN-20021001020</DOCNO>
<DATE>10/01/02</DATE>
<TITLE>
Ambasador doplatil na to, že je spojován s kauzou Karla Srby, obviněného z korupce a přípravy vraždy
</TITLE>
<TEXT>
Odchod Miroslava Andra z postu velvyslance v Kazachstánu si podle prezidentova mluvčího přál vládní kabinet.
PRAHA - Prezident Václav Havel včera odvolal českého velvyslance v Kazachstánu Miroslava Andra. Andr tak doplatil na fakt, že se o něm hovoří jako o agentu tajné služby, kterému diplomatickou funkci zajistil bývalý generální sekretář ministerstva zahraničí Karel Srba. Srba, jenž pravděpodobně pro vojenskou rozvědku také pracoval, je nyní ve vazbě a čelí obvinění z korupce a organizování nájemné vraždy novinářky Sabiny Slonkové. O důvodech, proč Andr coby velvyslanec končí, se ministerstvo nechtělo šířit. "Ty důvody jsou důvěrné. Pan Andr tímto také ruší svůj pracovní poměr na ministerstvu, protože byl přijat pouze na dobu vyslání," sděloval mluvčí resortu Karel Borůvka. Podle prezidentova mluvčího Ladislava Špačka si Androvo odvolání přál kabinet. "Prezident odvolal velvyslance Andra na návrh vlády," prohlašoval Špaček. To, že Andr bude odvolán, se už delší čas očekávalo, právě kvůli jeho spojení s kauzou Srba. Sám Andr se však ještě před včerejším polednem pro ČTK vyjadřoval, že oficiálně o svém odvolání neví a že je přesvědčen o tom, že svou diplomatickou misi zvládal dobře. "Žádný důvod odvolání nevidím, proto se samozřejmě budu pana premiéra ptát, co jej k tomuto kroku vedlo," plánoval poté. Před nástupem do diplomacie pracoval Miroslav Andr pro ministerstvo obrany, ale už v minulosti několikrát popřel, že by s vojenskou zpravodajskou službou spolupracoval. Nový šéf vojenské rozvědky Josef Prokš se před časem vyjadřoval v poněkud odlišném smyslu: tvrdil jen, že Andr pro rozvědku nijak nepracoval poslední tři roky. To, že v minulosti se Andr s tajnými službami zapletl, by mohla dokazovat i zpráva rozvědky z června 1999, popisující činnost agenta Salimy, tedy Karla Srby. "Poslední schůzku se Salimou provedl řídicí orgán 1045 dne 22. ledna 1999, kdy hlavním úkolem bylo řešení konkrétních kroků při legalizaci orgánu 1045 pro možný výjezd do nástupnického státu SSSR ve funkci chargé d'affaires," vypovídá dokument, který před časem citovaly Hospodářské noviny. Zmíněným "řídicím důstojníkem 1045" byl podle HN právě Andr. O Srbových vazbách na kazašský zastupitelský úřad v minulosti informovala tamní soukromá televize KTK. Česká ambasáda v Kazachstánu vzápětí zaslala kazašskému ministerstvu zahraničí nótu, v níž se od tvrzení KTK distancovala. Zprávy kazašské televize popřelo i české ministerstvo zahraničí.
</TEXT>
<HEADING>
Co je kauza Karel Srba
</HEADING>
<TEXT>
Bývalého sekretáře ministerstva zahraničí Karla Srbu zatkla policie 19. července. Byl vzat do vazby a obviněn z přípravy nájemné vraždy redaktorky MF Dnes Sabiny Slonkové. Vraždu měl provést recidivista Karel Rziepel, ten však akci vyzradil policii. K vraždě ho údajně na žádost podnikatelky Evy Tomšovicové najali podnikatelé Michal Novotný a Petr Volf. Právě Tomšovicová označila Srbu za iniciátora celé akce. Všechny tři podnikatele policie rovněž vzala do vazby a obvinila je z přípravy vraždy, později i z nedovoleného ozbrojování. Prezident Havel o několik dní později nepřímo vyzval exministra zahraničí a předsedu Valného shromáždění OSN Jana Kavana k rezignaci. 25. července odstoupil šéf Vojenské zpravodajské služby Andor Šándor. Podle médií údajně proto, že rozvědka neukončila se Srbou spolupráci. Konečně 9. srpna byl Srba obviněn z korupce kvůli podezření, že bral úplatky za zprostředkování zakázek pro ministerstvo zahraničí.
Bývalého sekretáře ministerstva zahraničí Karla Srbu zatkla policie 19. července. Byl vzat do vazby a obviněn z přípravy nájemné vraždy redaktorky MF Dnes Sabiny Slonkové. Vraždu měl provést recidivista Karel Rziepel, ten však akci vyzradil policii. K vraždě ho údajně na žádost podnikatelky Evy Tomšovicové najali podnikatelé Michal Novotný a Petr Volf. Právě Tomšovicová označila Srbu za iniciátora celé akce. Všechny tři podnikatele policie rovněž vzala do vazby a obvinila je z přípravy vraždy, později i z nedovoleného ozbrojování. Prezident Havel o několik dní později nepřímo vyzval exministra zahraničí a předsedu Valného shromáždění OSN Jana Kavana k rezignaci. 25. července odstoupil šéf Vojenské zpravodajské služby Andor Šándor. Podle médií údajně proto, že rozvědka neukončila se Srbou spolupráci. Konečně 9. srpna byl Srba obviněn z korupce kvůli podezření, že bral úplatky za zprostředkování zakázek pro ministerstvo zahraničí.
</TEXT>
</DOC>
<DOC>
<DOCID>LN-20021001021</DOCID>
<DOCNO>LN-20021001021</DOCNO>
<DATE>10/01/02</DATE>
<TEXT>
ČESKÉ BUDĚJOVICE - Počet lidí nakažených po záplavách leptospirózou se v jižních Čechách zastavil na čísle osm, není ale vyloučeno, že onemocnění by se mohlo potvrdit u některých z devíti podezření. "Nelze to říci určitě, příznaky u některých pacientů tomu ale nasvědčují," řekla včera vedoucí epidemiologického oddělení Krajské hygienické stanice v Českých Budějovicích Iva Šípová. Hygienici čekají na výsledky laboratorních testů, zda se podezření potvrdí. Nová onemocnění by podle odborníků přibývat neměla, protože nejdelší inkubační doba nemoci od záplav uplynula.
</TEXT>
</DOC>
<DOC>
<DOCID>LN-20021001022</DOCID>
<DOCNO>LN-20021001022</DOCNO>
<DATE>10/01/02</DATE>
<GEOGRAPHY>PRAHA</GEOGRAPHY>
<TEXT>
Dnes uplyne pět let od chvíle, kdy vyhláška omezila nejvyšší povolenou rychlost v obci ze 60 na 50 kilometrů. Oslovení odborníci se shodli na tom, že se to vyplatilo. Někteří řidiči sice zákaz nedodržují, mrtvých na silnicích v obci však přesto ubývá. Josef Tesařík z ředitelství dopravní služby policejního prezidia uvedl, že "padesátku" už zavedla většina evropských států. Přes některé výkyvy lze podle něj konstatovat, že také v České republice přinesla tato změna očekávaný výsledek. Například v roce 1998 zemřelo při nehodách v obci 557 lidí, loni jich bylo 526, uvedl Tesařík.
</TEXT>
</DOC>
<DOC>
<DOCID>LN-20021001023</DOCID>
<DOCNO>LN-20021001023</DOCNO>
<DATE>10/01/02</DATE>
<GEOGRAPHY>BRUSEL</GEOGRAPHY>
<TEXT>
Ministři zahraničí "patnáctky" se včera dohodli, že čerpat ze vznikajícího Fondu solidarity EU bude možné jen tehdy, pokud škody způsobené pohromou v dané zemi překročí tři miliardy eur (90 miliard korun) nebo 0,6 procenta hrubého domácího produktu. Zvýšili tedy parametry navržené Evropskou komisí, která si přála, aby EU pomáhala zemím, jež utrpěly škody za miliardu eur nebo 0,5 procenta HDP. Česká republika nový práh po letošních povodních hravě překoná, Slovensko to nemá jisté. Podle diplomatů souhlasí vlády "patnáctky" s tím, aby pro letošní rok byla do fondu z rozpočtu EU převedena "nejvýše miliarda" nevyčerpaných peněz. Jsou srozuměny s tím, že z fondu budou čerpat členské i kandidátské země.
</TEXT>
</DOC>
<DOC>
<DOCID>LN-20021001024</DOCID>
<DOCNO>LN-20021001024</DOCNO>
<DATE>10/01/02</DATE>
<TEXT>
LN uvedly ve svém pondělním vydání na straně 2 v článku "Železný do Senátu: Jdu do všeho naplno", že Vladimír Železný se pohyboval minulý pátek v centru Znojma. Tento údaj byl mylný. Železný se tam totiž pohyboval minulý čtvrtek a právě čtvrteční dění ve Znojmě reportáž popisovala. Chyba vznikla při redakčním zpracovávání textu. Vladimíru Železnému i čtenářům se omlouváme.
</TEXT>
</DOC>
<DOC>
<DOCID>LN-20021001025</DOCID>
<DOCNO>LN-20021001025</DOCNO>
<DATE>10/01/02</DATE>
<TITLE>
ČESKÉ BUDĚJOVICE/PRAHA - Takřka dva měsíce po katastrofálních povodních, které zasáhly Čechy, začínají vznikat spory o to, kdo a jak by měl rozhodnout o obnově poničené krajiny a zejména o nových protipovodňových opatřeních. Různá ministerstva chystají své vlastní plány obnovy území v takzvaném centrálním měřítku. Někteří krajští radní se ale domnívají, že by rozhodování o projektech, připravovaných jako obrana proti další velké vodě, mělo zůstat především v kompetenci krajů. Řada postižených obcí navíc začala bez ohledu na ministerské a vládní plány s budováním protipovodňových opatření takzvaně na vlastní pěst.
</TITLE>
<HEADING>
Úpravy jednoho místa mohou poškodit jiné
</HEADING>
<TEXT>
"My jsme zodpovědní za tohle město a nemůžeme proto čekat, až nám ministerští úředníci někdy poradí, jak máme při protipovodňových opatřeních postupovat," řekl LN starosta Strakonic Pavel Vondrys. Radnice podle něj začala s úpravami krajiny a města prakticky okamžitě poté, co velká voda opadla. "Ve spolupráci s Povodím Vltavy jsme vytipovali nejohroženější lokality a začínáme s jejich úpravou tak, aby příští povodeň nezpůsobila takové škody," uvedl Vondrys. Podobně postupují i další obce a města v republice. Když už radní zajišťují opravy rozbořených břehů, silnic a chodníků, snaží se v mnoha případech zároveň například zvýšit hráze a vůbec využít zkušeností z nedávných záplav. Ministerstvo pro místní rozvoj ale radnicím doporučuje, aby s budováním klasických protipovodňových opatření ještě počkaly. Na základě návrhu ministerstva bude totiž vláda ještě schvalovat takzvanou koncepci obnovy území, která by měla centrálně naplánovat protipovodňové úpravy v celých Čechách. "Náš návrh by mohl být dokončen v řádu týdnů. Budeme proto rádi, když se města spíše zaměří na obnovu komunikací a mostů a nebudou se zatím pouštět do nějakých detailních opatření proti velké vodě," řekl LN ministr pro místní rozvoj Pavel Němec. Centralizace protipovodňových plánů má podle něj zajistit, aby stavební úpravy na jednom místě řeky nezpůsobily ještě větší problémy jiným obcím. Analýzu nedávných povodní navíc připravuje i ministerstvo životního prostředí. Také tato analýza, která má stát 80 milionů korun, by měla mimo jiné specifikovat příčiny záplav a navrhnout protipovodňové projekty. Výsledky analýzy ale budou známy nejdříve za rok a takovou dobu nechtějí mnozí starostové obcí čekat. "Samozřejmě existuje nebezpečí, že některé město může v předstihu realizovat protipovodňové opatření, které bude v rozporu s touto analýzou. My se ale samozřejmě budeme snažit o to, aby se samospráva v regionech mohla se svými připomínkami a zkušenostmi na analýze podílet," řekla LN mluvčí ministerstva životního prostředí Karolína Šůlová.
"My jsme zodpovědní za tohle město a nemůžeme proto čekat, až nám ministerští úředníci někdy poradí, jak máme při protipovodňových opatřeních postupovat," řekl LN starosta Strakonic Pavel Vondrys. Radnice podle něj začala s úpravami krajiny a města prakticky okamžitě poté, co velká voda opadla. "Ve spolupráci s Povodím Vltavy jsme vytipovali nejohroženější lokality a začínáme s jejich úpravou tak, aby příští povodeň nezpůsobila takové škody," uvedl Vondrys. Podobně postupují i další obce a města v republice. Když už radní zajišťují opravy rozbořených břehů, silnic a chodníků, snaží se v mnoha případech zároveň například zvýšit hráze a vůbec využít zkušeností z nedávných záplav. Ministerstvo pro místní rozvoj ale radnicím doporučuje, aby s budováním klasických protipovodňových opatření ještě počkaly. Na základě návrhu ministerstva bude totiž vláda ještě schvalovat takzvanou koncepci obnovy území, která by měla centrálně naplánovat protipovodňové úpravy v celých Čechách. "Náš návrh by mohl být dokončen v řádu týdnů. Budeme proto rádi, když se města spíše zaměří na obnovu komunikací a mostů a nebudou se zatím pouštět do nějakých detailních opatření proti velké vodě," řekl LN ministr pro místní rozvoj Pavel Němec. Centralizace protipovodňových plánů má podle něj zajistit, aby stavební úpravy na jednom místě řeky nezpůsobily ještě větší problémy jiným obcím. Analýzu nedávných povodní navíc připravuje i ministerstvo životního prostředí. Také tato analýza, která má stát 80 milionů korun, by měla mimo jiné specifikovat příčiny záplav a navrhnout protipovodňové projekty. Výsledky analýzy ale budou známy nejdříve za rok a takovou dobu nechtějí mnozí starostové obcí čekat. "Samozřejmě existuje nebezpečí, že některé město může v předstihu realizovat protipovodňové opatření, které bude v rozporu s touto analýzou. My se ale samozřejmě budeme snažit o to, aby se samospráva v regionech mohla se svými připomínkami a zkušenostmi na analýze podílet," řekla LN mluvčí ministerstva životního prostředí Karolína Šůlová.
</TEXT>
</DOC>
<DOC>
<DOCID>LN-20021001026</DOCID>
<DOCNO>LN-20021001026</DOCNO>
<DATE>10/01/02</DATE>
<TEXT>
Ve velkém sále Kongresového centra v Praze proběhl včera večer galakoncert Umělci proti vodě. Benefičního koncertu se zúčastnil i italský zpěvák Drupi (na snímku). Výtěžek koncertu jde na konto Člověk v tísni a na konto Státního fondu kultury.
</TEXT>
</DOC>
<DOC>
<DOCID>LN-20021001027</DOCID>
<DOCNO>LN-20021001027</DOCNO>
<DATE>10/01/02</DATE>
<GEOGRAPHY>PRAHA</GEOGRAPHY>
<TEXT>
Pražská hromadná doprava zažila včera odpoledne v centru města kolaps. Tramvaje se nemohly hnout, na Národní třídě, ve Spálené a na Karlově náměstí totiž stály na kolejích kolony aut, a jízdu tramvajím tak zcela znemožnily. Navíc kvůli hromadění tramvají vypadával proud, řekl předseda Federace řidičů tramvají Antonín Dub. Sám prý na trase, kterou jako řidič tramvaje jezdí, ztratil minimálně deset minut. Problémy rovněž nastaly i v okolí náměstí I. P. Pavlova, přes magistrálu prý tramvaje nemohly skrze nejedoucí kolony aut projet. "Uprostřed magistrály davy lidí čekají na autobusy, ty také nejezdí," komentoval odpoledne situaci Dub. Tramvaje měly problémy rovněž na Újezdě, podle odborového předáka stály v kolonách až na most Legií. Dub rovněž zdůraznil, že i včera se stalo více nehod tramvají, než je obvyklé. Mluvčí dopravního podniku Michaela Kuchařová řekla, že tramvajové spoje jezdily bez posil. Posily nejsou dost dobře možné, uvedla. Přetížené byly i tramvajové linky X-A a X - B, které nahrazují nefunkční metro, zejména v úseku Dejvická Náměstí Míru na lince X-A a v úseku Smíchovské nádraží - Václavské náměstí na lince X-B. V těchto místech byl někdy problém cestující na zastávkách vůbec pobrat, uvedl Dub.
</TEXT>
</DOC>
<DOC>
<DOCID>LN-20021001028</DOCID>
<DOCNO>LN-20021001028</DOCNO>
<DATE>10/01/02</DATE>
<GEOGRAPHY>PRAHA</GEOGRAPHY>
<TEXT>
Údaje o svých vedlejších příjmech odevzdalo na výzvu Martina Bursíka (KDU-ČSL) 23 z 55 pražských zastupitelů. Jejich počet ho příjemně překvapil. "Metoda osobního dopisu se osvědčila," řekl včera. Připomněl, že při hlasování v zastupitelstvu s takovou iniciativou nikdy neuspěl. Dotazníky odevzdali zástupci všech politických stran. "Pokládám za významné pokusit se před novým volebním obdobím vytvořit prostředí pro to, aby nové zastupitelstvo nevstupovalo do vyjetých kolejí střetu zájmů," vysvětlil smysl aktivity Bursík. Správou městských podílů ve firmách by se podle něj měl zabývat samostatný odbor. Dotazníky odevzdalo z opozičních stran všech pět zastupitelů KDU-ČSL, většina členů klubu Evropských demokratů a polovina zastupitelů US-DEU a tři z osmi zástupců KSČM. Z ODS to byli tři zastupitelé z 18, z ČSSD čtyři z deseti. Jsou mezi nimi čtyři členové rady: Zdeněk Kovářík (ODS), Jiří Paroubek, Miloš Máša a Jan Tomčík (všichni ČSSD). Někteří zastupitelé považují Bursíkovu výzvu za populistickou. Primátorův náměstek Otto Kechner (ČSSD) v otevřeném dopise uvedl, že jde o populistickou hru nahlížení do kapes druhých lidí.
</TEXT>
</DOC>
<DOC>
<DOCID>LN-20021001029</DOCID>
<DOCNO>LN-20021001029</DOCNO>
<DATE>10/01/02</DATE>
<GEOGRAPHY>PRAHA</GEOGRAPHY>
<TEXT>
Zřejmě na začátku příštího týdne se bude moci stovka vysokoškoláků nastěhovat na kolej v Praze Podolí. Do 7. října zde totiž ještě budou bydlet lidé, kteří museli být evakuováni z Karlína kvůli povodním a do svých vyplavených bytů se zatím nemohou vrátit, řekl rektor Českého vysokého učení technického Jiří Witzany. Minulý týden se sem přesunuli z kolejí na Strahově, protože pro ně městská část neměla náhradní ubytování. Studenti mohli využít náhradní ubytování v hotelu Krystal nebo ubytovně v Kladně. Za bydlení zaplatí deset korun za den. Ti, kteří budou v Kladně, dostanou zvláštní rektorské stipendium, které by mělo být zhruba 250 korun týdně, podotkl Witzany.
</TEXT>
</DOC>
<DOC>
<DOCID>LN-20021001030</DOCID>
<DOCNO>LN-20021001030</DOCNO>
<DATE>10/01/02</DATE>
<GEOGRAPHY>KLADNO</GEOGRAPHY>
<TEXT>
Těžké popáleniny na čtyřech procentech těla utrpěla v kladenské nemocnici pacientka, pod níž se 19. září při operaci kýly vzňaly páry z dezinfekce. Lékaři oheň ihned uhasili a od chirurgického zákroku upustili. Ženu poté probudili z narkózy a převezli ji do nemocnice v Praze na Královských Vinohradech, řekl mluvčí kladenské nemocnice Petr Sirotek. Dvaatřicetiletá žena podle něj utrpěla popáleniny třetího stupně na hýždích. "Co bylo příčinou vznícení dezinfekčních par, stále šetříme. Při operaci se používá přístroj na zástavu krvácení. Příčinou zažehnutí ale mohly být i vyhřívací destičky, které jsou pod operovaným," vysvětlil. Přístroj i destičky podle něj lékaři hned vyměnili. Sirotek popřel, že kladenští lékaři se o pacientku více nezajímali. "My jsme se ženou mluvili hned po události, lidé po narkóze ale nejsou jistou dobu schopni plně vnímat. Od prvního dne jsme byli i v kontaktu s rodinou, následující týden jsme ženu osobně navštívili," řekl. Sirotek potvrdil, že nemocnice je připravena ženu odškodnit. "Snažíme se jí vyjít vstříc, jak nejvíc to půjde. Jsme si vědomi toho, že přišla na plánovanou operaci a počítala s tím, že bude za pár dní v pořádku," konstatoval. Případy, kdy se od operační techniky vznítí dezinfekční páry, nejsou podle mluvčího úplně výjimečné. "I když šlo o selhání techniky, a ne lékařů, přesto se k celé věci stavíme čelem a odpovědnosti se nezříkáme," dodal.
</TEXT>
</DOC>
<DOC>
<DOCID>LN-20021001031</DOCID>
<DOCNO>LN-20021001031</DOCNO>
<DATE>10/01/02</DATE>
<TEXT>
MLADÁ BOLESLAV - Stav nebezpečí o půlnoci skončil ve 24 obcích na Mělnicku. Okresní úřad ale požádal vládu o prodloužení tohoto opatření až do 31. října, protože postižené obce upozornily na řadu problémů souvisejících s povodněmi, řekl přednosta okresního úřadu Miroslav Neumann. Vláda se však sejde až ve středu. Podle tiskové mluvčí ministerstva vnitra Gabriely Bártíkové to znamená, že během dnešního dne nebude na Mělnicku stav nebezpečí platit. "Po dobu jednoho dne nebude moci přednosta okresního úřadu vykonávat pravomoci, které vyplývají ze stavu nebezpečí," uvedla Bártíková. V praxi to například znamená, že do likvidace škod nebude moci být dnes zapojena armáda. Také Ústecký kraj měl podle hejtmana Jiřího Šulce (ODS) požádat vládu o prodloužení stavu nebezpečí, který skončil o půlnoci na Litoměřicku a na Děčínsku. "Podle mě budeme nyní problematicky dostávat peníze od státu na odstranění havarijního stavu. Nyní si to budou muset platit starostové sami," řekl Šulc. Uvedl, že o prodloužení stavu nebezpečí by vládu musel požádat on. Okresy ani obce ho o to ale podle něj nepožádaly. Dodal, že nejméně o měsíc měl být prodloužen stav nebezpečí v Terezíně. Šulc uvedl, že případné prodloužení stavu nebezpečí na některých místech v kraji by ulehčilo odstraňování povodňových škod. Prodloužit stav nebezpečí ale chce starosta Mlékojed na Litoměřicku Vladimír Kopřiva. Obec by podle něj měla být uzavřena pro nákladní vozy. "Hrozí zřícení dalších domů," řekl.
</TEXT>
</DOC>
<DOC>
<DOCID>LN-20021001032</DOCID>
<DOCNO>LN-20021001032</DOCNO>
<DATE>10/01/02</DATE>
<TITLE>
PRAHA - Hospodaření státem zřizovaných fakultních nemocnic a dalších ústavů bude ministerstvo zdravotnictví minimálně jednou ročně kontrolovat vlastním auditem. Ministryně zdravotnictví Marie Součková je hodlá vyhlašovat jednotně vždy k určitému datu. "Ministerstvo až dosud podobné audity neprovádělo. Považuji je za velmi důležité," řekla Součková. "Preferovala bych, kdyby musel být splněn vždy k určitému datu tak, aby mohl být přijat výsledek hospodaření za minulé období." V praxi by to znamenalo, že každá instituce řízená ministerstvem by musela kontrolou hospodaření projít vždy do poloviny následujícího roku. Vyhlášení pravidelných auditů je jedním z důsledků zjištění Nejvyššího kontrolního úřadu. Jeho inspektoři při prověrkách hospodaření fakultních nemocnic našli závažné chyby v nakládání s investičními dotacemi od státu. Měla tak vzniknout ztráta ve výši 1,3 miliardy korun. Pochybilo i ministerstvo, které nemocnice špatně kontrolovalo. Nesprávně nakládat s investicemi měli v pražských nemocnicích Na Bulovce a Všeobecné fakultní a ve fakultních nemocnicích v Hradci Králové, Olomouci a U sv. Anny v Brně.
</TITLE>
<HEADING>
Kontroly přitvrdí
</HEADING>
<TEXT>
Podle Součkové ale nelze z chyb vinit jejího předchůdce Bohumila Fišera. "Zpráva NKÚ zachycuje období do roku 2000, tedy dobu, kdy pan ministr Fišer teprve nastupoval do funkce. Po jeho nástupu, pokud je mi známo, byl odbor kontroly ministerstva posílen a byla v něm zřízena další dvě oddělení pro Čechy a Moravu," uvedla. Ministryně však připustila, že sama hodlá kontroly nemocnic ještě přitvrdit. "Poté, co jsem si zjistila negativní čísla hospodaření u některých nemocnic, požaduji od nich pravidelně zprávu o stavu cash flow. Pokud zjistíme propad, který neodpovídá průměru za dané období, okamžitě dopisem ředitele upozorníme a požadujeme znát cestu nápravy," prohlásila. Ministerstvo už také má vypracovaný seznam nemocnic, jejichž hospodaření hodlá ještě letos prověřit vlastními silami. "Kontrolní proces bude obnoven i ve Fakultní nemocnici Na Bulovce. Přerušen byl právě z důvodu kontroly NKÚ," oznámila Součková. Na ředitele Bulovky Jaroslava Štrofa mezitím bylo kvůli údajným manažerským chybám podáno trestní oznámení policii.
Podle Součkové ale nelze z chyb vinit jejího předchůdce Bohumila Fišera. "Zpráva NKÚ zachycuje období do roku 2000, tedy dobu, kdy pan ministr Fišer teprve nastupoval do funkce. Po jeho nástupu, pokud je mi známo, byl odbor kontroly ministerstva posílen a byla v něm zřízena další dvě oddělení pro Čechy a Moravu," uvedla. Ministryně však připustila, že sama hodlá kontroly nemocnic ještě přitvrdit. "Poté, co jsem si zjistila negativní čísla hospodaření u některých nemocnic, požaduji od nich pravidelně zprávu o stavu cash flow. Pokud zjistíme propad, který neodpovídá průměru za dané období, okamžitě dopisem ředitele upozorníme a požadujeme znát cestu nápravy," prohlásila. Ministerstvo už také má vypracovaný seznam nemocnic, jejichž hospodaření hodlá ještě letos prověřit vlastními silami. "Kontrolní proces bude obnoven i ve Fakultní nemocnici Na Bulovce. Přerušen byl právě z důvodu kontroly NKÚ," oznámila Součková. Na ředitele Bulovky Jaroslava Štrofa mezitím bylo kvůli údajným manažerským chybám podáno trestní oznámení policii.
</TEXT>
</DOC>
<DOC>
<DOCID>LN-20021001033</DOCID>
<DOCNO>LN-20021001033</DOCNO>
<DATE>10/01/02</DATE>
<TITLE>
brání se útokům proti novele hygienické vyhlášky ministryně Marie Součková
</TITLE>
<TEXT>
Na špatné hospodaření okresních úřadů se svěřenými nemocnicemi zřejmě doplatí kraje. Ministryně zdravotnictví Marie Součková jim totiž vzkazuje: s oddlužením nepočítejte.
LN: Koncem roku čeká zdravotnictví poměrně zásadní změna. Značná část nemocnic přejde z okresních úřadů, tedy státní správy, pod krajské samosprávy. Slíbila jste k tomu vypracovat metodické pokyny. Už existují?
Já jsem slíbila nejen metodické pokyny, ale i to, že ještě před tím bude ustavena zvláštní komise. Ta už pracuje a 18. září měla první výjezd do Jihočeského kraje. Je vedena prvním náměstkem Rostislavem Čevelou a jsou v ní také zástupci odboru tvorby sítě, finančního a investičního odboru. Komise jedná nejen se zástupci krajské samosprávy a státní správy, ale i se zástupci zdravotnických zařízení. Diskutuje o optimalizaci sítě, o potřebě lůžek následné péče, rehabilitační péče, o tvorbě hospicové a stacionární sítě. Tím zoptimalizujeme počet lůžek v daném regionu s ohledem na počet obyvatel, ale i s ohledem na věkovou strukturu, nemocnost či dostupnost péče v regionu.
LN: Stihnete to připravit do konce roku?
Samozřejmě, protože to už je v podstatě připraveno a teď se realizuje otázka konkrétních dohod.
LN: Slíbila jste také, že nemocnicím, které mají přejít pod kraje a jsou zadlužené, stát pomůže s oddlužením.
Já jsem neslíbila ani částečné oddlužení. Nikdy toto nepadlo.
</TEXT>
<HEADING>
LN: Našel jsem to v přehledu tisku...
</HEADING>
<TEXT>
To ani nevím, kdo by mi to dal do úst, protože otázka oddlužení není na programu dne. Spíš budeme hledat eventuální systém, jak pomoci zachovat dostupnost dané péče u nemocnic, které se do tísně dostaly například dodavatelsky nebo nemají úhrady od zdravotních pojišťoven a podobně. Ale nikoli, pokud se do dluhů dostaly z důvodu nepřiměřených mzdových nákladů jako třeba v případě nemocnice v Plané u Mariánských Lázní.
LN: To ale znamená, že se stát zbaví zodpovědnosti za to, jak předtím prostřednictvím okresních úřadů špatně hospodařil.
Já bych řekla jednu věc: okresní nemocnice mají zřizovatele a zřizovatelé mají ze zákona povinnost kontrolovat jimi řízené zařízení. A právě Planá je důsledkem toho, že ji pan přednosta důsledně nekontroloval.
LN: Jistě. Ale za špatnou práci tohoto státního úředníka by měl nyní zaplatit kraj, když bude muset uhradit vzniklý dluh...
To je otázka, jak se k tomu daný kraj postaví. Nicméně já budu hledat spíše systémové řešení. Oddlužit nemocnice, které neúměrně zvyšovaly mzdové náklady pro skupiny lékařského povolání, by bylo nespravedlivé vůči těm, kteří byli schopni se určitou dobu uskromnit, šetřili mzdové fondy a nechovali se podle hesla: po nás potopa, však on to za nás někdo uhradí. Ale já se domnívám, že krajům přejde v resortu zdravotnictví spousta majetku. Nepřejdou jim jen dluhy. Pokud si vezmete, že daná nemocnice bude mít dluh třeba 100 milionů, ale majetek se na kraj převádí v hodnotě miliard, myslím, že jsou to částky zanedbatelné.
LN: Minulý týden jste jednala s lékaři o jejich požadavcích na zvýšení platů. Pro příští rok nedostanou více než jiní státní zaměstnanci, nicméně slíbila jste jim do budoucna výrazný růst oproti ostatním.
Ne, vy mi pořád dáváte do úst úplně jiná slova, která jsem neřekla. Neřekla jsem, že budou výrazně růst.
</TEXT>
<HEADING>
LN: Řekla jste významně.
</HEADING>
<TEXT>
Řekla jsem, že budou růst postupným charakterem, ale že to vidím v horizontu nejméně dvou čtyřletých období. Myslíte si, že když se jim teď zvednou platy o sedm procent, že je to málo? Já vám musím říci, že sedm procent u lékaře znamená minimálně o tisíc korun více než u pedagoga.
LN: Mně se to zdá přiměřené, ale lékařům se to zdá málo.
No jo no, to víte. Taky kdo by byl spokojen.
LN: Neobáváte se toho, že na vás lékařská lobby vyrukuje co nevidět s nějakým nátlakem?
Lobbisty nevyloučíte nikdy a nikde. Mne překvapuje jedna věc: že tu máme tolik zástupců v rámci jedné cílové profesní skupiny. Všichni tři zástupci na jednání byli a pouze Lékařský odborový klub měl problémy s tím, že je to sedm procent. Protože si dali za cíl, že to bude čtrnáct. Cíle mohou mít, ale je otázkou, zda jich dosáhnou. Nikdy si nestanovuji cíle, které jsou nereálné. Pokud by nebyly povodně a byly by šestnáctitřídní platové systémy, můžeme hovořit o tom, že by to reálné bylo.
LN: Je o vás známo, že ráda jíte. Máte také ráda koblihy?
Koblihy, tak to jste se zrovna netrefil. To já nemusím mít. Sladké pečivo jím tak jednou za dlouhou dobu. Spíše bych řekla, že mám ráda stravu masitou, vyváženou, hodně se zeleninou a bez příloh.
LN: Určitě tušíte, proč se ptám. V poslední době jste vstoupila do podvědomí veřejnosti jako ta, která lidem novou vyhláškou sebrala z krámů naše české koblihy. Jak se s tou nálepkou vyrovnáváte?
Já jsem velmi ráda, že se to pojí s mou osobou. Bylo by dobře, kdyby si občané a média pročetli, jak ta vyhláška vypadá. Vstoupila v platnost v roce 1997, odkdy je přesně dáno to, jak má vypadat pečivo a jak se má prodávat. My jsme nyní novelou vyhlášku pouze doplnili o bezdotykové baterie. Čili to, co bylo kritizováno, pochází z roku 1997, kdy na ministerstvu byla tuším současná paní senátorka Roithová. A ta tu vyhlášku zavedla.
</TEXT>
<HEADING>
LN: Vy jste ji teď jen zpřísnili?
</HEADING>
<TEXT>
My jsme ji nezpřísnili. My jsme ji zpřísnili pouze v tom, že je tam přidána kapitola o nutnosti bezdotykových baterií při výrobě atd. Čili nebudou kohoutky, ale buď pákové, nebo automatické baterie. Jinak všechny ostatní normy tam už byly. Chce si to vyhlášku vzít, pročíst slovo od slova a zjistíte, že je to skutečně totéž, co bylo v roce 1997.
LN: Takže koblihy a další cukrářské výrobky v přímém prodeji měly být balené už pět let?
No jistě. Vždyť také byly.
LN: To tedy nebyly. V obchodech se běžně prodávaly volně.
Ve většině řekněme marketů byly balené. Už byly v krabičkách, chleba byl v papírových pytlících.
LN: To je zajímavé. Do obchodů chodím relativně často a nikde jsem koblihy v krabičkách neviděl.
Vezměte si třeba Carrefour. Tam je to automaticky baleno. I v různých jiných. Opravdu. Ve spoustě. Nikdy vám přece nikdo nesměl na chleba sáhnout holou rukou. Museli třeba pytlíkem. I vy jste měl pytlíky, do kterých jste to balil, kleštičky, kterými jste si je bral. Spíš si myslím, že se objevila novela a někdo udělal kampaň s cílem, aby to vymizelo. A eskaloval ten problém nyní, i když trvá pět let. Proč si toho obchodníci všímají až nyní? To nečtou vyhlášky? A ani politici nečtou vyhlášky?
LN: Takže balené koblihy nejdou na váš vrub?
No jistě, že ne! Jistě, že ne!
</TEXT>
</DOC>
<DOC>
<DOCID>LN-20021001034</DOCID>
<DOCNO>LN-20021001034</DOCNO>
<DATE>10/01/02</DATE>
<TITLE>
Pietní připomínku obětí spíše než klasický soudní proces připomínal včerejší první den soudního líčení, v němž se má rozhodnout o vině představitelů zkrachovalého H-Systemu.
</TITLE>
<GEOGRAPHY>PRAHA</GEOGRAPHY>
<TEXT>
Bývalý předseda představenstva zkrachovalé společnosti H-System Petr Smetka včera v rozhovoru s novináři připustil, že cítí morální vinu za to, že jeho podnikatelská činnost za sebou zanechala 1200 poškozených, jejichž pohledávka dohromady činí víc než jednu miliardu korun. Smetka sedí od včerejšího rána na lavici obžalovaných u Městského soudu v Praze, kde se bude spolu s dalšími pěti kolegy ze svých aktivit zpovídat. "Musíme rozlišit morální a trestní odpovědnost. Morálně se samozřejmě nikdo z nás bez viny necítí. Tady se ale posuzuje odpovědnost trestní," vysvětlil včera Smetka na chodbě soudu během přestávky hlavního líčení. Jako podvodník se podle svých slov necítí. "Vydrželi jsme u projektu až do konce. Nikdy nenastal moment, že bychom věděli o tom, že ho už nelze zachránit. To nastalo až při vyhlášení konkursu v roce 1998," vysvětlil.
</TEXT>
<HEADING>
Už dávno prý věděli, že smlouvy nedodrží
</HEADING>
<TEXT>
Státní zástupce Boris Havel se ale na věc dívá opačně, jak včera vyplynulo z jeho obžaloby. Smetkovi a dalším členům představenstva H-Systemu klade za vinu, že přes tuto společnost, založenou za účelem výstavby rodinných domků a bytů, "docházelo ke značnému odlivu finančních prostředků složených klienty, a to zcela na základě libovůle obžalovaného Smetky a na základě příkazů všech obžalovaných". Podle Havla také všichni představitelé zkrachovalé firmy "už od roku 1994 věděli, že smlouvy ve sjednaných termínech nedodrží a že slibované plnění je závislé na budoucích nejistých okolnostech". Přesto podle Havla lákali do nefungujícího podniku další klienty. Na včerejší zahájení soudu se přišlo podívat také několik poškozených, kteří na Smetkova slova o morální vině okamžitě reagovali."Vy panu Smetkovi věříte, že má svědomí? Je to skandální! Teď se budou všichni tvářit, že nám chtěli pomáhat, přitom si peníze někam ulili," horlil jeden z poškozených Miloslav Feistauer, který do projektu podle svých slov vložil 900 tisíc, neboť chtěl zajistit bydlení pro dceru. Jak se na věc dívá Smetka a pětice jeho spoluobviněných, se soud dozví až dnes a v následujících dnech. Celý včerejšek totiž zabraly formality, které jsou při zahajování procesu podle trestního řádu nezbytné. Nejprve musel státní zástupce přečíst obžalobu, což v případě tak rozsáhlého případu zabralo necelou hodinu. Z dvousetstránkového materiálu přitom přečetl jen nejnutnějších dvaadvacet stránek. Poté soudce Kamil Kydalka musel vyjmenovat všechny poškozené, což mu trvalo několik hodin, neboť do H-Systemu vložilo v polovině devadesátých let své peníze na 1200 klientů. Včerejší líčení tak připomínalo spíše pietní připomínku obětí než klasický soudní proces. "Těžko říci, jak dlouho se tím budeme zabývat. Zatím jsem nařídil líčení na tento měsíc, kdy nejprve budeme vyslýchat obžalované a potom se bude číst spis, k němuž budou mít obžalovaní možnost se vyjádřit," sdělil Kydalka.
</TEXT>
<HEADING>
Historie krachu H-Systemu
</HEADING>
<TEXT>
prosinec 1993 - vzniká společnost H-System a uzavírají se první smlouvy o výstavbě a převodu nemovitostí, které měly být do dvou až tří let klientům předány
1995 - začíná výstavba prvních domků ve Velkých Přílepech u Prahy, do roku 1997 je jich však zkolaudováno jen 20
prosinec 1997 - věřitelé podávají návrh na konkurs a policie dostává na stůl první trestní oznámení
jaro 1998 - pozemky a stavby za 350 milionů se převádějí na nově vzniklé družstvo Svatopluk, které založili poškození klienti
listopad 1998 - H - System se ocitá vkonkursu
prosinec 1999 - Smetka, Eliáš a Vítek jsou obviněni
červenec 2000 - obvinění představitelů stavebního družstva Svatopluk Pavla Středy a Ivana Krále
květen 2001 - neznámý pachatel rozesílá výbušné balíčky osmi lidem spojeným s H - Systemem, syn jednoho z obžalovaných, Jaroslava Eliáše, přichází o prsty
srpen 2001 - soud dostává na stůl obžalobu na pět představitelů H-Systemu a jednoho člena představenstva družstva Svatopluk
</TEXT>
</DOC>
<DOC>
<DOCID>LN-20021001035</DOCID>
<DOCNO>LN-20021001035</DOCNO>
<DATE>10/01/02</DATE>
<GEOGRAPHY>PRAHA</GEOGRAPHY>
<TEXT>
Žalobce kauzy H-System se včera ohradil proti výroku poslankyně US-DEU Hany Marvanové, která jej a policii v tisku osočila ze šlendriánské práce. Odůvodnila to tím, že nebyly dohledány ztracené peníze, z nichž se mohli vyplatit poškození. "Takové očerňování nás uráží," řekl LN státní zástupce Boris Havel. Poukázal na skutečnost, že případ převzal v roce 1999, tedy dva roky poté, co společnost zkrachovala. "Přesto se nám podařilo zajistit účty obviněných, jejich domy a vozy," poznamenal žalobce.
</TEXT>
</DOC>
<DOC>
<DOCID>LN-20021001036</DOCID>
<DOCNO>LN-20021001036</DOCNO>
<DATE>10/01/02</DATE>
<TEXT>
HRADEC KRÁLOVÉ - Podezřelý dopis s bílým práškem, který v pátek dostal královéhradecký primátor Oldřich Vlasák (ODS), zřejmě obsahoval sádru. Zásilka podle první analýzy neobsahovala žádné nebezpečné látky, řekla mluvčí hradeckého magistrátu Petra Krátká. Prášek odborníci podrobí ještě dalším rozborům. Žádná zvláštní opatření k otevírání pošty radnice po páteční události nepřijala. Obdobný případ lidé na magistrátu nepamatují. Primátor Vlasák dopis označil za nejapný žert. Odmítl přitom spekulace, že by obálka s práškem mohla souviset s nadcházející kampaní před komunálními volbami.
</TEXT>
</DOC>
<DOC>
<DOCID>LN-20021001037</DOCID>
<DOCNO>LN-20021001037</DOCNO>
<DATE>10/01/02</DATE>
<GEOGRAPHY>KLADNO</GEOGRAPHY>
<TEXT>
Policie dopadla dva šestnáctileté mladíky z Kladna, kteří nelegálně kopírovali počítačové programy, hry a hudební nahrávky. Pachatelé, kteří se vzájemně neznali, pořizovali kopie na vlastních počítačích a poté je nabízeli v inzertních novinách. Způsobili škodu za desítky až stovky tisíc korun. Vyšetřovatel je obvinil z porušování autorského práva, řekla policejní mluvčí Jana Steinerová. "Jsou to ty největší z malých ryb, které se touto kriminalitou na Kladensku zabývaly," uvedla Steinerová. Dodala, že skutečné špičky už nelze prostřednictvím inzerátů vypátrat. První z mladíků pořizoval nelegální kopie více než půl roku a nabízel je za 150 korun. Kriminalistům se přiznal, že prodal nejméně 400 kopií za 60 tisíc korun. Druhý z pachatelů začal s nelegálním podnikáním letos v červenci. Při domovní prohlídce u něj policie nalezla 100 nelegálních kopií, doplnila mluvčí.
</TEXT>
</DOC>
<DOC>
<DOCID>LN-20021001038</DOCID>
<DOCNO>LN-20021001038</DOCNO>
<DATE>10/01/02</DATE>
<TITLE>
Podpora dohody z Nice umožňující rozšíření unie je před opakovaným referendem nižší než loni
</TITLE>
<TEXT>
Nespokojenost s vládou by se v Irsku mohla promítnout do nadcházejícího referenda o smlouvě z Nice. Irský premiér Ahern proto apeluje na obyvatele, aby obě záležitosti nespojovali.
DUBLIN - "Neodmítejte smlouvu z Nice kvůli tomu, že nesouhlasíte s vládou," vyzval občany irský ministr zahraničí Brian Cowen na úvod vládní kampaně, jejímž cílem je zajistit smlouvě o EU přijetí v letošním irském referendu. Podpora Irů pro dohodu, která je klíčovým dokumentem pro rozšíření Evropské unie, je totiž podle průzkumu deníku The Irish Times v těchto dnech ještě nižší než před rokem. Irové smlouvu z Nice, o jejíž ratifikaci budou znovu hlasovat letos 19. října, odmítli již vloni v červnu. Jejich opětovné "ne" by mohlo ohrozit plán patnáctky na přijetí deseti kandidátských zemí včetně České republiky do unie v roce 2004 a dalších dvou kandidátů v průběhu následujících let. Všech zbývajících 14 členů již smlouvu ratifikovalo. Podle ankety listu The Irish Times by nyní pro přijetí smlouvy hlasovalo 37 procent Irů, zatímco 25 procent se vyjádřilo proti. Celých 32 procent dotázaných se ještě nerozhodlo a zbývajících šest procent občanů Irské republiky prý hlasovat nepůjde. Letošní předběžné výsledky se podobají loňským, které ve své době zavdaly příčinu k předčasnému optimismu. Stoupenců smlouvy je však letos ještě o něco méně. Ani loňských 45 procent Irů, kteří se v předběžném průzkumu vyjádřili pro smlouvu, nezabránilo výsledné porážce plánu na rozšíření unie v poměru 46 ku 54 procentům. Irský ministr zahraničí Cowen varuje před tím, aby voliči promítali svou nespokojenost s vládou premiéra Bertieho Aherna do svého názoru na smlouvu. "To se musí oddělit od domácích záležitostí," řekl náměstek ministra zahraničí Tom Kitt.
</TEXT>
<HEADING>
Nesplněné sliby
</HEADING>
<TEXT>
Podle Cowena nízká podpora smlouvě z Nice ve skutečnosti odráží nespokojenost občanů a jejich nedůvěru k vládní koalici a osobě premiéra Aherna. Ahernova strana Fianna Fáil (Bojovníci osudu) poměrně hladce zvítězila v květnových parlamentních volbách, mimo jiné díky slibům, že nebudou kráceny veřejné rozpočty. Svůj slib však Ahern nedodržel, o čemž svědčí nedávno uniklý dokument ministerstva financí. K rozjitřené situaci nepřispěl ani korupční skandál, v němž figuruje Cowenův předchůdce v úřadu ministra zahraničí Ray Burke a který vyšel najevo minulý čtvrtek. "Lidé ve východní Evropě očekávají naše rozhodnutí. Chtějí, aby jejich země dosáhly toho, čeho jsme dosáhli my v Irsku," řekl v rámci kampaně premiér Ahern. Irští obyvatelé jsou v dnešních dnech vystaveni záplavě agitačních hesel a plakátů, které v ulicích měst získávají stoupence či odpůrce smlouvy. Obě strany v kampani paradoxně slibují totéž - více pracovních příležitostí.
Co obsahuje Smlouva o EU schválená na summitu v Nice
Cílem smlouvy, na jejímž textu se po úmorných nočních jednáních dohodli účastníci summitu v Nice v prosinci 2000, je připravit Evropskou unii na přijetí nových členů. Především se v této souvislosti počítá s reformou některých institucí EU.
</TEXT>
<HEADING>
EVROPSKÁ KOMISE
</HEADING>
<TEXT>
Maximální počet komisařů byl stanoven na 27. Každá země bude mít v komisi jednoho zástupce. Po překročení tohoto limitu se pravidla změní.
</TEXT>
<HEADING>
EVROPSKÝ PARLAMENT
</HEADING>
<TEXT>
Maximální počet poslanců Evropského parlamentu (EP) byl zvýšen z 626 na 732. S touto změnou se počítá už pro rok 2004, kdy proběhnou příští volby do EP.
</TEXT>
<HEADING>
RADA MINISTRŮ
</HEADING>
<TEXT>
V Radě ministrů dojde k přerozdělení hlasů, jejichž počet se odvíjí od velikosti členské země. Navíc se změní i pravidla pro hlasování.
Postoje obyvatel Irska ke smlouvě z Nice
Průzkumy před referendem v roce 2002
Pro 37 % Proti 25 % Nerozhodnuto 32 % Nechce hlasovat 6 %
v roce 2001
Pro 45 % Proti 28 % Nerozhodnuto 22 % Nechce hlasovat 5 %
Výsledek referenda
z roku 2001
Pro 46 % Proti 54 %
</TEXT>
</DOC>
<DOC>
<DOCID>LN-20021001039</DOCID>
<DOCNO>LN-20021001039</DOCNO>
<DATE>10/01/02</DATE>
<GEOGRAPHY>BRUSEL/ELINORE</GEOGRAPHY>
<TEXT>
Ministři zahraničí EU se v dánském Elsinore v podstatě shodli na tom, že z jejich zemí nebudou američtí občané vydáváni nedávno zřízenému Mezinárodnímu trestnímu soudu (ICC) v Haagu. Ten má v rámci celé planety soudit nejtěžší přečiny mimo jiné genocidu, zločiny válečné i proti lidskosti. Státy EU zřejmě poskytnou Washingtonu garance v tom smyslu, že soudem obvinění Američané budou nejprve převezeni k výslechu do USA. Ministři unie prý navíc stanovili, že klauzule o přímém nevydávání k ICC v případných smlouvách mezi (zeměmi) EU a USA nesmí vést k beztrestnosti obviněného. Měla by se také týkat jen těch občanů USA, kteří byli do zahraničí oficiálně vysláni, tedy nikoliv amerických soukromníků. Washington odmítá mezinárodní tribunál s tím, že nemíní vydávat své občany k soudu do zahraničí. Obává se prý také zneužití soudu k účelovému obviňování Američanů.
</TEXT>
</DOC>
<DOC>
<DOCID>LN-20021001040</DOCID>
<DOCNO>LN-20021001040</DOCNO>
<DATE>10/01/02</DATE>
<TITLE>
Soud s Moussaouim začne později. Americký soud odložil začátek procesu se Zacariasem Moussaouim, obviněným v souvislosti útoky z 11. září, na červen příštího roku. Původně měl soud začít v lednu.
</TITLE>
<TEXT>
Slovenské strany se dohodly na vládě. Zástupci čtyř slovenských stran se dohodli na podobě příští vlády. Slovenská demokratická a křesťanská unie bude mít ve vládě šest křesel včetně premiéra, Strana maďarské koalice čtyři, Křesťanskodemokratické hnutí tři a Aliance nového občana rovněž tři.
Labouristé podpořili útok na Irák. Britská vládní Labouristická strana na konferenci v Blackpoolu podpořila premiéra Tonyho Blaira v otázce Iráku a schválila rezoluci podporující v krajním případě a po schválení OSN použití síly proti Bagdádu.
Bush prý podpoří izraelský nárok na Jeruzalém. Americký prezident George Bush podepíše podle agentury Reuters zákon, na jehož základě bude Jeruzalém považován za hlavní město Izraele. Požadavek je součástí rozpočtu ministerstva zahraničí USA, který už odsouhlasil Kongres.
Zabavený materiál nebyl uran. Turecký Ústav pro jadernou energii včera vyvrátil domněnku policie, že se jí podařilo zadržet zásilku radioaktivního uranu. Podle šéfa ústavu se jednalo o neškodný materiál obsahující zinek, železo a mangan.
Na Slovensku utonul český potápěč. Na Slunečných jezerech v západoslovenském Senci utonul v sobotu 26letý potápěč z okresu Ústí nad Orlicí. Mladíkovi došel v asi čtyřmetrové hloubce kyslík. Pomoc jeho přítele už byla marná.
</TEXT>
</DOC>
<DOC>
<DOCID>LN-20021001041</DOCID>
<DOCNO>LN-20021001041</DOCNO>
<DATE>10/01/02</DATE>
<GEOGRAPHY>VÍDEŇ</GEOGRAPHY>
<TEXT>
Při ranní hromadné havárii na dálnici A 1 mezi rakouskými městy Linec a Salcburk zahynulo osm lidí. Dalších 57 lidí bylo odvezeno na ošetření do nemocnic, asi 20 z nich bylo těžce zraněno. U sedmi lidí byla nutná bezprostřední operace. Podle rádia "Ö3" do sebe na několika místech poblíž obce Seewalchen narazilo v obou směrech 70 až 80 vozidel. Místa karambolů připomínala vrakoviště se zmačkanými auty, která se na sebe při srážkách navršila. Tři auta během řetězové nehody úplně shořela. Při nehodách zasahovaly desítky sanitních vozů a čtyři vrtulníky. Hlavní příčinou havárie bylo prudké zhoršení viditelnosti a vysoká rychlost řidičů. Jeden z přivolaných záchranářů popsal ranní počasí na místě neštěstí jako "totálně hustou mlhu". Mlha se vytvořila poblíž velkého jezera Attersee, které slouží jako bohatý zdroj vzdušné vlhkosti. Při náhlém vjezdu do místa, kde řidiči údajně neviděli ani přední část kapoty svých vozů, do sebe nejprve řetězově narazilo asi 40 vozidel ve směru na Vídeň. Za malou chvíli se totéž přihodilo ve směru na Salcburk. Nejhorší srážky se udály na mostě Agerbrücke, kde bylo v tu dobu hodně nákladních vozů. Jen na tomto místě zemřelo šest lidí. "Člověk si to ve skutečnosti ani neumí představit. Stálo tam 60 až 70 aut, úplně zamáčknutých pod nákladními vozy nebo svodidly. Opravdu strašný obrázek," popsal havárii jeden ze svědků. "Panoval tam totální chaos," charakterizovali záchranáři první chvíle po nehodě. Záchranářům a hasičům se vraky nabouraných aut nepodařilo do včerejšího večera odklidit. Očekávalo se tak, že dálniční úsek mezi obcemi Sankt Georgen a Regau zůstane pravděpodobně uzavřen až do dnešního rána. Doprava byla odkloněná přes okolní silnice.
</TEXT>
</DOC>
<DOC>
<DOCID>LN-20021001042</DOCID>
<DOCNO>LN-20021001042</DOCNO>
<DATE>10/01/02</DATE>
<TITLE>
O obnovení inspekcí začali včera ve Vídni jednat zástupci OSN a Iráku. O výsledku jednání bude šéf inspekčního týmu Hans Blix informovat Radu bezpečnosti.
</TITLE>
<GEOGRAPHY>ANKARA/VÍDEŇ</GEOGRAPHY>
<TEXT>
Při jakékoli akci proti Iráku bude velice důležitý postoj Turecka - jediné muslimské země, která je členem Severoatlantické aliance. Turecko se doposud staví k americkému tlaku na Irák, který může vyvrcholit i vojenským zásahem, velice zdrženlivě. Zajistit si podporu Turecka se proto snaží jak USA, tak i Bagdád. Do Ankary včera přijel irácký vicepremiér Tárik Azíz a náměstkyně amerického ministra zahraničí pro Evropu Elizabeth Jonesová. Oba budou jednat ještě dnes. Turecko by bylo rádo, kdyby už skončily ekonomické sankce uvalené na Irák, protože tvrdí, že za poslední více než dekádu kvůli nim přišlo o 40 miliard dolarů. "Pracujeme velice tvrdě na tom, aby Rada bezpečnosti OSN přijala rezoluci o Iráku," řekla Jonesová po setkání s tureckým ministrem zahraničí Sikru Sinou Gurelem. "Nejde však o to, dostat inspektory do Iráku. Jde o odzbrojení." Turecký ministr prý sdělil americké delegaci bod po bodu turecké obavy. "Dělali si poznámky," prohlásil Gurel. Tárik Azíz přijel do Ankary s jediným cílem - přesvědčit Turecko, že jej americký útok poškodí a že by mělo stát pokud možno mimo. Podle svých slov veze do Turecka vzkaz od Saddáma Husajna týkající se iráckotureckých vztahů. "Americká agrese je založena na bezdůvodných obviněních," řekl Azíz. "Útok zcela jistě poškodí Turecko."
</TEXT>
<HEADING>
Nová rezoluce
</HEADING>
<TEXT>
USA a Británie se snaží přesvědčit ostatní členy Rady bezpečnosti OSN Čínu, Francii a Rusko - aby souhlasily s novou ultimativní rezolucí k Iráku. Zatím se to příliš nedaří. Všechny tři země totiž tvrdí, že není zapotřebí nová rezoluce, že nejprve je nutné, aby se co nejrychleji vrátili do Iráku zbrojní inspektoři OSN. To však bez nové rezoluce zase odmítají USA a Británie a hrozí, že návratu inspektorů zamezí. O technických podmínkách obnovení inspekcí začali včera v rakouské Vídni jednat zástupci OSN a Iráku. Šéf inspektorů Hans Blix, který se účastní diskusí prohlásil, že by měl ve čtvrtek předat zprávu Radě bezpečnosti. Podle něj se ve Vídni vůbec nevedou debaty o nové ultimativní rezoluci, o které Irák už dopředu prohlásil, že ji neuzná. "Samozřejmě, že základem jednání jsou zákony a pravidla, která už byla stanovena radou a která jsou pro naši současnou činnost určující," prohlásil Blix.
USA a Británie se snaží přesvědčit ostatní členy Rady bezpečnosti OSN Čínu, Francii a Rusko - aby souhlasily s novou ultimativní rezolucí k Iráku. Zatím se to příliš nedaří. Všechny tři země totiž tvrdí, že není zapotřebí nová rezoluce, že nejprve je nutné, aby se co nejrychleji vrátili do Iráku zbrojní inspektoři OSN. To však bez nové rezoluce zase odmítají USA a Británie a hrozí, že návratu inspektorů zamezí. O technických podmínkách obnovení inspekcí začali včera v rakouské Vídni jednat zástupci OSN a Iráku. Šéf inspektorů Hans Blix, který se účastní diskusí prohlásil, že by měl ve čtvrtek předat zprávu Radě bezpečnosti. Podle něj se ve Vídni vůbec nevedou debaty o nové ultimativní rezoluci, o které Irák už dopředu prohlásil, že ji neuzná. "Samozřejmě, že základem jednání jsou zákony a pravidla, která už byla stanovena radou a která jsou pro naši současnou činnost určující," prohlásil Blix.
</TEXT>
</DOC>
<DOC>
<DOCID>LN-20021001043</DOCID>
<DOCNO>LN-20021001043</DOCNO>
<DATE>10/01/02</DATE>
<TITLE>
Do druhého kola prezidentského klání postupují Vojislav Koštunica a Miroljub Labus
</TITLE>
<TEXT>
Nacionalismus má v Srbsku stále živnou půdu, komentují analytici výsledky nedělního prvního kola prezidentských voleb.
BĚLEHRAD - Během předvolební kampaně před prvním kolem srbských prezidentských voleb, které proběhlo tuto neděli, létala vejce a padaly rány. Biti byli nejčastěji stoupenci prozápadního reformátora a nynějšího vicepremiéra Miroljuba Labuse. Ve vojvodinské metropoli Novi Sad byly minulý týden jeho dvě stoupenkyně ztlučeny tak, že skončily v nemocnici. Labusovi sympatizanti byli napadeni i v Bělehradě, ve středosrbském Čačaku pak demonstranti trefili vajíčky přímo Labuse. Srbský reformátor přesto získal podle zatím neoficiálních výsledků bezmála 28 procent hlasů. A postupuje jako druhý do závěrečného kola prezidentských voleb, kde se 13. října utká se současným jugoslávským prezidentem, pro Západ ještě snesitelným nacionalistou a velice opatrným reformátorem Vojislavem Koštunicou. Ten získal přes 31 procent hlasů a má největší šance na vítězství. Překvapením prvního kola byl ale úspěch extrémního nacionalisty a nepokrytého antisemity Vojislava Šešelje, který před volbami navrhl všechny reformátory pozavírat. Šešelj získal více než 22 procent hlasů, a umístil se tak na třetím, již nepostupovém místě. Muž, kterému z haagské cely vyjádřil důvěru i za válečné zločiny a genocidu souzený srbský a jugoslávský exprezident Slobodan Milošević, před druhým kolem podpoří umírněného nacionalistu Koštunicu. Úspěch radikálních (Šešelj) a spíše umírněných (Koštunica) nacionalistů tak podle analytiků naznačuje, že Srbové jsou unaveni chudobou a pomalým účinkem nijak radikálních ekonomických reforem. Extremismus, především pak vyhraněný nacionalismus, tedy v Srbsku stále má živnou půdu. I když stále častěji vítězí přijatelní nacionalisté Koštunicova typu.
</TEXT>
<HEADING>
Dlouhá válka mezi reformátory a nacionalisty
</HEADING>
<TEXT>
Srbská média připomínají, že střet Labuse s Koštunicou je také jednou z bitev dlouhé války mezi pragmatickými reformátory a lehce poblouzněnými, i když spíše demokratickými nacionalisty. Ti první, vedení premiérem Zoranem Djindičem a pragmatickou snahou získat ze Západu co nejvíce financí, delegovali sympatického Labuse. Rádi by vyvedli Srbsko z ekonomického marasmu v evropanském hávu, i když také oni občas používají národní strunu. Lidé z druhé skupiny stále považují Srbsko za zemi, která je výjimečná a v podstatě utlačovaná, ačkoliv evropská. Koštunica před volbami zopakoval svůj odpor vůči Mezinárodnímu trestnímu tribunálu pro bývalou Jugoslávii (ICTY). A reformy by podle nich měly být co nejméně bolestivé, tudíž pozvolné a nepříliš důrazné.
Odhady výsledků
Vojislav Koštunica 31,2 % Miroljub Labus 27,7 % Vojislav Šešelj 22,5 %
Údaje jsou založeny na neoficiálních odhadech výsledků prvního kola srbských voleb. Do druhého kola postupují dva nejúspěšnější kandidáti.
Pramen: CESID
</TEXT>
</DOC>
<DOC>
<DOCID>LN-20021001044</DOCID>
<DOCNO>LN-20021001044</DOCNO>
<DATE>10/01/02</DATE>
<TITLE>
Pistoli v zavazadle chtěl před měsícem propašovat do letadla švédský muslim. Vyšetřování ale nepotvrdilo, že by chtěl stroj unést.
</TITLE>
<TEXT>
STOCKHOLM Švédský muslim podezřelý z přípravy únosu dopravního letadla byl včera propuštěn z vyšetřovací vazby a nadále bude vyšetřován na svobodě. Devětadvacetiletý Kerim Chatty byl zatčen 29. srpna na letišti ve Västeraasu, když se na palubu letadla mířícího do Británie snažil v příručním zavazadle propašovat pistoli. Prokurátor ho pak obvinil z přípravy únosu a nelegálního držení střelné zbraně. Hlavní žalobce Thomas Häggström včera prohlásil, že obvinění z přípravy únosu zatím nezruší, ale že nemá dostatek důkazů, aby mohl Chattyho nadále držet ve vazbě. "Neexistují hodnověrné důkazy pro podezření z přípravy únosu," prohlásil Häggström. "Dosavadní vyšetřování nenasvědčuje tomu, že by Chatty zamýšlel navést letadlo na cíl ve Švédsku nebo v nějaké jiné zemi." Chatty, jehož otec je Tunisan a matka Švédka, nesmí opustit Stockholm a každý den se musí hlásit na policii. Zatčení Chattyho posílilo obavy z opakování teroristického útoku z 11. září 2001, jehož první výročí si o pouhé dva týdny později připomněly Spojené státy. Jak vyšlo také najevo, Chatty v roce 1996 navštěvoval v USA pilotní školu stejně jako únosci z 11. září. Jeho napojení na islámské teroristy se ale dosud neprokázalo.
</TEXT>
</DOC>
<DOC>
<DOCID>LN-20021001045</DOCID>
<DOCNO>LN-20021001045</DOCNO>
<DATE>10/01/02</DATE>
<TITLE>
Rekonstruovaný symbol Berlína začne opět sloužit obyvatelům kdysi rozdělené německé metropole
</TITLE>
<TEXT>
Za studené války panovalo kolem Braniborské brány mrazivé ticho, po sjednocení Německa tam zavládl až příliš hustý provoz. Nyní berlínské úřady vyzkoušejí kompromis.
BERLÍN - Dva roky trvala důkladná rekonstrukce symbolu německé metropole - Braniborské brány. Berlínská dominanta se už zbavila lešení a čeká na čtvrteční večer, kdy z ní u příležitosti 12. výročí sjednocení země spadne plátěný závěs, který ji zatím zakrývá. Radikální obnovu umožnily prostředky soukromých firem a moderní laserová technika. Rekonstrukce stála kolem 3,9 milionu eur (asi 12 milionů korun) a z valné části ji zaplatily proměnlivé reklamy telekomunikační firmy Deutsche Telekom, které po celou dobu památku halily a na nichž vždy byla nějakým způsobem zobrazena právě Braniborská brána. Když například v blízkém hotelu Adlon bydlel letos v květnu prezident USA George Bush, na plátně viděl namalovanou bránu a za jejími sloupy washingtonský Bílý dům. Historie pískovcové stavby se táhne od konce 18. století, kdy slezský architekt Carl Gotthard Langhans, inspirovaný aténskou Akropolí, roku 1791 vybudoval šest štíhlých dórských sloupů nesoucích atiku v antickém slohu. O tři roky později pak na hlavní římse našlo místo čtyřspřeží sochaře Johanna Gottfrieda Schadowa. Vůz, který řídí bohyně vítězství, symbolizuje triumf míru, který měl vládnout nad pruskou metropolí, a proto kvadriga uhání směrem do Berlína. Mistrovské dílo neoklasicismu se ale nadlouho, od napoleonských válek až do opětného sjednocení Německa v roce 1990, stávalo naopak symbolem ztrácené a zase nalézané svobody a jednoty. Největší škody brána utrpěla koncem druhé světové války. Originál antického vozu se čtyřspřežím již ve druhé polovině 50. let vláda bývalé NDR nechala vyměnit za věrnou kopii. Po pádu berlínské zdi byla už jednou rekonstruována v letech 1990 - 1991, ale dřívější škody se ukázaly jako daleko hlubší a muselo se přistoupit k důkladnějšímu zásahu.
</TEXT>
<HEADING>
Klid kolem brány
</HEADING>
<TEXT>
Po desetiletích ticha, které kolem brány vládlo za studené války, se po pádu zdi opět vrátil i obvyklý automobilový provoz a vozidla projížděla mezi sloupy jedno za druhým. Městské úřady ale nyní před odhalením rozhodly, že se provoz výrazně omezí. Branou budou smět projíždět jen autobusy, taxíky a cyklisté. Zklidní se tím i přilehlé Pařížské náměstí, které uzavírá výstavní třídu Pod Lipami (Unter den Linden). Větší prostor tam získají pěší a pouliční kavárny a restaurace. Kompletní obnovy se v posledních letech dočkalo u brány i samo Pařížské náměstí. Ačkoli jeho architektonický soubor lehl po válce popelem a brána zcela osiřela v pohraniční pustině, vyrostly na náměstí opět banky, hotely, restaurace a galerie, které tam stávaly už v minulých stoletích.
Po desetiletích ticha, které kolem brány vládlo za studené války, se po pádu zdi opět vrátil i obvyklý automobilový provoz a vozidla projížděla mezi sloupy jedno za druhým. Městské úřady ale nyní před odhalením rozhodly, že se provoz výrazně omezí. Branou budou smět projíždět jen autobusy, taxíky a cyklisté. Zklidní se tím i přilehlé Pařížské náměstí, které uzavírá výstavní třídu Pod Lipami (Unter den Linden). Větší prostor tam získají pěší a pouliční kavárny a restaurace. Kompletní obnovy se v posledních letech dočkalo u brány i samo Pařížské náměstí. Ačkoli jeho architektonický soubor lehl po válce popelem a brána zcela osiřela v pohraniční pustině, vyrostly na náměstí opět banky, hotely, restaurace a galerie, které tam stávaly už v minulých stoletích.
</TEXT>
</DOC>
<DOC>
<DOCID>LN-20021001046</DOCID>
<DOCNO>LN-20021001046</DOCNO>
<DATE>10/01/02</DATE>
<GEOGRAPHY>PEKING</GEOGRAPHY>
<TEXT>
Trest smrti vynesl včera soud ve východočínském městě Nan-ťing nad mužem, který se přiznal, že jedem na krysy otrávil jídlo v konkurenční restauraci v nedalekém Tchang-šanu. O život tam v polovině září přišlo přinejmenším 38 osob a stovky se přiotrávily. Čchen Čeng-pching, který byl zadržen 16. září, řekl, že sezamové koláčky, smažené tyčinky a rýžové knedlíčky v restauraci rychlého občerstvení otrávil, protože konkurentovi záviděl obchodní úspěchy. Testy ukázaly, že Čchen použil druh jedu na krysy nazývaný Tu-šu-čchiang, jehož prodej je v Číně zakázán od poloviny 90. let. Jed se ale ilegálně vyrábí a je snadno dostupný ve venkovských oblastech. Na tresty smrti se v Číně vztahuje automatické odvolání a odsouzenci jsou obvykle popravováni okamžitě po zamítnutí posledního odvolání.
</TEXT>
</DOC>
<DOC>
<DOCID>LN-20021001047</DOCID>
<DOCNO>LN-20021001047</DOCNO>
<DATE>10/01/02</DATE>
<GEOGRAPHY>PEKING</GEOGRAPHY>
<TEXT>
Nedostatek darů nutí OSN omezit příděly obilí pro téměř tři miliony dětí, žen a starších osob v Severní Koreji. Pomoc pro dalších 1,5 milionu obyvatel by mohla být omezena do konce roku, oznámil včera ředitel severokorejského programu Světového programu potravin (WFP) Rick Corsino. Toto omezování způsobí utrpení v masovém měřítku, prohlásil Corsino na tiskové konferenci v Pekingu. Dodal, že na pokrytí nynějšího nedostatku by bylo zapotřebí 110 000 tun obilí a rýže. WFP poskytuje potravinovou pomoc asi jedné třetině z 23 milionů obyvatel Severní Koreje. Od poloviny 90. let zemřely hladem zapříčiněným neefektivním zemědělstvím a přírodními pohromami statisíce Severokorejců. WFP v roce 2001 dovezl do KLDR téměř milion tun potravin, avšak letos pravděpodobně dodá jen polovinu tohoto množství.
</TEXT>
</DOC>
<DOC>
<DOCID>LN-20021001048</DOCID>
<DOCNO>LN-20021001048</DOCNO>
<DATE>10/01/02</DATE>
<TITLE>
Tajné skupiny v rámci IRA, které zabíjely informátory a špiony, měl v sedmdesátých letech vytvořit Gerry Adams, šéf strany Sinn Féin.
</TITLE>
<GEOGRAPHY>BELFAST</GEOGRAPHY>
<TEXT>
Vůdce strany Sinn Féin Gerry Adams je nejdéle sloužícím velitelem teroristické organizace Irská republikánská armáda (IRA). Jedním z velitelů se stal v roce 1971 a nese spoluodpovědnost za "četné hrůzné činy". Tvrdí se to v knize "Tajná historie IRA", kterou napsal jeden z respektovaných irských novinářů Ed Moloneye. Adams je od roku 1983 šéfem strany Sinn Féin, která je považována za politické křídlo IRA. Příslušnost k této teroristické organizaci Adams odmítá, soudit se kvůli informacím uveřejněným v knize prý ale nechce. V "Tajné historii IRA" se objevuje řada doposud nezveřejněných dokumentů a mnoho výpovědí členů teroristické organizace. "Mluvili v největším utajení a musel jsem jim přísahat, že je nikdy neprozradím. Proto v knize nejsou uvedena jména," řekl Moloney. Adams odmítl na knize spolupracovat.
</TEXT>
<HEADING>
Vražda matky deseti dětí
</HEADING>
<TEXT>
Podle Moloneyho se Adams stal v dubnu 1971 velitelem "druhého praporu" IRA v Belfastu čítajícího 400 mužů, který nese odpovědnost za řadu atentátů a vražd. Adams údajně rozhodl i o zahájení vlny atentátů za pomoci aut naložených trhavinami, která zasáhla Londýn v roce 1973. V roce 1972 měl vytvořit dvě tajné buňky v rámci IRA, takzvané skupiny "bezejmenných". Jejich úkolem bylo zabíjení informátorů a špionů. Za oběť jim měla mimo jiné padnout i Jean McConvilleová. Tato matka deseti dětí upadla v podezření, že je informátorkou Britů, a byla proto jednou ze skupin v roce 1972 unesena a popravena. V roce 1999 vyzval Adams IRA, aby rodině oběti prozradila místo, kde byly uloženy ostatky McConvilleové a desítky dalších "pohřešovaných" osob, zavražděných ozbrojenou skupinou. Navzdory několikaměsíčnímu pátrání ale nebyly tělesné ostatky obětí nalezeny. "Někteří lidé by mohli Adamse považovat za odpudivý charakter, za někoho, za koho byste rozhodně neprovdali svou dceru. Ale není pochyb o tom, že je geniálním stratégem, bez kterého by nezačal v Severním Irsku mírový proces," tvrdí Moloney.
Podle Moloneyho se Adams stal v dubnu 1971 velitelem "druhého praporu" IRA v Belfastu čítajícího 400 mužů, který nese odpovědnost za řadu atentátů a vražd. Adams údajně rozhodl i o zahájení vlny atentátů za pomoci aut naložených trhavinami, která zasáhla Londýn v roce 1973. V roce 1972 měl vytvořit dvě tajné buňky v rámci IRA, takzvané skupiny "bezejmenných". Jejich úkolem bylo zabíjení informátorů a špionů. Za oběť jim měla mimo jiné padnout i Jean McConvilleová. Tato matka deseti dětí upadla v podezření, že je informátorkou Britů, a byla proto jednou ze skupin v roce 1972 unesena a popravena. V roce 1999 vyzval Adams IRA, aby rodině oběti prozradila místo, kde byly uloženy ostatky McConvilleové a desítky dalších "pohřešovaných" osob, zavražděných ozbrojenou skupinou. Navzdory několikaměsíčnímu pátrání ale nebyly tělesné ostatky obětí nalezeny. "Někteří lidé by mohli Adamse považovat za odpudivý charakter, za někoho, za koho byste rozhodně neprovdali svou dceru. Ale není pochyb o tom, že je geniálním stratégem, bez kterého by nezačal v Severním Irsku mírový proces," tvrdí Moloney.
</TEXT>
</DOC>
<DOC>
<DOCID>LN-20021001049</DOCID>
<DOCNO>LN-20021001049</DOCNO>
<DATE>10/01/02</DATE>
<TITLE>
Bývalý předseda britské vlády John Major se přiznal k nemanželské aféře z poloviny osmdesátých let
</TITLE>
<TEXT>
Úplně jinak mohla vypadat britská politická scéna, kdyby zálety Johna Majora vyšly najevo dříve. Shodují se na tom bývalí představitelé Konzervativní strany.
LONDÝN - Pět let poté, co Británií otřásla série sexuálních skandálů ministrů konzervativní vlády, se tehdejší premiér John Major přiznal, že udržoval nemanželský poměr se svou kolegyní, poslankyní za Konzervativní stranu. Major si vždy zakládal na image čestného gentlemana vyznávajícího rodinné hodnoty. K šokujícímu přiznání ho přinutil deník The Times, který na pokračování zveřejňuje deníky jeho bývalé milenky Edwiny Currieové. Aféra od víkendu plní titulní stránky britských novin. "Je to část mého života, za niž se nejvíce stydím. Dlouho jsem se bál, že vyjde najevo," uvedl v sobotu expremiér, který také prohlásil, že jeho manželka Norma o nevěře ví a že mu již dávno odpustila. "Ani já, ani Norma to nebudeme dále komentovat," dodal 59letý Major, který byl až do loňska poslancem parlamentu.
</TEXT>
<HEADING>
Tehdy se nestyděl, tvrdí expremiérova milenka
</HEADING>
<TEXT>
Jeho bývalou milenku prohlášení popudilo. "Tehdy se za to moc nestyděl, to vám tedy řeknu," prohlásila pro The Times. Currieová deníku rovněž řekla, že její vztah s Majorem začal v roce 1984, kdy budoucí premiér byl vůdcem konzervativců v Dolní sněmovně, a skončil v roce 1988 krátce poté, co Major zasedl v kabinetu Margaret Thatcherové. Britská média včera spekulovala, že Currieová se přestala stýkat s Majorem kvůli tomu, že žárlila na jeho úspěch. Z deníků totiž vyplývá, že toužila stát se nástupkyní Thatcherové v premiérském křesle. Tento post nakonec obsadil její bývalý milenec. Kvůli více než patnáct let staré aféře hrozí Majorovi i žaloba. V roce 1993 totiž vyhrál soudní spor s humoristickým časopisem Scallywag (Rošťák), který napsal, že premiér udržuje vztah se služkou ve svém sídle na Downing Street. Magazín kvůli prohranému procesu zbankrotoval, a jeho tehdejší vydavatel nyní uvažuje o soudní odvetě. Jako premiér, kterým byl mezi lety 1990 až 1997, volal Major po návratu k tradičním hodnotám. Své tažení pojmenoval "Zpátky ke kořenům", a přestože údajně nikdy neměl v úmyslu zahájit čistky ve vedení vlastní strany, právě konzervativce kampaň nejvíce zasáhla. Několik ministrů jeho vlády muselo rezignovat poté, co vyšly najevo jejich sexuální skandály. I kvůli nim utrpěli Majorovi konzervativci v roce 1997 drtivou volební porážku od labouristů Tonyho Blaira. Podle mnohých politiků i odborníků mohlo dřívější zveřejnění Majorovy aféry změnit vývoj na britské politické scéně. "Zřejmě by se nikdy nestal premiérem," řekl britské televizi ITN bývalý konzervativní poslanec Michael Brown, který se musel vzdát křesla v Dolní sněmovně v roce 1994, když bulvární list zveřejnil zprávu o tom, že udržoval homosexuální vztah s nezletilým chlapcem. "Možná by to neznamenalo konec konzervativní vlády, ale zcela jistě by ji to hodně poškodilo," dodal Jonathan Aitken, který odstoupil z Majorova kabinetu kvůli křivopřísežnictví.
</TEXT>
<HEADING>
Ministerské křeslo pro milenku nezbylo
</HEADING>
<TEXT>
Pětapadesátiletá Currieová zastávala za vlády Margaret Thatcherové post náměstkyně ministra zdravotnictví. I ona ho ztratila kvůli skandálu - v tisku zapochybovala o tom, zda vajíčka obsahují bakterie salmonely. Aféra tehdy málem zlomila vaz nejen jí, ale i celému britskému drůbežářskému průmyslu. Poté, co jí její bývalý milenec nenabídl ministerské křeslo ve své první vládě a dokonce ji ani nezmínil ve svých pamětech, cítila se ukřivděná. Protože se díky své výstřednosti a pečlivě budovanému image držela ve středu pozornosti, dala se na kariéru rozhlasové a televizní moderátorky. V devadesátých letech napsala dvě úspěšné knihy o životě političky, jíž se rozpadá manželství. Nyní o víkendech moderuje noční show rozhlasové stanice BBC s názvem "Late Night Currie". V roce 1997 se rozvedla a krátce nato znovu vdala.
Pětapadesátiletá Currieová zastávala za vlády Margaret Thatcherové post náměstkyně ministra zdravotnictví. I ona ho ztratila kvůli skandálu - v tisku zapochybovala o tom, zda vajíčka obsahují bakterie salmonely. Aféra tehdy málem zlomila vaz nejen jí, ale i celému britskému drůbežářskému průmyslu. Poté, co jí její bývalý milenec nenabídl ministerské křeslo ve své první vládě a dokonce ji ani nezmínil ve svých pamětech, cítila se ukřivděná. Protože se díky své výstřednosti a pečlivě budovanému image držela ve středu pozornosti, dala se na kariéru rozhlasové a televizní moderátorky. V devadesátých letech napsala dvě úspěšné knihy o životě političky, jíž se rozpadá manželství. Nyní o víkendech moderuje noční show rozhlasové stanice BBC s názvem "Late Night Currie". V roce 1997 se rozvedla a krátce nato znovu vdala.
</TEXT>
</DOC>
<DOC>
<DOCID>LN-20021001050</DOCID>
<DOCNO>LN-20021001050</DOCNO>
<DATE>10/01/02</DATE>
<TITLE>
ČSSD připravila zábavnou soutěž o kandidáta na prezidenta
</TITLE>
<TEXT>
Ode dneška až do osmadvacátého října budou v Lidovém domě, ale hlavně mimo jeho zdi soutěžit politici o nominaci na funkci prezidenta. Nejsilnější parlamentní strana se rozhodla, že svého kandidáta na hlavu státu vybere pomocí referenda, které bude otevřené všem občanům. Včera se uzavřely nominace. O čest být kandidátem Lidového domu budou určitě soutěžit pánové Bureš, Motejl a Zeman. Na konci příštího týdne určí předsednictvo ČSSD jejich pořadí do primárek, a hon na hlasy může začít. Nejsilnější kandidát Miloš Zeman, který se tolikrát dušoval, že si potřebuje odpočinout, svou kampaň řídí z Vysočiny. Během víkendu potvrdil občanům radostnou zvěst o své kandidatuře, tedy zatím jen o kandidatuře na nominaci. Jestli to v případě vítězství expremiéra znamená, že si před něj budou muset zasloužilí straníci klekat a žadonit "Miloši, prosím tě, vem to", nám velikán dosud ani nenaznačil. Hlasy pro něj shání a shromažďuje úderná trojice Foldyna, Lachnit, Volfová, patrně hlavně ve stranických řadách.
</TEXT>
<HEADING>
Mickey Mouse na hrad
</HEADING>
<TEXT>
Což o to, členům strany mohou leccos naslibovat, někdy i vyhrožovat. U veřejnosti to budou mít tito tři politici - sdílející se svým kandidátem Zemanem eleganci, šarm a příjemné vystupování - o dost těžší. Už tvrzení pana Lachnita, že českým prezidentem má být hlavně člověk známý ve světě, možná trochu zpochybnilo Zemanovu kandidaturu. Takový Jaromír Jágr je určitě známější, anglicky taky umí a žádnou legraci nezkazí a kromě toho, je to sympaťák. Jako kandidát - lidový hrdina by téhle trojici lobbistů slušel. Dalším zájemcem o hradní kancelář je bývalý ministr spravedlnosti Jaroslav Bureš. Na rozdíl od Zemana vzal svou kandidaturu vážně a předložil veřejnosti představu o pravomocích nového prezidenta a také třeba o změně mechanismu udělování milostí. Uvidíme, jak tahle věcná kampaň zapůsobí. Zatím má asi nejmenší šance, vzhledem ke své téměř nulové známosti mezi občanstvem, avšak nejvíc se snaží. Posledním pretendentem je právník a také shodou okolností bývalý ministr spravedlnosti Otakar Motejl. Vzhledem k tomu, že se dosud pro své zvolení neangažoval, nemůžeme očekávat jeho triumf, on sám s něčím podobným také nepočítá.
</TEXT>
<HEADING>
Zlatí slavíci
</HEADING>
<TEXT>
Sociální demokracie zatím nemá jasno ani o mechanismu minireferenda. O stranících prý ČSSD přehled má. V případě hlasů "lidí z ulice" zatím, podle Marie Součkové, která má stranické referendum na povel, spoléhá na poctivost občanů. Doufejme, že tehle postoj bude přehodnocen, jinak by se snadno z hlasování mohla stát obdoba ankety v oboru pop-music - Zlatý slavík. Tu se po celou dobu její existence nepodařilo jednoznačně očistit od podezření ze zmanipulovanosti. Model "Zlatý slavík" by se v Lidovém domě pravděpodobně zvrhl v soupeření "zemanovců" s "burešovci". Věřím, že například paní Volfová by opatřila svému favoritovi několik tisíc "hlasů" stejně snadno, jako sháněla (neúspěšně) do autobusů voliče, kteří by jí ve volbách dali preferenční hlas. U exministra Bureše se může angažovat ministr vnitra Gross, v jehož hlavě se vlastně kandidatura zrodila. Osloví-li Gross svého rodinného přítele Františka Janečka, rázem se z outsidera může stát favorit. I desku by mohl natočit. Doufejme, že se ČSSD na nějaké kontrole "občanských" hlasů shodne. I bez slavíkizace má totiž příprava prezidentských voleb značně groteskní rozměry. Celé minireferendum totiž připomíná tombolu na plese. Máte zálusk na šlehačkový dort, či karton sektu a jako na potvoru vyhrajete valník kompostu. ČSSD nám, mimo jiné, dluží informaci, co bude dělat, až stranické referendum vyhraje osoba, která bude naprosto nepřijatelná pro ostatní politické strany. Dalším faktorem relativizujícím prezidentské kalkulace jsou senátní volby. Když už nám vládnoucí garnitura poskytla tu šanci, mohou ti z nás, kteří nelitují námahy - osobně, či šesti korun čtyřiceti haléřů za porto korespondenčně hlasovat a ovlivnit tak nepřímo osobu budoucího prezidenta. Obávám se, že většina hlasů z "ulice" bude negativních. Preventivně. Přeloženo: budu hlasovat pro toho, protože nechci, aby prezidentem byl onen. Vzhůru do tomboly.
Sociální demokracie zatím nemá jasno ani o mechanismu minireferenda. O stranících prý ČSSD přehled má. V případě hlasů "lidí z ulice" zatím, podle Marie Součkové, která má stranické referendum na povel, spoléhá na poctivost občanů. Doufejme, že tehle postoj bude přehodnocen, jinak by se snadno z hlasování mohla stát obdoba ankety v oboru pop-music - Zlatý slavík. Tu se po celou dobu její existence nepodařilo jednoznačně očistit od podezření ze zmanipulovanosti. Model "Zlatý slavík" by se v Lidovém domě pravděpodobně zvrhl v soupeření "zemanovců" s "burešovci". Věřím, že například paní Volfová by opatřila svému favoritovi několik tisíc "hlasů" stejně snadno, jako sháněla (neúspěšně) do autobusů voliče, kteří by jí ve volbách dali preferenční hlas. U exministra Bureše se může angažovat ministr vnitra Gross, v jehož hlavě se vlastně kandidatura zrodila. Osloví-li Gross svého rodinného přítele Františka Janečka, rázem se z outsidera může stát favorit. I desku by mohl natočit. Doufejme, že se ČSSD na nějaké kontrole "občanských" hlasů shodne. I bez slavíkizace má totiž příprava prezidentských voleb značně groteskní rozměry. Celé minireferendum totiž připomíná tombolu na plese. Máte zálusk na šlehačkový dort, či karton sektu a jako na potvoru vyhrajete valník kompostu. ČSSD nám, mimo jiné, dluží informaci, co bude dělat, až stranické referendum vyhraje osoba, která bude naprosto nepřijatelná pro ostatní politické strany. Dalším faktorem relativizujícím prezidentské kalkulace jsou senátní volby. Když už nám vládnoucí garnitura poskytla tu šanci, mohou ti z nás, kteří nelitují námahy - osobně, či šesti korun čtyřiceti haléřů za porto korespondenčně hlasovat a ovlivnit tak nepřímo osobu budoucího prezidenta. Obávám se, že většina hlasů z "ulice" bude negativních. Preventivně. Přeloženo: budu hlasovat pro toho, protože nechci, aby prezidentem byl onen. Vzhůru do tomboly.
</TEXT>
</DOC>
<DOC>
<DOCID>LN-20021001051</DOCID>
<DOCNO>LN-20021001051</DOCNO>
<DATE>10/01/02</DATE>
<TITLE>
Irské hlasování může zbrzdit rozšíření EU
</TITLE>
<TEXT>
Irové za necelé tři týdny v referendu rozhodnou, zda pohřbí Smlouvu o EU z Nice. Výsledky nejspíš budou těsné. Kam se vážky osudu přikloní, určí možná jen několik desítek tisíc hlasů. Tento malý zlomek z 2,8 milionu irských voličů znervózňuje vlastní vládu i podnikatele. Stejně neklidní jsou i politici ostatních evropských států. Pokud totiž Irové řeknou Ne, zhroutí se pracně budovaná stavba niceské smlouvy. Mimo jiné se přinejmenším zbrzdí rozšíření EU o další státy včetně Česka. Irský premiér Bertie Ahern i komisař EU Günter Verheugen apelovali na city: v sázce je osud milionů lidí z východní Evropy, kteří desítky let nezaviněně trpěli. Irové hlasující proti Nice jim chtějí vzít šanci na výhody, z kterých oni sami desítky let tyli. Většina Irů rozšíření podporuje. Mnozí ale mají před očima špatnosti své vlády a referendum je pro ně možností, jak ji "ztrestat". Navíc jen méně než pětina přesně ví, o co ve Smlouvě o EU jde. Cítí ale, že kvůli novému klíči pro obsazení křesel v "evropské vládě" oni ztratí a na síle získá vliv mocností. Svým Ano či Ne mají Irové rozseknout celý uzel problémů. Pokud výsledkem bude bezprostřední stop rozšíření EU (než právníci najdou na základě pokynu politiků šalamounské řešení), bude jistě mnoho lidí ve střední Evropě smutných. Neměli by ale propadnout zášti vůči několika Irům, že tak rušivě zasáhli do jejich osudů. Bude v tom totiž i kus optimistické zprávy o fungování Evropské unie. A až budou čeští voliči rozhodovat o svém vstupu do unie, měli by si na irskou lekci z demokracie rozpomenout.
</TEXT>
</DOC>
<DOC>
<DOCID>LN-20021001052</DOCID>
<DOCNO>LN-20021001052</DOCNO>
<DATE>10/01/02</DATE>
<TITLE>
Recese a povodně na ceně nepřidají
</TITLE>
<TEXT>
Při oznámení prodeje chemického gigantu Unipetrolu do rukou Agrofertu podnikatele Andreje Babiše se připíjelo na úspěšnou privatizaci tuzemské chemie. Bohužel předčasně. Včera totiž skončila naprostým krachem. Babiš slíbených jedenáct miliard korun odmítl za Unipetrol zaplatit. I po půl roce slavnostního ukončení privatizace tak zůstává chemický holding Unipetrol ve státních rukou. Řešit privatizaci chemické jedničky nebude přitom vůbec jednoduché. Spíše naopak. Chemické odvětví se v současnosti potýká se zpomalením světové ekonomiky, což zhoršuje hospodářské výsledky celého Unipetrolu. Navíc firmy ze skupiny Unipetrolu zasáhla ničivá voda a zároveň se výrazně zhoršily vztahy mezi dceřinými firmami holdingu. Všechny tyto skutečnosti přitom snižují hodnotu firmy v očích potenciálních investorů. Přesto existuje možnost, jak privatizaci Unipetrolu investorům aspoň trochu osladit. Vláda by neměla trvat na nesmyslných podmínkách z minulé privatizace, kdy kupec nesměl prodat části Unipetrolu po dobu osmi let. To je příliš dlouhá doba ve světě, který se mění čím dál rychleji. Jen málokdo si před čtyřmi lety dokázal představit, že boom technologických akcií skončí volným pádem. Ostatně nevyznamenal se ani prognostik Zeman, který nedokázal odhadnout běh událostí pouhý půl rok dopředu. Stěží by jinak označoval Babiše za nejvhodnějšího partnera pro Unipetrol.
</TEXT>
</DOC>
<DOC>
<DOCID>LN-20021001053</DOCID>
<DOCNO>LN-20021001053</DOCNO>
<DATE>10/01/02</DATE>
<TITLE>
Vyhláška o balení cukrovinek platí již 5 let
</TITLE>
<TEXT>
Prodejci koblih byli dalšími v řadě "poškozených" Evropskou unií. Bruselští byrokrati nám sáhli na rum a guláš, teď nám berou i koblihy, ozývalo se v reakci na mediálně vyrobenou "koblihovou aféru". O co kritikům jde? O právo koupit si ohmatanou koblihu. To ale ztratili již v roce 1997. V těchto dnech však mohli pozvednout hlas na svou obranu. Paradoxně si však spíš pohoršili. Po mediální dělostřelbě totiž balí koblihy i ty supermarkety, které vyhlášku dosud vesele ignorovaly. Ještě že jsme technologicky překonali šlapání zelí naboso, jinak by příznivci starých dobrých časů bojovali za výrobu zelí "tradiční" metodou. Jistě bychom se dověděli, že zelí strojově zpracované se tomu starému dobrému ani zdaleka nevyrovná. A hygiena prodeje? To je byrokratický konstrukt. Kdo si chce v naší zbyrokratizované vlasti koupit nebalenou koblihu, může, ale v prodejně s pultovým prodejem. V samoobslužném prodeji pouze balenou. Schází-li mu kontakt se spolubližním, může ji rozbalit a několik kolemjdoucích požádat, aby si sáhli. Bude mít koblihu "jako za starých časů".
</TEXT>
</DOC>
<DOC>
<DOCID>LN-20021001054</DOCID>
<DOCNO>LN-20021001054</DOCNO>
<DATE>10/01/02</DATE>
<TEXT>
Ódéesovské myšlenkové schéma. To prý postrádá Evžen Tošenovský. Krátce po prohraných volbách to alespoň tvrdil Václav Klaus. Tehdy tuto definici "správného myšlení člena ODS" vyřkl jakoby mimoděk a možná ani nepočítal s tím, že by se tento výrok mohl o dva měsíce později zařadit k jeho "nezapomenutelným". V momentě, kdy Tošenovský minulý týden oznámil svoji kandidaturu, se totiž Klausovi jeho výrok vrátil jako bumerang. Média jej opět vytáhla a najednou se - také jakoby mimoděk zjišťuje, že ani nikdo v ODS stoprocentně neví, co ono "ódéesovské myšlenkové schéma" vlastně je. Je přitom zábavné sledovat, jak se čelní představitelé ODS ke Klausově osudné větě staví. A možná to i leccos vypovídá o jeho případných šancích obhájit post šéfa ODS. Ti, kteří Klause do poslední chvíle hájí, se totiž snaží jeho termín všemožně - někdy dost bizarním způsobem - vysvětlovat. Představitelé druhé skupiny, kteří by si ve vedení strany přáli změnu, pak klidně prohlašují, že netuší, "co tím pan profesor myslel". Nejvýmluvněji to možná říká Klausův exoblíbenec a nyní jeden z hlavních odpůrců Ivan Langer: "Za prvé nevím, co to znamená, za druhé mě to uráží".
</TEXT>
</DOC>
<DOC>
<DOCID>LN-20021001055</DOCID>
<DOCNO>LN-20021001055</DOCNO>
<DATE>10/01/02</DATE>
<TITLE>
Ad LN 24. 9.: Soud osvobodil Jakeše a Lenárta
</TITLE>
<TEXT>
Není rozhodující, jaký režim vládl v tomto státě v době, kdy se obžalovaní zúčastnili jednání o svržení vlády a jejím nahrazení vládou jinou, a to dokonce ve spojení s cizí mocností. Ostatně zákon praví, že šlo o režim protiprávní. O to teď ale nejde. Jde o to, že suverénní stát byl v rozporu s mezinárodním právem napaden a následně okupován. Obžalovaní proti tomu nic nedělali, byť v té době byli ve vysokých státních i stranických funkcích. To bylo tehdy totiž jedno, protože KSČ byla podle ústavy vedoucí silou ve státě. Naopak, obžalovaní tento akt schvalovali a počínání cizí mocnosti na našem území napomáhali. Nezapomínejme, že právním subjektem je stát, nikoli režim. Stát a jeho občané byli napadeni, majetek státu byl ničen a obžalovaní s mocností, která toto spáchala, spolupracovali. Opravdu se asi jiný verdikt nedal čekat - ve státě, který je s režimem označeným jako protiprávní spojen pupeční šňůrou právní kontinuity.
</TEXT>
</DOC>
<DOC>
<DOCID>LN-20021001056</DOCID>
<DOCNO>LN-20021001056</DOCNO>
<DATE>10/01/02</DATE>
<TITLE>
Ad LN 13. 9.: Deregulace není řešení
</TITLE>
<TEXT>
Jako majitelka restituovaného domu se musím ohradit proti některým názorům a výpadům pana Floriana. Zřejmě je velice špatně informován, a tak mu velice ráda vysvětlím situaci dobrých majitelů domů. Převzali jsme dům ve strašném stavu. Učinili jsme mnoho věcí pro spokojenost našich nájemníků. Nová fasáda, zateplení suterénu, vzorná čistota, úklidové služby a řada dalších. Nebylo toho málo a stále se do domu investuje. A nejsou to malé finanční položky. Nikdy se nestalo, abychom bránili nájemníkům ve výměně bytu. Je bohužel zvykem, že po úmrtí starého nájemníka byt automaticky přechází na příslušníky rodiny. V tomto zákoně vše hraje ve prospěch nájemníků. Chytře se zařídí přihlášení příbuzného, ačkoliv v bytě nepřebývá a pouze dochází na návštěvu, aby se neřeklo. O podobných případech pan Florian zřejmě informován není.
</TEXT>
</DOC>
<DOC>
<DOCID>LN-20021001057</DOCID>
<DOCNO>LN-20021001057</DOCNO>
<DATE>10/01/02</DATE>
<TITLE>
Ad LN 21. 9.: Vedení Nemocnice Bulovka potrestalo své kritiky
</TITLE>
<TEXT>
MUDr. Štrof v článku uvádí ohledně špatného skladování LTO vyloženou lež. Ručím za to, že LTO byl skladován standardním způsobem a žádná voda do zásoby LTO nevnikla. Obecně LTO vždy obsahuje malé množství vody již z výroby a s touto vodou se počítá. Proto jsou nádrže na LTO standardně vybaveny odkalovacím zařízením a odsazená voda se odkaluje. LTO se s vodou nemísí a nevytváří ani stabilní emulzi. Při odvážení zásoby LTO firmou KLIO s. r. o. jsem vše pozoroval. Nejprve přistavili k zásobníku otevřený kontejner o objemu cca 1000 litrů, přehozený filtrační plachtou s dřevěnými pilinami. Zásobník stáčeli odkalovacím potrubím určeným na odkalování vody, které je vyvedeno z nejnižšího místa na dně zásobníku. Zprvu vyteklo cca 100 litrů zdánlivě čisté vody a pak začal vytékat čistý LTO, který zachytily dřevěné piliny. Obsluha okamžitě uzavřela příslušnou armaturu a přendala hadici na autocisternu a již stáčeli čistý LTO. Z toho vyplývá, že v zásobě LTO bylo extrémně malé množství vody. Přítomnost rozptýlené vody při spalování LTO je výhodná, protože voda zlepšuje spalovací proces. U výkonných olejových hořáků se dokonce musí voda do spalovacího procesu přidávat. Říká se tomu atomizační pára (jinak začne hořák okamžitě produkovat saze a dým).
</TEXT>
</DOC>
<DOC>
<DOCID>LN-20021001058</DOCID>
<DOCNO>LN-20021001058</DOCNO>
<DATE>10/01/02</DATE>
<TEXT>
Je strašné vidět ztráty na životech a majetku, které přinesly srpnové ničivé povodně ČR. Daleko důležitější je ale ukázat, že v této době, kdy je člověk na pokraji zoufalství, se projeví nejen lidská zrůdnost, ale hlavně nezištná pomoc od naprosto cizích lidí, která až dech vyráží. V našem případě jsme byli zklamáni nelidským chováním sestry a švagra. Zcela zdarma obývají celé horní patro našeho domu. Spodní část domu, kterou obýváme my, byla vytopena až do výše 40 cm. Při vynášení věcí ze zatopené části domu nejenže nepomohli, ale ještě se nám pošklebovali a vyhrožovali soudem za zničení těchto věcí. Nabídku na dočasné ubytování nám za ně učinili cizí lidé. Důvěru v lidi nám vrátil až majitel jedné stavební firmy z Kardašovy Řečice, jeho manželka a zaměstnanci, kteří až do ranních hodin pomáhali vyhánět vodu, bláto, přenášet nábytek, knihy a uklízet nánosy, které voda přinesla. Ani nevíme, jak vyjádřit díky rodině Buštů. Zdarma sušili naše prádlo na radiátorech, zajistili nám teplé jídlo každý den, i v sobotu a neděli.
</TEXT>
</DOC>
<DOC>
<DOCID>LN-20021001059</DOCID>
<DOCNO>LN-20021001059</DOCNO>
<DATE>10/01/02</DATE>
<TITLE>
Ad LN 17. 9.: Ať si Špidla jedná s komunisty
</TITLE>
<TEXT>
Klaus podsouvá Špidlovi záminku povodní jako důvod pro zvyšování daní. Jak se ukázalo, neodpovídá to skutečnosti. Hlasování paní Marvanové ani absence Kavana nebyly detailem, jak říká, ale klíčovým momentem. Cítím se zatím občanem této země a vůbec se s hrůzou netáži, co by se stalo, kdyby... Nenávist Václava Klause vůči Vladimíru Špidlovi spadá již do předvolebního období. Stačí připomenout Klausovy výroky, jako "pryč ze Špidlolandu" či "se Špidlou vstanou noví bojovníci". Klaus chce dát lidem této země šanci na dobrou budoucnost a jsou připraveni, on i ODS, udělat okamžitě maximum. Tuto šanci již dávno měli a trestuhodně ji promrhali, zejména on. Jako předseda vlády zklamal, proto jeho strana nezvítězila a on svoje místo musel přenechat Zemanovi. Místo toho, aby se z něj stal tvrdý opoziční politik, podepsal paskvily jako "opoziční smlouva" a "toleranční patent". Sociální demokracii tím nesmírně pomohl, ODS nesmírně poškodil.
</TEXT>
</DOC>
<DOC>
<DOCID>LN-20021001060</DOCID>
<DOCNO>LN-20021001060</DOCNO>
<DATE>10/01/02</DATE>
<TITLE>
Vše je naopak? Každý podnik či organizace, pokud má odpovědné vedení, přizpůsobuje výdaje svým možnostem (příjmům). Stejně je to s rodinnými rozpočty. V případě, že se prostředků nedostává, se hledají úsporná opatření. Podniky sníží počet zaměstnanců, jejich mzdy, rodiny omezí své výdaje. Stát se chová (alespoň pod vedením ČSSD) opačně. Chybí nám v rozpočtu peníze? Zvýšíme počty státních zaměstnanců a zvýšíme jejich mzdy! Kdo a kam nás to vlastně vede?
</TITLE>
<TEXT>
Redakce děkuje za pochopení, že některé dopisy je třeba upravit a zkrátit. Své příspěvky posílejte do rubriky Názory na adresu Senovážná 1254/4, 110 00 Praha 1 nebo e-mailem na adresu dopisy@lidovky.cz
</TEXT>
</DOC>
<DOC>
<DOCID>LN-20021001061</DOCID>
<DOCNO>LN-20021001061</DOCNO>
<DATE>10/01/02</DATE>
<TITLE>
Jestli česká demokracie těchto měsíců a let funguje či ne, záleží také na tom, co vlastně má její funkce obnášet. Demokratický politický systém představuje mnohovrstevnaté propojení nejrůznějších aspektů veřejného života. Plout v jeho svrchních vodách samozřejmě znamená klást si také povrchní otázky. Příkladem je třeba spor o to, jestli potřebujeme většinový systém či posílení prvků přímé demokracie. Další, významnější prvky demokratického politického systému jako by zůstaly nepovšimnuty - struktury občanské společnosti, právní stát, dělba moci, pluralita médií, otázka korupce či fakticky existující diskriminace menšin všeho druhu. Formální demokracie samozřejmě může fungovat s dvěma či pětapadesáti politickými stranami, s nejrůznějšími volebními systémy a s referendem každé úterý. Nenechme si ale namluvit, že o tyto věci jde v demokracii především. Nenechme si namluvit, že jejich prosazením či vyloučením by se něco zásadního v našem životě změnilo. Tento politický redukcionismus je samozřejmě svůdný, protože umožňuje vyhnout se odpovědím na otázky opravdu závažné.
</TITLE>
<HEADING>
Politika všedních věcí
</HEADING>
<TEXT>
Zkusme se ptát, jestli v našem okolí funguje nějaké občanské sdružení či spolek prosazující nějaký dílčí, ale pro všední život podstatný zájem - výstavbu lávky přes potok, péči o starší, méně pohyblivé občany, mezietnický dialog s romskými komunitami, založení okresních novin. Zralá demokratická politika je totiž nudně všední věc, žádné předsálí hlasovací místnosti Poslanecké sněmovny či senátní zahrada s pávy u šálku kávy. Snad jedině blouznivá víra v to, že všechny mé problémy budou vyřešeny kdesi tam nahoře, níž než na nebesích, zato však výš než v krajském městě, tedy právě tato rozšířená víra může napovědět, že nás čekají ještě léta perné práce, než se demokracie dostane každému z nás pěkně pod kůži. Takové falešné očekávání, že naše problémy mají být řešeny někde vysoko a daleko, je přece zdrojem té dennodenně citované skepse. Jistě znáte ten zvláštní povzdech, když si lidé stěžují, že politik se o skutečný život lidí nezajímá. Nebo ten druhý - že se ukážou jen jednou za čtyři roky vždycky před volbami. Jenže práce politika nespočívá v tom, že mi přijde pomoci shrabovat listí, počítat se mnou, jestli mám z čeho zaplatit činži, nebo že se mi občas předvede v novém obleku poblíž mého bydliště. Většina otázek, které mě jako občana zajímají, totiž nenalezne svoji odpověď v centrálních politických strukturách, ale mnohem blíž. To vše ale pouze v případě, že strom naší demokracie bude dostatečně košatý. Budeme-li jako občané důsledně kontrolovat volenou samosprávu, dokážeme-li vytvořit účinný tlak v místě spíše než psát dopisy do prezidentské kanceláře, budeme-li se účastnit veřejného života třeba aspoň jako členové místního sdružení Za Hnojník krásnější.
</TEXT>
<HEADING>
Každý nemůže být Marvanová
</HEADING>
<TEXT>
Aby nedošlo k mýlce - Hnojník je pěkné městečko mezi Frýdkem-Místkem a Těšínem. Myšlenka přímé demokracie totiž jen v nepatrné míře znamená znát názor každého občana na úroveň přímých daní nebo na zajištění vzdušné obrany státu, záměrně zmiňuji otázky beztak dost zásadní. Ale přímá demokracie je něčím víc: Ptal se mě někdo, má-li vést kolem mého města silniční obchvat devastující to nepatrné množství přírody, která v okolí zbývala? Ptal se mě někdo, jestli moje obec ležící třeba na hranicích kraje má patřit pod to či ono krajské město? Nechci tím ani v nejmenším říci, že by demokracie byla povýtce záležitostí komunální. Příslušnost k Evropské unii, sdílení základních všelidských a civilizačních hodnot, příslušnost a loajalita ke svému státu a nekaždodenní podíl na jeho správě, to všechno se doplňuje se zájmem o kraj, ve kterém žiji, a o obec, s jejímiž obyvateli se společně těšíme z nového parku nebo s nimiž společně s obavami očekáváme povodňovou vlnu. Každý z nás jako volič disponuje totiž mnoha hlasy. Hlas v parlamentních volbách poměrných i většinových (rád bych připomenul vyvolávačům většinových voleb, že to jsou ty nenápadné volby do Senátu), volby do krajského i do obecního zastupitelstva. Ale také můj hlas v peticích, na shromážděních, v místních iniciativách. Jistě, ne každý z nás se může stát Jozefem Wágnerem nebo Hanou Marvanovou, aby jeho hlas rozhodl. Přečasto se tedy budeme muset smířit s tím, že většinu mají ti druzí, ale to je právě ta demokracie! Ano, právě proto, že každý z nás je v něčem a nějak menšinou, nesmíme žádné většině dovolit, aby se chovala jako tatarští atamani. Angažované občanství, to je první velký krok ke zralé demokracii: nedívat se na svět jen přes záclony svého obýváku, nebát se vystoupit na veřejné schůzi, nerozpakovat se vstoupit do politické strany a působit v ní. A hrozně křičet, když se někde děje s úředním posvěcením bezpráví. Otázek týkajících se kvality demokracie je velmi mnoho a já jsem nepříliš spravedlivě zdůraznil jen některé z nich. Těm otázkám, které jsem nezdůrazňoval, ale které jsou jaksi víc na ráně, to ovšem vůbec nemusí být líto znale tuším, že jich už zítra budou zase plné noviny. Nakonec právě proto se o budoucnost české demokracie vlastně vůbec neobávám!
Aby nedošlo k mýlce - Hnojník je pěkné městečko mezi Frýdkem-Místkem a Těšínem. Myšlenka přímé demokracie totiž jen v nepatrné míře znamená znát názor každého občana na úroveň přímých daní nebo na zajištění vzdušné obrany státu, záměrně zmiňuji otázky beztak dost zásadní. Ale přímá demokracie je něčím víc: Ptal se mě někdo, má-li vést kolem mého města silniční obchvat devastující to nepatrné množství přírody, která v okolí zbývala? Ptal se mě někdo, jestli moje obec ležící třeba na hranicích kraje má patřit pod to či ono krajské město? Nechci tím ani v nejmenším říci, že by demokracie byla povýtce záležitostí komunální. Příslušnost k Evropské unii, sdílení základních všelidských a civilizačních hodnot, příslušnost a loajalita ke svému státu a nekaždodenní podíl na jeho správě, to všechno se doplňuje se zájmem o kraj, ve kterém žiji, a o obec, s jejímiž obyvateli se společně těšíme z nového parku nebo s nimiž společně s obavami očekáváme povodňovou vlnu. Každý z nás jako volič disponuje totiž mnoha hlasy. Hlas v parlamentních volbách poměrných i většinových (rád bych připomenul vyvolávačům většinových voleb, že to jsou ty nenápadné volby do Senátu), volby do krajského i do obecního zastupitelstva. Ale také můj hlas v peticích, na shromážděních, v místních iniciativách. Jistě, ne každý z nás se může stát Jozefem Wágnerem nebo Hanou Marvanovou, aby jeho hlas rozhodl. Přečasto se tedy budeme muset smířit s tím, že většinu mají ti druzí, ale to je právě ta demokracie! Ano, právě proto, že každý z nás je v něčem a nějak menšinou, nesmíme žádné většině dovolit, aby se chovala jako tatarští atamani. Angažované občanství, to je první velký krok ke zralé demokracii: nedívat se na svět jen přes záclony svého obýváku, nebát se vystoupit na veřejné schůzi, nerozpakovat se vstoupit do politické strany a působit v ní. A hrozně křičet, když se někde děje s úředním posvěcením bezpráví. Otázek týkajících se kvality demokracie je velmi mnoho a já jsem nepříliš spravedlivě zdůraznil jen některé z nich. Těm otázkám, které jsem nezdůrazňoval, ale které jsou jaksi víc na ráně, to ovšem vůbec nemusí být líto znale tuším, že jich už zítra budou zase plné noviny. Nakonec právě proto se o budoucnost české demokracie vlastně vůbec neobávám!
</TEXT>
</DOC>
<DOC>
<DOCID>LN-20021001062</DOCID>
<DOCNO>LN-20021001062</DOCNO>
<DATE>10/01/02</DATE>
<TITLE>
Z mediálního prostoru mizí vlastně jen "značka", stanice vysílá dál
</TITLE>
<TEXT>
Číst nebo slyšet dramatické prohlášení, že 1. října "umlkne" vysílání české redakce Rádia Svobodná Evropa (RFE), mě, přiznám se, rozčiluje. A v posledních týdnech jich bylo možné číst i slyšet spousty. Takové tvrzení budí dojem, že české vysílání RFE z Prahy bylo stejné jako to, ke kterému se mnozí českoslovenští občané prodírali bubláním a vrčením rušiček v době studené války. Není divu, že pak posluchači i ti, kdo českou Svobodku neposlouchají, propadají nostalgii. Pro spoustu lidí totiž mělo české vysílání ze zahraničí, ve kterém RFE hrála veledůležitou roli, nesmírný význam. Byla to jedna z mála stanic, které československým posluchačům podávaly pravdivé a komunistickou propagandou nezkreslené informace. Byla nejen zdrojem informací, mnoho lidí k ní poutal citový vztah, neboť jim zprostředkovávala styk se svobodným světem, denně je ujišťovala o jeho existenci a zájmu. V dusivém sevření komunistických médií to byla oáza svobody, okénko, kterým se dalo vyhlížet z komunistického lágru. Dojem, že se toto okénko definitivně zavírá, není příjemný. Jenže ten dojem není pravdivý. Dřívější ředitel české sekce RFE Pavel Pecháček vyjednal v touze vysílání "Svobodky" zachovat smlouvu s Českým rozhlasem, a tak tato stanice už celé roky vysílá na vlnách Českého rozhlasu jako Český rozhlas 6 - Rádio Svobodná Evropa. Pecháčkovu maďarskému ani polskému kolegovi se podobný krok nepodařil, a maďarská i polská "Svobodka" dávno neexistují.
</TEXT>
<HEADING>
Transformace
</HEADING>
<TEXT>
Americký Kongres, který financuje celou mnohojazyčnou stanici Radio Free Europe, totiž dospěl k závěru, že české ani maďarské vysílání už není potřeba, protože země pokročily tak daleko k demokracii, že si mohou svobodu slova zajistit samy. Od zemí, které jsou natolik demokraticky vyspělé, aby mohly být členy Severoatlantické aliance, se to nepochybně právem očekává. Přesto Američané na vysílání ČRo 6 - RSE až do nynějška přispívali, snad i vzhledem k tomu, že celá stanice RFE/RL přesídlila do pražských budov bývalého Federálního shromáždění (to už bez maďarské a polské sekce). Česká redakce "Svobodky" však už od přestěhování z Mnichova sídlí v prostorách Českého rozhlasu, používá jeho zařízení a Český rozhlas hradí provozní náklady i mzdy naprosté většiny jejích redaktorů. To, co nyní končí, je příspěvek, ze kterého bylo placeno celkem pět redaktorů (Ivan Binar, Olga Kopecká, Jan Jůn, Yvonne Přenosilová a Martin Štěpánek) a část honorářů pro externí spolupracovníky. Americké rozhodnutí je pochopitelné: svět se mění a necenzurované informace dnes daleko víc než ve střední Evropě potřebují lidé v jiných částech světa. Přítomnost kvalitních sdělovacích prostředků v Afghánistánu nebo v Iráku či Íránu je jistě daleko důležitější než v našich zemích. Není proč plakat, Český rozhlas 6, jak se nyní nazývá stanice, která na stejné vlnové délce vysílá dál, totiž žádné příliš podstatné změny nedozná. Některé pořady sice zmizí a jiné se pozmění, přibude ale i řada nových. Podoba stanice však zůstane zachována. I vedení Českého rozhlasu (stejně jako jeho rada) totiž chápe, že celodenní stanice s obšírným zpravodajstvím, delšími analytickými příspěvky a publicistickými pořady do vysílání veřejnoprávního rozhlasu nesporně patří. Posluchači, kteří mají o tento rozhlasový formát zájem, ho tedy budou moci poslouchat dál. Redaktoři ani externí spolupracovníci této stanice se také nehodlají odmlčet, spíš chtějí svému vysílání přidat na zajímavosti a poutavosti. Není tedy důvod ke smutku. Naopak: je namístě si uvědomit, že se náš veřejný prostor od dob studené války významně posunul směrem k demokracii a svobodným informacím. Novináři nejsou zavřeni v ideologické kleci, nikdo jejich práci necenzuruje a je mnoho dobrých důvodů věřit, že téměř třináct svobodných let významně přispělo k jejich odpovědnosti i profesionalitě. Nebo si snad někdo myslí, že svoboda slova v ČR stojí a padá s několika redaktory placenými ze zdrojů Kongresu USA?
Americký Kongres, který financuje celou mnohojazyčnou stanici Radio Free Europe, totiž dospěl k závěru, že české ani maďarské vysílání už není potřeba, protože země pokročily tak daleko k demokracii, že si mohou svobodu slova zajistit samy. Od zemí, které jsou natolik demokraticky vyspělé, aby mohly být členy Severoatlantické aliance, se to nepochybně právem očekává. Přesto Američané na vysílání ČRo 6 - RSE až do nynějška přispívali, snad i vzhledem k tomu, že celá stanice RFE/RL přesídlila do pražských budov bývalého Federálního shromáždění (to už bez maďarské a polské sekce). Česká redakce "Svobodky" však už od přestěhování z Mnichova sídlí v prostorách Českého rozhlasu, používá jeho zařízení a Český rozhlas hradí provozní náklady i mzdy naprosté většiny jejích redaktorů. To, co nyní končí, je příspěvek, ze kterého bylo placeno celkem pět redaktorů (Ivan Binar, Olga Kopecká, Jan Jůn, Yvonne Přenosilová a Martin Štěpánek) a část honorářů pro externí spolupracovníky. Americké rozhodnutí je pochopitelné: svět se mění a necenzurované informace dnes daleko víc než ve střední Evropě potřebují lidé v jiných částech světa. Přítomnost kvalitních sdělovacích prostředků v Afghánistánu nebo v Iráku či Íránu je jistě daleko důležitější než v našich zemích. Není proč plakat, Český rozhlas 6, jak se nyní nazývá stanice, která na stejné vlnové délce vysílá dál, totiž žádné příliš podstatné změny nedozná. Některé pořady sice zmizí a jiné se pozmění, přibude ale i řada nových. Podoba stanice však zůstane zachována. I vedení Českého rozhlasu (stejně jako jeho rada) totiž chápe, že celodenní stanice s obšírným zpravodajstvím, delšími analytickými příspěvky a publicistickými pořady do vysílání veřejnoprávního rozhlasu nesporně patří. Posluchači, kteří mají o tento rozhlasový formát zájem, ho tedy budou moci poslouchat dál. Redaktoři ani externí spolupracovníci této stanice se také nehodlají odmlčet, spíš chtějí svému vysílání přidat na zajímavosti a poutavosti. Není tedy důvod ke smutku. Naopak: je namístě si uvědomit, že se náš veřejný prostor od dob studené války významně posunul směrem k demokracii a svobodným informacím. Novináři nejsou zavřeni v ideologické kleci, nikdo jejich práci necenzuruje a je mnoho dobrých důvodů věřit, že téměř třináct svobodných let významně přispělo k jejich odpovědnosti i profesionalitě. Nebo si snad někdo myslí, že svoboda slova v ČR stojí a padá s několika redaktory placenými ze zdrojů Kongresu USA?
</TEXT>
</DOC>
<DOC>
<DOCID>LN-20021001063</DOCID>
<DOCNO>LN-20021001063</DOCNO>
<DATE>10/01/02</DATE>
<TITLE>
Po analýze rentgenových snímků lebky vytvořili britští vědci model obličeje slavného faraona
</TITLE>
<TEXT>
V osmnácti letech zemřel egyptský panovník, který podle vědců zřejmě trpěl dědičnou chorobou páteře.
LONDÝN - Více než osmdesát let poté, co byla v Údolí králů objevena hrobka egyptského faraona Tutanchamona, budou mít lidé možnost dozvědět se, jak tento mladý panovník vypadal ve skutečnosti. Britští vědci totiž zrekonstruovali jeho podobu podle výsledků rentgenové analýzy jeho lebky. Model Tutanchamonova obličeje, na jehož tvorbě se podílela řada odborníků, bude vystaven v londýnském Science Museum. Anthony Geffen, specialista na grafické rekonstrukce obličeje z londýnské University College, využil informací z rentgenové analýzy k vytvoření virtuální lebky. Zároveň si vybíral lidi stejného věku, výšky i ze stejného prostředí, jako byl mladý faraon, který nastoupil na trůn již v osmi letech. Jejich vzhled využil při vytvoření pravděpodobných rysů Tutanchamona. Takto vytvořený virtuální model byl poslán ke zpracování týmu odborníků na Novém Zélandě, který se zabývá speciálními efekty. Ti dodali obličeji faraona určité specifické rysy, jako například zbarvení pleti, barvu očí či obočí. Když byly tyto práce dokončeny, na projektu začal pracovat Alex Fort, odborník na tvorbu obličejových modelů. Ten vytvořil přesnou repliku virtuální lebky faraona. Tutanchamonova velkolepá hrobka byla objevena v listopadu roku 1922 týmem archeologů vedených Howardem Carterem. Podle vědců poslední mužský potomek 18. dynastie zřejmě trpěl dědičnou chorobou páteře, kvůli které zemřel po deseti letech panování. Doktor Richard Boyer ze zdravotnického střediska v Salt Lake City v americkém státě Utah zkoumal rentgenové snímky faraonovy páteře a hrudníku. Objevil na nich abnormální zakřivení páteře a spojené horní obratle. To jsou hlavní příznaky takzvaného Klippelova-Feilova syndromu. Lidé, kteří trpí touto chorobou, vypadají, jako by měli velmi krátký krk. "Jeho hlava vypadala, jako by byla připevněná 'na násadě od koštěte'," prohlásil pro britský list The Daily Telegraph doktor Richard Boyer. "Jestliže tedy spadl dozadu nebo utrpěl náraz do zadní části lebky, tak toto zranění pro něj mohlo být smrtelné." V Tutanchamonově hrobce bylo nalezeno také okolo 130 různých holí. Tento fakt podporuje doktorovu teorii, že faraonova schopnost pohybovat se byla velmi omezená.
</TEXT>
</DOC>
<DOC>
<DOCID>LN-20021001064</DOCID>
<DOCNO>LN-20021001064</DOCNO>
<DATE>10/01/02</DATE>
<GEOGRAPHY>WASHINGTON</GEOGRAPHY>
<TEXT>
Vědci našli klíč k záhadě související s chemickou reakcí, při které se v bramborových lupíncích, hranolkách a dalších smažených pokrmech vytváří vysoká hladina rakovinotvorných látek. Odborníci zjistili, že nebezpečnou látkou při této reakci je asparagin (kyselina asparagová). Z této neesenciální aminokyseliny se při zahřátí se sacharidy, jako je například glukóza, vytváří nebezpečný akrylamid, látka podezřívaná z toho, že vyvolává zhoubné bujení v lidském organismu. S tvrzením, že běžné pokrmy obsahují velké množství nebezpečné rakovinotvorné látky, přišli švédští vědci již letos na jaře. Odborníci si však nebyli jisti, z čeho akrylamid přesně vzniká. Domnívali se, že se do lidského organismu dostává především ze vzduchu a z vody, kde bývá rozptýlen.
</TEXT>
</DOC>
<DOC>
<DOCID>LN-20021001065</DOCID>
<DOCNO>LN-20021001065</DOCNO>
<DATE>10/01/02</DATE>
<TEXT>
Před několika dny, okolo státního svátku spojeného s postavou Svatého Václava, se televizní reportér ptal několika lidí, co o něm vědí, ale většina nevěděla ani, kdo to byl a proč. Hledám vysvětlení, proč jsou lidi se základním školním vzděláním dneska nevzdělanější, než bývali dřív. - Kdo si toto nemyslíte, dovolte mi experimentálně pokračovat, jako bych měl pravdu. My jsme se něčemu učili, abychom to věděli. To se týkalo například roku 1942, ale i významu slova "katalyzátor". Měšťanská škola opravdu dávala základní vzdělání. Dneska se žáci učí od známky ke známce, a co mají za sebou, to odloží, protože se to prý dá kdykoliv znovu někde najít. Myslím, že ještě když moje děcka chodila do školy, a kdy učitelstvo bylo zhruba mého věku, vládl názor, že když žák získá nějakou vědomost, tedy něco získal, a má to! Dnešní žáci ač měli chemii, nedovedou ani sobě vysvětlit, proč mýdlo ve špinavých rukou mydlí víc než v čistých. Dospělý člověk nedovede vyřešit rovnici o jedné neznámé. Mladé prodavačky dokonce už neumějí ručně dělit. Slovo vzdělání neznamená nic, nic není vzděláno, protože obecné mínění ovládl pojem "příprava na povolání". Tak student strojařiny odložil základní vědomosti o řecké mytologii a nepotřebuje ani gramatiku. Ale přitom oni pak skutečně fungují, pracují: protože na všecko jsou tabulky, přístroje. Napadá mi toto: když všecko moje vzdělání je v mém počítači, má on mne, ne já jej. Toto však nepodléhá mravnímu soudu: protože to je příroda! A přírodou vládne účel. Užitečných znalostí je dneska nemožně mnoho. Pro nás měla každá nová vědomost nějaký praktický nebo zábavný smysl, ilustrovala, co jsme viděli: mízu stromů, lehkost ledu, vzlet papírového draka, přežvykování krávy... Jak přiléhavý název má protivná svízel přítula! Je nezapomenutelná. Myslím, že dneska toho člověk musí vědět příliš mnoho, aby vůbec něco věděl. A nepozná-li, co má jaký význam, nezná to hlavní. Při selekci paměti může vypadnout patron České země, rok 1492, 1348, léta 1618-48. A protože mladí lidé nemohou vědět všecko, vyvinuli si výmluvu a nevědí ani 15. březen 1939 a 21. srpen 1968. Valí se na ně tolik informací a vědomostí, že neumějí řádně přijmout žádnou z nich. V tomto orientovat žáky a stavět jim základní kostru vzdělání, na to musí být opravdu vzdělaný učitel. A teď si k této přednášce uděláme pokus. Vemte dva kbelíky a položte na každý z nich jemnější síto. Pak na první z nich sypejte z ruky pomalu písek: skoro všecek vám propadne do kbelíku. Potom na druhé síto vyklopte naráz kolečko písku.
</TEXT>
</DOC>
<DOC>
<DOCID>LN-20021001066</DOCID>
<DOCNO>LN-20021001066</DOCNO>
<DATE>10/01/02</DATE>
<TEXT>
Igor. Toto dnes typické ruské jméno má skandinávský původ a jeho počátky našli vědci ve staroislandském jméně Ingvarr. Doslova to prý znamená "hlídající Ing (bůh plodnosti)". V církevním kalendáři má dnes svátek Terezie a Remigius.
</TEXT>
</DOC>
<DOC>
<DOCID>LN-20021001067</DOCID>
<DOCNO>LN-20021001067</DOCNO>
<DATE>10/01/02</DATE>
<TEXT>
HRADEC KRÁLOVÉ - Zlevnění cen plynu podle společnosti Východočeská plynárenská (VČP) žádné radikální zvýšení zájmu o plyn nepřinese. S růstem poptávky firma počítá spíše dlouhodobě, až si potenciální odběratelé uvědomí, že ceny plynu již nebudou ovlivňovat změny daně z přidané hodnoty či odbourávání takzvaných křížových dotací. Uvedl to obchodní ředitel VČP Jindřich Broukal. Pro domácnosti se ceny v průměru sníží o 7,4 procenta a pro velkoodběratele v průměru o 10,25 procenta. Roční úspora domácností by měla průměrně činit od 50 korun v případě používání plynu pouze k vaření do zhruba 2000 korun, kdy v rodinách plynem i ohřívají vodu a topí.
</TEXT>
</DOC>
<DOC>
<DOCID>LN-20021001068</DOCID>
<DOCNO>LN-20021001068</DOCNO>
<DATE>10/01/02</DATE>
<TITLE>
InWay, telekomunikační společnost, bude od října nabízet telefonické připojení na internet přes službu volba operátora. Řešení by mělo sloužit buď primárně pro dial-up připojení, či jako záloha k současným službám. Prioritou společnosti však podle mluvčí Stanislavy Kučové nadále zůstává firemní klientela a InWay zatím neuvažuje o vstupu na trh domácností. InWay vstoupila na trh v roce 1997 a poskytuje služby v Praze, Brně, Ostravě, Pardubicích, Hradci Králové, Liberci, Plzni, Mladé Boleslavi a Kladně.
</TITLE>
<TEXT>
Všech šest distributorů pohonných hmot obviněných z vytváření benzinového kartelu se proti rozhodnutí Úřadu pro ochranu hospodářské soutěže odvolalo. Úřad počátkem září obvinil některé prodejce benzinu, že se během minulého roku domlouvali na cenách pohonných hmot, a vytvářeli tak benzinový kartel. Antimonopolní úřad nezveřejnil, koho a jakou pokutou potrestal, protože jeho rozhodnutí není zatím pravomocné. Podle dostupných informací to jsou firmy Aral, Agip, Benzina, Conoco, OMV a Shell.
Česká měna včera po dopoledním prudkém posílení až k 30,16 Kč za euro odpoledne oslabovala zpět k otevíracím hodnotám. V 17 hodin skončila na 30,33 Kč za euro, když při zahájení byla o tři haléře slabší. Vůči dolaru koruna zpevnila až na 30,64 Kč/USD, závěr ji zastihl o čtyři haléře slabší.
Erste Bank, rakouský akcionář České spořitelny, vstoupí dnes jako první zahraniční akcie na pražskou burzu s orientační zahajovací cenou 1909 korun. Akcie budou nabízet k prodeji či koupi makléřské firmy Atlantik finanční trhy, Česká spořitelna, FIO, ING Bank, Patria Finance a Wood &amp; Company. Akcie Erste Bank ale vstoupí do domácích indexů, kde podle předpokladů získá až třetinový podíl, až s platností od 2. října.
Union banka zvolila na své valné hromadě novou dozorčí radu a schválila hospodářské výsledky za rok 2001. Změny v orgánech souvisejí s nalezením strategického partnera. Tím se stala italská finanční společnost Invesmart. Cena za 70 procent akcií mateřské společnosti Union Group činí podle výroční zprávy UB 2,833 miliardy Kč. Budoucí vlastník banky, italská investiční společnost Invesmart, v ní má dva zástupce.
Podravka, přední chorvatská potravinářská společnost, převezme českého producenta potravin Lagris. Firma to oznámila s tím, že tak upevní svoji pozici na trzích ve střední Evropě. Společnost dále uvedla, že dohoda bude uzavřena dnes v Praze, nezveřejnila však finanční podrobnosti transakce.
Novartis, švýcarská farmaceutická společnost, o víkendu předložila nabídku na převzetí slovinské firmy Lek. Učinila tak přesto, že Slovinci už dali najevo, že nabízená cena je příliš nízká. Novartis za firmu nabízí zhruba 800 milionů dolarů.
Otmar Issing, hlavní ekonom Evropské centrální banky, se ostře ohradil proti případným změnám pravidel Paktu stability a růstu. Změny by totiž podle něj vedly k tomu, že by se u výpočtu rozpočtových deficitů nebraly v úvahu investiční výdaje. Issing prohlásil, že existují "značné praktické problémy" při definici veřejných investic. Itálie totiž navrhla, aby se při odhadu deficitu nebraly v úvahu veřejné investice. Právě Itálie je však jedním z členů, kteří nejsou schopni deficit ve stanoveném pásmu udržet. Pakt stability stanoví, že deficit rozpočtu nesmí překročit hranici tří procent hrubého domácího produktu, což ale několik zemí včetně Portugalska už porušilo.
Air New Zealand, letecká společnost, si objednala pět letadel Airbus A320 a na 20 dalších uzavřela opční kontrakt. Evropský výrobce letadel to uvedl ve zprávě bez ceny dodávky. V rámci dohody dodá Airbus první letadla v říjnu 2003. Budou létat mezi Novým Zélandem, Austrálií a ostrovy v Tichomoří. Součástí kontraktu je ideset dalších airbusů, které si Air New Zealand pronajme. Airbus ve zprávě ještě uvedl, že dohoda neurčila žádného dodavatele motorů. Airbus patří společnostem European Aeronautic Defence &amp; Space Co NV a BAE Systems.
Slovakofarma Hlohovec, dominantní výrobce léčiv na Slovensku, snížila v prvním pololetí čistý zisk podle mezinárodních účetních standardů (IAS) na 164 milionů slovenských korun, zatímco ve stejném období minulého roku hospodařila se ziskem 173 milionů Sk. Tržby společnosti se snížily na 2,53 z loňských 3,64 miliardy korun. Předběžné konsolidované výsledky hospodaření podniku poskytl mluvčí společnosti Pavel Hraška. Hrubý zisk podle slovenských účetních standardů mírně stoupl a překročil 1,5 miliardy korun. Výrobní náklady společnosti zaznamenaly pokles o 52,5 procenta na 1,03 miliardy korun.
Lufthansa, německá letecká společnost, hodlá v příštím roce přijmout až 2500 nových pracovníků, převážně na pozice letecké obsluhy, pilotů a letištních personálu. Za tímto rozhodnutím stojí očekávané zvýšení letecké přepravy, informovala společnost. Letecká společnost Lufthansa upřesnila, že za předpokladu, že dojde ke stabilizaci trhu, najme pro letiště ve Frankfurtu a Mnichově 1800 pracovníků na pozice letecké obsluhy, 340 pilotů a 410 zaměstnanců letištní obsluhy. "Společnost se připravuje na budoucí vývoj přepravy a plánovaný růst, proto hledá vhodné zaměstnance," píše se v prohlášení.
České radiokom. 217,55 -5,12
Český Telecom 239,97 -3,90
</TEXT>
</DOC>
<DOC>
<DOCID>LN-20021001069</DOCID>
<DOCNO>LN-20021001069</DOCNO>
<DATE>10/01/02</DATE>
<TITLE>
Nižší cenu, než mohla získat loni, asi vláda vyinkasuje z případné nové privatizace holdingu Unipetrol.
</TITLE>
<GEOGRAPHY>PRAHA</GEOGRAPHY>
<TEXT>
Andrej Babiš, který ovládá skupinu Agrofert, se definitivně rozhodl, že končí s privatizací Unipetrolu. Fond národního majetku (FNM) nyní musí předat Babišův návrh na ukončení privatizační smlouvy vládě. Poté by ministerstva financí a průmyslu měly kabinetu navrhnout další postup. Mluvčí ministerstva financí Jaroslav Dědič říká, že o dalším postupu není resort rozhodnut. "Nejdřív musí o ukončení privatizace rozhodnout kabinet, pak se uvidí," uvedl. Ve hře je buď vyhlášení nového tendru, anebo oslovení neúspěšných uchazečů v loňském tendru o Unipetrol. O chemický holding se vedle Agrofertu ucházely maďarský MOL, OMV a britská Rotch Energy.
</TEXT>
<HEADING>
Britové mají o firmu stále zájem
</HEADING>
<TEXT>
Rotch má o převzetí Unipetrolu podle jeho zástupce George Smida stále zájem. "Ten jsme vyjádřili i v dopise ministru Rusnokovi," uvedl Smid. "Otázkou ale je, co a jakým způsobem se bude privatizovat," dodal. OMV o převzetí Unipetrolu podle zdrojů z finančních trhů stále uvažuje, MOL, který se účastní například privatizace gdaňské rafinerie, pravděpodobně ne. Agrofert jako hlavní důvody k odstoupení od smlouvy uvedl jednak změnu obchodního režimu České rafinérské, dále špatné výsledky Unipetrolu v letošním roce, škody způsobené povodněmi a novelu zákona o dani z příjmu, která by příliš zatížila Unipetrol v případě, kdyby prodával dceřiné firmy. Analytici se shodují na tom, že pokud bude vláda v tuto chvíli prodej opakovat, tolik peněz, jako mohla mít loni, již nezíská. "Většinu důvodů Agrofertu považujeme za objektivní. I proto očekáváme nabídky investorů ve druhém kole výrazně pod úrovní původních nabídek," uvedl analytik Jan Schiesser z Atlantik FT. Povodně i špatná situace v petrochemickém sektoru totiž holdingu letos značně uškodily. To připouští i Georg Smid z Rotch Energy. "Bude třeba nový audit, zjistit, jak si společnost stojí. Lze předpokládat, že pokud bude jiná soutěž, i cena bude jiná," uvedl. Agrofert by se údajně tendru účastnil jako zájemce například o petrochemickou část holdingu v konsorciu s jinou firmou. Rotch Energy spolupráci s Babišem přímo neodmítá. "Nebráníme se a priori jednání s Babišem ani IOC, s kýmkoli, kdo je do procesu ze současné pozice zapojen," uvedl Smid. Agrofert vlastní s Unipetrolem napůl společnost Agrobohemie, konsorcium IOC (Agip, Shell, Conoco) má podíl v České rafinérské. Vláda Agrofert jako vítěze tendru vybrala loni v prosinci, za Unipetrol měl zaplatit 361 milionů eur.
Rotch má o převzetí Unipetrolu podle jeho zástupce George Smida stále zájem. "Ten jsme vyjádřili i v dopise ministru Rusnokovi," uvedl Smid. "Otázkou ale je, co a jakým způsobem se bude privatizovat," dodal. OMV o převzetí Unipetrolu podle zdrojů z finančních trhů stále uvažuje, MOL, který se účastní například privatizace gdaňské rafinerie, pravděpodobně ne. Agrofert jako hlavní důvody k odstoupení od smlouvy uvedl jednak změnu obchodního režimu České rafinérské, dále špatné výsledky Unipetrolu v letošním roce, škody způsobené povodněmi a novelu zákona o dani z příjmu, která by příliš zatížila Unipetrol v případě, kdyby prodával dceřiné firmy. Analytici se shodují na tom, že pokud bude vláda v tuto chvíli prodej opakovat, tolik peněz, jako mohla mít loni, již nezíská. "Většinu důvodů Agrofertu považujeme za objektivní. I proto očekáváme nabídky investorů ve druhém kole výrazně pod úrovní původních nabídek," uvedl analytik Jan Schiesser z Atlantik FT. Povodně i špatná situace v petrochemickém sektoru totiž holdingu letos značně uškodily. To připouští i Georg Smid z Rotch Energy. "Bude třeba nový audit, zjistit, jak si společnost stojí. Lze předpokládat, že pokud bude jiná soutěž, i cena bude jiná," uvedl. Agrofert by se údajně tendru účastnil jako zájemce například o petrochemickou část holdingu v konsorciu s jinou firmou. Rotch Energy spolupráci s Babišem přímo neodmítá. "Nebráníme se a priori jednání s Babišem ani IOC, s kýmkoli, kdo je do procesu ze současné pozice zapojen," uvedl Smid. Agrofert vlastní s Unipetrolem napůl společnost Agrobohemie, konsorcium IOC (Agip, Shell, Conoco) má podíl v České rafinérské. Vláda Agrofert jako vítěze tendru vybrala loni v prosinci, za Unipetrol měl zaplatit 361 milionů eur.
</TEXT>
</DOC>
<DOC>
<DOCID>LN-20021001070</DOCID>
<DOCNO>LN-20021001070</DOCNO>
<DATE>10/01/02</DATE>
<TITLE>
Deseti miliard eur dosáhl celkový dluh nizozemské společnosti UPC. Česká pobočka však žádné problémy neočekává.
</TITLE>
<GEOGRAPHY>AMSTERODAM</GEOGRAPHY>
<TEXT>
Největší provozovatel kabelové televize v Evropě United PanEurope Communications (UPC), který je aktivní také v České republice, požádá o ochranu před věřiteli. Výbor složený z největšího věřitele a akcionáře firmy a majitelů obligací společnosti totiž dosáhl závazné dohody o výměně dluhu za akcie. UPC tak hodlá zabezpečit zdárný a efektivní průběh rekapitalizace, uvádí se to v prohlášení společnosti. Po přeměně obligací na akcie podle uzavřené dohody zvýší hlavní akcionář UPC a klíčový držitel obligací United GlobalCom (UGC) svůj podíl ve firmě na 65,5 procenta. UGC ovládá americký mediální magnát John Malone a jeho společnost Liberty Media. Ostatní držitelé obligací budou vlastnit asi třetinu firmy a zbývající současní akcionáři získají dvě procenta akcií. Nová smlouva je shodná s předběžnou dohodou uzavřenou v červenci, až na dohodu s úvěrovými bankami. Banky původně slíbily UPC čtyři miliardy eur. Nakonec se však rozhodly přislíbenou částku prostředků snížit na 3,5 miliardy eur. UPC již vybrala ze slíbených prostředků 3,2 miliardy eur.
</TEXT>
<HEADING>
V Česku má UPC 370 tisíc zákazníků
</HEADING>
<TEXT>
UPC požádá o ochranu před věřiteli v USA podle kapitoly 11 amerického zákona o bankrotech. Stejný krok podnikne také u soudu v Nizozemsku, kde má sídlo. Akcie společnosti byly staženy z obchodování na burze Euronext, napsala agentura Reuters. Mluvčí UPC ČR František Malina se k očekávanému dopadu na tuzemskou pobočku odmítl vyjádřit. Podle tiskové zprávy UPC se opatření nijak nedotkne činnosti regionálních poboček. Ty by měly podle generálního ředitele Johna Riordana mít po skončení procesu dostatek zdrojů na kroky vedoucí k pozitivnímu cash flow. "Rekapitalizace nebude mít negativní vliv na zákazníky," dodal. Celkový dluh UPC způsobený agresivními nákupy a drahými investicemi do zdokonalování sítí se pohybuje kolem deseti miliard eur. Loni firma hospodařila se ztrátou 4,4 miliardy eur. Druhé čtvrtletí se jí však podařilo ukončit čistým ziskem 567 milionů eur po loňské ztrátě 492 milionů. K růstu nejvíce přispělo snížení nákladů, ve kterém firma hodlá i nadále pokračovat, a příznivé směnné kursy. Česká pobočka UPC loni vykázala ztrátu 340 milionů korun při výnosech přes 1,5 miliardy Kč. Společnost nabízí služby kabelové televize zhruba 370 000 zákazníků a je největším domácím operátorem na trhu kabelové televize.
UPC požádá o ochranu před věřiteli v USA podle kapitoly 11 amerického zákona o bankrotech. Stejný krok podnikne také u soudu v Nizozemsku, kde má sídlo. Akcie společnosti byly staženy z obchodování na burze Euronext, napsala agentura Reuters. Mluvčí UPC ČR František Malina se k očekávanému dopadu na tuzemskou pobočku odmítl vyjádřit. Podle tiskové zprávy UPC se opatření nijak nedotkne činnosti regionálních poboček. Ty by měly podle generálního ředitele Johna Riordana mít po skončení procesu dostatek zdrojů na kroky vedoucí k pozitivnímu cash flow. "Rekapitalizace nebude mít negativní vliv na zákazníky," dodal. Celkový dluh UPC způsobený agresivními nákupy a drahými investicemi do zdokonalování sítí se pohybuje kolem deseti miliard eur. Loni firma hospodařila se ztrátou 4,4 miliardy eur. Druhé čtvrtletí se jí však podařilo ukončit čistým ziskem 567 milionů eur po loňské ztrátě 492 milionů. K růstu nejvíce přispělo snížení nákladů, ve kterém firma hodlá i nadále pokračovat, a příznivé směnné kursy. Česká pobočka UPC loni vykázala ztrátu 340 milionů korun při výnosech přes 1,5 miliardy Kč. Společnost nabízí služby kabelové televize zhruba 370 000 zákazníků a je největším domácím operátorem na trhu kabelové televize.
</TEXT>
</DOC>
<DOC>
<DOCID>LN-20021001071</DOCID>
<DOCNO>LN-20021001071</DOCNO>
<DATE>10/01/02</DATE>
<TITLE>
Kdy to skončí? Žádný z ekonomických odborníků si netroufá odhadnout, kdy se zklidní situace na akciových trzích ve světě. Důvody propadu burz jsou stále stejné - klesající důvěra spotřebitelů v zotavení americké ekonomiky a obavy z války mezi Spojenými státy a Irákem.
</TITLE>
<GEOGRAPHY>PRAHA</GEOGRAPHY>
<TEXT>
Akcie na evropských burzách zahájily týden dalším hlubokým propadem, a navázaly tak na ztráty, které na konci minulého týdne zaznamenaly akciové trhy ve Spojených státech. Analytici si přitom netroufají odhadnout, kdy by se mohla situace zklidnit. Hluboký propad postihl hned po otevření takřka všechny trhy v západní Evropě. Ve Frankfurtu index DAX ztrácel asi 3,8 procenta, index FTSE 100 londýnské burzy byl slabší o 3,0 procenta, zatímco index pařížské burzy CAC-40 ztrácel dokonce 4,3 procenta.
</TEXT>
<HEADING>
Tokio uklidnily vládní rošády
</HEADING>
<TEXT>
Evropa navázala na nepříznivý vývoj v Asii, kde většina burz rovněž klesala. Důvody jsou přitom stále stejné klesající důvěra spotřebitelů v zotavení americké ekonomiky a obavy z války mezi Spojenými státy a Irákem. Navíc doznala podstatných změn japonská vláda, kde byl například vyměněn generální ředitel úřadu finančních služeb Hakuo Janagisawa. Akcie na burze v Tokiu si odepsaly 1,5 procenta, v ranních hodinách ale jejich propad činil více než dvě procenta. Zlepšení se dostavilo právě po oznámení personálních změn ve vládě. Trhy uvítaly především to, že na místo Janagisawy nastoupí Heizo Takenaka, který je vnímán jako proreformní politik. Vysoké ztráty zaznamenaly také další trhy v Asii. V Jižní Koreji index KOSPI klesl o 2,6 procenta. Značná část zboží z této země totiž směřuje na americký trh, a pokud problémy v USA budou pokračovat, stav jihokorejské ekonomiky se ještě může zhoršit. Blízko ročního minima se ocitly akcie na burze v Austrálii. Index S &amp;P/ASX 200 tam sice oslabil pouze o 1,3 procenta, je však na nejnižší úrovni za poslední rok. Burza v Hongkongu klesla asi o 2,1 procenta a v Singapuru o 1,3 procenta. Od začátku roku singapurská burza ztrácí už kolem 17 procent. Výrazné ztráty postihly také širší index FTSE Eurotop, který sleduje výkonnost nejkvalitnějších akcií na evropských trzích. Index zahájil včerejší obchodování se ztrátou asi 2,3 procenta, pak se propadl ještě více a zhruba v 10.30 ztrácel 3,6 procenta s tendencí k dalšímu poklesu. Ještě hůře si vedl užší index DJ Euro Stoxx 50, který byl slabší asi o 4,5 procenta. S akciemi francouzské zajišťovny Scor byly obchody dokonce zastaveny, neboť jejich cena klesla o více než 20 procent, což je povolený denní limit. Pojišťovací sektor jako celek v Evropě od začátku letošního roku již přišel asi o 55 procent hodnoty, tedy mnohem více než zbytek trhu, kde pokles činí 32 procent. Některé ústavy oznámily, že akcionáře požádají o doplnění finančních prostředků, další pojišťovny tak zřejmě brzy učiní. Vedle pojišťoven klesají také akcie bank a telekomunikačních firem, a to jak v Londýně, tak v Paříži či Frankfurtu. Firmy jako France Télécom, Vivendi, Prudential, Barclays, Amvescap, Deutsche Bank, Deutsche Telekom nebo Commerzbank ztrácely minimálně tři až čtyři procenta, některé až sedm procent.
Evropa navázala na nepříznivý vývoj v Asii, kde většina burz rovněž klesala. Důvody jsou přitom stále stejné klesající důvěra spotřebitelů v zotavení americké ekonomiky a obavy z války mezi Spojenými státy a Irákem. Navíc doznala podstatných změn japonská vláda, kde byl například vyměněn generální ředitel úřadu finančních služeb Hakuo Janagisawa. Akcie na burze v Tokiu si odepsaly 1,5 procenta, v ranních hodinách ale jejich propad činil více než dvě procenta. Zlepšení se dostavilo právě po oznámení personálních změn ve vládě. Trhy uvítaly především to, že na místo Janagisawy nastoupí Heizo Takenaka, který je vnímán jako proreformní politik. Vysoké ztráty zaznamenaly také další trhy v Asii. V Jižní Koreji index KOSPI klesl o 2,6 procenta. Značná část zboží z této země totiž směřuje na americký trh, a pokud problémy v USA budou pokračovat, stav jihokorejské ekonomiky se ještě může zhoršit. Blízko ročního minima se ocitly akcie na burze v Austrálii. Index S &amp;P/ASX 200 tam sice oslabil pouze o 1,3 procenta, je však na nejnižší úrovni za poslední rok. Burza v Hongkongu klesla asi o 2,1 procenta a v Singapuru o 1,3 procenta. Od začátku roku singapurská burza ztrácí už kolem 17 procent. Výrazné ztráty postihly také širší index FTSE Eurotop, který sleduje výkonnost nejkvalitnějších akcií na evropských trzích. Index zahájil včerejší obchodování se ztrátou asi 2,3 procenta, pak se propadl ještě více a zhruba v 10.30 ztrácel 3,6 procenta s tendencí k dalšímu poklesu. Ještě hůře si vedl užší index DJ Euro Stoxx 50, který byl slabší asi o 4,5 procenta. S akciemi francouzské zajišťovny Scor byly obchody dokonce zastaveny, neboť jejich cena klesla o více než 20 procent, což je povolený denní limit. Pojišťovací sektor jako celek v Evropě od začátku letošního roku již přišel asi o 55 procent hodnoty, tedy mnohem více než zbytek trhu, kde pokles činí 32 procent. Některé ústavy oznámily, že akcionáře požádají o doplnění finančních prostředků, další pojišťovny tak zřejmě brzy učiní. Vedle pojišťoven klesají také akcie bank a telekomunikačních firem, a to jak v Londýně, tak v Paříži či Frankfurtu. Firmy jako France Télécom, Vivendi, Prudential, Barclays, Amvescap, Deutsche Bank, Deutsche Telekom nebo Commerzbank ztrácely minimálně tři až čtyři procenta, některé až sedm procent.
</TEXT>
</DOC>
<DOC>
<DOCID>LN-20021001072</DOCID>
<DOCNO>LN-20021001072</DOCNO>
<DATE>10/01/02</DATE>
<TITLE>
Nedostatky v práci ministerstev zemědělství a dopravy zjistil kontrolní úřad.
</TITLE>
<GEOGRAPHY>PRAHA</GEOGRAPHY>
<TEXT>
Nejvyšší kontrolní úřad zjistil u státních podniků Povodí nedostatky při evidenci majetku a hospodaření s majetkem státu. "Ministerstvo zemědělství jasně nedefinovalo do jaké výše a jakým způsobem mají podniky jednotlivých Povodí tvořit rezervní fond," řekl člen kolegia NKÚ František Bárta. Úřad kontroloval kromě státních podniků Povodí Vltavy, Labe, Ohře, Moravy a Odry také ministerstvo zemědělství. Kontrolován byl rok 2001, pro srovnání komise sledovala i stav majetku v letech 1996 až 2000. NKÚ v závěrečné zprávě vytýká ministerstvu zemědělství, že nezabezpečilo závazné nařízení pro státní podniky Povodí, do jaké výše mají doplňovat rezervní fond a jakým způsobem. Podle provedené kontroly rezervní fondy jednotlivých státních podniků Povodí na začátku roku 2001 dosahovaly od 0,01 do 1,55 procenta jejich kmenového jmění. V případě špatného hospodaření by fondy nemusely náhlé ztráty pokrýt a v konečné fázi by to mělo vliv na státní rozpočet. Kontrolované státní podniky hospodaří se státním majetkem v celkové hodnotě 20,87 miliard korun. Všechna Povodí jsou podporována ze státního rozpočtu a v minulých letech vykazovala zisk. Výjimkou byly roky, kdy řeky Morava, Odra a Labe byly zasaženy povodní. Podstatnou část výnosů tvoří tržby za odběry povrchových vod. Stát poskytuje Povodím investiční i neinvestiční dotace. Kontrolní úřad dále uvedl, že Ministerstvo dopravy a spojů při tvorbě strategie kombinované dopravy nevycházelo z žádných analýz a výpočtů. Nejvyšší kontrolní úřad postrádá odborné rozbory technického i ekonomického rázu, které by vysvětlovaly investiční záměr. "Kvůli tomuto nedostatku je Česká republika odkázána na finance ze státního rozpočtu, stát nemůže usilovat o prostředky z fondů Evropské unie," řekl František Bárta. Samotné ministerstvo své rozhodnutí zdůvodňuje potřebami společenského rozvoje nejen celé České republiky, ale hlavně rozvojem středoevropského regionu. Podle ministerstva mohou být převedením nákladní dopravy ze silnic na jinou dopravní infrastrukturu odstraněny nebo sníženy negativní vlivy dopravy. "Tyto dopady však měly být odborně zapracovány v projektu, včetně dopadů na životní prostředí," podotkl Bárta.
PRAHA - Nejvyšší kontrolní úřad zjistil u státních podniků Povodí nedostatky při evidenci majetku a hospodaření s majetkem státu. "Ministerstvo zemědělství jasně nedefinovalo do jaké výše a jakým způsobem mají podniky jednotlivých Povodí tvořit rezervní fond," řekl člen kolegia NKÚ František Bárta. Úřad kontroloval kromě státních podniků Povodí Vltavy, Labe, Ohře, Moravy a Odry také ministerstvo zemědělství. Kontrolován byl rok 2001, pro srovnání komise sledovala i stav majetku v letech 1996 až 2000. NKÚ v závěrečné zprávě vytýká ministerstvu zemědělství, že nezabezpečilo závazné nařízení pro státní podniky Povodí, do jaké výše mají doplňovat rezervní fond a jakým způsobem. Podle provedené kontroly rezervní fondy jednotlivých státních podniků Povodí na začátku roku 2001 dosahovaly od 0,01 do 1,55 procenta jejich kmenového jmění. V případě špatného hospodaření by fondy nemusely náhlé ztráty pokrýt a v konečné fázi by to mělo vliv na státní rozpočet. Kontrolované státní podniky hospodaří se státním majetkem v celkové hodnotě 20,87 miliard korun. Všechna Povodí jsou podporována ze státního rozpočtu a v minulých letech vykazovala zisk. Výjimkou byly roky, kdy řeky Morava, Odra a Labe byly zasaženy povodní. Podstatnou část výnosů tvoří tržby za odběry povrchových vod. Stát poskytuje Povodím investiční i neinvestiční dotace. Kontrolní úřad dále uvedl, že Ministerstvo dopravy a spojů při tvorbě strategie kombinované dopravy nevycházelo z žádných analýz a výpočtů. Nejvyšší kontrolní úřad postrádá odborné rozbory technického i ekonomického rázu, které by vysvětlovaly investiční záměr. "Kvůli tomuto nedostatku je Česká republika odkázána na finance ze státního rozpočtu, stát nemůže usilovat o prostředky z fondů Evropské unie," řekl František Bárta. Samotné ministerstvo své rozhodnutí zdůvodňuje potřebami společenského rozvoje nejen celé České republiky, ale hlavně rozvojem středoevropského regionu. Podle ministerstva mohou být převedením nákladní dopravy ze silnic na jinou dopravní infrastrukturu odstraněny nebo sníženy negativní vlivy dopravy. "Tyto dopady však měly být odborně zapracovány v projektu, včetně dopadů na životní prostředí," podotkl Bárta.
</TEXT>
</DOC>
<DOC>
<DOCID>LN-20021001073</DOCID>
<DOCNO>LN-20021001073</DOCNO>
<DATE>10/01/02</DATE>
<GEOGRAPHY>ŠUMPERK/PRAHA</GEOGRAPHY>
<TEXT>
Českým drahám (ČD) a obcím provozujícím regionální železniční trať z Šumperku do Kout nad Desnou se na poslední chvíli podařilo zažehnat hrozbu, že dnes na tuto dvacetikilometrovou lokální železnici, která ročně přepraví statisíce lidí, nevyjedou osobní vlaky. ČD totiž s obcemi podepsaly novou smlouvu o pronájmu osobních vagonů, které patří ČD. Uvedla to mluvčí ČD Zdena Celá. Původní smlouvu na pronájem železničních vozů se Svazkem obcí údolí Desné, který se již několik let přes rozhodnutí státu marně snaží trať zprivatizovat, ČD minulý týden vypověděly, protože jim obce podle Celé dlužily 3,5 milionu korun. Mluvčí dodala, že ČD navíc neměly písemné informace o změně provozovatele dopravy na trati. "Svazek obcí dluh okamžitě zaplatil, takže jsme souhlasili s podnájmem pronajatých dopravních prostředků společnosti Connex Morava. Do konce letošního roku budeme vozy pronajímat za stejnou cenu jako dosud," uvedla Celá.
</TEXT>
</DOC>
<DOC>
<DOCID>LN-20021001074</DOCID>
<DOCNO>LN-20021001074</DOCNO>
<DATE>10/01/02</DATE>
<GEOGRAPHY>PRAHA</GEOGRAPHY>
<TEXT>
Ministerstvo pro místní rozvoj očekává v rámci nadcházející hodnotící zprávy Evropské komise pozitivní hodnocení postupu v kapitole Regionální rozvoj. EK podle náměstka ministra pro místní rozvoj Čestmíra Sajdy možná zmíní pouze fakt, že ČR zatím nemá v administrativě úředníky pro budoucí čerpání prostředků ze strukturálních fondů. MMR však plní harmonogram úkolů, které kapitola Regionální politika stanovila, dodal. MMR by brzy mělo vládě předložit také návrh, který shrnuje požadavky na počty "proevropských" úředníků ze všech resortů.
</TEXT>
</DOC>
<DOC>
<DOCID>LN-20021001075</DOCID>
<DOCNO>LN-20021001075</DOCNO>
<DATE>10/01/02</DATE>
<TEXT>
Elvis Hetchevarríaová, balička doutníků z Havany, která patří mezi Castrovy dodavatele kuřiva, předvádí své umění v Ostravě. Kvalitní baličky jsou na Kubě velmi vážené a patří do střední třídy. "Za doutník, který udělám pro Fidela Castra, bych u nás mohla nakoupit pro rodinu potraviny na týden nebo povečeřet v luxusní restauraci," vysvětlila. V Česku jejich cena přesahuje 1000 korun.
</TEXT>
</DOC>
<DOC>
<DOCID>LN-20021001076</DOCID>
<DOCNO>LN-20021001076</DOCNO>
<DATE>10/01/02</DATE>
<GEOGRAPHY>OSTRAVA</GEOGRAPHY>
<TEXT>
Z ostravské těžební společnosti OKD by do pěti let mělo odejít 5800 horníků, což je 48 procent všech důlních zaměstnanců. Vyplývá to ze střednědobého záměru, který majoritní vlastník firmy Karbon Invest, předložil dozorčí radě OKD. Uvedl to šéf podnikových odborů Miroslav Syrový. Mluvčí těžařů Radek Chalupa informaci nekomentoval, podle něj je však záměr otevřený a žádné konkrétní rozhodnutí zatím nepadlo. V roce 2007 by podle tohoto záměru mělo v OKD pracovat maximálně 11 000 lidí proti nynějším zhruba 19 000. Měli by zůstat pouze lidé ze služeb. Vlastní kopání uhlí budou provádět dodavatelské firmy, upřesnil Syrový, který v dozorčí radě zastupuje zaměstnance. "Zaměstnavatel argumentuje vysokými sociálními náklady, a tak chce každoročně propustit zhruba 1600 horníků," řekl Syrový. Odborář se přitom obává, že nynější horníky nahradí najatí dělníci z třetích zemí, již budou pracovat za dumpingovou cenu. Vedení černouhelné firmy by tak ročně mohlo ušetřit stovky milionů korun, dodal. "V první fázi bude určitě snaha jednat s majiteli a snažit se je přesvědčit o špatnosti tohoto kroku," reagoval Syrový. Podle jeho slov by vedení OKD mělo hledat úspory v ostatních sociálních nákladech například ve výplatě rent či zákonném pojištění. O návrhu na razantní propouštění bude Syrový hovořit s vedoucími odboráři jednotlivých šachet v úterý. "Jde o střednědobý záměr, který vyplývá ze snahy udržet OKD v konkurenceschopném stavu," doplnil bez bližšího upřesnění mluvčí Radek Chalupa.
</TEXT>
</DOC>
<DOC>
<DOCID>LN-20021001077</DOCID>
<DOCNO>LN-20021001077</DOCNO>
<DATE>10/01/02</DATE>
<TITLE>
Na třetinu hrubého domácího produktu se snížil zahraniční dluh České republiky.
</TITLE>
<GEOGRAPHY>PRAHA</GEOGRAPHY>
<TEXT>
Zahraniční zadluženost České republiky klesla ke konci druhého čtvrtletí ve srovnání s předchozím čtvrtletím o 30,5 miliardy na 709,08 miliardy korun ( 24,2 miliardy eur). Meziročně se zadluženost snížila o 124 miliard korun. Poměr zahraničního dluhu k hrubému domácímu produktu v běžných cenách se snížil na 32 procent, oznámila Česká národní banka. Investiční pozice České republiky, tedy rozdíl mezi úhrnnými zahraničními aktivy a pasivy, vykázala ve druhém čtvrtletí pasivní saldo 347,4 miliardy korun ( 11,9 miliardy eur). Oproti prvnímu čtvrtletí se schodek snížil o 29 miliard korun, a to především vlivem transakce spojené s privatizací Transgasu. Také kursové vlivy se odrazily v poklesu nominálních hodnot aktiv a pasiv investiční pozice. Meziročně se však schodek investiční pozice prohloubil o 128,2 miliardy korun. Aktiva investiční pozice ve druhém čtvrtletí vzrostla o 61,2 miliardy korun. Devizové rezervy ČNB rostly především vlivem deponování výnosů z privatizace státního majetku na účtu ČNB a vlivem devizových intervencí, uskutečněných k zamezení nadměrnému zhodnocení koruny. U podniků aktiva klesla i přes růst nově poskytnutých obchodních úvěrů zahraničním partnerům.
</TEXT>
<HEADING>
Zadluženost státního sektoru mírně vzrostla
</HEADING>
<TEXT>
Stav pasiv investiční pozice vzrostl ve 2. čtvrtletí o 31,9 miliardy korun a meziročně o 52,6 miliardy. Na nárůstu má největší podíl trvající příliv zahraničních investic, který se průběžně zvyšuje a ke konci 2. čtvrtletí již převýšil 58 procent. Snížení stavu majetkových portfoliových investic v držení nerezidentů ve druhém čtvrtletí odráželo nevýraznou poptávku po tuzemských akciích, zesílenou kursovými a cenovými dopady. Téměř 60 procent zahraničního dluhu tvoří závazky podnikové sféry, včetně podniků se zahraniční účastí. Výsledný nominální stav závazků se k 30. červnu, i přes čerpání finančních a obchodních úvěrů podnikovou sférou ze zahraničí, snížil v důsledku silné koruny. Dlouhodobé závazky se na celkovém zahraničním dluhu podílejí 62 procenty. Zadluženost vládního sektoru se mírně zvýšila, přesto zůstává spolu se závazky ČNB v celkové zadluženosti nevýznamná. Za nárůst zadluženosti státního sektoru mohou především vládní cenné papíry v držení nerezidentů a dříve čerpané půjčky od mezinárodních institucí na podporu platební bilance.
Zahraniční zadluženost ČR
pasíva ve vztahu k zahraničí bez majetkových investic v miliardách Kč
</TEXT>
</DOC>
<DOC>
<DOCID>LN-20021001078</DOCID>
<DOCNO>LN-20021001078</DOCNO>
<DATE>10/01/02</DATE>
<GEOGRAPHY>LONDÝN</GEOGRAPHY>
<TEXT>
Britský fotbalový klub Manchester United zvýšil ve finančním roce končícím v červenci zisk před zdaněním o 48 procent na 50,26 milionu dolarů. Nejbohatší fotbalový klub na světě rovněž uvedl, že zisk z hráčských přestupů vzrostl na 17,4 milionu liber z předchozích 2,2 milionu, především díky prodeji nizozemského obránce Jappa Stama a útočníků Andyho Colea a Dwighta Yorkeho. Z celkových příjmů klubu připadlo na mzdy hráčů 48 procent ve srovnání s 39 procenty v předchozím roce. V březnu společnost upozornila na to, že ve druhém pololetí nezopakuje téměř 80procentní nárůst zisku, kterého dosáhla v prvním kvartálu, kvůli vysokému růstu hráčských platů. Mzdy rostou od nákupu argentinského středopolaře Juana Sebestiana Verona a nizozemského útočníka Ruuda van Nistelrooye a sjednání nových kontraktů pro kapitána Roye Keaneho a famózního Davida Beckhama. Další vliv na růst mezd bude mít i nedávné uzavření kontraktu s britským obráncem Rio Ferdinandem v hodnotě 30 milionů liber. Manchester zůstal v uplynulé sezoně britské Premier League po předchozích třech vítězstvích bez titulu na třetím místě, i nadále však těží ze smluv se svými sponzory, jimiž jsou britský mobilní gigant Vodafone a výrobce sportovních potřeb Nike. Tržby klubu vzrostly o 13 procent na 146,1 milionu liber a celoroční dividenda se zvýšila o 55 procent na 3,1 pence na akcii. Akcie společnosti uzavřely páteční obchodování na londýnské burze na 99,75 pence, její tržní hodnota tak dosáhla 2690 milionů liber.
</TEXT>
</DOC>
<DOC>
<DOCID>LN-20021001079</DOCID>
<DOCNO>LN-20021001079</DOCNO>
<DATE>10/01/02</DATE>
<TITLE>
PRAHA - Prodej ojetých automobilů se po srpnovém poklesu, způsobeném rozsáhlými povodněmi, vrátil v září opět k normálu. Během 14 dnů od začátku záplav zaznamenaly velké autobazary pokles prodeje zhruba o pětinu, nyní již prodávají stejně vozů jako před povodněmi, uvedli prodejci ojetin. Prodej nových aut v srpnu klesl téměř o 19 procent. Největšímu tuzemskému autobazaru AAA Auto klesly podle předsedy představenstva Anthony Dennyho při povodních prodeje v pobočkách v Praze a Ústí nad Labem o 22 procent. Firma v týdnu během záplav prodala 535 aut oproti 686 vozům na začátku srpna.
</TITLE>
<HEADING>
Množí se případy snahy prodat zaplavený vůz
</HEADING>
<TEXT>
Společnost Auto ESA zaznamenala v prvních dvou týdnech od začátku záplav pokles prodeje o pětinu. Podle ředitele bazaru Tomáše Jínka i lidé nezasažení záplavami sledovali dění kolem povodní a odložili svá rozhodnutí koupit automobil. "Celkově jsme oproti běžným obchodním výsledkům zaznamenali v srpnu pokles prodeje o 19 procent," dodal. Po povodních se však začaly množit případy, kdy se lidé z postižených oblastí snažili v bazaru prodat zaplavený vůz. Největší autobazar AAA Auto zaregistroval do prvního zářijového týdne dvě desítky dealerů, kteří se snažili prodat vůz, který byl pod vodou. Často se jednalo o dovoz z Německa či Rakouska. Podobné zkušenosti má i bazar ESA, jehož technici dosud odmítli 16 vozů.
Společnost Auto ESA zaznamenala v prvních dvou týdnech od začátku záplav pokles prodeje o pětinu. Podle ředitele bazaru Tomáše Jínka i lidé nezasažení záplavami sledovali dění kolem povodní a odložili svá rozhodnutí koupit automobil. "Celkově jsme oproti běžným obchodním výsledkům zaznamenali v srpnu pokles prodeje o 19 procent," dodal. Po povodních se však začaly množit případy, kdy se lidé z postižených oblastí snažili v bazaru prodat zaplavený vůz. Největší autobazar AAA Auto zaregistroval do prvního zářijového týdne dvě desítky dealerů, kteří se snažili prodat vůz, který byl pod vodou. Často se jednalo o dovoz z Německa či Rakouska. Podobné zkušenosti má i bazar ESA, jehož technici dosud odmítli 16 vozů.
</TEXT>
</DOC>
<DOC>
<DOCID>LN-20021001080</DOCID>
<DOCNO>LN-20021001080</DOCNO>
<DATE>10/01/02</DATE>
<TITLE>
Novou kampaň proti neplatičům daní zahájily v poslední době čínské úřady. Státní sdělovací prostředky v zemi nyní řadí daňové úniky mezi největší zla hned vedle korupce. Odvody příjmových daní se v Číně loni zvýšily pouze o 6,6 procenta.
</TITLE>
<GEOGRAPHY>PEKING</GEOGRAPHY>
<TEXT>
Liou Siao-čching je jednou z nejznámějších čínských hereček. Nyní patří také mezi prominentní podezřelé z daňových podvodů. Policie zajistila 51letou Liou v červnu kvůli obvinění z daňových úniků ve výši až 1,2 milionu dolarů. Tím vyslala jasné poselství rozrůstajícím se řadám čínských zbohatlíků: výběrčí daní budou následovat. Nová kampaň proti daňovým neplatičům způsobila, že čínské celebrity a státní zaměstnanci se opatrně rozhlížejí kolem sebe. "Mnoho mých přátel bylo velmi nervózních," říká realitní magnát z Pekingu Pchan Š'i. "Předtím, když mi volali, ptali se, jak se mám. Teď chtějí vědět, jestli jsem zaplatil daně," říká. Liou zúročila svoji úspěšnou filmovou kariéru z 80. let a vytvořila průmyslové impérium, které ji podle časopisu Forbes vyneslo na 45. příčku mezi nejbohatšími lidmi v Číně. Herečka se však stala také nejznámější osobností zadrženou při zásahu proti daňovým podvodníkům, který nařídil premiér Ču Žung-Ťi. Ču byl údajně pobouřen studií, podle které 20 procent populace vlastní 80 procent úspor, ale platí jen deset procent daní z příjmu.
</TEXT>
<HEADING>
Obyčejný lid se zlobí
</HEADING>
<TEXT>
Magnáti vyhýbající se daním rozzlobili také obyčejný lid, který už má dost bující korupce, jež přivedla mnohé úředníky ke kormidlu. Státní sdělovací prostředky nyní řadí daňové úniky mezi největší zla vedle oficiální korupce. "Neplacení obrovských částek na dani z příjmů přináší velkou škodu ekonomice," uvedla například nedávno agentura Nová Čína. "Máme problémy s lidmi s vysokými příjmy, kteří porušují zákony a pravidla a neplatí daně," stojí na webových stránkách státního daňového úřadu. "Odvádění daní podle zákona je povinností každého občana. Před daňovými zákony jsou si všichni lidé rovni, bez výjimky pro bohaté lidi." Čínské daňové příjmy loni vzrostly zhruba o 20 procent. Odvody příjmových daní se však zvýšily pouze o 6,6 procenta. Toto číslo je daleko pod hranicí průměru 28 procent pro vyspělé země. Daňové úřady se odmítají k věci vyjádřit, avšak státní média nyní často informují o nových plánech na daňovou reformu a upozorňují, že osoby přistižené při falšování daňových dokladů čekají přísné pokuty. Kontroly byly zpřísněny v Pekingu, v jižní provincii Kuang - tung a na východě v bohaté oblasti Sin-chua v provincii Čeťiang. Daňové úřady v Pekingu například sestavují seznamy lidí, kteří vydělávají více než 12 000 dolarů ročně. Kontrole bude podrobeno obzvlášť 100 nejbohatších osob v každé oblasti. Také některá povolání se mohou těšit na zvýšenou pozornost: právníci, realitní agenti, manažeři v oboru reklamy a médií, celebrity, učitelé a sportovní agenti.
</TEXT>
<HEADING>
Placení daní? Divná představa
</HEADING>
<TEXT>
Daňový úřad v pekingské oblasti Tongčcheng, která je domovem mnoha hvězd showbyznysu, zaznamenal v první polovině roku úniky u 47 celebrit nebo jejich agentů ve výši více než 500 000 dolarů. Program zaměřený na odměňování těch, kteří daňové podvody odhalí, vedl ve stejném období k získání 17 milionů dolarů na nezaplacených daních a pokutách. Asi 20 informátorům bylo za jejich služby vyplaceno celkem 16 400 dolarů. Placení daní je však v komunistické Číně stále divná představa. Daně musejí platit jenom ti, kteří vydělávají více než 97 dolarů měsíčně, což je pro většinu Číňanů velká částka. Za mnohé, kteří vydělávají více, platí daně jejich zaměstnavatel. Vynucování je laxní, což vytváří atmosféru lhostejnosti. "Čínské tržní hospodářství je dosud slabé, takže Číňané, ať už slavní nebo obyčejní, se necítí právně zavázáni platit daně včas," popisuje profesor mezinárodního obchodu na šanghajském institutu Ču Wej. "Případ Liou, to nebyla špatná věc. Bylo to varování pro všechny ostatní," dodává. Pochopení pro Liou, které hrozí až sedm let vězení, pokud bude shledána vinnou, má jen málo obyčejných Číňanů. "Zaslouží si to," tvrdí zaměstnanec banky Čou Lin-jen. "Vláda udělala správný krok, když utáhla síť kolem velkých ryb jako Liou."
Daňový úřad v pekingské oblasti Tongčcheng, která je domovem mnoha hvězd showbyznysu, zaznamenal v první polovině roku úniky u 47 celebrit nebo jejich agentů ve výši více než 500 000 dolarů. Program zaměřený na odměňování těch, kteří daňové podvody odhalí, vedl ve stejném období k získání 17 milionů dolarů na nezaplacených daních a pokutách. Asi 20 informátorům bylo za jejich služby vyplaceno celkem 16 400 dolarů. Placení daní je však v komunistické Číně stále divná představa. Daně musejí platit jenom ti, kteří vydělávají více než 97 dolarů měsíčně, což je pro většinu Číňanů velká částka. Za mnohé, kteří vydělávají více, platí daně jejich zaměstnavatel. Vynucování je laxní, což vytváří atmosféru lhostejnosti. "Čínské tržní hospodářství je dosud slabé, takže Číňané, ať už slavní nebo obyčejní, se necítí právně zavázáni platit daně včas," popisuje profesor mezinárodního obchodu na šanghajském institutu Ču Wej. "Případ Liou, to nebyla špatná věc. Bylo to varování pro všechny ostatní," dodává. Pochopení pro Liou, které hrozí až sedm let vězení, pokud bude shledána vinnou, má jen málo obyčejných Číňanů. "Zaslouží si to," tvrdí zaměstnanec banky Čou Lin-jen. "Vláda udělala správný krok, když utáhla síť kolem velkých ryb jako Liou."
</TEXT>
</DOC>
<DOC>
<DOCID>LN-20021001081</DOCID>
<DOCNO>LN-20021001081</DOCNO>
<DATE>10/01/02</DATE>
<TITLE>
Za velmi dobrý ročník považují letošní víno odborníci. Jeho kvalitu označují za nadprůměrnou a srovnatelnou s vynikajícími ročníky 1997, 1999 a 2000.
</TITLE>
<TEXT>
STARÝ PLZENEC - Kvalita letošních vinných hroznů je lepší než v minulém roce, vína ale bude o něco méně. Víno má vynikající sladkost, jeho cukernatost se pohybuje mezi 20 až 22 stupni. České vinice letos nebyly poškozeny plísněmi. Uvedl to Josef Vozdecký, generální ředitel Bohemia Sektu Starý Plzenec, největšího výrobce vína v ČR. Jeho informace potvrdil předseda Českomoravské vinohradnické a vinařské unie (ČVVU) Jiří Sedlo. "Kvalita vína je nadprůměrná a jeho sladkost bude srovnatelná s výbornými ročníky 1997, 1999 a 2000," vysvětlil Sedlo. Letošní hektarový výnos by se měl podle něj pohybovat kolem pěti tun, což je o tunu méně než v loňském roce. "Jedná se ale o hrubý odhad, neboť konec sklizně očekáváme až v polovině listopadu," dodal předseda unie. Příznivý podzim by ale neměl odhady příliš změnit. Nižší výnosy mají na svědomí zejména mrazy z počátku letošního roku. Další škody zavinili špačci. Celorepublikovou produkci mírně sníží také záplavy na Mělnicku. To patřilo mezi nejvíce postižené oblasti Celoroční potřeba vinařských podniků v republice se pohybuje mezi 1,3 až 1,5 milionu hektolitrů. Z toho necelou polovinu kryjí české vinohrady a zbytek do země směřuje ze silných evropských vinohradnických teritorií. Kvůli horším hektarovým výnosům bude podle Sedla letošní dovoz vyšší. V České republice je letos osázeno vinnou révou 12,4 tisíce hektarů půdy. Po letech propadů vysadili v loňském roce vinaři nově 700 hektarů a letošní předpoklad je dalších 1000 hektarů. Podle náměstka ministra zemědělství Miroslava Tomana chce Česká republika získat od Evropské unie výjimku, aby bylo možné vysadit šest set hektarů ročně až do roku 2009. Unie totiž nepovoluje svým členům výsadbu nových vinohradů. Podle Sedla je cílem ČVVU současné plochy vinic zdvojnásobit. To by znamenalo vysadit přes jedenáct tisíc hektarů. Zároveň je nutné obnovovat přestárlé vinice.
</TEXT>
</DOC>
<DOC>
<DOCID>LN-20021001082</DOCID>
<DOCNO>LN-20021001082</DOCNO>
<DATE>10/01/02</DATE>
<TITLE>
1. Je lékař povinen zvát na preventivní prohlídky?
</TITLE>
<TEXT>
Není. Preventivní prohlídky provádějí pouze registrující lékaři (praktičtí lékaři, stomatologové, gynekologové). Většinou pacienty nezvou, měli by je však upozornit, kdy by měla být prohlídka provedena, a pokud z dokumentace při jiném vyšetření pacienta zjistí, že potřebná vyšetření ve stanovené době provedena nebyla, měl by tuto prohlídku při vyšetření provést. V praxi na to spoléhat lze snad jen u pediatra. U ostatních lékařů je lepší se sám aktivně o preventivní prohlídky zajímat.
2. Jak často mohu změnit ošetřujícího lékaře?
Jednou za tři měsíce.
3. Mohu jít rovnou za specialistou, nebo musím mít doporučení od praktického lékaře?
Žádný zákon vám nezakazuje jít rovnou za specialistou. Je ale ve vašem zájmu praktického lékaře neobcházet. Už jen proto, že specialista od něj potřebuje informace, které jste jako laik jen těžko schopen v úplnosti předat (např. o lécích, které berete, či prodělaných nemocích).
4. Kdy mě lékař může odmítnout vzít do své péče?
Jen když by vaším přijetím bylo překročeno jeho únosné pracovní zatížení. Tuto hranici si ovšem stanovuje lékař sám. Pokud vás odmítne, musí vám to písemně potvrdit. Registrující lékař vás může také odmítnout s tím, že kvůli příliš velké vzdálenosti by u vás nemohl vykonávat návštěvní službu. Jakékoli zdravotnické zařízení, bez ohledu na to, zda má smlouvu s příslušnou pojišťovnou, také nesmí odmítnout jednorázově ošetřit pacienta po úrazu, při akutním onemocnění, při zhoršení zdravotního stavu a při neodkladném porodu. Při tomto ošetření nesmí po vás zařízení požadovat úhradu.
5. Může lékař žádat úhradu i za běžné ošetření?
Může, pokud nemá smlouvu s vaší pojišťovnou a váš stav nevyžaduje akutní zásah. I v ČR už jsou zařízení, kde si pacient veškerou péči platí v plné výši, vstupním rozhovorem počínaje a operací konče.
6. Kde a jak si mohu stěžovat, nejsem-li spokojen s kvalitou ošetření?
Můžete svou stížnost podat u vedoucího zdravotnického zařízení či u jeho zřizovatele. Další možností je obrátit se na Českou lékařskou komoru, Českou stomatologickou komoru, Českou lékárnickou komoru či jinou profesní organizaci. Můžete také stížnost uplatnit u orgánu státní správy, který zdravotnické zařízení zaregistroval nebo je jeho zřizovatelem, nebo u vaší zdravotní pojišťovny. Pokud máte pocit, že došlo k trestnému činu, např. zanedbání péče, můžete se obrátit přímo na soud.
7. Potřebuji-li operaci, mohu si v nemocnici vybrat lékaře, který ji provede, třeba přednostu či primáře?
V zásadě platí princip svobodné volby lékaře a zdravotnického zařízení. Můžete si vybrat lékaře nebo jiného zdravotnického pracovníka, který ale musí být odborně způsobilý výkon provést. Pak ale záleží také na časových i jiných možnostech odborníka.
8. Mám v nemocnici nárok na stravu podle mého přesvědčení a zvyklostí (například vegetariánskou, košer či s vyloučením vepřového)?
Každá nemocnice musí být schopná připravit všech třináct diet podle standardizovaného dietního systému. Můžete se s ošetřujícím lékařem dohodnout na tom, která dieta by vám s přihlédnutím k vašemu stavu nejvíce vyhovovala. Nárok na nějakou další speciální stravu je už většinou považován za nadstandard.
9. Mám nárok na to, být nepřetržitě přítomen v nemocnici u svého nemocného dítěte?
Součástí ústavního pořádku České republiky je Listina základních práv a svobod. V ní se mimo jiné říká: "Péče o děti a jejich výchova je právem rodičů; děti mají právo na rodičovskou výchovu a péči. Práva rodičů mohou být omezena a nezletilé děti mohou být od rodičů odloučeny proti jejich vůli jen rozhodnutím soudu na základě zákona." Přesto ne všechny nemocnice vycházejí rodičům, kteří nechtějí své dítě opustit, vstříc. Naopak jsou již zařízení, kde neodmítnou nikoho, kdo o společný pobyt s dítětem stojí. Podle zákona o veřejném pojištění u dítěte mladšího šesti let je i váš pobyt v nemocnici považován za ústavní ošetřování, a je tedy hrazen pojišťovnou. U dítěte staršího hradí pojišťovna váš pobyt jen se souhlasem revizního lékaře. I bez jeho souhlasu ale můžete v nemocnici po dohodě se zdravotnickým zařízením zůstat na vlastní náklady.
10. Když lékaři výslovně řeknu, že chci slyšet pravdu o svém zdravotním stavu, je povinen mi ji sdělit?
Podle zákona má pacient právo na poskytnutí veškerých informací obsažených ve své zdravotní dokumentaci. Lékař nesmí lhát, ale je povinen informace pacientovi poskytnout vhodným způsobem. To znamená hlavně s ohledem na jeho momentální psychický stav a třeba i postupně.
11. Je-li nemocen příbuzný, do jaké míry jsou lékaři povinni mě informovat?
Zákon ukládá povinnost poučit vhodným způsobem pacienta či členy jeho rodiny o povaze onemocnění a o potřebných výkonech tak, aby se mohli stát aktivními spolupracovníky při poskytování zdravotní péče. Pacient si ale může vymínit, kdo o jeho stavu být informován má, a kdo ne.
12. Může nemocnice žádat rodinu o dodání ošetřovatelského materiálu či pomůcek (např. jednorázových plen pro nesoběstačné pacienty)?
Každá nemocnice musí být schopná se o pacienta od okamžiku, kdy ho přijme, komplexně postarat - zajistit jeho hygienu, výživu a určité pohodlí. Nezbytný ošetřovatelský materiál a pomůcky (včetně jednorázových plen) je hrazen pojišťovnou. Pokud jde o materiál nadstandardní, vždy záleží na dohodě.
13. Jak mám postupovat, když mám pocit, že by mému zdravotnímu stavu prospěl pobyt v lázních?
Lázeňskou péči doporučuje ošetřující lékař. Jeho doporučení schvaluje revizní lékař příslušné pojišťovny. Pokud tak učiní, pojišťovna lázeňský pobyt uhradí. Lázeňská péče je buď komplexní, nebo příspěvková. V prvním případě hradí pojišťovna pobyt zcela, ve druhém lázeňské vyšetření a léčení, nikoli ubytování a stravu.
14. Mám nárok na uhrazení dopravy do zdravotnického zařízení?
Pojišťovna dopravu do nemocnice či do ambulance hradí, pokud ji předepíše ošetřující lékař. Musíte použít vůz zdravotnické služby. Některé pojišťovny hradí i cestu soukromým vozem (na předpis ošetřujícího lékaře). Cestu vlakem nebo autobusem uhradit z veřejného pojištění nelze.
</TEXT>
</DOC>
<DOC>
<DOCID>LN-20021001083</DOCID>
<DOCNO>LN-20021001083</DOCNO>
<DATE>10/01/02</DATE>
<TITLE>
Na co máte nárok zadarmo a na co musíte připlácet. Jak vybrat zdravotní pojišťovnu
</TITLE>
<HEADING>
DNEŠNÍ TÉMA: Zdraví a peníze
</HEADING>
<TEXT>
"Držíme krok," říkají čeští zdravotníci, mají-li srovnat úroveň tuzemského zdravotnictví se zdravotnictvím ve vyspělých zemích. Nejrůznější statistiky jejich tvrzení potvrzují. Počet náročných operací i složitých přístrojů stoupá. Dokonce se významně prodloužila délka života. Jak se ale v síti českého zdravotnictví orientovat?
Ještě pořád se někteří (nejen) praktičtí lékaři pacienta už mezi dveřmi ptají: "Tak co chcete napsat?" Ještě pořád jsou u nás nemocniční oddělení, kam příbuzní chodí krmit své nemohoucí blízké, protože personál jen položí tác s jídlem na stolek a už se nestará o to, zda se nemocní dokážou sami najíst. Každý, kdo sám trpí vážnější chorobou nebo má těžce nemocného v rodině, by mohl v tomto výčtu neduhů a nešvarů pokračovat. Pokud si někdo stěžuje, je jeho stížnost často vyřízena jen prostým poukázáním na nedostatek finančních prostředků. "Nezřídka je to skutečně výmluva. I pracoviště, které není zámožné, může vytvářet atmosféru pro nemocné přátelskou. To, čím naše zdravotnictví pacienty nejvíce poškozuje, je odosobnění. Bohužel si tento fakt lékaři jen málo uvědomují," říká Petr Příhoda, vyučující lékařské etiky na II. lékařské fakultě UK.
</TEXT>
<HEADING>
Zásoby na zlé časy
</HEADING>
<TEXT>
Stesky na nedostatek peněz jsou slyšet snad ze všech zdravotnických zařízení. Zdá se, že české zdravotnictví, ostatně tak jako zdravotnictví kdekoli na světě, je bezedná díra, schopná spotřebovat jakkoli velké množství prostředků. "Neskutečně se tu plýtvá. Otvorů, kterými peníze ze systému unikají, je obrovské množství," říká profesor Jan Pirk, přednosta Kliniky kardiovaskulární chirurgie Institutu klinické a experimentální medicíny. "Začíná to už tím, že i naprosto běžné léky na nachlazení, jako je acylpyrin nebo paralen, jsou na předpis, a tedy hrazené. Nikoho by nezabilo, kdyby si je koupil, ale takto za ně pojišťovny vydávají stovky milionů ročně. Lázně se u nás předepisují i tam, kde jde vysloveně jen o rekreaci. Při každé banální viróze musíme hned k lékaři jen proto, že je třeba mít neschopenku už od prvního dne. Navíc lidé pořád mají pocit, že léky snad nebudou, a tak je hromadí. Každá babička má doma krabici přetékající nespotřebovanými léky. Pak nám nezbývají prostředky na léčbu té malé skupiny pacientů, kteří skutečně potřebují vysoce nákladnou péči. Já třeba teď jen těžko a s pomocí sponzorů sháním čtyři miliony na umělé srdce. Pomocí tohoto zařízení by mohli lidé, kterým selhalo vlastní srdce, čekat třeba i řadu měsíců, než se pro ně najde vhodný dárce," dodává Jan Pirk. S financováním péče o pacienty vyžadující superspecializovanou péči je problém ale všude na světě. Vědci neustále přicházejí s novými a novými léčebnými i diagnostickými metodami, farmaceutické firmy chrlí nové léky jeden za druhým, rychle se zdokonaluje zdravotnická technika. Většina novinek má jednu společnou vlastnost - je nákladná.
</TEXT>
<HEADING>
Prevence věc neznámá?
</HEADING>
<TEXT>
Co je ale pro lékaře ve vyspělých zemích drahé, je pro českého lékaře drahé astronomicky. Čeští zdravotníci denně řeší dilema, komu předepsat vysoce účinný moderní preparát a kdo si bude muset vystačit s tradičními formami ošetření, koho poslat na nákladné, ale spolehlivé vyšetření a u koho postačí méně propracovaný postup. Tou nejspolehlivější (a nejlevnější) metodou ochrany zdraví ale zůstává prevence. České zdravotnictví ale bohužel není nastaveno tak, aby pacienty i lékaře v tomto směru motivovalo. "Pokud má být preventivní prohlídka udělána pořádně, zabere u starších lidí dvacet minut i více. Za to od pojišťovny dostanu 140 Kč. Odečtu-li přímé náklady s prohlídkou spojené, zbude mi 30 korun. A to se tedy opravdu nevyplatí. Přesto to u svých pacientů dělám, dvě třetiny z nich preventivně vyšetřuji pravidelně. Mám stálou a "vycepovanou" klientelu, a tak se mi lidé sami hlásí. Často se mi podaří včas zachytit cukrovku, vysoký tlak nebo i nějaký onkologický problém," vysvětluje praktická lékařka Margita Váchová. Nelze ale spoléhat na to, že všichni lékaři budou postupovat stejně svědomitě. Nezbývá než si zvyknout, že za péči o své zdraví je zodpovědný každý sám.
Čtěte na stranách 19 až 21
Na co máte zdarma nárok v preventivní péči
</TEXT>
<HEADING>
U praktického lékaře
</HEADING>
<TEXT>
Od osmnácti let je z veřejného pojištění hrazena komplexní preventivní prohlídka jednou za dva roky. Měla by obsahovat doplnění anamnézy - během cíleného rozhovoru se lékař ptá na pracovní zátěž i životní styl, onemocnění v rodině apod. Lékař měří tlak a tepovou frekvenci, zjišťuje tělesnou váhu, provádí vyšetření hrudníku poklepem a poslechem, dívá se na jazyk a do krku, prohmatává břicho, vyšetřuje pohmatem hlavní skupiny mízních uzlin, zajímá se o stav cév dolních končetin. Orientačně vyšetří zrak a sluch, prsa (resp. varlata). Provede orientační vyšetření moči. Od 40 let se ve čtyřletých intervalech provádí vyšetření EKG. Od 45 let se provádí vyšetření na hladinu cukru v krvi, aby se včas zachytila cukrovka. Od 50 let se kvůli odhalení nádorů ve střevě provádí vyšetření skrytého krvácení ve stolici. V 18, 40, 50, a 60 letech se stanovuje hladina cholesterolu v krvi. Dále lékař zkontroluje, zda je pacient očkován proti tetanu.
</TEXT>
<HEADING>
U praktického lékaře pro děti a dorost
</HEADING>
<TEXT>
Dítě má nárok na devět preventivních prohlídek v prvním roce, dále v osmnácti měsících, ve třech letech a potom vždy jednou za dva roky. Součástí prohlídky je i povinné očkování. Vyhláška určuje, co při které prohlídce má lékař sledovat, jejich obsah se tedy liší podle věku dítěte. Poslední prohlídka by měla být v sedmnácti letech, kdy by měl lékař provést závěrečné zhodnocení zdravotního stavu dítěte včetně posouzení možností jeho profesního zařazení nebo možností studia.
</TEXT>
<HEADING>
U stomatologa
</HEADING>
<TEXT>
Dospělí mají nárok na preventivní prohlídku jednou ročně, děti dvakrát. Prevence je ale součástí i jiných ošetření. Součástí preventivní prohlídky by měla být instruktáž o správné zubní hygieně.
</TEXT>
<HEADING>
U gynekologa
</HEADING>
<TEXT>
Každá žena má nárok na preventivní prohlídku jednou ročně. Vyšetření se provádí pohledem, pomocí gynekologických zrcadel a pohmatem. Podle potřeby se odebírá materiál na mikrobiologické nebo cytologické vyšetření.
</TEXT>
<HEADING>
Další hrazená preventivní péče
</HEADING>
<TEXT>
Vyšetření a prohlídky prováděné v rámci opatření proti infekčním nemocem, očkování proti vzteklině a tetanu při poraněních, očkování proti TBC a tuberkulinový test.
Prevence rakoviny tlustého střeva
Na toto vyšetření mají nárok všichni muži i ženy starší 50 let. Uskutečňuje se ve dvouletém intervalu.
</TEXT>
<HEADING>
Prevence rakoviny prsu
</HEADING>
<TEXT>
Každá žena ve věku 45 - 69 let má bez ohledu na svůj zdravotní stav nárok na preventivní vyšetření mamografem jednou za dva roky. Lékaři doporučují preventivní vyšetření každý rok, pak si ale každé druhé musí žena platit. V současnosti stojí preventivní vyšetření mamografrm přibližně 440 Kč. Dle potřeby a bezplatně je vyšetření také u žen, které mají vysokou genetickou zátěž rakoviny prsu v rodině.
FOTO: DAVID PORT // KOLÁŽ ŠIMON / LN
</TEXT>
</DOC>
<DOC>
<DOCID>LN-20021001084</DOCID>
<DOCNO>LN-20021001084</DOCNO>
<DATE>10/01/02</DATE>
<TITLE>
Centrální etická komise ministerstva zdravotnictví přijala etický kodex Práva nemocných. Všichni lékaři by se jím měli řídit a pacienti se ho mohou dovolávat.
</TITLE>
<TEXT>
1 Pacient má právo na ohleduplnou odbornou zdravotnickou péči prováděnou s porozuměním kvalifikovanými pracovníky.
2 Pacient má právo znát jméno lékaře a dalších zdravotnických pracovníků, kteří ho ošetřují. Má právo žádat soukromí a služby přiměřené možnostem ústavu, jakož i možnost denně se stýkat s blízkými. Omezení návštěv může být provedeno pouze ze závažných důvodů.
3 Pacient má právo získat od svého lékaře údaje potřebné k tomu, aby mohl před zahájením každého dalšího nového diagnostického a terapeutického postupu zasvěceně rozhodnout, zda s ním souhlasí. Vyjma případů akutního ohrožení má být náležitě informován o případných rizicích, která j sou s uvedeným postupem spojena. Pokud existuj e více alternativních postupů nebo pokud pacient vyžaduje informace o léčebných alternativách, má na seznámení s nimi právo. Má rovněž právo znát jména osob, které se na nich zúčastní.
4 Pacient má v rozsahu, který povoluje zákon, právo odmítnout léčbu a má být současně informován o zdravotních důsledcích svého rozhodnutí.
5 V průběhu ambulantního i nemocničního vyšetření, ošetření a léčby má nemocný právo na to, aby byly v souvislosti s programem léčby brány maximální ohledy na jeho soukromí a stud. Rozbory jeho případu, konzultace vyšetření a léčba j sou věcí důvěrnou a musejí být prováděny diskrétně. Přítomnost osob, které nejsou na léčbě přímo zúčastněny, musí odsouhlasit nemocný, a to i ve fakultních zařízeních, pokud si tyto osoby nemocný sám nevybral.
6 Pacient má právo očekávat, že veškeré zprávy a záznamy týkající se jeho léčby jsou považovány za důvěrné. Ochrana informací o nemocném musí být zajištěna i v případech počítačového zpracování.
7 Pacient má právo očekávat, že nemocnice musí podle svých možností přiměřeným způsobem vyhovět pacientovým žádostem o poskytování péče v míře odpovídající povaze onemocnění. Je-li to nutné, může být pacient předán jinému léčebnému ústavu, případně tam převezen poté, když mu bylo poskytnuto úplné zdůvodnění a informace o nezbytosti tohoto předání a ostatních alternativách, které při tom existují. Instituce, která má nemocného převzít do své péče, musí překlad nejprve schválit.
8 Pacient má právo očekávat, že jeho léčba bude vedena s přiměřenou kontinuitou. Má právo vědět předem, jací lékaři, v jakých ordinačních hodinách a na jakém místě j sou mu k dispozici. Po propuštění má právo očekávat, že nemocnice určí postup, jímž bude jeho lékař pokračovat v informacích o tom, jaká bude jeho další péče.
9 Pacient má právo na podrobné a jemu srozumitelné vysvětlení, že se lékař rozhodl k nestandardnímu postupu či experimentu. Písemný vědomý souhlas nemocného je podmínkou k zahájení neterapeutického i terapeutického výzkumu. Pacient může kdykoliv, a to i bez uvedení důvodu, z experimentu odstoupit, když byl poučen o případných zdravotních důsledcích takového rozhodnutí.
10 Nemocný v závěru života má právo na citlivou péči všech zdravotníků, kteří musí respektovat jeho přání, pokud tato nejsou v rozporu s platnými zákony.
11 Pacient má právo a povinnost znát a řídit se platným řádem zdravotnické instituce, kde se léčí (tzv. nemocniční řád). Pacient bude mít právo kontrolovat svůj účet a vyžadovat odůvodnění jeho položek bez ohledu na to, kým je účet placen.
Co jsou podle zákona pojišťovny povinny vám uhradit
</TEXT>
<HEADING>
BRÝLE A OPTICKÉ POMŮCKY
</HEADING>
<TEXT>
Na brýlové obruby pojišťovna přispívá do výše 300 Kč dětem do 6 let max. 3x ročně, dětem od 6 do 15 let už jen 1x ročně. Osobám starším 15 let pojišťovna přispívá na brýlové obruby do výše 150 Kč jednou za 3 roky. Na sférickou lupu (zvětšení 4x) přispívá pojišťovna max. 100 Kč jedenkrát za 5 let, na asférickou lupu (zvětšení více než 4x) max. 1500 Kč jedenkrát za 5 let.
ORTOPEDICKÁ OBUV
* dětská individuálně zhotovená ortopedická obuv - max. 3 páry ročně, nejvýše do 2 000 Kč
* dětská sériově vyráběná ortopedická obuv - max. 3 páry ročně, nejvýše 1 000 Kč
* jednoduchá individuálně zhotovená ortopedická obuv pro dospělé max. 1 pár za 2 roky, úhrada pojišťovny 50 %
* složitá individuálně zhotovená ortopedická obuv pro dospělé - max. 1 pár za 2 roky, úhrada pojišťovny 90 %
</TEXT>
<HEADING>
VOZÍKY VČETNĚ PŘÍSLUŠENSTVÍ
</HEADING>
<TEXT>
Pojišťovna hradí zdravotní kočárek, tříkolku pro dospělé, mechanický vozík i speciální vozík. Pojišťovna také hradí 90 % nákladů na opravy vozíků.
</TEXT>
<HEADING>
POMŮCKY PRO DIABETIKY, LÉČÍCÍ SE INZULINEM:
</HEADING>
<TEXT>
Pojišťovna hradí glukometr (max. 1 kus za 5 let, nejvýše do 5000 Kč). Na náklady pojišťovny je také možno zapůjčit inzulinovou pumpu. Dále pojišťovna hradí diagnostické proužky pro stanovení glukózy (max. 400 ks ročně, nejvýše do 5 600 Kč), jehly a stříkačky.
Úplný seznam je zveřejněn např. na www.vzp.cz. U některých položek je ještě třeba schválení revizním lékařem.
Kolik byste platili bez pojištění - ceník výkonů na soukromé klinice
</TEXT>
<HEADING>
INTERNA A AMBULANCE
</HEADING>
<TEXT>
* Interní vyšetření 2 500 Kč * Kardiologické vyšetření 2 200 Kč * Gynekologické vyšetření 1 200 Kč * Neurologické vyšetření 2 500 Kč * Denzitometrie 700 Kč * EKG při hospitalizaci 80 Kč * Hospitalizace na 1 lůžko/24 hod (včetně stravy) 3 500 Kč * Infusní terapie od 3 000 Kč
</TEXT>
<HEADING>
PLASTICKÁ CHIRURGIE
</HEADING>
<TEXT>
* Vstupní pohovor 300 Kč * Hospitalizace na 2lůžkovém pokoji 1 500 Kč * Předoperační vyšetření 2 500 až 6 000 Kč * Operace obličeje a krku 14 000 až 25 000 Kč * Lifting čela a obočí 10 000 až 15 000 Kč * Liposukce podbradku 4 800 až 5 300 Kč * Zvětšení prsů (bez implantátů) 23 000 Kč * Odsátí tuku - liposukce 17 500 Kč * Modelování břišní stěny 32 000 Kč * Kosmetická úprava horních víček 5 000 až 10 000 Kč * Kosmetická úprava dolních víček 5 000 až 10 000 Kč * Operace měkkých částí nosu 7 800 až 12 000 Kč * Operace "měkkého" a "tvrdého" nosu 18 000 až 20 000 Kč * Operace nosu po úrazu až 17 000 Kč * Operace odstálých boltců 8 000 až 12 000 Kč, u dětí od 6 000 Kč
</TEXT>
<HEADING>
DERMATOLOGIE, PLASTICKÁ CHIRURGIE
</HEADING>
<TEXT>
* Vstupní konzultace/estetika 300 až 600 Kč * Vstupní konzultace/obecná dermatologie 1 200 Kč * Vyříznutí znamének obličej a krk od 600 Kč * Vyříznutí znamének trup a končetiny od 400 Kč * Botox 1 aplikace až 4 200 Kč * Elektrolipolýza tělová, 1 aplikace až 3 000 Kč * Restylan, 0,7 ml 9 900 Kč * Kolagen 7 400 Kč * Hylaform 7 600 Kč * Reviderm Intra 15 510 Kč
OBECNÁ CHIRURGIE
* Chirurgické vyšetření 1 500 Kč * Odstranění apendixu od 19 800 Kč
</TEXT>
<HEADING>
FYZIOTERAPIE
</HEADING>
<TEXT>
* Částečná masáž šíje 300 Kč * Reflexologie chodidel 600 Kč * Energetická masáž 900 Kč * Elektronoterapie 1 návštěva 600 Kč
Pramen: Klinika GHC, Pamela Medical Center
Kolik zaplatíte za péči, kterou nehradí pojišťovna
CENY ZA VÝKONY U KAŽDÉHO LÉKAŘE
* Administrativní výkon vyžádaný pacientem nesouvisející s preventivní péčí 100 až 150 Kč/15 minut
* Vstupní a výstupní prohlídka na rizikovém pracovišti (hradí zaměstnavatel) 200 až 400 Kč
* Vyšetření či ošetření mimo stanovené ordinační hodiny na výslovné přání pacienta 300 až 500 Kč/hod
* Návštěva lékaře u pacienta doma za účelem vyšetření či ošetření na výslovnou žádost pacienta, a to pouze u odborností, u kterých není návštěvní služba hrazena ze zdravotního pojištění 300 až 400 Kč
* Přítomnost lékaře u výkonu, který provádí jiný lékař, pokud si tuto přeje pacient a není hrazena z veřejného zdravotního pojištění 100 až 150 Kč/30 minut
* Telefonická konzultace (mimo ordinační hodiny a na soukromou linku lékaře) 150 až 200 Kč/10 minut
* Konzultace po internetu 10 Kč/minutu, minimálně 50 Kč
* Vyšetření a vydání potvrzení o zdravotním stavu 200 až 300 Kč
* Výpis z dokumentace na žádost nemocného a pro jeho osobní potřebu 90 až 150 Kč
* Aplikace jedné náušnice 150 až 200 Kč
* Odběr a vyšetření krevní skupiny na žádost pacienta 100 až 250 Kč
* Klinické vyšetření a odběr krve na alkohol na žádost pacienta 250 až 350 Kč
* Vyšetření nutné k posouzení způsobilosti k určité činnosti (řidičský průkaz, zbrojní průkaz) 250 až 600 Kč
</TEXT>
<HEADING>
CENY U PRAKTICKÉHO LÉKAŘE PRO DĚTI A DOROST
</HEADING>
<TEXT>
* Vyšetření potřebné k vydání doporučení rekreace mimo období prázdnin 50 až 100 Kč * Vyšetření potřebné k lékařskému doporučení v rámci řízení o osvojení 200 až 300 Kč * Vyšetření před nástupem do mateřské školy 100 až 200 Kč * Lékařské potvrzení do dětského tábora 100 až 130 Kč
CENY U INTERNISTY
* Vyšetření pohybového systému 110 až 200 Kč
* Vyšetření variability srdeční frekvence u zdravých osob od 100 Kč
* Tělovýchovné lékařské vyšetření při specifické zátěži v terénu či pracovišti, telemetrické sledování TF, TK a EKG křivky u zdravých osob od 100 Kč
* Flackův test ke zjištění reakce krevního oběhu na zvýšení nitrohrudního tlaku při silových sportech u zdravých osob od 60 Kč
* Spiroergometrie do maxima na bicyklovém ergometru nebo běhátku u zdravých osob 600 až 1 600 Kč
* Doporučení vhodné pohybové aktivity u zdravých osob 150 až 300 Kč/30 minut
</TEXT>
<HEADING>
CENY U SEXUOLOGA
</HEADING>
<TEXT>
* Vyšetření a kryokonzervace ejakulátu na přání pacienta (bez medicínské indikace), zahrnuje též smluvní částku za uchování vzorků ve spermatobance 2 000 Kč
* Anonymní konzultace o sexuálních problémech 220 až 500 Kč/30 minut
* Anonymní vyšetření sexuálních reakcí 250 až 500 Kč/30 minut
CENY U GYNEKOLOGA
* Jednorázová postkoitální antikoncepce včetně úhrady léku 90 až 300 kč
* Aplikace depotní antikoncepce včetně úhrady léku od 120 Kč
</TEXT>
<HEADING>
* Aplikace depotní hormonální substituce od 100 Kč
</HEADING>
<TEXT>
* Návštěva privátního gynekologa u lůžka hospitalizované pacientky na její vyžádání, případně přítomnost u porodu 800 až 1 500 kč
* Odstranění depotní antikoncepce s.c. (např. Norplant) od 200 kč
* Videozáznam plodu 280 až 350 Kč (+ cena kazety)
* Vyžádaný snímek z ultrazvukového vyšetření plodu 50 až 90 kč
* Vstupní prohlídka do zaměstnání (hradí zaměstnavatel) 200 až 350 Kč
* Předpis léků na oddálení menses na žádost ženy 40 až 90 Kč
* Určení pohlaví plodu ultrazvukem na žádost rodičů 280 až 350 Kč
* Těhotenský test na žádost pacientky 140 až 200 Kč
CENY U OČNÍHO LÉKAŘE
* Vyšetření oftalmologem potřebné k žádosti o řidičský průkaz 200 až 250 Kč
* Vyšetření na zbrojní pas, parašutismus, paragliding, bezmotorové létání apod od 250 Kč
* Aplikace kontaktních čoček 200 až 300 Kč
* Plastické operace na víčkách bez omezení jejich funkce a bez nebezpečí maligního zvratu od 1 000 Kč
* Operace pouze z kosmetických důvodů - větší veruky, xantelazmata apod. se šitím - aplikace anestetika od 600 Kč + cena anestetika
Výše úhrad vybraných způsobů ošetření zubů
druh ošetření materiály a postupy úhrada ZP úhrada pacientem
výplň zubu standardní amalgám zcela 0 nadstandardní amalgám 0 300 Kč a výše podle rozsahu fotokompozitum (bílé výplně tvrzené světlem) děti do 18 let zcela 0 fotokompozitum nad 18 let zcela 400 Kč a výše podle rozsahu
kořenová výplň standardní zcela 0 (léčení zubu) nadstandardní výplň kořenového kanálku 0 900 Kč a výše za 1 kanálek
hygiena odstranění zubního kamene poprvé v roce zcela 0 opakovaně 0 300 Kč a výše profesionální čištění zubů dentistou 0 500 Kč a výše
korunky pryskyřičná zcela 0 keramická (porcelánová) 561 Kč 2750 Kč a výše
můstky kovokeramika (porcelánová) 1359 Kč 6500 Kč a výše
protézy jednoduchá snímací zcela 0 celková standardní zcela 0
PRAMEN: ČESKÁ STOMATOLOGICKÁ KOMORA
FOTO: ARCHIV // ŠIMON / LN
</TEXT>
</DOC>
<DOC>
<DOCID>LN-20021001085</DOCID>
<DOCNO>LN-20021001085</DOCNO>
<DATE>10/01/02</DATE>
<TITLE>
Potřebujete antikoncepci? Nebo si chcete raději zaplavat? Nebo se váš potomek chystá na školu v přírodě? Stačí si vybrat z nabídky zdravotních pojišťoven. Jedna nabízí připlatit pětistovku na samostatný pokoj v porodnici, druhá přidá šest stokorun před odjezdem na školu v přírodě. V proplácení zdravotní péče si pojišťovny konkurovat nemohou ze zákona: vzhledem k její proklamované bezplatnosti musejí hradit vše. Klienty lákají na výše zmíněné nabídky. Uvedený přehled nadstandardů není vyčerpávající.
</TITLE>
<HEADING>
Revírní bratrská pokladna
</HEADING>
<TEXT>
* Zaměstnancům rizikových pracovišť, dárcům krve a těhotným ženám hradí vitaminové přípravky. Vitamin C vydává pojišťovna dětem do 15 let věku.
* Dětem s opakovanými chorobami horních cest dýchacích, alergiemi a dermatózami zajišťuje léčebné pobyty v přímořských a horských střediscích a připlácí na ně. Dětem do 18 let z lokalit s větším výskytem klíšťové encefalitidy hradí náklady na 2. a 3. vakcinaci a přeočkování a na poslední dávku proti hepatitidě typu A a B. Do 18 let je určen příspěvek na rovnátka do 1000 Kč ročně. Děti do 15 let mají nárok na jedny dětské brýlové obruby do výše 200 Kč ročně.
* Ženy (15 - 25 let) mohou dostat ročně 500 Kč na antikoncepci, ženám starším čtyřiceti let přispívá stejnou částkou na vybrané léky na prevenci osteoporózy apod.
</TEXT>
<HEADING>
Pojišťovna Metal - Alliance
</HEADING>
<TEXT>
* Dětem 6 - 17 let s alergickými, respiračními či kožními chorobami jsou určeny léčebné pobyty (7000 Kč ročně). Dětem ze všech stupňů škol přispívá 500 Kč na ozdravné školní pobyty (tzv. školy v přírodě).
* Mezi 10 a 18 lety na rovnátka do 800 Kč/rok.
* Kojenci od 2 do 18 měsíců dostávají roční příspěvek na očkování proti hemofilovým nákazám 370 Kč/rok.
* Částkou 400 korun ročně přispívá na očkování a přeočkování proti klíšťové encefalitidě.
* Ženám od 15 do 30 let je určen příspěvek na antikoncepci 400 Kč ročně.
* Dárci krve dostávají multivitaminové přípravky, držitelé některé z Jánského plaket nebo dárci kostní dřeně mají nárok na vitaminový balíček či rehabilitačně-rekondiční pobyt až do výše 4500 Kč.
</TEXT>
<HEADING>
Vojenská zdravotní pojišťovna
</HEADING>
<TEXT>
* Dětem od 2 do 15 let hradí očkování proti klíšťové encefalitidě a přídává 250 Kč na očkování proti zánětu mozkových blan. Děti od 4 do 15 let s alergiemi, s onemocněním kostí a kloubů apod. mají nárok na úhradu 80 % nákladů ozdravných pobytů u vybraných CK.
* Přispívá 700 Kč na lyžařské výcviky pořádané školami.
* Ženám mezi 15. a 30. rokem dává 500 Kč ročně na antikoncepci.
* Na vitaminy přispívá pojišťovna těhotným ženám (100 Kč/rok) a dětem od 4 do 15 let (55 Kč/rok). Dárcům krve dává balení vitaminů po každém odběru.
* Jednou za dva roky dostávají ženy mezi 40 - 50 lety příspěvek ve výši 300 Kč na mamografické vyšetření prsu.
* Příspěvek na rovnátka do 600 Kč (do 30 let věku).
* Proplácí polovinu vstupného do bazénů (300 Kč/rok).
</TEXT>
<HEADING>
Zdravotní pojišťovna Škoda
</HEADING>
<TEXT>
* Přispívá 300 Kč na očkování proti klíšťové encefalitidě a 200 Kč proti chřipce. Mladým mezi 14 a 21 roky přidává až 400 Kč na vakcínu proti hepatitidě A a B. Dětem do pěti let 200 Kč proti zánětu mozkových blan. Až 3000 Kč mohou získat děti do 18 let na rovnátka.
* Organizuje a přispívá na léčebně pobyty pro děti s chronickým onemocněním dýchacích cest a kůže. 1500 Kč přidá pojišťovna dětem a mladým lidem do 18 let trpícím epilepsií na speciální léčebný pobyt. Dvousetkorunový příspěvek na vitaminy dostanou těhotné ženy. Dárci krve či kostní dřeně dostávají od pojišťovny vitaminové preparáty přímo po odběru.
* Ženám nad 40 let je určen příspěvek na prevenci proti osteoporóze a karcinomu prsu.
* Nabízí zlevněné vstupy do vybraných bazénů atd.
</TEXT>
<HEADING>
Pojišťovna ministerstva vnitra
</HEADING>
<TEXT>
* Příspěvek 400 Kč na očkování proti klíšťové encefalitidě. Dětem do pěti let rovněž proplácí 250 Kč na očkování proti zánětu mozkových blan. Přispívá na školy v přírodě či lyžařské kursy 600 Kč ročně, až 6000 Kč ročně na léčebné pobyty u moře či v horách pro děti s chronickým onemocněním kůže či dýchacích cest. Na rovnátka může dítě (7 - 18 let) dostat až 2000 Kč, na brýle 350 Kč ročně.
* Jedenkrát ročně příspěvek 150 Kč na screeningové vyšetření v rámci prevence rakoviny tlustého střeva.
* Jednou za dva roky dostávají ženy ve věku 40 - 55 let třísetkorunový příspěvek na preventivní vyšetření karcinomu prsu. Na antikoncepci přispívá 600 Kč ročně ženám mezi osmnácti a šestadvaceti lety.
* Dárcům kostní dřeně ročně příspěvek až do 50 000 Kč.
</TEXT>
<HEADING>
Česká národní zdravotní pojišťovna
</HEADING>
<TEXT>
* Do 18 let hradí pojišťovna 2. a 3. dávku očkování proti klíšťové encefalitidě a příspěvek na rovnátka do 1400 korun ročně, do 6 let program Delfín zdarma plavání ve vybraných bazénech v určitém termínu.
* Ženám od 15 let ve vybraných bazénech vodní aerobik.Pro ženy od 18 do 24 let mají ženy 100 Kč ročně příspěvek na antikoncepci a 190 korun ročně na vitaminový přípravek Materna.
* Ve vybraných zařízeních získávají matky s novorozenými dětmi příspěvek 500 Kč na speciální tělocvik.
* Dárci krve mají nárok na stokorunový příspěvek za každý odběr.
</TEXT>
<HEADING>
Hutnická zaměstnanecká pojišťovna
</HEADING>
<TEXT>
* Děti do 18 let mají nárok na příspěvek na rovnátka až do 700 Kč. 100 Kč ročně na vitaminové přípravky dostávají děti do tří let. Dětem mezi sedmým a patnáctým rokem přispívá pojišťovna na ozdravně léčebné pobyty.
* Od jednoho do pěti let mají děti nárok na dvousetkorunový příspěvek na očkování proti mozkové obrně. Pojišťovna rovněž přispívá dětem a mládeži do osmnácti let pěti sty korunami na očkování proti hepatitidě typu A i B a hradí 2. a 3. dávku očkování proti klíšťové encefalitidě. Pojištěnci starší osmnácti let mají hrazenou třetí dávku očkování či přeočkování.
* Ženy od 15 do 30 let mají nárok na 500 Kč ročně na antikoncepci. Těhotné mohou dostat stejnou částku na vitaminové preparáty nebo léčebnou tělesnou výchovu.
* 300 Kč na bílé plomby na předních zubech.
</TEXT>
<HEADING>
Oborová zdravotní pojišťovna...*
</HEADING>
<TEXT>
* Děti mezi 7 a 15 rokem trpící alergiemi a respiračními či kožními chorobami mohou jet na léčebný pobyt ve Vysokých Tatrách (poj. uhradí 2/3 ceny).
* Mladým do 24 let přispívá až 3000 Kč na rovnátka. Do 26 let příspěvek na očkování proti hepatitidě typu A i B, a to až do výše 1500 Kč. Pojišťovna přispívá na očkování proti zánětu mozkových blan (250 Kč). Na očkování proti klíšťové hepatitidě přispívá klientům do 26 let celkem 900 Kč na jednu dávku. Stejnou částku dává i na přeočkování. Pojištěnci, kteří věkovou hranici překročili, dostávají příspěvek na přeočkování.
* Ženy mezi 15 a 45 lety mohou dostat ročně 500 Kč jako příspěvek na antikoncepci. Rodičkám přispěje 500 Kč na sam. pokoj ve vybraných porodnicích.
* zaměstanců bank, pojišťoven a stavebnictví
Všeobecná zdravotní pojišťovna
* Přispívá 400 Kč na očkování proti klíšťové encefalitidě.
* Chronicky nemocným dětem jsou určeny ozdravné pobyty pořádané přímo pojišťovnou (až 20 000 Kč). Pojišťovna finančně přispívá na ozdravné pobyty onkologických a mentálně nemocných pacientů.
* Dárci krve mohou získat až 35 dní cestovního zdravotního připojištění ročně zdarma.
* pojištěnci VZP mohou získat desetiprocentní slevu při koupi brýlí, kontaktních čoček a roztoků i na služby spojené s vyšetřením zraku a aplikací kontaktních čoček.
* VZP přispívá na screeningové testy v rámci prevence rakoviny konečníku, tlustého střeva a prsu.
</TEXT>
</DOC>
<DOC>
<DOCID>LN-20021001086</DOCID>
<DOCNO>LN-20021001086</DOCNO>
<DATE>10/01/02</DATE>
<TITLE>
PRAHA - Devět zdravotních pojišťoven se na českém trhu utkává o zhruba deset milionů klientů. Podle čeho se má člověk rozhodnout? Základní péči musejí hradit všechny stejně - ze zákona. Konkurovat si mohou jedině v nabídce nad její rámec. Tedy v takzvaných nadstandardech. Sázkou na jistotu jsou děti: příspěvek na očkování či rovnátka patří takřka do "povinné výbavy" pojišťoven. Z poslední doby pochází lákadlo několika stokorun poskytnutých pojišťovnou na školu v přírodě či lyžařský výcvik. Je však třeba číst podrobně: v některých případech musí být u konkrétní pojišťovny celá rodina, často hraje roli i délka pojištění. Podmínky je třeba prostudovat i v případě příspěvku na antikoncepci: některé pojišťovny ho nabízejí jen dívkám mezi osmnácti a pětadvaceti lety, jinde jsou daleko velkorysejší. Dolní hranicí je 15 a horní 40 let. Zajímavé jsou bezesporu i preventivní programy. Mnohé pojišťovny nabízejí opakované vyšetření prsů ženám starším čtyřiceti let, především pro muže je určen screening tlustého střeva. Kdo se obává rakoviny, měl by zvolit pojišťovnu, která přispívá právě na takovou prevenci.
</TITLE>
<HEADING>
Regionální versus plošné
</HEADING>
<TEXT>
O pojišťovně však nevypovídají jen nadstandardy, ale i dostupnost smluvních lékařů. Z tohoto pohledu se pojišťovny dělí na dvě kategorie regionální a plošně působící. Mezi ty první patří například Revírní bratrská pokladna, Hutnická pojišťovna či Zaměstnanecká pojišťovna Škoda. Typickým příkladem pojišťovny s celostátní působností je (kromě VZP samozřejmě) Česká národní zdravotní pojišťovna. Má uzavřeny smlouvy se všemi nemocnicemi v republice a její síť praktických lékařů a stomatologů je s VZP prakticky srovnatelná. Současných devět pojišťoven zbylo z původních šestadvaceti po sérii pádů a fúzí zahájených pověstným krachem Hornické zdravotní pojišťovny. Právě v jejím případě se řada lidí nechala nalákat nereálnými nadstandardy. Nejsilnější je tradičně Všeobecná zdravotní pojišťovna s více než sedmi miliony pojištěnců. Následuje Pojišťovna ministerstva vnitra s necelým milionem. Ostatních sedm ústavů se dělí o zbývající milion pojištěnců. Pojišťovna ze zákona musí přijmout každého, kdo se přihlásí. Pojišťovny se samozřejmě snaží nalákat mladé, zdravé a bohaté klienty, protože na takových vydělávají. Pokud se přihlásí důchodce s chronickými nemocemi, jehož léčení přijde na statisíce, žádný ústav ho odmítnout nesmí.
O pojišťovně však nevypovídají jen nadstandardy, ale i dostupnost smluvních lékařů. Z tohoto pohledu se pojišťovny dělí na dvě kategorie regionální a plošně působící. Mezi ty první patří například Revírní bratrská pokladna, Hutnická pojišťovna či Zaměstnanecká pojišťovna Škoda. Typickým příkladem pojišťovny s celostátní působností je (kromě VZP samozřejmě) Česká národní zdravotní pojišťovna. Má uzavřeny smlouvy se všemi nemocnicemi v republice a její síť praktických lékařů a stomatologů je s VZP prakticky srovnatelná. Současných devět pojišťoven zbylo z původních šestadvaceti po sérii pádů a fúzí zahájených pověstným krachem Hornické zdravotní pojišťovny. Právě v jejím případě se řada lidí nechala nalákat nereálnými nadstandardy. Nejsilnější je tradičně Všeobecná zdravotní pojišťovna s více než sedmi miliony pojištěnců. Následuje Pojišťovna ministerstva vnitra s necelým milionem. Ostatních sedm ústavů se dělí o zbývající milion pojištěnců. Pojišťovna ze zákona musí přijmout každého, kdo se přihlásí. Pojišťovny se samozřejmě snaží nalákat mladé, zdravé a bohaté klienty, protože na takových vydělávají. Pokud se přihlásí důchodce s chronickými nemocemi, jehož léčení přijde na statisíce, žádný ústav ho odmítnout nesmí.
</TEXT>
</DOC>
<DOC>
<DOCID>LN-20021001087</DOCID>
<DOCNO>LN-20021001087</DOCNO>
<DATE>10/01/02</DATE>
<TITLE>
říká v rozhovoru pro Lidové noviny stomatolog Jiří Pekárek
</TITLE>
<HEADING>
rozhovor
</HEADING>
<TEXT>
"Pokud nedojde k nápravě, tak někdy za deset let může být u nás pouze polovina zubních lékařů," varuje prezident České stomatologické komory Jiří Pekárek.
</TEXT>
<HEADING>
LN: Zlepšil se stav českých zubů?
</HEADING>
<TEXT>
Zlepšila se úroveň ošetření, které je jim poskytováno. Jestli se ale zlepšil jejich stav, tím si nejsem zcela jist. Rozhodně není takový, jaký by mohl být. Víme z různých nepřímých zdrojů, např. ze statistik, které uvádějí, jaká je spotřeba zubních kartáčků či zubních past. Tam ještě zaostáváme za vyspělými evropskými zeměmi.
LN: A je péče, jakou poskytují svým pacientům naši zubaři, srovnatelná s péčí, jaká se dostává lidem ve vyspělých zemích?
Rozhodně máme dneska k dispozici veškeré moderní postupy, které jsou běžné v zemích Evropské unie, ve Spojených státech a v ostatních rozvinutých zemích. Je třeba si ale uvědomit, že stále pracuje celá řada lékařů, kteří téměř celý svůj profesní život žili za podmínek, kdy tyto metody neměli k dispozici, nemají zažité nakládání s moderními materiály a příliš nereflektují ani na možnosti vzdělávání. V některých, řekněme to symbolicky, zapadlých vískách není kvalita péče optimální.
LN: Má vůbec praktik, který za den ošetří i dvacet lidí, šanci držet krok s vývojem ve stomatologii?
V první řadě jsem přesvědčen, že ono ošetření dvaceti lidí není optimální. Tady pořád přežívá určitý socialistický model. Lidé se tlačí v čekárně, lékař rychle zhotoví jednu výplň a už mu na křesle sedí další pacient. Moderní trendy jsou spíš takové, kdy během jedné návštěvy dojde ke kompletnímu ošetření celého chrupu. To ještě někteří zubní lékaři ani pacienti nepochopili. Ale máte pravdu, že nových postupů přibylo velice rychle. Je třeba si uvědomit, že v zahraničí přibývaly postupně a lékaři se s nimi mohli také postupně seznámit. K nám přišlo všechno najednou. A vedle toho se naši zubní lékaři museli naučit to, co také nikdy nedělali, vést soukromé praxe. Na společnost zubních lékařů byl naložen nesmírně obtížný úkol, který se domnívám, úspěšně zvládla.
LN: V tisku se před časem objevily zprávy o tom, že kvůli věkovému složení českých zubařů zanedlouho dojde ke generačnímu zlomu. Ti starší odejdou, a protože je nemá kdo nahradit, celému systému hrozí kolaps. Jsou to poplašné zprávy, nebo je situace opravdu tak vážná?
Když se řekne poplašná zpráva, tak se většinou myslí planý poplach. Ale to, na co už několik let upozorňuje Česká stomatologická komora, je bohužel poplachem pravým. Čtyři tisíce našich zubních lékařů patří mezi ty starší a jen dva tisíce do třetiny mladších. Ročně nám přibývá pouze 90 nových absolventů vysokých škol, a to ještě ne všichni skutečně jako zubní lékaři nastoupí. Pokud nedojde k nápravě, tak někdy za deset let může v České republice zůstat pouze polovina zubních lékařů. A to rozhodně stačit nebude.
LN: Proč se tedy na lékařské fakultě nepřijímá více studentů na obor stomatologie?
Hlavně proto, že příprava zubního lékaře je nesmírně náročná a nákladná. Student se musí naučit už během těch pěti let ošetřovat pacienta tak, aby se mohl po ukončení školy postavit samostatně ke křeslu. Spotřebovává při tom celou řadu materiálu a musí pracovat na drahých přístrojích. Souprava pro zubního lékaře stojí několik set tisíc korun, a musí ji mít k dispozici už na škole.
LN: Podle čeho se pozná dobrý zubař? Kdybyste neměl v oboru známé, jak byste hledal ordinaci pro ošetření svých dětí nebo sebe?
Dobrý zubní lékař se pozná asi tak, že k němu vydržím chodit skoro celý svůj život, mám stále stejný počet svých zubů a když se usměji, tak mi říkají "Páni, že ty máš nové umělé zuby." To je trochu nadsázka, ale ne moc. Ale jak to poznat dopředu? Uznávám, že je to obtížné. Stomatologická komora zavedla systém kontinuálního vzdělávání. Všichni zubní lékaři, kteří se zapojili do některého z pěti nabízených programů, obdrží od komory certifikát, který by měli mít vystavený ve své ordinaci. Tento certifikát dáváme na dobu určitou, po třech letech musí lékař prokázat, že se teoreticky a v některých případech i prakticky vzdělával. Pro pacienta je tento doklad určitým vodítkem a zárukou, že za poslední období nebyl tento lékař komorou postižen za nějaký přestupek v oblasti etiky nebo odborného postupu.
LN: Návštěva u zubního lékaře může být značně drahá záležitost. Stačí k udržení zdravých zubů jen to, co hradí pojišťovna?
V současné době je systém zubní péče nastaven tak, že až na velice malé výjimky může pacient být ošetřen, aniž cokoli platí. Lékař má ale povinnost ho upozornit i na jiné možné postupy. Pacient by měl mít možnost vybrat si ošetření, které je nadstandardní, ale které si hradí sám.
LN: Máte profesionální úchylku, že když s vámi někdo mluví i mimo ordinaci, tak mu podvědomě kontrolujete zuby? Všiml jste si třeba, že mi chybí pětka vpravo nahoře?
Tak jsem vás ještě nerozesmál, abych si toho mohl všimnout. Ale takto profesionálně "úchylný" skutečně jsem. Stačí se v televizi dívat na protetické náhrady některých známých osobností. Kolikrát zaznamenám, že práce není odvedená dobře.
LN: Co byste poradil lidem, kteří mají panický strach ze zubaře?
Myslím, že překonat tyto obavy není velký problém. Lze se dohodnout na postupném ošetření, nebo použít ošetření v sedaci. Pacient je ve stavu podobném usínání a hlavně si na to, co se v ordinaci dělo, příliš nepamatuje. Ani velmi úzkostní pacienti nemusí zůstat s neošetřeným chrupem.
</TEXT>
</DOC>
<DOC>
<DOCID>LN-20021001088</DOCID>
<DOCNO>LN-20021001088</DOCNO>
<DATE>10/01/02</DATE>
<TITLE>
zprávy
</TITLE>
<GEOGRAPHY>PRAHA</GEOGRAPHY>
<TEXT>
V boji proti volným radikálům nám může pomoci i vhodně volená strava. Přirozenou součástí tzv. středomořské stravy, kde je zaznamenán nižší výskyt srdečních a cévních onemocnění, je i olivový olej. Uvádí se to v knize Česká kuchařka podle krevních skupin autorky M. J. Černické. Dnes si již tuto pochoutku, která má všestranné využití nejen v kuchyni, můžeme dopřát i u nás. Olivový olej obsahuje velké množství látek s antioxidačními účinky. Rovněž obsahuje esenciální nenasycenou mastnou kyselinu olejovou. Jako doplněk salátů, tedy v syrovém stavu, používáme olej tzv. extra panenský (extra vergine). Tento olej se získává mechanickým lisováním za studena. Panenský olej a tzv. olej z výlisků (sansa di oliva) získaný kombinací rafinovaných extraktů z výlisků s oleji panenskými lze použít i na pečení či smažení - snášejí totiž i vysoké teploty. Tím byste se měli řídit i při nákupu oleje. Patříte-li spíše mezi sváteční konzumenty, nekupujte si olej v průhledné lahvi - působení světla jeho kvalitu rychle snižuje.
PRAHA - V boji proti volným radikálům nám může pomoci i vhodně volená strava. Přirozenou součástí tzv. středomořské stravy, kde je zaznamenán nižší výskyt srdečních a cévních onemocnění, je i olivový olej. Uvádí se to v knize Česká kuchařka podle krevních skupin autorky M. J. Černické. Dnes si již tuto pochoutku, která má všestranné využití nejen v kuchyni, můžeme dopřát i u nás. Olivový olej obsahuje velké množství látek s antioxidačními účinky. Rovněž obsahuje esenciální nenasycenou mastnou kyselinu olejovou. Jako doplněk salátů, tedy v syrovém stavu, používáme olej tzv. extra panenský (extra vergine). Tento olej se získává mechanickým lisováním za studena. Panenský olej a tzv. olej z výlisků (sansa di oliva) získaný kombinací rafinovaných extraktů z výlisků s oleji panenskými lze použít i na pečení či smažení - snášejí totiž i vysoké teploty. Tím byste se měli řídit i při nákupu oleje. Patříte-li spíše mezi sváteční konzumenty, nekupujte si olej v průhledné lahvi - působení světla jeho kvalitu rychle snižuje.
</TEXT>
</DOC>
<DOC>
<DOCID>LN-20021001089</DOCID>
<DOCNO>LN-20021001089</DOCNO>
<DATE>10/01/02</DATE>
<TITLE>
zprávy
</TITLE>
<GEOGRAPHY>LONDÝN</GEOGRAPHY>
<TEXT>
Podle názoru některých lékařů zřejmě existuje vztah mezi výskytem astmatu a bolestmi hlavy. Uvádí to zdravotnický server Mediclub.cz. Podle studie uveřejněné v zářijovém čísle časopisu British Medical Journal of General Practise se astma u pacientů trpících migrenózní bolestí hlavy vyskytuje častěji než odpovídá běžné populaci. Migréna je charakteristická opakovanými záchvaty bolestí hlavy. Bolesti mohou být velice úporné a někdy mohou být doprovázeny i přechodnými poruchami zraku a trávicího systému. Migrenózní záchvat má většinou uniformní průběh - přichází s různou četností (u někoho každý den, u jiného jednou za několik měsíců) a trvá obvykle několik hodin až dnů. O možném vztahu mezi migrénou a výskytem astmatu se již v dřívější době zmiňovala řada klinických studií. Žádná z nich však tento vztah jasně neprokázala. Proto se lékaři v Department of Public Health Sciences při Georges Hospital Medical School v Londýně rozhodli sestavit studii novou. Výzkum vycházel z údajů o pacientech shromážděných v General Practise Research Database. Studovanou skupinou zde byli pacienti s diagnózou migrény v anamnéze. Každé osobě z této skupiny odpovídala jiná osoba ze skupiny kontrolní (odpovídajícího věku i pohlaví). V obou skupinách si lékaři všímali především výskytu astmatu a kromě něj i některých dalších chorob (senné rýmy a chronické obstrukční plicní nemoci). Cílem studie bylo nejen potvrzení existence výše zmíněného vztahu mezi migrénou a astmatem, ale také zjištění závislosti tohoto vztahu na jiných onemocněních. Jak uvádějí autoři výzkumu, analýzou dat od více než 64 tisíc párů byla existence vztahu mezi migrénou a astmatem potvrzena.
LONDÝN - Podle názoru některých lékařů zřejmě existuje vztah mezi výskytem astmatu a bolestmi hlavy. Uvádí to zdravotnický server Mediclub.cz. Podle studie uveřejněné v zářijovém čísle časopisu British Medical Journal of General Practise se astma u pacientů trpících migrenózní bolestí hlavy vyskytuje častěji než odpovídá běžné populaci. Migréna je charakteristická opakovanými záchvaty bolestí hlavy. Bolesti mohou být velice úporné a někdy mohou být doprovázeny i přechodnými poruchami zraku a trávicího systému. Migrenózní záchvat má většinou uniformní průběh - přichází s různou četností (u někoho každý den, u jiného jednou za několik měsíců) a trvá obvykle několik hodin až dnů. O možném vztahu mezi migrénou a výskytem astmatu se již v dřívější době zmiňovala řada klinických studií. Žádná z nich však tento vztah jasně neprokázala. Proto se lékaři v Department of Public Health Sciences při Georges Hospital Medical School v Londýně rozhodli sestavit studii novou. Výzkum vycházel z údajů o pacientech shromážděných v General Practise Research Database. Studovanou skupinou zde byli pacienti s diagnózou migrény v anamnéze. Každé osobě z této skupiny odpovídala jiná osoba ze skupiny kontrolní (odpovídajícího věku i pohlaví). V obou skupinách si lékaři všímali především výskytu astmatu a kromě něj i některých dalších chorob (senné rýmy a chronické obstrukční plicní nemoci). Cílem studie bylo nejen potvrzení existence výše zmíněného vztahu mezi migrénou a astmatem, ale také zjištění závislosti tohoto vztahu na jiných onemocněních. Jak uvádějí autoři výzkumu, analýzou dat od více než 64 tisíc párů byla existence vztahu mezi migrénou a astmatem potvrzena.
</TEXT>
</DOC>
<DOC>
<DOCID>LN-20021001090</DOCID>
<DOCNO>LN-20021001090</DOCNO>
<DATE>10/01/02</DATE>
<TITLE>
zprávy
</TITLE>
<TEXT>
NEW YORK - Podle zprávy z posledního vydání časopisu Pediatrics mají lidé, kteří byli v dětství kojeni, koncentrace celkového cholesterolu a LDL nižší než ti, kteří dostávali umělou stravu. Doktor Christopher G. Owen s kolegy ze St. George's Hospital Medical School v Londýně se vyslovili pro vztah mezi koncentrací cholesterolu v dospělosti a kojením na základě vyšetření 1562 dospělých osob a údajů z 37 studií zaznamenávajících hodnoty cholesterolu u dříve kojených inekojených osob v různém věkovém období. V dětství byly hodnoty koncentrace cholesterolu vyšší než u dětí kojených. V dospělosti tomu bylo naopak. Mateřské mléko obsahuje více cholesterolu než umělá výživa, uvádějí autoři studie. Ukázalo se, že zvýšený příjem cholesterolu v dětství snižuje vlastní produkci cholesterolu. Pokud tato inhibice přetrvá až do dospělosti, mohlo by to vysvětlit výsledky studie.
</TEXT>
</DOC>
<DOC>
<DOCID>LN-20021001091</DOCID>
<DOCNO>LN-20021001091</DOCNO>
<DATE>10/01/02</DATE>
<TITLE>
zprávy
</TITLE>
<TEXT>
NEW YORK - Čínsko-americký vědecký tým oznámil, že odhalil původ imunity zjištěné u některých seropozitivních osob, které byly nakaženy virem HIV, způsobujícím AIDS, a které přitom nikdy neonemocní. Informovala o tom agentura AFP. Vědci z Výzkumného centra AIDS Aarona Diamonda uvedli, že u lidí, kteří neonemocněli AIDS - tzv. non-progresorů, objevili zvláštní druh bílkovin (alfa-defension 1,2,3), které zastavují růst viru HIV. "Je to velký krok k pochopení, jak lidské tělo bojuje proti viru HIV," řekl doktor Linqi Zang, člen výzkumného týmu. "Nyní je třeba se soustředit na to, jak objevu co nejefektivněji využít pro pacienty," říká doktor David Ho, vedoucí výzkumné laboratoře. Podle jeho slov již tým vyrobil syntetickou podobu bílkovin alfa-defension. Ukázalo se však, že tyto bílkoviny nemají potřebnou razanci, aby zastavily růst HIV viru. Podle AFP je právě zvýšení účinnosti umělých verzí alfa-defension bílkovin další snahou úspěšného týmu. "Uvažovat o tom, jaký to bude mít dopad na léčení nemocných AIDS, je podle mne zatím předčasné," uvedl pro CNN doktor Anthony Fauci, ředitel Národního Institutu pro alergii a infekční nemoci.
</TEXT>
</DOC>
<DOC>
<DOCID>LN-20021001092</DOCID>
<DOCNO>LN-20021001092</DOCNO>
<DATE>10/01/02</DATE>
<TITLE>
zprávy
</TITLE>
<GEOGRAPHY>PITTSBURGH</GEOGRAPHY>
<TEXT>
Odnaučit se kouřit vyžaduje silnou vůli. Mnohým by proto mohla přijít vhod rada odborníků z pittsburské univerzity. Z výsledků jejich studie vyplývá, že chuť na cigarety mohou potlačovat některé vůně, zvláště hodně intenzivní. Jak uvádí server Tiscali.cz, účastníci univerzitního výzkumu měli za úkol čichat k extraktům z kokosu, banánu, citronu a dále k přípravkům proti kašli, kde dominovala vůně kafru. Dobrovolníci čichali též k vinnému octu, šamponu s květinovou vůní a také k destilované vodě bez zápachu. Výsledky studie ukázaly, že nejmenší chuť si znovu zapálit měli kuřáci, kteří čichali k příjemným, libým vůním.
PITTSBURGH - Odnaučit se kouřit vyžaduje silnou vůli. Mnohým by proto mohla přijít vhod rada odborníků z pittsburské univerzity. Z výsledků jejich studie vyplývá, že chuť na cigarety mohou potlačovat některé vůně, zvláště hodně intenzivní. Jak uvádí server Tiscali.cz, účastníci univerzitního výzkumu měli za úkol čichat k extraktům z kokosu, banánu, citronu a dále k přípravkům proti kašli, kde dominovala vůně kafru. Dobrovolníci čichali též k vinnému octu, šamponu s květinovou vůní a také k destilované vodě bez zápachu. Výsledky studie ukázaly, že nejmenší chuť si znovu zapálit měli kuřáci, kteří čichali k příjemným, libým vůním.
</TEXT>
</DOC>
<DOC>
<DOCID>LN-20021001093</DOCID>
<DOCNO>LN-20021001093</DOCNO>
<DATE>10/01/02</DATE>
<TITLE>
zprávy
</TITLE>
<GEOGRAPHY>LONDÝN</GEOGRAPHY>
<TEXT>
Britští vědci tvrdí, že účinnější než cereálie s vysokým obsahem vlákniny jsou v boji proti rakovině studené zbytky potravy obsahující škrob. Podle profesora Johna Burnse z výzkumného týmu obsahují studené brambory, vařené fazole nebo ovesná kaše velké množství nestravitelného zkrystalizovaného škrobu, který je v prevenci rakoviny účinnější než vláknina. Podle laboratorních testů tato forma uhlovodanů působí změny ve střevech, které je chrání proti genetickým spouštěčům zhoubného bujení. Nejlepším zdrojem tohoto škrobu jsou studené potraviny bohaté na uhlovodany. "Když se tyto potraviny vaří či ohřívají, změní škrob strukturu a stane se stravitelnějším," vysvětluje Burns a pokračuje: "Ale když jídlo vychladne, škrob zkrystalizuje do formy, která se dostane do střev a reaguje s bakteriemi." Tím podle jeho slov vznikne chemická látka, která má prokazatelný účinek na 12 tisíc genů vyvolávajících rakovinu střev.
LONDÝN - Britští vědci tvrdí, že účinnější než cereálie s vysokým obsahem vlákniny jsou v boji proti rakovině studené zbytky potravy obsahující škrob. Podle profesora Johna Burnse z výzkumného týmu obsahují studené brambory, vařené fazole nebo ovesná kaše velké množství nestravitelného zkrystalizovaného škrobu, který je v prevenci rakoviny účinnější než vláknina. Podle laboratorních testů tato forma uhlovodanů působí změny ve střevech, které je chrání proti genetickým spouštěčům zhoubného bujení. Nejlepším zdrojem tohoto škrobu jsou studené potraviny bohaté na uhlovodany. "Když se tyto potraviny vaří či ohřívají, změní škrob strukturu a stane se stravitelnějším," vysvětluje Burns a pokračuje: "Ale když jídlo vychladne, škrob zkrystalizuje do formy, která se dostane do střev a reaguje s bakteriemi." Tím podle jeho slov vznikne chemická látka, která má prokazatelný účinek na 12 tisíc genů vyvolávajících rakovinu střev.
</TEXT>
</DOC>
<DOC>
<DOCID>LN-20021001094</DOCID>
<DOCNO>LN-20021001094</DOCNO>
<DATE>10/01/02</DATE>
<TEXT>
V anketě Mají být děti očkovány? uvedené v příloze Zdraví dne 24. září bylo nesprávně uvedeno, že kontraindikací očkování jsou např. epilepsie, stav po dětské mozkové obrně či těžká cukrovka. Tyto nemoci jsou důvodem k neočkování pouze proti některým nemocem (například při epilepsii nelze očkovat proti tetanu).
</TEXT>
</DOC>
<DOC>
<DOCID>LN-20021001095</DOCID>
<DOCNO>LN-20021001095</DOCNO>
<DATE>10/01/02</DATE>
<TITLE>
cvičení
</TITLE>
<TEXT>
Každé úterý vám nabízíme jeden cvik, který pomůže zmírnit nebo odstranit bolesti zad, kloubů či páteře. Všechny cviky provádějte pomalu - a hlavně pravidelně.
Cvik na tento týden pomůže nejenom uvolnit kyčelní klouby, ale i takzvané rotátory páteře. Cvičit můžete všude tam, kde budete mít alespoň trochu prostoru. Sedněte si na pevnou podložku - záda musíte mít na začátku cvičení rovná. Upažte ruce. Snažte se je vytáhnout co nejvíce do dálky. Ramena držte stažená dolů a dozadu. Kolena propněte. Nohy v kotnících musíte mít ohnuty do "fajfky" (obr. 1). V základní pozici se zhluboka nadechněte. S výdechem pomalu otáčejte trup vlevo. Položte pravou dlaň na levý palec u nohy. Záda ohněte do kulata. Snažte se dotknout čelem kolena. Druhou ruku zapažte. V této pozici vydržte asi pět vteřin. S nádechem se pomalu vraťte do výchozí pozice (obr. 2). S výdechem cvik zopakujte na druhou stranu (obr. 3). Po celou dobu cvičení je nutné udržet hýždě na podložce. Pohyb by totiž měl vycházet z pasu. Pokud se vám nepodaří dosáhnout na palec u nohy, položte dlaň na holeň. Celou sestavu byste měli opakovat zhruba desetkrát po sobě.
Cvik připravila fyzioterapeutka Tereza Černá, studio Alipte
</TEXT>
</DOC>
<DOC>
<DOCID>LN-20021001096</DOCID>
<DOCNO>LN-20021001096</DOCNO>
<DATE>10/01/02</DATE>
<TITLE>
Módním trendem jsou polorohové vany a závěsné toalety * Do menších bytů si lidé pořizují sprchové kouty
</TITLE>
<TEXT>
Paneláková koupelna vybavená umakartovým jádrem bývá prvním místem, které chtějí majitelé bytu renovovat. Většina lidí si nechá s koupelnou a toaletou renovovat zároveň i kuchyň. Za nové bytové jádro dnes zaplatíte 80 až 100 tisíc. Pokud do rekonstrukce zahrnete i kuchyň, připlatíte 40 až 60 tisíc.
Tradiční umakartová jádra lze sice částečně renovovat, v případě dostatku finančních prostředků je ale výměna výhodnější. Vybourání umakartového jádra, vyzdění a pořízení nových zařizovacích předmětů přijde na 80 až 100 tisíc korun. "Nová koupelna se standardním vybavením, tedy běžnými bateriemi, vanou a umyvadlem, u nás vyjde na osmdesát tisíc korun," říká Karel Babík, majitel firmy, která na Zlínsku provádí rekonstrukce koupelen. Klasická bytová jádra sousedí s kuchyní. "Většina klientů proto s rekonstrukcí koupelny požaduje renovaci kuchyně," popisuje Babík. "Rekonstrukce koupelny u nás přijde na 100 tisíc korun. Pokud chtějí zákazníci i novou kuchyňskou linku, zaplatí až 140 tisíc korun," tvrdí Jiří Ptáček, obchodní ředitel pražské firmy, která se rekonstrukcí bytových jader zabývá. Podle jeho slov stojí běžný metr kuchyňské linky 12 až 30 tisíc korun. "Samozřejmě záleží na použitém materiálu," doplňuje Ptáček s tím, že do ceny nejsou zahrnuty elektrospotřebiče. Pokud to dispozice bytu umožňuje, lze rozměry koupelny a WC i rozšířit a získat tak navíc drahocenné centimetry. Jednou z variant může být zbourání příčky mezi koupelnou a toaletou. "Lidé tuto úpravu ale vyžadují častěji, než je to možné," popisuje Ptáček. Podle technických podmínek a stavebního zákona je tato úprava totiž možná jen u garsonek, jednopokojových bytů a výjimečně u malých dvoupokojových. "U většího bytu je možné to vyřešit tak, že se vybourá příčka mezi WC a koupelnou a nainstalují se zde šoupací dveře," radí Ptáček. Módním trendem jsou v poslední době například polorohové vany. Dodatečně si lidé pořizují také masážní panely do sprchových koutů a van. Až padesát procent zákazníků si vymění klasickou toaletu za závěsný klozet. "Umožňuje snadnější údržbu čistoty a samozřejmě je i elegantnější," vysvětluje Babík.
</TEXT>
<HEADING>
Je nutné stavební povolení?
</HEADING>
<TEXT>
Při přípravě rekonstrukce bytového jádra je potřeba posoudit, zda bude klient na připravované práce potřebovat stavební povolení. "V devadesáti devíti procentech je nutné. U zbytku stačí jen stavební ohlášení," informuje Jiří Ptáček. K ohlášení nepotřebuje majitel bytu projekt, stačí mu náčrt. "Ke stavebnímu povolení je nutné mít projekt od autorizovaného projektanta," upozorňuje Ptáček. Jakou další dokumentaci je potřeba na stavebním úřadě doložit, si každý úřad stanoví sám. "Někdy je nutné přiložit k projektu stanovisko hygienika, hasičů a samozřejmě statika," vyjmenovává Ptáček. Pořízení projektu vyjde zhruba na 4000 korun. Za vyřízení stavebního povolení si firmy účtují přibližně 2000 korun. "Tři sta korun je poplatek za vyřízení povolení na stavebním úřadě," říká Ptáček. Zbytek si firma účtuje za pořízení podkladů od statika, hasičů, popřípadě hygienika. Na vyřízení stavebního povolení čeká zákazník minimálně měsíc.
Při přípravě rekonstrukce bytového jádra je potřeba posoudit, zda bude klient na připravované práce potřebovat stavební povolení. "V devadesáti devíti procentech je nutné. U zbytku stačí jen stavební ohlášení," informuje Jiří Ptáček. K ohlášení nepotřebuje majitel bytu projekt, stačí mu náčrt. "Ke stavebnímu povolení je nutné mít projekt od autorizovaného projektanta," upozorňuje Ptáček. Jakou další dokumentaci je potřeba na stavebním úřadě doložit, si každý úřad stanoví sám. "Někdy je nutné přiložit k projektu stanovisko hygienika, hasičů a samozřejmě statika," vyjmenovává Ptáček. Pořízení projektu vyjde zhruba na 4000 korun. Za vyřízení stavebního povolení si firmy účtují přibližně 2000 korun. "Tři sta korun je poplatek za vyřízení povolení na stavebním úřadě," říká Ptáček. Zbytek si firma účtuje za pořízení podkladů od statika, hasičů, popřípadě hygienika. Na vyřízení stavebního povolení čeká zákazník minimálně měsíc.
</TEXT>
</DOC>
<DOC>
<DOCID>LN-20021001097</DOCID>
<DOCNO>LN-20021001097</DOCNO>
<DATE>10/01/02</DATE>
<TITLE>
říká v rozhovoru pro LN architekt Jan Fišer
</TITLE>
<TEXT>
Bytová jádra, stejně jako sídlištní domy, pomalu dosluhují. Na sídlištích bydlí ale téměř čtvrtina obyvatel. Nemůžeme proto čekat, až se ty domy zhroutí, řekl v rozhovoru Jan Fišer, architekt, který se zúčastnil projektu rekonstrukce bytových jader v panelových domech.
LN: Zúčastnil jste se projektu revitalizace, nebo také takzvané "léčby" bytových jader sídlištních bytů. Proč jste se rozhodl pustit do této akce?
Problematika panelových domů je aktuální a mě zajímá. Podmínkou bylo užít materiál Corian, což mě taky lákalo. Reagoval jsem na výzvu organizátorů projektu, jež pro mě byla atraktivní. Mohl jsem spolupracovat s lidmi, kteří v této profesi něco znamenají. Bylo zajímavé sledovat, jak se kdo se zadáním vypořádá.
</TEXT>
<HEADING>
LN: Kolik architektů se projektu zúčastnilo?
</HEADING>
<TEXT>
V první fázi nás bylo celkem osm architektů a designérů. V závěru se počet zúžil na tři. Projekty byly realizovány dva.
LN: Není snem každého architekta pracovat spíše na projektech, v nichž nejsou sešněrováni prostorem a financemi? Tedy projektech, které jsou přesným opakem toho, do něhož jste se pustil vy?
To máte samozřejmě pravdu. Řešit takové vnitřní prostory nebo objekty volnou rukou s osvíceným a v ideálním případě i movitým klientem je práce odlišná a asi i radostnější. Na druhé straně téměř čtvrtina obyvatelstva bydlí na sídlištích. A panelový dům po provedené rekonstrukci, tedy po zateplení a povrchových úpravách, nemusí být na odpis a bude se v něm dál bydlet. Nemůžeme proto čekat, až se tyto domy zhroutí. Musí se postupovat tak, aby vnitřní prostor i vlastní dům zvenku reagoval nějakou odezvu na současné požadavky a trendy jak bydlení, tak v užitých oblasti materiálů. Proto bych tuto práci nebral jako limitující nebo neatraktivní. Naopak je to výzva, co s tím udělat!
</TEXT>
<HEADING>
LN: Co bylo základním zadáním projektu?
</HEADING>
<TEXT>
Filozofií vyhlašovatele bylo spojení kvalitního materiálu zajímavých vlastností, tedy corianu, s řešením kuchyně a koupelny do rozměrově velice úsporného a limitovaného prostoru s maximální možností vybavení včetně vložené pračky.
Jednoduše řečeno - vypořádat se s úsporným prostorem bytového jádra. Druhým zadáním bylo využít materiál Corian, který se měl v projektu v maximální možné míře uplatnit, a využít jeho specifické vlastnosti.
LN: Přesný název projektu je "Léčba Corianem". Co je to za materiál a proč podle vás organizátoři pro tento záměr vybrali právě corian?
Je to materiál, který je hygienický, stálobarevný, je velice snadno zpracovatelný a obrobitelný srovnatelně s veškerým dřevěným materiálem. To znamená, že se dá truhlářsky zpracovat stejně jako dřevo. Má naprostou povrchovou stálost, jak co do barevnosti, tak údržby, to znamená že je nenasákavý, když se poničí, poškrábe nebo počmárá sprejem, jednoduše se obrousí. Je možné ho tvarovat do všech oblých koutů a rohů. A v neposlední řadě je možnost výběru z široké barevné škály. Negativum, na které všichni poukazují, je ale cena. A to především z důvodu, že by šlo hlavně o střední třídu uživatelů, kteří penězi asi příliš nerozhazují. Vysoká cena ovšem vyplývá z toho, že každý materiál, jehož využití se hledá a je zatím v rámci experimentu, je drahý. V okamžiku, kdy by se začal opakovaně vyrábět, by se z něj stal prvek, jenž by měl cenu převážně už pouze materiálu. Pak by byl dostupnější.
LN: Můžete vyčíslit, na kolik by koupelna inovovaná pomocí corianu přišla?
To vám nedokážu říct. Tato koupelna je prototyp, a ten s sebou nese tisíce položek, které odpadají v okamžiku, kdy se z toho stane definitivně dořešený výrobek. Taková koupelna do bytového jádra by v budoucnu teoreticky mohla být dodávka jednoho specializovaného podniku. Ten by je dodával kartónově v přenosných prvcích tak, aby si je mohl člověk odvozit domů a smontovat. Jednou by to klidně mohlo být reálné.
LN: Takže zatím ještě neexistuje možnost jít do obchodu a vybrat si sanitární zařízení nebo obkladačky z corianu?
V případě materiálu Corian to možné zatím není. Ale je možné řešit inovace bytového jádra pomocí jiných materiálů, a to v podstatě ve stejném duchu, jako jsem to naznačil v projektu "Léčba Corianem".
LN: Co je podle vás základním a největším problémem sídlištních bytů, respektive bytových jader?
Bytová jádra, stejně jako sídlištní domy, pomalu dožívají. Musejí se tedy logicky dostat do nějakého současného trendu, a to jak po stránce užívaní, tak i ve filozofii bydlení. Méněcenné nahlížení na panelové bydlení není tak úplně namístě. Vím o řadě klientů, kteří si záměrně kupují byt v paneláku ve vyšším patře kvůli ojedinělému výhledu z něj. V rámci možnosti odkupu bytů do osobního vlastnictví pak mají možnost vlastnit byt s fantastickým výhledem. Narodila se už řada panelových domů, které jsou atraktivní, a to zejména polohou. Mít byt v osmém patře s dobrou orientací a hezkým výhledem na Prahu je správná investice a dobré bydlení.
LN: Vidíte v tomto projektu cestu, jak řešit problematiku panelových bytů a nevyhovujících bytových jader?
Já myslím, že určitě ano. Tento materiál v rukou kvalitního designéra by se určitě stal trendem, jež by nebyl jen sci-fi. Je to jeden ze způsobů hledání a stálo by za to hledat dál.
LN: Dnes je možné si při inovaci koupelny či bytového jádra vybrat z velkého množství materiálů. Podlahu můžete mít korkovou, obklady dokonce dřevěné... Jaký materiál je podle vás k těmto účelům nejvhodnější?
Trh je dnes naštěstí opravdu bohatý a materiálů, se kterými lze pracovat, je celá řada. Členil bych je ale spíš podle pořizovacích nákladů, a tedy i finančních možností klienta. Roli hraje samozřejmě také to, z jakého materiálu chci mít koupelnu zařízenou. Logicky se musí pracovat s materiálem, který je vodovzdorný, parovzdorný a snese jednoduchou údržbu. Takové podmínky dnes splňují například kvalitní linolea. Je možné pracovat také s korkem. Ten ovšem vyžaduje povrchovou úpravu. Dnes je ale možné koupit i linoleum s povrchovou úpravou, jež vypadá jako korek. Tyto imitace jsou tak dokonale věrné, že pokud do toho nezačnete rýpat nožem, nezjistíte, že nejde o pravý korek. Kvalitní dřevěný obklad patří už do té dražší kategorie. Je to určitě hezký materiál, ale myslím si, že v takhle rozměrově velice skromných prostorách se příliž neuplatní. Ideální je jednoznačně obklad keramickými dlaždicemi nebo mozaikou. K dostání jsou už i tvarované dlaždice, pomocí kterých můžeme plynule obkládat i kouty. Pokud má člověk záměr renovovat koupelnu, je ideální navštívit některý z veletrhů či značkové prodejny, kde pohodlně nasbírá všechny potřebné informace, které by jinak sbíral po kouskách.
LN: Jaký je v současné době módní trend v oblasti koupelen a zařizovacích sanitárních předmětů?
Pokud je to možné, nešetří se tolik centimetry. Komfortní koupelna má dnes vedle vany i sprchu s masážním panelem. Ve vybavenosti by měla mít bidet, podlahové vytápění, nastavitelnou temperaturu a možnost kvalitního větrání. Masážní vany a sprchy již přestaly být výsadou bohatých lidí. U zařizovacích předmětů už hrají větší roli technické vlastnosti a účelný design, které převažují nad zbytečnou zdobností.
</TEXT>
</DOC>
<DOC>
<DOCID>LN-20021001098</DOCID>
<DOCNO>LN-20021001098</DOCNO>
<DATE>10/01/02</DATE>
<TITLE>
Původní řešení bytového jádra. Koupelna a WC jsou oddělené příčkou, s původní vanou, umyvadlem i toaletou. V současné době materiálně dožívá, je nezbytná rekonstrukce.
</TITLE>
<TEXT>
Bytové jádro po drobných úpravách. Vložením nových zařizovacích předmětů, výměnou povrchů a obkladů, při zachování původního dispozičního řešení lze relativně levně prodloužit životnost jádra
Jednoduchá konstrukční úprava jádra (viz barevné foto na straně 19, navrženo v rámci projektu "Léčba Corianem"). Byla odstraněna dělící příčka mezi koupelnou a WC, čelní příčka sociálního zařízení je řešena ze sklobetonu s jedním společným vstupem. Do stávajících rozměrů jádra byla osazena klozetová konzole, vířivá vana s masážním panelem a sprchou, umyvadlový prvek a pračka. Pod keramickou dlažbou je podlahové vytápění.
Radikální úprava bytového jádra. Do uvolněné dispozice panelového bytu, řešené v rámci konstrukčních možností, je možno orientovat volný objekt s plnou vybaveností koupelny i kuchyně. Koupelna se samostatným vchodem je vybavena umyvadlem, sprchovým koutem a vanou. WC je samostatné. Příklad úpravy bytového jádra je možné realizovat s použitím materiálu Corian.
(Autorem schémat je architekt Jan Fišer)
</TEXT>
</DOC>
<DOC>
<DOCID>LN-20021001099</DOCID>
<DOCNO>LN-20021001099</DOCNO>
<DATE>10/01/02</DATE>
<GEOGRAPHY>PARDUBICE</GEOGRAPHY>
<TEXT>
Hasiči vyzývají lidi, aby si překontrolovali kamna a topná tělesa. V právě začínajícím topném období tak podle nich mohou preventivní kontrolou předejít mnohým problémům. ČTK to řekla tisková mluvčí hasičů Pardubického kraje Vendula Horáková. Za většinou neštěstí totiž podle ní stojí zdánlivě nepatrné a zanedbatelné maličkosti, které by se při včasné prevenci daly snadno odstranit. "Začneme prohlídkou samotných kamen. Zkontrolujeme šamotování, uzávěry dvířek a stav kouřovodů. Pravidelnou prohlídku u tepelných spotřebičů na plyn ponecháme na odborníkovi," radí Horáková.
</TEXT>
</DOC>
<DOC>
<DOCID>LN-20021001100</DOCID>
<DOCNO>LN-20021001100</DOCNO>
<DATE>10/01/02</DATE>
<GEOGRAPHY>PRAHA</GEOGRAPHY>
<TEXT>
Ucelená přehlídka oborově blízkých veletrhů bydlení, interiérů, designu a umění pod názvem Tendence 2002 se bude konat od 3. do 6. října v Pražském veletržním areálu Letňany. Pod jednou střechou se tak budou moci letos návštěvníci setkat s nabídkou veletrhu nábytku a vybavení interiérů, mezinárodního veletrhu skla, porcelánu a keramiky a výstavy výtvarného umění. Podle pořadatele této přehlídky, kterým je veletržní správa Terinvest, je snahou veletrhu Tendence podílet se na popularizaci umění a designu a zachycení komunikace těchto oborů v rámci prostorových kreací.Během odborných soutěží a specializovaných sekcí, jako je Studentský design, Prostřené stoly nebo Okno v interiéru, se budou prezentovat nejen přední designéři, architekti, výrobci a obchodníci, ale také studenti odborných škol. Novinkou je soutěž Expo design, sledující možnosti marketingové komunikace vystavovatele. Záštitu nad veletrhy Tendence 2002 převzala Hospodářská komora ČR, Hospodářská komora hl. m. Prahy a Ministerstvo průmyslu a obchodu. V loňském roce se veletrhu zúčastnilo 300 vystavovatelů a přišlo 25 tisíc návštěvníků.
</TEXT>
</DOC>
<DOC>
<DOCID>LN-20021001101</DOCID>
<DOCNO>LN-20021001101</DOCNO>
<DATE>10/01/02</DATE>
<GEOGRAPHY>ČÁSLAV</GEOGRAPHY>
<TEXT>
Výstavu skvostů podzimní zahrady mohou milovníci květin navštívit do 6. října v Zahradním centru v Čáslavi. Originální podzimní expozice nabízí zahradnictví Starkl na Kalabousku. K nahlédnutí je každý den od 8 do 18 hodin. Výstava je založená na efektu světla, vodních fontán a čerstvých květin. Zájemci se zde mohou inspirovat také ukázkou dekorace svatebního stolu či auta. Od 7. do 13. října je připravená Ovocná degustace, na níž budou moci příchozí návštěvníci ochutnávat nejrůznější podzimní plody.
</TEXT>
</DOC>
<DOC>
<DOCID>LN-20021001102</DOCID>
<DOCNO>LN-20021001102</DOCNO>
<DATE>10/01/02</DATE>
<TITLE>
Po těžké nemoci zemřel včera ve věku nedožitých 76 let básník, prozaik a filmový scenárista Miloš Macourek.
</TITLE>
<GEOGRAPHY>PRAHA</GEOGRAPHY>
<TEXT>
Kroměřížský rodák (nar. 2. 12. 1926 v rodině právníka) proslul především jako autor pohádkových a fantastických příběhů. Jeho "večerníčkové" postavy Macha a Šebestové, žáků 3. B., patří k nejznámějším figurám českého písemnictví pro děti a mládež v celé jeho historii. Macourek prošel řadou profesí od tiskárenského dělníka přes kulisáka, skladníka až po reklamního tiskaře, redaktora a scenáristu. Po uzavření frýdeckomísteckého gymnázia v r. 1941 krátce navštěvoval hudebně dramatickou konzervatoř v Ostravě. V letech 1943 - 1944 byl totálně nasazen v Zákolanech u Kladna a Odoleně Vodě. Po válce pokračoval ve studiu, roku 1946 však odešel do Prahy a pracoval v různých zaměstnáních. Poezie Miloše Macourka osobitě navazuje na tradice českého poetismu, inspiraci našla i v díle francouzského básníka Jacquesa Préverta. V 50. letech patřil Macourek k okruhu básníků kolem časopisu Květen ("poezie všedního dne"), roku 1959 začala jeho autorská spolupráce s Divadlem Na zábradlí: napsal koláže z děl Alfreda Jarryho a mj. scénické poetické pásmo Nejlepší rocky paní Hermanové (s Václavem Havlem, 1962). Už na přelomu 50. a 60. let se prosadil jako osobitý básník a prozaik: čtenářské oblibě se těšily básně Člověk by nevěřil svým očím, krátké prózy Živočichopis či pohádky Jakub a dvě stě dědečků. Více než knižní tvorbě se Macourek v průběhu 60. let začal věnovat filmovým scénářům. Od roku 1963 ostatně pracoval jako scenárista ve Filmovém studiu Barrandov, teprve roku 1980, už jako věhlasný umělec, se rozhodl pro svobodné povolání. Mezi známé filmové komedie, jejichž scénáře Macourek napsal či na jejichž scénářích se podílel, patří Kdo chce zabít Jessii (1966), Pane, vy jste vdova! (1970), Dívka na koštěti (1972), Šest medvědů s Cibulkou (1972), Jak utopit doktora Mráčka aneb Konec vodníků v Čechách (1974) a Což takhle dát si špenát (1976). Ani televizní pohádkové seriály Arabela, Létající Čestmír, Křeček v noční košili či Arabela se vrací by nevznikly bez Macourkova autorského podílu. Vztah k výtvarnému umění přivedl Macourka k řadě textů v katalozích výtvarných výstav (mimo jiné Adolf Born, Zdenek Seydl, Kamil Lhoták, Jan Saudek, Karel Saudek) a také k podílu na tvorbě animovaných filmů (Špatně namalovaná slepice, 1963 s Jiřím Brdečkou, Ze života ptáků, 1973 - s A. Bornem a J. Doubravou; s touto dvojicí dále například Hugo a Bobo, 1975, Mindrák, 1981, Žofka, 1986 - 1989). V posledních letech se Macourek autorsky zasloužil o celovečerní hraný film Král Ubu (1996), do filmové řeči pomohl převést klasické dílo české poezie - Kytici Karla Jaromíra Erbena (2000) a po pětatřiceti letech se dožil proměny zprvu kreslených figurek v živé postavy (Mach, Šebestová a kouzelné sluchátko, 2001). Odchodem Miloše Macourka ztrácí česká literatura i český film osobnost výrazného autorského rukopisu, tvůrce, jehož dílo ve svých vrcholech bude žít ještě dlouho v 21. století.
PRAHA - Kroměřížský rodák (nar. 2. 12. 1926 v rodině právníka) proslul především jako autor pohádkových a fantastických příběhů. Jeho "večerníčkové" postavy Macha a Šebestové, žáků 3. B., patří k nejznámějším figurám českého písemnictví pro děti a mládež v celé jeho historii. Macourek prošel řadou profesí od tiskárenského dělníka přes kulisáka, skladníka až po reklamního tiskaře, redaktora a scenáristu. Po uzavření frýdeckomísteckého gymnázia v r. 1941 krátce navštěvoval hudebně dramatickou konzervatoř v Ostravě. V letech 1943 - 1944 byl totálně nasazen v Zákolanech u Kladna a Odoleně Vodě. Po válce pokračoval ve studiu, roku 1946 však odešel do Prahy a pracoval v různých zaměstnáních. Poezie Miloše Macourka osobitě navazuje na tradice českého poetismu, inspiraci našla i v díle francouzského básníka Jacquesa Préverta. V 50. letech patřil Macourek k okruhu básníků kolem časopisu Květen ("poezie všedního dne"), roku 1959 začala jeho autorská spolupráce s Divadlem Na zábradlí: napsal koláže z děl Alfreda Jarryho a mj. scénické poetické pásmo Nejlepší rocky paní Hermanové (s Václavem Havlem, 1962). Už na přelomu 50. a 60. let se prosadil jako osobitý básník a prozaik: čtenářské oblibě se těšily básně Člověk by nevěřil svým očím, krátké prózy Živočichopis či pohádky Jakub a dvě stě dědečků. Více než knižní tvorbě se Macourek v průběhu 60. let začal věnovat filmovým scénářům. Od roku 1963 ostatně pracoval jako scenárista ve Filmovém studiu Barrandov, teprve roku 1980, už jako věhlasný umělec, se rozhodl pro svobodné povolání. Mezi známé filmové komedie, jejichž scénáře Macourek napsal či na jejichž scénářích se podílel, patří Kdo chce zabít Jessii (1966), Pane, vy jste vdova! (1970), Dívka na koštěti (1972), Šest medvědů s Cibulkou (1972), Jak utopit doktora Mráčka aneb Konec vodníků v Čechách (1974) a Což takhle dát si špenát (1976). Ani televizní pohádkové seriály Arabela, Létající Čestmír, Křeček v noční košili či Arabela se vrací by nevznikly bez Macourkova autorského podílu. Vztah k výtvarnému umění přivedl Macourka k řadě textů v katalozích výtvarných výstav (mimo jiné Adolf Born, Zdenek Seydl, Kamil Lhoták, Jan Saudek, Karel Saudek) a také k podílu na tvorbě animovaných filmů (Špatně namalovaná slepice, 1963 s Jiřím Brdečkou, Ze života ptáků, 1973 - s A. Bornem a J. Doubravou; s touto dvojicí dále například Hugo a Bobo, 1975, Mindrák, 1981, Žofka, 1986 - 1989). V posledních letech se Macourek autorsky zasloužil o celovečerní hraný film Král Ubu (1996), do filmové řeči pomohl převést klasické dílo české poezie - Kytici Karla Jaromíra Erbena (2000) a po pětatřiceti letech se dožil proměny zprvu kreslených figurek v živé postavy (Mach, Šebestová a kouzelné sluchátko, 2001). Odchodem Miloše Macourka ztrácí česká literatura i český film osobnost výrazného autorského rukopisu, tvůrce, jehož dílo ve svých vrcholech bude žít ještě dlouho v 21. století.
</TEXT>
</DOC>
<DOC>
<DOCID>LN-20021001103</DOCID>
<DOCNO>LN-20021001103</DOCNO>
<DATE>10/01/02</DATE>
<TITLE>
Díla Johanna Jacoba Hartmanna budou během zítřejší dražby jednou z významných atrakcí
</TITLE>
<TEXT>
Aukce děl starých mistrů zahájí podzimní sezonu ve vídeňském Dorotheu. Mezi obrazy budou i dvě nejvýznamnější díla českého malíře z přelomu 17. a 18. století.
VÍDEŇ/PRAHA - Johann Jacob Hartmann (okolo 1680 - po 1728) je považován za pravděpodobně nejvýznamnějšího evropského pokračovatele Jana Breughela staršího. Kutnohorský rodák zpracovával především přírodní motivy a v mnohém navazoval na styl, jakým o století dříve pracovali holandští mistři na dvoře Rudolfa II. Hartmannovy krajiny patří k nejlepším českým výtvarným dílům své doby. Lze je vidět například v pražské Národní galerii nebo v Rakouské galerii ve Vídni. Díla nabízená v zítřejší aukci jsou největší a nejznámější malby Johanna Jacoba Hartmanna na mědi. Obrazy pocházejí ze soukromých sbírek v Rakousku a v Německu a dosud nebyly veřejně prezentovány. Oba nesou název Zalesněná říční krajina. Výpravné kompozice s mnoha postavami vyjadřují obdiv k přírodě a lidské přičinlivosti zachycují lesy, dary přírody i velkolepou architekturu a plody lidské práce. Společná vyvolávací cena obou obrazů byla stanovena v rozmezí 230 000 - 300 000 eur. Na aukci budou dražena mimo jiné i díla nizozemských malířů, kteří působili na dvoře Rudolfa II. - například obraz Roelanta Saveryho (1576 - 1639) Krajina s krávami, jeleny a vodním ptactvem u vodopádu s odhadní cenou 80 000 - 100 000 eur.
</TEXT>
</DOC>
<DOC>
<DOCID>LN-20021001104</DOCID>
<DOCNO>LN-20021001104</DOCNO>
<DATE>10/01/02</DATE>
<TITLE>
They Threw Us All In A Trench And Stuck A Monument On Top
</TITLE>
<TEXT>
Debut americké kapely Liars vyšel na značce Blast First/Mute. Mladý kvartet pracuje ve své tvorbě s prvky alternativního rocku i s energií typickou pro punkové kapely. Významným prvkem soundu Liars je kombinace "živých" bicích s rytmickým automatem. Vedle sevřenějších krátkých písniček si Liars dopřávají i delší kompozice se zřetelným psychedelickým přístupem. Ty pravděpodobně vyznívají velmi dobře na koncertech, kde skupině umožňují improvizovaně rozvíjet hudební motivy i jednotlivé zvuky. Na nahrávce působí tato čísla poněkud předimenzovaným dojmem. ob
Na hraně
</TEXT>
<HEADING>
VIDEO
</HEADING>
<TEXT>
Známé herečky - Helen Mirrenová, Mary Stuart Mastersonová a Anne Hecheová - zkusily režii v povídkovém TV projektu. Ve sci-fi epizodě Šťastné narozeniny (r. H. Mirrenová) hraje Sidney Tamiia Poitierová, dcera slavného amerického herce, studentku, jež musí složit absolventskou zkoušku. Jak se ukáže, trochu jinou, než si původně myslela. Povídka Druhá strana, v níž umírající vědec pracuje na "vývoji" svého klonu, si pohrává s frankensteinovskými motivy. Závěr triptychu Dospět k normálu (s Andie MacDowellovou) řeší milostnou krizi v mystickém duchu. Rozpaky z křečovité "jedničky" a kýčovité "trojky" vyrovnává sugestivní střední část režírovaná M. S. Mastersonovou. pan
Známé herečky - Helen Mirrenová, Mary Stuart Mastersonová a Anne Hecheová - zkusily režii v povídkovém TV projektu. Ve sci-fi epizodě Šťastné narozeniny (r. H. Mirrenová) hraje Sidney Tamiia Poitierová, dcera slavného amerického herce, studentku, jež musí složit absolventskou zkoušku. Jak se ukáže, trochu jinou, než si původně myslela. Povídka Druhá strana, v níž umírající vědec pracuje na "vývoji" svého klonu, si pohrává s frankensteinovskými motivy. Závěr triptychu Dospět k normálu (s Andie MacDowellovou) řeší milostnou krizi v mystickém duchu. Rozpaky z křečovité "jedničky" a kýčovité "trojky" vyrovnává sugestivní střední část režírovaná M. S. Mastersonovou. pan
</TEXT>
</DOC>
<DOC>
<DOCID>LN-20021001105</DOCID>
<DOCNO>LN-20021001105</DOCNO>
<DATE>10/01/02</DATE>
<GEOGRAPHY>PODĚBRADY</GEOGRAPHY>
<TEXT>
Téměř 60 pořadů bude soutěžit o prvenství v tradiční soutěži původní rozhlasové tvorby Prix Bohemia Radio. Je to výrazně více než loni, kdy autoři přihlásili čtyři desítky snímků. Dvanáctý ročník mezinárodní přehlídky začíná dnes v Poděbradech na Nymbursku a potrvá do čtvrtka. V Zámeckém biografu budou veřejné poslechy nejúspěšnějších snímků. Letos se soutěží o nejvyšší ceny v kategoriích rozhlasová hra pro dospělé posluchače, publicistický pořad a mezinárodní kategorie zábavných pořadů. V té se utkají pořady rozhlasových stanic ze Slovenska, Německa, Dánska a Egypta. Slavnostní vyhlášení výsledků se chystá v divadle Na Kovárně ve čtvrtek v 19.30. Program přehlídky doplní odborné semináře, které zmapují osmdesátiletou historii Českého rozhlasu, a dětská výtvatná soutěž. Naplánovány jsou i koncerty.
</TEXT>
</DOC>
<DOC>
<DOCID>LN-20021001106</DOCID>
<DOCNO>LN-20021001106</DOCNO>
<DATE>10/01/02</DATE>
<TITLE>
Nejprodávanější alba v ČR v minulém týdnu
</TITLE>
<TEXT>
By The Way
Red Hot Chili Peppers
Warner Music (1)
Suma sumárum
Kabát
EMI (2)
Eminem Show
Eminem
Universal Music (4)
Taneční liga 59
Různí interpreti
Popron Traxx/Universal M. (3)
Rebelové O. S. T.
Různí interpreti
Sony Music/Bonton (7)
Reanimation
Linking Park
Warner Music (12)
9mm argumentů
Daniel Landa
EMI (15)
Rok ďábla O. S. T.
Různí interpreti
Soyn M./Bonton/Universal M. (19)
Modrej dým
Black Milk
Universal Music (5)
Radio Bemba Sound System
Manu Chao
EMI (novinka)
Pramen: IFPI
</TEXT>
</DOC>
<DOC>
<DOCID>LN-20021001107</DOCID>
<DOCNO>LN-20021001107</DOCNO>
<DATE>10/01/02</DATE>
<GEOGRAPHY>PRAHA</GEOGRAPHY>
<TEXT>
Režisérka Alice Nellis si v neděli přivezla jednu z hlavních cen z filmového festivalu v San Sebastianu. Její snímek Výlet vyhrál sekci Noví režiséři, kam bylo vybráno dvacet výrazných snímků mladých režisérů z celého světa. "Měla jsem strach, jestli náš film dokáže překročit hranice, jestli netočíme jen o bolístkách a legráckách, které zajímají jen nás doma. Ale ukázalo se, že to stejně funguje i v jiných zemích," přiznala režisérka, která do své hořké komedie o rodinných vztazích obsadila Ivu Janžurovou a její dcery Sabinu a Theodoru Remundovy. Výlet se v San Sebastianu promítal sedmkrát a velmi dobře ho přijala nejen porota, ale i diváci. "Po první projekci protleskali celé titulky, a když jsme s Ivou přišly na pódium, tleskali vestoje snad pět minut," svěřila se Alice Nellis. Režisérka doufá, že ocenění na festivalu prestižní kategorie A, tedy stejné, jakou mají třeba Cannes či Karlovy Vary, otevře filmu Výlet dveře do zahraniční distribuce. S oceněním je spojena i nezanedbatelná finanční odměna, která je pro "malý" český film vítanou vzpruhou. "Je to samozřejmě moc milé, protože producent Pavel Šolc dal do filmu opravdu všechno, co měl, tak jsem ráda, že se mu Výlet vyplácí," uvedla režisérka a dodala: "Nebyly peníze ani na výrobu nové filmové kopie pro festival, ostatní filmy měly obrovské plakáty, my jsme to museli pojmout skromně." Film Výlet se teď chystá na další filmovou přehlídku do Vancouveru. Režisérka ho ale doprovázet nebude, protože má právě před premiérou hry Láska v Divadle Na zábradlí. Pak by chtěla nastudovat monodrama Lidský hlas se Zuzanou Bydžovskou a teprve potom se dostane k práci na dalším filmu.
</TEXT>
</DOC>
<DOC>
<DOCID>LN-20021001108</DOCID>
<DOCNO>LN-20021001108</DOCNO>
<DATE>10/01/02</DATE>
<GEOGRAPHY>LONDÝN/PRAHA</GEOGRAPHY>
<TEXT>
V noci na pátek 27. září zemřel v Londýně český básník, prozaik, esejista a překladatel Ivan Jelínek. Bylo mu 93 let. Narodil se 6. června 1909 v Kyjově, po studiích na brněnském gymnáziu absolvoval práva na Masarykově univerzitě v Brně. Od roku 1924 spolupracoval s různými českými novinami a se Zemským divadlem v Brně, s brněnským i pražským rozhlasem. V roce 1939 uprchl do Francie, kde vstoupil do československé zahraniční armády. Roku 1945 se přes Rusko vrátil do vlasti, poté pracoval na ministerstvu informací, od roku 1947 jako novinář v Londýně. Po únoru 1948 se už do Československa nevrátil. Zpočátku žil v Kanadě a USA (živil se jako přístavní dělník, učitel, novinář, farmář), roku 1956 se vrátil do Londýna, kde se stal redaktorem české sekce BBC, kulturním zpravodajem Hlasu Ameriky a Svobodné Evropy. Po listopadu 1989 Jelínek několikrát navštívil starou vlast, před čtyřmi lety mu prezident Václav Havel udělil medaili Za zásluhy. Jelínkova lyrika stála vždy mimo dobové směry a skupiny, navazujíc na domácí tradice. Autorův básnický jazyk se vyznačuje přesností a čistotou pojmenování. První básnická sbírka Perletě vyšla Jelínkovi v roce 1933, kdy se stal redaktorem Lidových novin. Před válkou se v knižní podobě objevily ještě sbírky Nedělní procházka (1936) a Kudy (1939). Cenná je Jelínkova lyrika z období druhého exilu (například Ulice břemen, 1956, Skutečna, 1960, Sochy, 1970, Ódy, 1971, Posel, 1975, Slovozpěv, 1984). V první polovině 90. let vzbudily pozornost českých čtenářů i kritiků Jelínkovy rozsáhlé memoáry Jablko se kouše.
</TEXT>
</DOC>
<DOC>
<DOCID>LN-20021001109</DOCID>
<DOCNO>LN-20021001109</DOCNO>
<DATE>10/01/02</DATE>
<TITLE>
Postup do další fáze mistrovství světa v Argentině se českým reprezentantům vzdálil
</TITLE>
<TEXT>
Pětisetová bitva s Nizozemskem neskončila na mistrovství světa v Argentině vítězně pro české volejbalisty, kteří si na své konto připsali už druhou porážku.
</TEXT>
<HEADING>
Česko - Nizozemsko 2:3
</HEADING>
<TEXT>
SALTA, Argentina - Ani ve druhém zápase na mistrovství světa čeští volejbalisté nezvítězili a po prohře s Nizozemskem se jim postup do další fáze argentinského šampionátu vzdálil. S lehkostí sice získali první set, poté se ale chybující Nizozemci dostali do tempa a po obrovské bitvě ve čtvrtém dějství si Češi vynutili pokračování. Z palubovky haly Delmi v Saltě ale po dvou hodinách nakonec odešli jako poražení. Dva získané sety proti Nizozemsku a jeden z nedělního zápasu s Kubou českým hráčům v případě dnešního vítězství nad Řeckem dávají ještě naději na postup ze třetí pozice. Třetí tým totiž bude čekat na vývoj v dalších pěti skupinách. Nizozemci už nyní mají účast v osmifinálové fázi jistou. Zapomenout na prohru s Kubou: tak zněl hlavní cíl před zápasem. Češi nastoupili odhodlaní, nedělní problém s řadou zkažených servisů řešili střídáním tvrdého a taktického krátkého podání, s čímž měli Nizozemci velké problémy a často chybovali. Ve své kůži nebyla zejména největší úderná síla, univerzál Schuil. Češi hráli v pohodě, Novák měl svou tradiční úderovou jistotu a vedení 8:5, 14:8 a 20:12 bylo dostatečné. Nizozemský celek se však postupně rozehrál, do tempa se dostal zejména smečař Görtzen, olympijský vítěz z Atlanty. Od druhého setu byly síly na palubovce naprosto vyrovnané, oba týmy dobře přijímaly a body získávaly zejména útokem středem sítě. Dvakrát scházel Čechům k zakončení sady jediný míč, jenže oba setboly soupeř odvrátil, a když dostal do té doby na přihrávce bezchybný Kryštof od Paulidise eso, bylo skóre srovnáno na 1:1. Nizozemští volejbalisté postupně získávali na jistotě, zatímco z rukou českých hráčů se vytrácela. Nechali si soupeře odskočit na 10:13, tým Oranjes si čtyřikrát zvýšil sebedůvěru bodovým blokem a v ofenzivě se mu dařila zejména kombinace se středovými hráči. Cestu za vedením 2:1 na sety nezastavilo ani krátké střídání Kubaly se Škachem. Od čtvrtého setu dal trenér Julio Velasco poprvé na MS šanci Hudečkovi, který šel na univerzální post, a Novák se vrátil místo Pláteníka na svou tradiční smeč. Bitva nervů mezi celky, které se perfektně znají a pravidelně se utkávaly na MS i ME od roku 1997, pokračovala. A když střídající Kubala zablokoval Görtzena, získal pro český tým první setbol. Až ten třetí však proměnil kapitán Dubš. Zkrácený tie-break začali Češi hrozivě a prohrávali 0:3 a 1:5. Soupeřovy chyby v závěru je ještě vrátily do hry, ale Nizozemci pak vsadili vše na riskantní servis a zápas rozhodli.
SALTA, Argentina - Ani ve druhém zápase na mistrovství světa čeští volejbalisté nezvítězili a po prohře s Nizozemskem se jim postup do další fáze argentinského šampionátu vzdálil. S lehkostí sice získali první set, poté se ale chybující Nizozemci dostali do tempa a po obrovské bitvě ve čtvrtém dějství si Češi vynutili pokračování. Z palubovky haly Delmi v Saltě ale po dvou hodinách nakonec odešli jako poražení. Dva získané sety proti Nizozemsku a jeden z nedělního zápasu s Kubou českým hráčům v případě dnešního vítězství nad Řeckem dávají ještě naději na postup ze třetí pozice. Třetí tým totiž bude čekat na vývoj v dalších pěti skupinách. Nizozemci už nyní mají účast v osmifinálové fázi jistou. Zapomenout na prohru s Kubou: tak zněl hlavní cíl před zápasem. Češi nastoupili odhodlaní, nedělní problém s řadou zkažených servisů řešili střídáním tvrdého a taktického krátkého podání, s čímž měli Nizozemci velké problémy a často chybovali. Ve své kůži nebyla zejména největší úderná síla, univerzál Schuil. Češi hráli v pohodě, Novák měl svou tradiční úderovou jistotu a vedení 8:5, 14:8 a 20:12 bylo dostatečné. Nizozemský celek se však postupně rozehrál, do tempa se dostal zejména smečař Görtzen, olympijský vítěz z Atlanty. Od druhého setu byly síly na palubovce naprosto vyrovnané, oba týmy dobře přijímaly a body získávaly zejména útokem středem sítě. Dvakrát scházel Čechům k zakončení sady jediný míč, jenže oba setboly soupeř odvrátil, a když dostal do té doby na přihrávce bezchybný Kryštof od Paulidise eso, bylo skóre srovnáno na 1:1. Nizozemští volejbalisté postupně získávali na jistotě, zatímco z rukou českých hráčů se vytrácela. Nechali si soupeře odskočit na 10:13, tým Oranjes si čtyřikrát zvýšil sebedůvěru bodovým blokem a v ofenzivě se mu dařila zejména kombinace se středovými hráči. Cestu za vedením 2:1 na sety nezastavilo ani krátké střídání Kubaly se Škachem. Od čtvrtého setu dal trenér Julio Velasco poprvé na MS šanci Hudečkovi, který šel na univerzální post, a Novák se vrátil místo Pláteníka na svou tradiční smeč. Bitva nervů mezi celky, které se perfektně znají a pravidelně se utkávaly na MS i ME od roku 1997, pokračovala. A když střídající Kubala zablokoval Görtzena, získal pro český tým první setbol. Až ten třetí však proměnil kapitán Dubš. Zkrácený tie-break začali Češi hrozivě a prohrávali 0:3 a 1:5. Soupeřovy chyby v závěru je ještě vrátily do hry, ale Nizozemci pak vsadili vše na riskantní servis a zápas rozhodli.
</TEXT>
</DOC>
<DOC>
<DOCID>LN-20021001110</DOCID>
<DOCNO>LN-20021001110</DOCNO>
<DATE>10/01/02</DATE>
<TITLE>
Adam Svoboda
</TITLE>
<TEXT>
Pardubický gólman má největší zásluhu na tom, že jeho tým trůní na první příčce tabulky. V minulém týdnu 24letý Svoboda vychytal tři vítězství. V zápasech se Vsetínem, Slavií a Libercem dostal pouhé dva góly. Ve formě se brankář předvedl především v pátek v Edenu, kde na něj mířilo 56 střel, za jeho zády ale skončila jen jedna. "Myslím, že jsme Adamovi pomohli do reprezentace. Byl opravdu skvělý," hořce se po zápase usmál slávistický útočník Sup.
</TEXT>
</DOC>
<DOC>
<DOCID>LN-20021001111</DOCID>
<DOCNO>LN-20021001111</DOCNO>
<DATE>10/01/02</DATE>
<TITLE>
Od hrozby baráže až na výšiny extraligové tabulky. Takový kotrmelec umožnila hokejistům Litvínova letní pauza i úchvatný vstup do sezony, jaký na severu Čech již dlouho nepamatují. Je pod ním podepsán trenér František Výborný.
</TITLE>
<GEOGRAPHY>PRAHA</GEOGRAPHY>
<TEXT>
Sedm zápasů, šest výher. Jen díky skóre je Litvínov druhý za vedoucími Pardubicemi. Důvod k oslavám? "Kdepak, slavit není co. Sice mě každý poplácává po zádech a tvrdí, jak pěkně hrajeme, ale to nic neznamená," odmítá trenér Výborný, jehož včerejší program měl k bohorovnému rozjímání nad posledními úspěchy dost daleko. Tým měl volno, a tak se jal sekat trávu. Sám přiznává, že ho vítězné tažení týmu mile zaskočilo. "Ale to asi každého," dodá vzápětí trenér, jehož už fanoušci v Litvínově překřtili na František "Vítězný". "Je to Výborný," hraje si se slovy také generální manažer Litvínova Vladimír Macholda, když popisuje zdařený start klubu do sezony, který je navíc podtržen nedávným triumfem v Českém poháru. "Měl jsem šťastnou ruku, když jsem Frantu v létě přemluvil, aby k nám šel," přidá už vážnějším tónem Macholda. "Vždyť na tom, kde dneska jsme, mají trenéři možná větší zásluhu než hráči," tvrdí manažer. Litvínov přitom po minulém ročníku, kdy zaháněl na poslední chvíli barážovou hrozbu, nepřistoupil v létě k zemětřesení v kádru. "Přišel třeba Honza Alinč, ale prakticky ten tým zůstal pohromadě," souhlasí Macholda. Téměř ten samý výběr, jenž se ještě před půl rokem utápěl v extraligovém podpalubí, tak nyní sahá po metách nejvyšších. "Tihle kluci hokej vždycky hrát uměli, mají velký potenciál," horlí ostřílený trenér Výborný. Jak tedy nový kouč rozehřál talent kdysi přeslavné litvínovské bašty? "Když jsem v létě přicházel, atmosféra mi trochu připomínala tu v Havířově," vzpomíná Výborný na své předchozí angažmá. "Mužstvu prostě nevadilo, že prohrává. Na porážky si zvyklo a bylo těžké to změnit. Netrvalo to ale naštěstí tak dlouho jako v Havířově." Klíčovým bodem bylo v létě také pozvednout psychiku hráčů, o které se říká, že dělá i sedmdesát procent výkonu. "Na tuhle nit jsme apelovali. A dnes hráčům sebevědomí roste zápas od zápasu," libuje si Výborný, jenž se pod vlivem událostí také vyhýbá přehnané skromnosti.
</TEXT>
<HEADING>
S takovými výkony na špici patříme
</HEADING>
<TEXT>
"Možná, že se jen díky štěstí a příznivé konstelaci pohybujeme na špičce tabulky, vždyť před sezonou jsme přemýšleli, že budeme hrát tak kolem osmého místa. Ale s takovými výkony, jaké předvádíme teď, na špici prostě patříme. Proč být zbytečně skromný," tvrdí trenér a vypočítává poslední cenné skalpy favoritů ligy: "Sparta, Pardubice, i Znojmo je doma hrozně silné." Vidina, že za dvě kola přijde o posily z NHL Jiřího Šlégra s Martinem Ručinským, kteří musejí v extralize přestat nastupovat, chtějí-li si ještě tuto sezonu v zámoří zahrát, trenéra Výborného nijak nezneklidňuje. "Kluci naší hře pomohli, ale podle mě budeme hrát stejně dobře i bez nich," doufá kouč. "Snad nám to vydrží."
"Možná, že se jen díky štěstí a příznivé konstelaci pohybujeme na špičce tabulky, vždyť před sezonou jsme přemýšleli, že budeme hrát tak kolem osmého místa. Ale s takovými výkony, jaké předvádíme teď, na špici prostě patříme. Proč být zbytečně skromný," tvrdí trenér a vypočítává poslední cenné skalpy favoritů ligy: "Sparta, Pardubice, i Znojmo je doma hrozně silné." Vidina, že za dvě kola přijde o posily z NHL Jiřího Šlégra s Martinem Ručinským, kteří musejí v extralize přestat nastupovat, chtějí-li si ještě tuto sezonu v zámoří zahrát, trenéra Výborného nijak nezneklidňuje. "Kluci naší hře pomohli, ale podle mě budeme hrát stejně dobře i bez nich," doufá kouč. "Snad nám to vydrží."
</TEXT>
</DOC>
<DOC>
<DOCID>LN-20021001112</DOCID>
<DOCNO>LN-20021001112</DOCNO>
<DATE>10/01/02</DATE>
<GEOGRAPHY>PRAHA</GEOGRAPHY>
<TEXT>
Po dnešním zasedání Světové rady motoristického sportu v Paříži by měl být oznámen konečný verdikt v případě pozitivního dopingového testu automobilového závodníka Tomáše Engeho. Český, prozatím nepotvrzený vítěz seriálu formule 3000 je vyšetřován kvůli užití látky, jíž byla zřejmě marihuana. Šestadvacetiletý pilot stáje Arden International neprošel kontrolou při srpnovém vítězném závodě v Budapešti a nyní mu dle posouzení jeho viny hrozí jak pouhé napomenutí, tak odebrání bodů, ale možná i vyloučení z celého šampionátu. Marihuana je na seznamu zakázaných látek a metod dopingu Mezinárodního olympijského výboru, ze kterého od února 1999 vychází rovněž Mezinárodní automobilová federace (MOV). Ta však nemá exaktně stanovené druhy trestů. Podle lékařské komise MOV spadá zmíněná "společenská droga" mezi látky zakázané za určitých okolností, a to do podskupiny kanabinoidů, přičemž mezní množství základního metabolitu komise stanovila na patnáct nanogramů v jednom mililitru moči. Ač jsou dopingové aféry v motoristickém sportu poměrně vzácné, vyskytlo se v něm několik případů pozitivního testu, převážně právě na marihuanu. Zatím se obešly bez závažných sankcí. Seriál formule 1, v němž Enge loni odjel tři závody, svůj případ dosud nemá, od roku 1989 jsou jezdci kontrolováni i při trénincích.
</TEXT>
</DOC>
<DOC>
<DOCID>LN-20021001113</DOCID>
<DOCNO>LN-20021001113</DOCNO>
<DATE>10/01/02</DATE>
<GEOGRAPHY>PRAHA</GEOGRAPHY>
<TEXT>
Hokejový obránce Jan Slavík se dohodl s pražskou Spartou na roční smlouvě s opcí na další dva ročníky. Sedmadvacetiletý hráč hájil v uplynulé sezoně barvy Třince a chtěl odejít do zámoří, jenže v kempu týmu AHL Bridgeport Sound Tigers neuspěl. Úřadující mistr tak vyztužil své obranné řady poté, co rozvázal ještě před startem ročníku smlouvu s bekem Liborem Zábranským, který měl dlouhodobě zdravotní problémy. Nyní je navíc mimo hru Jaroslav Nedvěd, který má zlomenou záprstní kůstku na pravé ruce a nebude k dispozici šest až osm týdnů.
</TEXT>
</DOC>
<DOC>
<DOCID>LN-20021001114</DOCID>
<DOCNO>LN-20021001114</DOCNO>
<DATE>10/01/02</DATE>
<GEOGRAPHY>MOSKVA</GEOGRAPHY>
<TEXT>
Oslavu dvaadvacátých narozenin pokazila bývalé dlouholeté světové jedničce Martině Hingisové na turnaji v Moskvě domácí tenistka Naděžda Petrovová. V prvním kole vyřadila pátou nasazenou Švýcarku, předloňskou vítězku, za pouhých 49 minut dvakrát 6:2. Hingisová se na kurty vrátila teprve nedávno po operaci kotníku a kvůli zranění vynechala většinu sezony. Ve světovém žebříčku nicméně stále patří do elitní desítky, zatímco o dva roky mladší Petrovová je až na 169. místě. "Byl to můj první halový turnaj po zranění a určitě jsem neměla svůj den," řekla Hingisová. "Měla jsem problémy se servisem. Naopak Naďa podávala skvěle a nenechala mě chytit správný rytmus."
</TEXT>
</DOC>
<DOC>
<DOCID>LN-20021001115</DOCID>
<DOCNO>LN-20021001115</DOCNO>
<DATE>10/01/02</DATE>
<TITLE>
TÉMA KOLA: I mistr se utne
</TITLE>
<TEXT>
Bilance fotbalistů Liberce v domácím prostředí, je vynikající. Zvláště promítne-li se do řeči čísel. V Poháru UEFA či předkole Ligy mistrů na severu Čech uspěl pouze Liverpool, v lize za více než dva roky Slovan ztratil pouhé čtyři zápasy.
LIBEREC - Pětadvacet ligových zápasů bez porážky měl úřadující mistr Slovan Liberec na svém kontě před duelem s Ostravou. V managementu, v kabině, natož v ochozech nikdo nepochyboval o tom, že vítězná série bude pokračovat. Tím spíše, že Baník venku nikterak nepřesvědčoval, vždyť ze čtyř odehraných zápasů na soupeřových hřištích získal pouze bod ve Zlíně. Tentokrát byli Ostravští po všech stránkách lepší a sérii uťali rázným způsobem. Srazili Severočechy i jejich sebevědomí do kolen. Ti se nedokázali za celé střetnutí ani jednou v koncovce prosadit. "Netušili jsme, jak citelnou ztrátou bude pro nás vynucená absence Holeňáka. Ten by určitě balon přidržel, dal by kombinaci hlavu a patu. Ostatní naopak propadli stereotypu. Nakopávali bezhlavě dlouhé míče do šestnáctky soupeře. Tam ovšem kralovali oba stopeři Bolf s Dvorníkem, byli opravdu bezchybní. Myslím, že za celý zápas neprohráli ani jediný hlavičkový souboj," chválil soupeře jeden z libereckých trenérů Josef Csaplár. Před čtvrteční odvetou 1. kola Poháru UEFA s Dinamem Tbilisi ze vzniklé situace radost nemá, ale nepodléhá jí. "Věříme, že už budeme mít Holeňáka k dispozici a psychické jizvy z nedělní porážky se zacelí. Navíc půjdeme do odvetného střetnutí v Gruzii úplně za jiných podmínek. Domácí budou muset útočit, a my naopak spoléhat na rychlé brejky," zůstal kouč pragmatikem. Do kolen srazili úřadujícího mistra góly v úvodu obou poločasů. "Otevřel se přede mnou prostor, a tak jsem to zkusil a Ančic mě fauloval. Jsem rád, že z toho byla penalta, kterou Žůrek bezpečně proměnil," vylíčil důležitý okamžik utkání nejmladší z rodu Ličků Mário v přítomnosti svých rodičů. "Rád bych se zabydlel v reprezentační jednadvacítce. Ale snadné to určitě nebude, protože otec (pozn. red.: trenér českého týmu do 21 let Werner Lička) má nejen na mě, ale i na bráchu Marcela mnohem přísnější měřítka," dodal Mário. "Máme radost, a to nejen z výhry. Více hlavičkových soubojů jsme s Dvorníkem absolvovali snad jen nedávno na Bohemce. To ale bylo s menším úspěchem než tady v Liberci," netajil svou spokojenost stoper vítězů René Bolf hrající opět v reprezentační formě. Hodně se psalo o tom, že ještě v přestupním termínu po něm opět toužila Sparta. Tím se ale Bolf nezabýval a měl jednoduchou odpověď: "Nikdo mě neoslovil, takže žádné dilema jsem nemusel řešit."
</TEXT>
<HEADING>
Bystroň si vzpomněl na Poborského
</HEADING>
<TEXT>
Proti nervózně hrajícímu Slovanu se prosadil hned v úvodu druhé půle teprve devatenáctiletý David Bystroň. "Viděl jsem, že brankář Kinský proti mně vyrazil. Tak jsem to zkusil, jako Poborský na Euro 96," zářil autor druhého gólu. "Věděli jsme, pokud budeme chtít proti Liberci uspět, že musíme hrát obezřetně v obraně. Naší taktiku podpořily i góly. Mohli jsme zužitkovat i další brejky, ale Kinský začapal v reprezentační formě. Zlikvidoval čtyři pět dalších našich golovek," naoko naříkali střídavě Martin Prohászka a Miroslav Matušovič. "Baník si s námi pohrál. My jsme nevyřešili nic v pohodě. Věřím však, že se dáme nejen zdravotně, ale i psychicky do kupy a přes Tbilisi postoupíme v Poháru UEFA dál," slibuje si útočník Slovanu Jan Nezmar.
Kdo v posledních dvou letech vyhrál v Liberci
PRVNÍ LIGA
</TEXT>
</DOC>
<DOC>
<DOCID>LN-20021001116</DOCID>
<DOCNO>LN-20021001116</DOCNO>
<DATE>10/01/02</DATE>
<TITLE>
PRAHA - V zápase Ligy mistrů se může ve středu v Trondheimu objevit pět Čechů. Prvním je Tomáš Galásek z hostujícího Ajaxu Amsterodam, ale další se už rekrutují se sboru rozhodčích. Souboj totiž bude premiérově řídit česká trojice. Jako hlavní Michal Beneš. Na čarách mu budou asistovat Evžen Amler a Miroslav Zlámal a do role čtvrtého sudího byl nominován Jarosláv Jára. Jediným z českých rozhodčích, který už okusil atmosféru prestižní soutěže, byl Amler, jež v předchozích ročnících působil na čáře v mnohonárodnostních seskupeních.
</TITLE>
<GEOGRAPHY>Středa</GEOGRAPHY>
<TEXT>
skupina A: PSV Eindhoven - Borussia Dortmund, AJ Auxerre - Arsenal Londýn. Skupina B: FC Liverpool - Spartak Moskva, FC Valencie - FC Basilej. Skupina C: AEK Atény - Real Madrid, Racing Genk - AS Řím. Skupina D: Inter Milán Olympique Lyon, Rosenborg Trondheim - Ajax Amsterdam.
Středa - skupina A: PSV Eindhoven - Borussia Dortmund, AJ Auxerre - Arsenal Londýn. Skupina B: FC Liverpool - Spartak Moskva, FC Valencie - FC Basilej. Skupina C: AEK Atény - Real Madrid, Racing Genk - AS Řím. Skupina D: Inter Milán Olympique Lyon, Rosenborg Trondheim - Ajax Amsterdam.
</TEXT>
</DOC>
<DOC>
<DOCID>LN-20021001117</DOCID>
<DOCNO>LN-20021001117</DOCNO>
<DATE>10/01/02</DATE>
<GEOGRAPHY>PRAHA</GEOGRAPHY>
<TEXT>
Poprvé v letošní sezoně snad budou moci příznivci českobudějovických hokejistů podpořit svoje mužstvo v domácí hale. Rekonstruovaný stánek Jihočechů byl při povodních poničen natolik, že České Budějovice musely až dosud hrát pouze na ledě soupeřů a dva domácí zápasy se Spartou a Třincem si odložily. V současné době probíhá na jihu Čech kolaudační řízení, které by mělo rozhodnout o osudu pátečního utkání s Plzní. "Možná ho ještě budeme muset sehrát v Plzni, zatím není rozhodnuto," řekl vedoucí mužstva Vladimír Plánička. "Nejpozději v úterý musíme soupeře informovat, jak prohlídka dopadla, aby stačil na případnou novou situaci zareagovat. Natisknout vstupenky a tak," dodal Plánička. Schůzka však naznačila, že definitivní rozhodnutí padne nejdřív ve středu. "Ten den dopoledne přijdou na stadion členové rady města, a tak po poledni bude, doufám, jasno," doplnil aktuální vývoj situace generální manažer klubu Jaroslav Pařízek.
</TEXT>
</DOC>
<DOC>
<DOCID>LN-20021001118</DOCID>
<DOCNO>LN-20021001118</DOCNO>
<DATE>10/01/02</DATE>
<TEXT>
Arsenal prý chce Ujfalušiho. Český reprezentant Tomáš Ujfaluši by mohl oblékat dres jednoho z nejslavnějších fotbalových klubů světa Arsenalu. Anglický mistr projevil podle německé agentury SID vážný zájem o 24letého obránce, který působí od roku 2000 v Hamburku.
</TEXT>
</DOC>
<DOC>
<DOCID>LN-20021001119</DOCID>
<DOCNO>LN-20021001119</DOCNO>
<DATE>10/01/02</DATE>
<TITLE>
Čtvrtý zápas v řadě odchytal v brance fotbalových Bohemians slovenský gólman Peter Holec, který klub posílil těsně před koncem srpnové uzávěrky přestupů. V dresu "klokanů" zatím ještě neprohrál, ale po remíze 1:1 se Zlínem byl z výsledku rozladěný.
</TITLE>
<GEOGRAPHY>PRAHA</GEOGRAPHY>
<TEXT>
"Je to obrovská škoda, chtěli jsme strašně moc vyhrát, abychom potvrdili předchozí výhry proti Ostravě a v Blšanech," řekl jedenatřicetiletý strážce zeleno-bílé branky. "V prvním poločase jsme měli několik tutových šancí, které jsme bohužel neproměnili, a Zlín z minima vytěžil maximum," kroutil hlavou Holec. "Nakonec ale byla remíza spravedlivá, když Zlín v závěru nastřelil břevno," uznal. Holce koupilo vedení vršovického klubu z Petržalky jako alternativu k reprezentačnímu gólmanovi Slovenska Kamilu Čontofalskému. Tomu úvod letošního ročníku příliš nevyšel, stejně jako celému mužstvu, a po změně na trenérském postu dostal od kouče Dušana Uhrina mladšího šanci právě Holec. Zatím ji nepustil, v první lize odchytal čtyři zápasy v řadě s bilancí dvou výher a dvou remíz a kolegu a krajana Čontofalského odsunul na lavičku náhradníků. "Já jsem zatím určitě spokojený," podotknul ke svému měsíčnímu působení u Botiče Holec. "Šel jsem do Bohemky s tím, že pomůžu klukům, když byli v krizi. A až na ten poslední zápas se Zlínem, kdy jsme doma ztratili dva body, jsme zatím odvedli dobrou práci. Čeká nás ale ještě těžká práce," doplnil. Okolo obou slovenských brankářů Bohemians se ale minulý týden rozhořela aféra, kdy se Čontofalský vyjádřil v tom smyslu, že si s kolegou Holcem jdou na nervy. "Já se k tomu už nechci vyjadřovat," pravil Holec po duelu se Zlínem. "Byla to trochu nafouknutá věc a v podstatě se nic nestalo. Byla to jednostranná záležitost, z mé strany se nic nestalo a nic nedělo," prohlásil. "U mě byly vzájemné vztahy vždycky normální, já jsem s nikým problémy neměl."
PRAHA - "Je to obrovská škoda, chtěli jsme strašně moc vyhrát, abychom potvrdili předchozí výhry proti Ostravě a v Blšanech," řekl jedenatřicetiletý strážce zeleno-bílé branky. "V prvním poločase jsme měli několik tutových šancí, které jsme bohužel neproměnili, a Zlín z minima vytěžil maximum," kroutil hlavou Holec. "Nakonec ale byla remíza spravedlivá, když Zlín v závěru nastřelil břevno," uznal. Holce koupilo vedení vršovického klubu z Petržalky jako alternativu k reprezentačnímu gólmanovi Slovenska Kamilu Čontofalskému. Tomu úvod letošního ročníku příliš nevyšel, stejně jako celému mužstvu, a po změně na trenérském postu dostal od kouče Dušana Uhrina mladšího šanci právě Holec. Zatím ji nepustil, v první lize odchytal čtyři zápasy v řadě s bilancí dvou výher a dvou remíz a kolegu a krajana Čontofalského odsunul na lavičku náhradníků. "Já jsem zatím určitě spokojený," podotknul ke svému měsíčnímu působení u Botiče Holec. "Šel jsem do Bohemky s tím, že pomůžu klukům, když byli v krizi. A až na ten poslední zápas se Zlínem, kdy jsme doma ztratili dva body, jsme zatím odvedli dobrou práci. Čeká nás ale ještě těžká práce," doplnil. Okolo obou slovenských brankářů Bohemians se ale minulý týden rozhořela aféra, kdy se Čontofalský vyjádřil v tom smyslu, že si s kolegou Holcem jdou na nervy. "Já se k tomu už nechci vyjadřovat," pravil Holec po duelu se Zlínem. "Byla to trochu nafouknutá věc a v podstatě se nic nestalo. Byla to jednostranná záležitost, z mé strany se nic nestalo a nic nedělo," prohlásil. "U mě byly vzájemné vztahy vždycky normální, já jsem s nikým problémy neměl."
</TEXT>
</DOC>
<DOC>
<DOCID>LN-20021001120</DOCID>
<DOCNO>LN-20021001120</DOCNO>
<DATE>10/01/02</DATE>
<TITLE>
Nejslabší výsledek v historii motocyklových Šestidenní zanechal vrásky v obličeji manažera české reprezentace Petra Burgeta, který měl na 77. ročníku motocyklové olympiády v Jablonci nad Nisou na starosti seniorský i juniorský Trophy Team.
</TITLE>
<TEXT>
LN: V čem vidíte příčiny třináctého místa ve Světové trofeji?
Mám pocit, že jsme si vybrali smůlu na patnáct let dopředu. Jakoby na nás všechno padalo. Za těchto podmínek je však páté místo juniorů velice slušné.
LN: Zdá se, že v seniorském týmu chyběl někdo ze zkušených jezdců. Nechtělo Zdeňka Gottvalda, který se zranil dva týdny před začátkem Šestidenní, nahradit někým ostřílenějším, než byl Petr Kotrla, jenž odstoupil hned první den?
Zdeněk Gottvald měl být druhým nejzkušenějším. Protože je ale jezdcem objemové třídy do 125 ccm, musel být podle řádů nahrazen někým ze stejné kubatury. A v ní moc veliký výběr nebyl.
LN: Jelo se po dlouhých třiceti letech doma, ale od jezdců bylo slyšet, že si na tratích kolem Jablonce vůbec nepřipadali jako v domácím prostředí?
Tyto názory musím potvrdit. V rámci pravidel jsme se jako domácí určitě necítili. Organizátoři nám určitě nevytvořili podmínky, jaké při domácích Šestidenních hostitelé obvykle mívají.
LN: Během Šestidenní se opakovaly stížnosti na práci mezinárodní jury. Docházelo k situacím, kdy řada prohřešků proti pravidlům nebyla potrestána?
Návrhů na vyloučení byla řada. Pořád jsme čekali, co se bude dít. Jsem z toho smutný, porušovaly se řády, ale přestupky nebyly potrestány.
</TEXT>
<HEADING>
LN: Jak vidíte svou budoucnost u reprezentace?
</HEADING>
<TEXT>
Jsem dobrovolný aktivista, z toho, že koučuju reprezentaci, nic nemám. Dávám do toho prostředky z vlastní kapsy. Enduro mám rád a baví mě. Abych mohl jezdit na soutěže do zahraničí, tak to dělám na úkor svého volna a rodiny. Když to sečtu, tak jsem kvůli Šestidenní a účasti na soutěžích mistrovství světa a Evropy musel zhruba na tři měsíce opustit své zaměstnání. A jezdit do zahraničí je nezbytné, protože u nás se letos jel jediný mistrák enduro.
Jsem dobrovolný aktivista, z toho, že koučuju reprezentaci, nic nemám. Dávám do toho prostředky z vlastní kapsy. Enduro mám rád a baví mě. Abych mohl jezdit na soutěže do zahraničí, tak to dělám na úkor svého volna a rodiny. Když to sečtu, tak jsem kvůli Šestidenní a účasti na soutěžích mistrovství světa a Evropy musel zhruba na tři měsíce opustit své zaměstnání. A jezdit do zahraničí je nezbytné, protože u nás se letos jel jediný mistrák enduro.
</TEXT>
</DOC>
<DOC>
<DOCID>LN-20021001121</DOCID>
<DOCNO>LN-20021001121</DOCNO>
<DATE>10/01/02</DATE>
<TITLE>
V dohrávce devátého ligového kola prohráli fotbalisté Jablonce v Olomouci 0:3 a jako předposlední tým soutěže ztratili punc neporazitelnosti, který si drží po osmi odehraných zápasech už pouze Sparta.
</TITLE>
<TEXT>
Sigma Olomouc 3
</TEXT>
<HEADING>
FK Jablonec 0
</HEADING>
<GEOGRAPHY>OLOMOUC</GEOGRAPHY>
<TEXT>
Domácí výhru režíroval výtečný záložník Urbánek; dvě branky padly po jeho trestných kopech, třetí po přestávce přidal sám. Olomouc díky vítězství poskočila v tabulce na osmé místo. Nejdříve se dostal Lovásikem vyražený míč k Rojkovi, který sice nastřelil jen tyč, ale odražený míč poslal hlavou do sítě Paschal Ekwueme. Za pět minut dostal Urbánek na stejném místě znovu možnost trestného kopu, z kterého posadil míč na hlavu Kováče a ten z dvanácti metrů trefil růžek Lovásikovy branky. Domácí si pak náskok bezpečně dlouhé minuty kontrolovali. Největší možností Severočechů v první půli byl trestný kop nařízený uvnitř šestnáctky za Kučerovu malou domů, jenže bývalý olomoucký hráč König nastřelil ze sedmi metrů jen Urbánka postaveného v mnohočlenné zdi na brankové čáře. Do druhého poločasu sice hosté vstoupili aktivněji, jenže deset minut po změně stran jejich odpor zmrazil třetí gól Olomouce. Urbánek využil špatnou rozehrávku Jablonce, přešel přes Laštovku a prostřelit Lovásika už pro něho byla hračka. Hosté se snažili o nebezpečné kontry po stranách hřiště, jenže Hanáci byli na jejich hru připraveni a zápas dovedli k přesvědčivé výhře. A kdyby domácí střelci zachovali chladnější hlavu, mohl být díky Urbánkovým akcím rozdíl ve skóre ještě vyšší.
Bohumil Páník, trenér Olomouce: "Zkrátka vyšlo to, co nám chybělo v předchozích zápasech. Burcovali jsme hráče, aby nezapomněli na to, že soupeř umí takovéto zápasy otáčet. Bylo důležité, že přišla brzy i třetí branka."
Vlastimil Palička, trenér Jablonce: "Myslel jsem, že dokážeme být agresivnější, než soupeř, nakonec jsme právě v této činnosti domácím podlehli. Jako bychom se jich zalekli. Po změně stran jsem sice byli už poněkud aktivnější, ale v šestnáctce domácích jsme byli takřka neškodní."
Tabulka I. ligy
</TEXT>
</DOC>
<DOC>
<DOCID>LN-20021001122</DOCID>
<DOCNO>LN-20021001122</DOCNO>
<DATE>10/01/02</DATE>
<TITLE>
přiznal novopečený trenér hokejistů Havířova Josef Augusta, jenž přijal nabídku posledního týmu tabulky
</TITLE>
<TEXT>
Z reprezentace k poslednímu celku hokejové extraligy. Tudy vede cesta trenéra Josefa Augusty. Po téměř čtyřech měsících odpočinku přijal nabídku topícího se Havířova a vydal se na riskantní pouť. Spasení bezzubého a neškodného týmu, který v nové sezoně v normálním čase ani jednou nevyhrál, se může změnit v nadlidský úkol...
LN: Jak jste si užil na Mallorce dovolenou, když jste věděl, že ihned po návratu po delší pauze znovu spadnete do trenérské řehole?
Děkuji za optání, docela dobře. Na hokej jsem se snažil nemyslet, přestože jsem dostával výsledky extraligových zápasů. Holá čísla vám ale moc neřeknou.
LN: Máte vůbec zapotřebí, coby trenér, který se v reprezentaci dočkal dvou titulů mistrů světa, sáhnout po mužstvu, na němž si každý upevňuje sebevědomí?
Hokeji se věnuji celý život a dlouho bez něj nedokáži vydržet. Už jsem cítil, že zase potřebuji trochu toho hokejového 'šérunku'. Havířov jsem o víkendu viděl při zápase se Slavií a podal velice solidní výkon. Pražanům byl zcela rovnocenným týmem. A co se týče rizika, podstupuje ho každý trenér.
LN: Nicméně, není přeci jen lepší sáhnout po práci v týmu z klidnějších vod?
Nabídka z Havířova nebyla jediná, kterou jsem dostal. Přijal jsem ji i proto, že jsem chtěl trénovat v Česku a předat hráčům své zkušenosti. Navíc v extralize jsem nepůsobil již čtyři roky, což je dost dlouhá doba. Člověk si odvykne.
LN: Zkušenosti s přebíráním přidušených týmů máte celkem slušné. Před osmi léty jste vytáhl Olomouc z propasti až k titulu, před čtyřmi roky jste naopak v Jihlavě zázraky nedokázal. Vzpomněl jste si při podpisování smlouvy v Havířově na zmíněné příběhy?
Smlouvu podepíši až v úterý v poledne, krátce po prvním tréninku... Nepatřím mezi lidi, kteří se věčně jen ohlížejí za svojí prací, mě zajímá hlavně budoucnost.
LN: V neděli jste sice své nové svěřence při utkání se Slavií pozorně sledoval, včera jste se s nimi ale na tréninku sblížit nemohl. Měli totiž tradiční volno. Nemyslíte si, že jste před dalším ligovým kolem zbytečně promarnil den?
Před pátečním zápasem v Karlových Varech stihneme čtyři tréninky, což je dostatečné.
LN: Přicházíte tak trochu do neznáma. Plánujete setkání s Františkem Vorlíčkem, který tým v posledních zápasech po vyhozeném Kamilu Konečném dočasně převzal, anebo schůzku s Františkem Výborným, jenž u mužstva vydržel celý rok?
S Frantou Vorlíčkem jsem se vracel v neděli po utkání autem do Jihlavy, takže jsem měl prostor pro informace dost velký. Stav týmu hodnotil velice pozitivně. Co se týče Franty Výborného, uvidíme se v neděli, protože k nám přijede s Litvínovem. Mužstvo se ale od jeho odchodu takřka celé obměnilo, takže debata by asi byla bezpředmětná.
LN: Tvrdíte, že Vorlíček o Havířovu referoval pozitivně. Proč tedy tým uzavírá extraligovou tabulku?
To nedovedu říct.
LN: Co tedy vymyslíte, aby mužstvo čtrnáctou příčku opustilo?
Tým musí hrát s maximálním nasazením. Hokej se hraje pro lidi a když fandové poznají, že hokejisté na ledě odevzdávají vše, co je v jejich silách, budou je mít rádi a fandit jim. Určité představy v hlavě samozřejmě mám. Musíme především velice dobře trénovat, důležité také bude, aby hráči pro tým žili.
LN: Tlačíte na vedení klubu, aby mužstvo posílilo? Proslýchá se, že přemýšlíte o brankáři Cagašovi...
Spíše se budeme dívat po mladých. Máme dost zkušených hokejistů pro první dvě pětky, v dalších chceme dát příležitost talentovaným hráčům.
LN: Jaký výkonnostní strop má podle vás havířovský tým?
Vyjádřím se až tak po měsíci práce. Nejdřív musím poznat hráče.
LN: Co jim hodláte v úvodním proslovu v úterý dopoledne sdělit?
Především slušně pozdravím a každému podám ruku. Pak už bude záležet především na tom, jak akceptují moje představy při zápasech.
</TEXT>
</DOC>
<DOC>
<DOCID>LN-20021001123</DOCID>
<DOCNO>LN-20021001123</DOCNO>
<DATE>10/01/02</DATE>
<TEXT>
HALIFAX, Kanada - Český hokejový brankář Martin Prusek zřejmě vyjde vítězně z bitvy s finským gólmanem Janim Hurmem o post dvojky v Ottawě, celku zámořské NHL. Tvrdí to alespoň deník Ottawa Sun s tím, že dnes se generální manažer týmu John Muckler bude muset rozhodnout, koho z této dvojice zařadí na listinu nechráněných hráčů pro rozšiřovací draft. "Vlastně toho o něm příliš nevím, vždyť v NHL odchytal zatím jen jeden zápas," bránil se Pruska charakterizovat trenér mužstva Jacques Martin. "Lidé v klubovém vedení v něm ale spatřují budoucnost, vypadá slibně," pravil. Finský i český brankář vstoupili do přípravného kempu před začátkem nového ročníku se shodným cílem; usilovat o post náhradníka za jedničkou Patrickem Lalimem. Shodou okolností však mají oba zdravotní problémy a zápasy hrát nemohou. Prusek si minulou neděli natáhl v utkání s Torontem tříslo, Hurme si zase později při čtvrtečním tréninku poranil prst. Zatímco šestadvacetiletý bývalý vítkovický gólman a mistr světa z Lillehammeru má za sebou v premiérové sezoně v NHL jen jedno utkání proti Atlantě, o rok starší Fin absolvoval za tři roky působení v nejslavnější hokejové lize celkem 48 zápasů s průměrem 2,48 obdržené branky. "Janiho schopnosti a možnosti dobře známe. Musíme se ale rozhodnout, jakým směrem dál, zda pro nás Prusek v dalších letech nemůže být ještě užitečnější," vysvětlil Martin. "Je jen škoda, že se oba nemohli předvést v kempu," dodal.
</TEXT>
</DOC>
<DOC>
<DOCID>LN-20021001124</DOCID>
<DOCNO>LN-20021001124</DOCNO>
<DATE>10/01/02</DATE>
<GEOGRAPHY>BRNO/BŘECLAV</GEOGRAPHY>
<TEXT>
Dvaačtyřicetiletý policejní rada z Břeclavi čelí obvinění, že při výsleších sexuálně obtěžoval předvedené pachatele. Oběťmi byli zřejmě muži. "Policistovi hrozí za zneužití pravomoci veřejného činitele a vydírání až tři roky vězení," řekl včera státní zástupce Jaroslav Sedlák. Policista obvinění odmítá. Břeclavský kriminalista je podezřelý, že využíval okamžiků, kdy s předvedenými zůstal u výslechu sám a sliboval, že jejich problémy pomůže vyřešit mimosoudní cestou, pokud mu budou po vůli. Sedlák neupřesnil, jak kriminalista předvedené lidi obtěžoval. "Ze spisu ale vyplývá, že nějaké sexuální praktiky tam měly být," zdůraznil státní zástupce.
</TEXT>
</DOC>
<DOC>
<DOCID>LN-20021001125</DOCID>
<DOCNO>LN-20021001125</DOCNO>
<DATE>10/01/02</DATE>
<TEXT>
Pouze slova díků a chvály si včera na svém setkání vzájemně vyměňovali ministři životního prostředí Libor Ambrozek a zemědělství Jaroslav Palas spolu se zástupci vodohospodářů. "Stojíme za vámi, odvedli jste skvělou práci," shodli se zástupci resortů, které se až donedávna neměly příliš v oblibě. Právě vodohospodáři jsou ale často kritizováni kvůli nepřesnému a zpožděnému poskytování údajů o hladinách řek během srpnových povodní.
</TEXT>
</DOC>
<DOC>
<DOCID>LN-20021001126</DOCID>
<DOCNO>LN-20021001126</DOCNO>
<DATE>10/01/02</DATE>
<GEOGRAPHY>PLZEŇ/PLANÁ</GEOGRAPHY>
<TEXT>
Ředitel zadlužené nemocnice v Plané na Tachovsku, jíž hrozilo ukončení činnosti, zatím nemocnici nezavře. Chce ji nyní někomu urychleně pronajmout. Řekl, že nový nájemce by mohl pomoci zajistit výplaty dlužných mezd zaměstnancům. O vstup do nemocnice podle něj již projevilo zájem několik subjektů. Nemocnice, která se potýká s desetimilionovými dluhy, se měla stát detašovaným pracovištěm Fakultní nemocnice v Plzni. Ta ji však s dluhy převzít nechce. Pohledávky nehodlá platit ani stát. Plzeňský krajský úřad, který by měl zařízení převzít od začátku nového roku, také nemůže ze svého rozpočtu dluhy uhradit. Ředitel Kamil Kosturik tedy hledá jiné řešení. "Chceme urychleně vypsat výběrové řízení. Zájemce by měl především navrhnout, jak řešit dluhy nemocnice a jak zajistit peníze na výplaty," řekl Kosturik. O pronájem nemocnice má zájem například společnost provozující Horskou nemocnici ve Vrchlabí na Trutnovsku.
</TEXT>
</DOC>
<DOC>
<DOCID>LN-20021001127</DOCID>
<DOCNO>LN-20021001127</DOCNO>
<DATE>10/01/02</DATE>
<GEOGRAPHY>BENEŠOV</GEOGRAPHY>
<TEXT>
Komplikacím na silnicích čelí už několik týdnů řidiči v Benešově. Doprava zde byla kvůli stavbě protihlukové zdi u silnice č. 3 a rekonstrukci železničního mostu svedena prakticky do centra města. Zvláště v pátek a neděli se tak na vjezdu do Benešova tvoří dlouhé kolony. Mírně přibylo i dopravních nehod. Naštěstí většinou skončily pomačkanými plechy, řekl zástupce vedoucího dopravního inspektorátu Jan Havránek. Kvůli stavbě protihlukové zdi byla silnice č. 3 uzavřena. Veškerá doprava vede přes město. Úzký kruhový objezd u nemocnice, přes který je nutné projet, ale zvýšený provoz pokrývá jen stěží. Vede přes něj navíc i objízdná trasa opravovaného železničního mostu. Na denním pořádku jsou dlouhé kolony aut. Komplikovaná dopravní situace v Benešově potrvá ještě několik týdnů. Most přes železnici by měl být opraven do konce října. Stavba protihlukové zdi by měla skončit asi v polovině prosince.
</TEXT>
</DOC>
<DOC>
<DOCID>LN-20021001128</DOCID>
<DOCNO>LN-20021001128</DOCNO>
<DATE>10/01/02</DATE>
<GEOGRAPHY>LIBEREC</GEOGRAPHY>
<TEXT>
Mezinárodní motocyklová soutěž Enduro 2002, která se jela od 24. do 29. září na Liberecku a Jablonecku, způsobila podle ekologů přírodě citelné škody. "Stalo se to, čeho jsme se báli. Organizátoři nedodrželi stanovené podmínky," řekl mluvčí ekologického sdružení Děti Země Michal Štingl. Po soutěži podle něj zůstaly rozbité cesty a poškozené kořeny stromů. Pořadatelé to ale popírají. Tvrdí, že životní prostředí neutrpělo žádné újmy. "Cesty jsou sice rozryté, jsou to ale jen optické následky," uvedl Ondřej Huml, odpovědný v pořadatelské společnosti ISDE za ekologii. Podle něj bude 500 pořadatelů pracovat dva měsíce na uvedení závodních tratí do původního stavu. "Vyčlenili jsme na to statisíce korun," poznamenal. Ekologická organizace Děti Země a Česká inspekce životního prostředí (ČIŽP) zaznamenaly v šesti případech odklon od schválené trasy. Mezi Smržovkou a Tanvaldem vedl závod i přes vodní tok, protože provizorně postavený můstek nápor motocyklů nevydržel. "Nyní ČIŽP zpracovává dokumenty k zahájení řízení o pokutách za poškození významných krajinných prvků, k nimž během závodu došlo," sdělila mluvčí inspekce Eva Rolečková
</TEXT>
</DOC>
<DOC>
<DOCID>LN-20021001129</DOCID>
<DOCNO>LN-20021001129</DOCNO>
<DATE>10/01/02</DATE>
<GEOGRAPHY>OSTRAVA</GEOGRAPHY>
<TEXT>
Ani trestní stíhání neodradilo sedmačtyřicetiletého náměstka ostravského primátora a významného představitele KDU - ČSL na Ostravsku Zbyňka Pražáka, od kandidatury v komunálních volbách. Podle policie měl Pražák v letech 1996 až 2000 v roli předsedy investičního fondu Kredital způsobit škodu ve výši téměř 240 milionů korun. "Sám jsem o tom velice přemýšlel a hovořil s mnoha lidmi," říká o svém rozhodnutí stát se dvojkou na kandidátce KDU-ČSL do ostravského zastupitelstva Zbyněk Pražák. Policie jej začala stíhat letos na jaře. Investiční fond Kredital, jehož byl Pražák předsedou, je v konkursu, spolu s Pražákem jsou za činnost ve fondu stíháni i další lidé. A to například i ostravský podnikatel Petr Kucharčík, kterého tento měsíc obvinila policie i z dalších činů souvisejících s jeho podnikáním. "Řekl jsem, že jsem ochoten úplně se z politiky stáhnout do doby, než se celá záležitost vyřeší," uvádí Pražák. "Ale lze říci, že po předložení písemných materiálů jsem nenašel člověka, který by mi řekl, ať jdu od toho," dodává. Podle Pražáka má policie zhruba do konce roku vypracovat ekonomickou expertizu, na jejímž základě se rozhodne, zda bude podána žaloba. Sám Pražák má dle svých slov řadu posudků od erudovaných odborníků, které jeho vinu na krachu fondu vyvracejí. Náměstka ostravského primátora se zastává i předseda KDU-ČSL Cyril Svoboda: "Klademe si otázku, zda takzvaná akce čisté ruce se nevyvíjí tak, že se chytají ryby za každou cenu a všude. Jsme přesvědčeni, že není žádný podklad pro trestní stíhání a že nakonec vše skončí pro Zbyňka Pražáka osvobozujícím rozhodnutím," pronesl v Ostravě před několika měsíci předseda KDU-ČSL.
</TEXT>
</DOC>
<DOC>
<DOCID>LN-20021001130</DOCID>
<DOCNO>LN-20021001130</DOCNO>
<DATE>10/01/02</DATE>
<GEOGRAPHY>BRNO/MIKULOV</GEOGRAPHY>
<TEXT>
Celníci na česko-rakouském hraničním přechodu Mikulov - Drassenhofen zadrželi v sobotu sedmadvacetiletého Poláka, který ve svém voze převážel přes 12 kilogramů marihuany. "Drogu za přibližně 1,2 milionu korun měl ukrytu v dutině za pravým zadním sedadlem," řekl mluvčí jihomoravských celníků Jaroslav Moravec. Cizinci hrozí až 12 let vězení. Celníci zásilku odhalili, když poklepávali rukou na karoserii Polákova vozu. Zjistili, že v jednom místě zní neobvyklý zvuk. Automobil proto podrobně prozkoumali. Celkem 48 černých a stříbrných balíčků se zelenou aromatickou látkou našli poté, co vymontovali zadní sedadla. "Test okamžitě potvrdil, že jde o marihuanu," uvedl mluvčí. Cizinec se vracel do Polska z dovolené v Itálii. Při příjezdu na přechod tvrdil, že nemá nic k proclení. Břeclavští kriminalisté ho obvinili z nedovolené výroby a držení omamných látek. Podali návrh, aby byl vzat do vazby. Pátrají po původu drogy a jeho společnících.
</TEXT>
</DOC>
<DOC>
<DOCID>LN-20021001131</DOCID>
<DOCNO>LN-20021001131</DOCNO>
<DATE>10/01/02</DATE>
<GEOGRAPHY>ZLÍN</GEOGRAPHY>
<TEXT>
Tři muži a jedna žena se na Zlínsku pokusili se zfalšovanými dokumenty získat od banky dva úvěry ve výši 400 tisíc a jeden 650 tisíc korun. Informoval o tom mluvčí zlínské policie Ivo Mitáček. Jméno peněžního ústavu nechtěl zveřejnit, podle dostupných informací jde o Českomoravskou hypoteční banku. Jeden z obviněných, třiatřicetiletý podnikatel z Uherskohradišťska, nabízel podle policie v regionálních novinách a na internetu pomoc při získání úvěrů. Se zájemci, kteří je legálně nemohli od banky dostat, se dohodl, že jim za 5000 až 6000 korun zhotoví falešná potvrzení, například o pohybu peněz na jejich osobním účtu, a doklady finančních úřadů s falešnými razítky a podpisy. Zadržení ve věku od 23 do 43 let podle policie věděli, že předkládají bance zfalšované dokumenty. Podezřelé skutečnosti zjistila a oznámila banka, která si ověřovala finanční situaci klientů, uvedl mluvčí. Všechny čtyři podezřelé obvinil zlínský policejní rada z pokusu o úvěrový podvod a z padělání a pozměňování veřejné listiny. Hrozí jim až osm let vězení. Protože se třiatřicetiletý podnikatel mohl zejména ve Zlínském kraji dopustit více podobných skutků, policie žádá, aby se případní svědci přihlásili na telefonu 577 600 345.
</TEXT>
</DOC>
<DOC>
<DOCID>LN-20021001132</DOCID>
<DOCNO>LN-20021001132</DOCNO>
<DATE>10/01/02</DATE>
<GEOGRAPHY>OLOMOUC</GEOGRAPHY>
<TEXT>
Dopravní kolaps na mnoha místech v centru Olomouce způsobila včera ráno rekonstrukce jedné z nejrušnějších křižovatek ve městě. První pracovní den poté, co byla tato tepna uzavřena, se ve městě tvořily dlouhé kolony aut a mnozí přijížděli do práce se zpožděním. Problémy zaznamenali i řidiči městské hromadné dopravy. S uzavírkou křižovatky musejí lidé počítat až do poloviny listopadu. "Dopravu nám zkomplikovala uzavírka již o víkendu. Řidiči měli při objížďkách problémy se zaparkovanými auty. Chceme vymyslet nějaké opatření, abychom těmto střetům zabránili. Doufáme, že se změny časem usadí," řekl provozní náměstek olomouckého dopravního podniku Pavel Zatloukal. Nadávkami nešetřili ráno nejen řidiči, kteří stáli v kolonách aut, ale i ti, kteří chtěli v centru pouze zaparkovat. "Normálně zaparkuji během pěti minut, dnes ráno mi to trvalo 20 minut. Všude to bylo úplně zasekané," posteskl si jeden z Olomoučanů. Frekventovanou křižovatku ulic Hynaisova, Legionářská a Studentská opravuje radnice společně s krajským úřadem. Silnice byla již v havarijním stavu. Kromě nového povrchu vozovky upraví silničáři chodníky i přechody pro chodce a vybudují zde ostrůvky. Oprava křižovatky bude stát zhruba 1,7 milionu korun.
</TEXT>
</DOC>
<DOC>
<DOCID>LN-20021001133</DOCID>
<DOCNO>LN-20021001133</DOCNO>
<DATE>10/01/02</DATE>
<GEOGRAPHY>BRNO/TROUBSKO</GEOGRAPHY>
<TEXT>
O rodinné šperky za více než 300 tisíc korun připravil v noci na sobotu zloděj německý manželský pár na odpočívadle dálnice D 1 u Troubska na Brněnsku. Turisté spali v noci na sobotu v obytné části svého volkswagenu. "Pachatel vylomil zámek ve dveřích vozidla a odnesl si čtyři platinové prsteny, čtyři prsteny s brilianty a tři zlaté náhrdelníky s perlami," řekla policejní mluvčí Dagmar Bartoníková. Z auta zloděj vzal i peněženku s doklady a platebními kartami. Cizincům působil škodu celkem za 430 tisíc korun a po dopadení mu za krádež a poškozování cizí věci hrozí až osm let vězení. Šperky měla šestapadesátiletá žena uložené v koženém batohu nedaleko svého lůžka. Zloděj si počínal tak tiše, že manželé zjistili vykradení vozu až po probuzení.
</TEXT>
</DOC>
<DOC>
<DOCID>LN-20021001134</DOCID>
<DOCNO>LN-20021001134</DOCNO>
<DATE>10/01/02</DATE>
<TITLE>
Šéf zpravodajství ostravského studia ČT by měl podle redaktorů svůj post opustit. Odmítají však, že by jeho odchod žádaly politické strany.
</TITLE>
<GEOGRAPHY>OSTRAVA</GEOGRAPHY>
<TEXT>
Skupina redaktorů ostravského studia České televize zveřejnila otevřený dopis, v němž odmítla zprávy, že chod zpravodajské redakce a údajné personální změny ovlivňují politické strany. Dopis řediteli ČT Jiřímu Balvínovi a šéfovi ostravského studia Iljovi Rackovi napsali poté, co se v médiích objevila informace, že šéf zpravodajství Petr Bohuš má na nátlak ČSSD a ODS odejít. "Považujeme to za absurdní a účelově vykonstruované. Má to zakrýt skutečné problémy v redakci, kvůli kterým bychom uvítali Bohušovo odvolání," řekla redaktorka Šárka Bednářová. Právě Bednářová měla údajně Bohuše ve funkci nahradit. Tutéž informaci přinesl i zpravodajský server iDnes. Podle editora ostravské redakce Tomáše Netočného Bohuš na páteční poradě totiž oznámil, že ředitel Racek ho vyzval, aby si našel v televizi jiné místo. "Řekl, že novou šéfredaktorkou se má stát Šárka Bednářová, která si to zařídila u ODS a u (předsedy sněmovny za ČSSD) Lubomíra Zaorálka," řekl Netočný. Dodal, že změny mohou souviset s blížícími se komunálními volbami. Zaorálek iDnes řekl, že si nedovede představit, jak by mohl zasahovat do personální politiky České televize. "Problémy studia v Ostravě neznám," dodal Zaorálek, který byl do sněmovny zvolen právě na Ostravsku. K obnovení důvěry redakce může podle redaktorů vést pouze výběrové řízení na nového šéfredaktora zpravodajství. Dopis podepsalo dvanáct zaměstnanců redakce.
OSTRAVA - Skupina redaktorů ostravského studia České televize zveřejnila otevřený dopis, v němž odmítla zprávy, že chod zpravodajské redakce a údajné personální změny ovlivňují politické strany. Dopis řediteli ČT Jiřímu Balvínovi a šéfovi ostravského studia Iljovi Rackovi napsali poté, co se v médiích objevila informace, že šéf zpravodajství Petr Bohuš má na nátlak ČSSD a ODS odejít. "Považujeme to za absurdní a účelově vykonstruované. Má to zakrýt skutečné problémy v redakci, kvůli kterým bychom uvítali Bohušovo odvolání," řekla redaktorka Šárka Bednářová. Právě Bednářová měla údajně Bohuše ve funkci nahradit. Tutéž informaci přinesl i zpravodajský server iDnes. Podle editora ostravské redakce Tomáše Netočného Bohuš na páteční poradě totiž oznámil, že ředitel Racek ho vyzval, aby si našel v televizi jiné místo. "Řekl, že novou šéfredaktorkou se má stát Šárka Bednářová, která si to zařídila u ODS a u (předsedy sněmovny za ČSSD) Lubomíra Zaorálka," řekl Netočný. Dodal, že změny mohou souviset s blížícími se komunálními volbami. Zaorálek iDnes řekl, že si nedovede představit, jak by mohl zasahovat do personální politiky České televize. "Problémy studia v Ostravě neznám," dodal Zaorálek, který byl do sněmovny zvolen právě na Ostravsku. K obnovení důvěry redakce může podle redaktorů vést pouze výběrové řízení na nového šéfredaktora zpravodajství. Dopis podepsalo dvanáct zaměstnanců redakce.
</TEXT>
</DOC>
<DOC>
<DOCID>LN-20021001135</DOCID>
<DOCNO>LN-20021001135</DOCNO>
<DATE>10/01/02</DATE>
<TITLE>
Bouře Lili se změnila v hurikán. Tropická bouře Lili včera nabrala na síle a změnila se v hurikán. Na jihovýchodě Kuby, kde se Lili očekávala v noci na dnešek, bylo preventivně evakuováno asi sto tisíc lidí. Ve čtvrtek by hurikán mohl zasáhnout i americké břehy.
</TITLE>
<TEXT>
Počet Němců mírně stoupl. Poslední den loňského roku žilo v Německu 82 440 000 lidí. Je to o 181 000, tedy o 0,2 procenta více než na konci roku 2000. Vyplývá to z nejnovějších údajů Spolkového statistického úřadu, které byly včera zveřejněny ve Wiesbadenu.
</TEXT>
</DOC>
</CZE>