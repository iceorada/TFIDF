<?xml version="1.0" encoding="UTF-8"?>
<!DOCTYPE CZE SYSTEM "czech.dtd">
<CZE>

<DOC>
<DOCID>LN-20020523001</DOCID>
<DOCNO>LN-20020523001</DOCNO>
<DATE>05/23/02</DATE>
<TITLE>
PRAHA - Nákup staršího bytu vyjde od podzimu levněji. Vláda totiž včera schválila další státní podporu hypoték. Pomoc je však omezena: výhodnější hypotéku se státní dotací ve výši tří procent na koupi staršího bytu totiž dostanou jen občané, kteří nepřesáhnou hranici 36 let věku. "S náklady na úrokovou podporu se v rozpočtu od začátku počítalo. Podpora tedy nebude vyžadovat žádné další peníze z rozpočtu," řekl včera pro LN ministr pro místní rozvoj Petr Lachnit. Letos ministerstvo vyčlenilo na zmíněnou podporu celkem 55 milionů korun. Lachnit však nepředpokládá, že by ve zbývající polovině roku stačili zájemci o zlevněnou hypotéku všechny peníze vyčerpat. Úroková dotace se bude ovšem vyplácet pouze po dobu prvních deseti let čerpání úvěru. Dotovaná část celkového úvěru nesmí při koupi bytu překročit částku 800 tisíc, při pořízení rodinného domku pak 1,5 milionu korun. Podle odborníků pomůže podpora alespoň rozhýbat trh s byty. "Jde o krok správným směrem. Starší byty jsou navíc cenově výhodnější," říká například analytik Patria Finance David Marek. Ekonomové ale upozorňují na to, že politici stále odkládají nejdůležitější krok k nápravě trhu s byty, tedy deregulaci nájemného. "Ta by totiž nejen skutečně rozhýbala trh s nemovitostmi, ale pomohla by i řešit strukturální nezaměstnanost. Při zablokovaném trhu s byty se dá za prací stěhovat jen těžko," dodal Marek.
</TITLE>
<HEADING>
Splátky hypotečního úvěru s dotací a bez dotace
</HEADING>
<TEXT>
výše úvěru (v Kč) 1 000 000 komerční úrok 6,3 % úroková dotace 3 % splatnost hypotéky 20 let tržní splátka (v Kč) 7392,20 dotovaná splátka (v Kč) 6079,20
(pouze během prvních 10 let)
</TEXT>
</DOC>
<DOC>
<DOCID>LN-20020523002</DOCID>
<DOCNO>LN-20020523002</DOCNO>
<DATE>05/23/02</DATE>
<TITLE>
PRAHA - Ministr bez portfeje Karel Březina zrušil minulý týden téměř všechny plánované zahraniční cesty. Původně měl v úmyslu strávit prakticky celý zbytek svého ministrování v cizině - chystal se odjet na několik dní do Londýna a především chtěl navštívit mistrovství světa ve fotbale v Jižní Koreji. Jaké jsou důvody jeho obratu? Ministrova mluvčí Vladimíra Dufková poskytla pouze nejasné vysvětlení, podle kterého "změnil programové priority". Podle informací LN ale stál za zrušením Březinova programu premiér Miloš Zeman. "Ministr Březina uspořádal tiskovou konferenci, kde oznámil, že zmíněné cesty ruší," okomentoval to včera Zeman. Na opakovaně položenou otázku, zda ke změně plánů přiměl Březinu on sám, jen se smíchem zopakoval uvedenou větu. "Ano, pan premiér o tom se mnou mluvil, ale nebyla to nijak vážná debata," dodal k tomu včera Březina. Březinovy cesty vzbudily pozornost na začátku května, kdy na služební návštěvu v USA vzal mezi jinými i svou manželku.
</TITLE>
<TEXT>
Ministr Březina měl během desetidenní cesty po USA jednat s předními počítačovými firmami. Není ale jasné, proč se cesty účastnila i jeho mluvčí, manželka Barbara Nesvadbová, nebo například ředitel kanceláře Jiří Frkal. Do USA Březina odjel jen několik měsíců poté, co se zmíněnými firmami jednala obchodní delegace premiéra Zemana. Cestu na mistrovství světa v kopané podle Dufkové ministr zrušil, protože se kryje s Evropskou ministerskou konferencí v Lublani. Obě cesty se ale ještě před několika týdny nekryly. Konference ve Slovinsku, kterou Březina nezrušil, se bude konat první týden v červnu. Fotbalový šampionát trvá celý červen. Březina nakonec nepojede ani do Londýna. "Nyní má pan ministr jiné programové priority," řekla Dufková.
</TEXT>
</DOC>
<DOC>
<DOCID>LN-20020523003</DOCID>
<DOCNO>LN-20020523003</DOCNO>
<DATE>05/23/02</DATE>
<TITLE>
WASHINGTON - Americký prezident George W. Bush se včera vydal do Evropy. Během šesti dnů navštíví Německo, Rusko, Francii a Itálii. Co je hlavním tématem Bushova aktuálního turné? Mezinárodní bezpečnost a tažení proti terorismu: očekává se, že americký prezident bude u evropských spojenců hledat podporu pro případný útok na Irák. Klíčovou událostí ovšem bude podpis ujednání o snížení počtu strategických jaderných zbraní, na němž se Washington dohodl s Moskvou. Bush a jeho ruský protějšek Vladimir Putin podepíšou historickou smlouvu v Moskvě. V Berlíně včera očekávaly Bushe desetitisíce demonstrantů, kteří protestují proti "rozpínavosti Spojených států amerických". Policie kvůli tomu zorganizovala největší bezpečnostní operaci od dob nacismu. V okolí hotelu Adlon u Braniborské brány, kde má Bush bydlet, policie rozvinula téměř dva kilometry dlouhé zátarasy, kam nesmějí auta ani chodci. Do Berlína bylo na následující dny povoláno z celého Německa více než 10 tisíc policistů. Navíc dorazilo i na 600 amerických agentů, mezi nimiž jsou i odstřelovači.
</TITLE>
<TEXT>
George W. Bush v Evropě
1. Berlín
2. Moskva
3. Petrohrad
4. Paříž
5. Řím
</TEXT>
</DOC>
<DOC>
<DOCID>LN-20020523004</DOCID>
<DOCNO>LN-20020523004</DOCNO>
<DATE>05/23/02</DATE>
<TITLE>
Předvolební průzkumy jsou, co se seriózní potřeby voličů týče, k ničemu. Média jejich zveřejňováním vycházejí vstříc lidem, pro něž jsou volby čímsi mezi estrádou a sportovním utkáním. Má snad nějaký význam vědět tři týdny před volbami, o kolik procent víc by ta či ona strana získala ve středu než v pondělí? Není to důležité ani trochu. Ale tak jako sportovní fanoušky nezajímá jen konečný výsledek, chtějí i moderní voliči vychutnávat napětí z celého zápasu, zvraty na hřišti a osobní peripetie protagonistů. Volby to činí zábavnější a zdánlivě srozumitelnější, ale z hlediska kvality demokracie to žádné plus není. Ba naopak. Fanouškovský přístup k politice upozaďuje to podstatné, co by při rozhodování voličů mělo hrát roli: tedy především principy a ideály, které kandidující strany prosazují.
</TITLE>
<TEXT>
O volebních preferencích stran má většina lidí lepší přehled než o jejich programech. A podobné to může být s volbou samou. Někteří budou favorizovat týmy usilující o titul, jiní naopak sympatizovat s těmi, které čeká boj o záchranu. Racionální stanoviska jdou stranou. Zábavnost takto pojaté předvolební kampaně vycítily i velké sázkové kanceláře a na favority voleb vypsaly kursy. O politické realitě nevypovídají o nic víc ani míň než předvolební preference - a stejně jako ony se v průběhu času mění. Sympatické je jen to, že bookmakeři mohou na rozdíl od agentur měřících veřejné mínění peníze také prodělat. Na sledování tu klesajících, tu stoupajících sloupců preferencí v barevné televizní grafice je cosi perverzního. Tím spíš, že se za odhady tentokrát neskrývá žádný smysluplný obsah. Vztahy mezi stranami a jejich lídry jsou tak zašmodrchané, že se ani z přepočtu preferencí na poslanecké mandáty mnoho nedozvíme. Vítězná strana může bez ohledu na volební výsledek skončit v opozici. A naopak, i nejmenší z parlamentních stran může být ve vládě. Proč tedy média za průzkumy platí? Protože je to pro ně výhodné. Objevila v nich vděčné perpetum mobile politické zábavy.
</TEXT>
<HEADING>
Alibismus průzkumů
</HEADING>
<TEXT>
Předvolební průzkumy byly původně praktické nástroje sloužící politickým stranám. Ty si je platily a až později se této role ujala média. Obliba preferencí vedla k úvahám, zda jejich zveřejňování nemůže ovlivňovat skutečné volební výsledky. V mnoha zemích je proto omezeno zákonem, což se například u nás týká krátkého období před začátkem voleb. Věcně vzato je však šermování předvolebními preferencemi stejně destruktivní minutu i měsíc před volbami. Z matematického hlediska zavádějí preference do politického systému zpětnou vazbu, která v logice zastupitelské demokracie nemá valný smysl. Dávám-li hlas politické straně reprezentující mé názory a postoje, je pro mě informace o sympatiích ostatních voličů nadbytečná. A stejně jako by politické strany neměly měnit vlastní programy podle okamžitých nálad voličů, neměli by se jimi nechat ovlivnit ani sami voliči. Agentury zjišťující volební preference sice politickou atmosféru nemanipulují úmyslně, ale přispívají k tomu, že je mnohem těžší rozlišovat mezi pravou a virtuální realitou. Volební odhady se i kvůli tomu stávají méně spolehlivými. V 90. letech se agentury hned v několika důležitých volbách výrazně zmýlily. Nejznámějším příkladem je vítězství anglických konzervativců v roce 1992. Agentury pro to mají dobrá vysvětlení. Ředitel jedné z nich ostatně už dopředu LN řekl, že neodhadují volební výsledek, ale "měří nálady ve společnosti". Ve volbách samých se podle něj volič nerozhoduje pouze podle svých sympatií, ale na základě "celé politické situace". Tento alibismus má však malý háček. Odkud mají voliči o "celé situaci" informace? Samozřejmě především z předvolebních výzkumů. A je-li pravda, že preference poskytují lepší představu o rozložení politických sympatií než volby, pak je možná na čase volby zrušit. Nový režim by se mohl nazývat zábavnou demokracií.
Předvolební průzkumy byly původně praktické nástroje sloužící politickým stranám. Ty si je platily a až později se této role ujala média. Obliba preferencí vedla k úvahám, zda jejich zveřejňování nemůže ovlivňovat skutečné volební výsledky. V mnoha zemích je proto omezeno zákonem, což se například u nás týká krátkého období před začátkem voleb. Věcně vzato je však šermování předvolebními preferencemi stejně destruktivní minutu i měsíc před volbami. Z matematického hlediska zavádějí preference do politického systému zpětnou vazbu, která v logice zastupitelské demokracie nemá valný smysl. Dávám-li hlas politické straně reprezentující mé názory a postoje, je pro mě informace o sympatiích ostatních voličů nadbytečná. A stejně jako by politické strany neměly měnit vlastní programy podle okamžitých nálad voličů, neměli by se jimi nechat ovlivnit ani sami voliči. Agentury zjišťující volební preference sice politickou atmosféru nemanipulují úmyslně, ale přispívají k tomu, že je mnohem těžší rozlišovat mezi pravou a virtuální realitou. Volební odhady se i kvůli tomu stávají méně spolehlivými. V 90. letech se agentury hned v několika důležitých volbách výrazně zmýlily. Nejznámějším příkladem je vítězství anglických konzervativců v roce 1992. Agentury pro to mají dobrá vysvětlení. Ředitel jedné z nich ostatně už dopředu LN řekl, že neodhadují volební výsledek, ale "měří nálady ve společnosti". Ve volbách samých se podle něj volič nerozhoduje pouze podle svých sympatií, ale na základě "celé politické situace". Tento alibismus má však malý háček. Odkud mají voliči o "celé situaci" informace? Samozřejmě především z předvolebních výzkumů. A je-li pravda, že preference poskytují lepší představu o rozložení politických sympatií než volby, pak je možná na čase volby zrušit. Nový režim by se mohl nazývat zábavnou demokracií.
</TEXT>
</DOC>
<DOC>
<DOCID>LN-20020523005</DOCID>
<DOCNO>LN-20020523005</DOCNO>
<DATE>05/23/02</DATE>
<TEXT>
Trapné. Trapné a směšné byly tahanice kolem odhalování památníku obětem komunismu pod pražským Petřínem. Předvolební atmosféra některým komunálním politikům zatemnila rozum natolik, až na chvíli zapomněli, že památník není stranický majetek, nýbrž celospolečenská upomínka na mučené a vražděné vězně v komunistických lágrech. Oficiální slavnost odhalení se naštěstí obešla bez politických konfrontací. Jako by sugestivní pohled na památník a řady přeživších vězňů svědomí vrátil stranickým aktivistům ztracenou rozvahu. Václav Klaus, který měl jako jediný z nejvyšších ústavních činitelů na slavnosti promluvit, raději nepřišel. Ti, co ho zastupovali, stejně jako jejich konkurenti, stáli mlčky v davu a dokázali, že neztratili soudnost a z piety k mrtvým a trpícím udělali krok k usmíření. I tentokrát se ale našly výjimky. Předsedkyně politického hnutí Naděje Monika Pajerová totiž pochopila odhalení památníku jako dobrou příležitost k tomu, jak se připomenout voličům. Ve stranickém tričku a s volebním číslem na klacíku působila v davu mírně řečeno opožděně.
</TEXT>
</DOC>
<DOC>
<DOCID>LN-20020523006</DOCID>
<DOCNO>LN-20020523006</DOCNO>
<DATE>05/23/02</DATE>
<TITLE>
Politici se nakonec drželi stranou
</TITLE>
<GEOGRAPHY>PRAHA</GEOGRAPHY>
<TEXT>
Po dvanácti letech od pádu komunistického režimu má české hlavní město pomník věnovaný jeho obětem. Včerejší odhalení díla sochaře Olbrama Zoubka a architektů Jana Kerela a Zdeňka Hölzela se navzdory tahanicím okolo pozvání pro prezidenta Havla a podezření, že politici chtějí akci zneužít k předvolební propagaci, nakonec obešlo bez agitace. Jediným, kdo odhalení památníku na pražském Újezdě využil k propagaci své strany, byla šéfka Naděje Monika Pajerová. Politické téma však nadhodil šéf Konfederace politických vězňů Stanislav Drobný. Ten ve své řeči několikrát varoval před nebezpečně rostoucím vlivem představitelů současné komunistické strany. "Jsme svědky návratu komunistů do sdělovacích prostředků. Objevily se spekulace o zapojení komunistů do vlády. Něco takového by se nemělo dít," řekl například Stanislav Drobný.
PRAHA - Po dvanácti letech od pádu komunistického režimu má české hlavní město pomník věnovaný jeho obětem. Včerejší odhalení díla sochaře Olbrama Zoubka a architektů Jana Kerela a Zdeňka Hölzela se navzdory tahanicím okolo pozvání pro prezidenta Havla a podezření, že politici chtějí akci zneužít k předvolební propagaci, nakonec obešlo bez agitace. Jediným, kdo odhalení památníku na pražském Újezdě využil k propagaci své strany, byla šéfka Naděje Monika Pajerová. Politické téma však nadhodil šéf Konfederace politických vězňů Stanislav Drobný. Ten ve své řeči několikrát varoval před nebezpečně rostoucím vlivem představitelů současné komunistické strany. "Jsme svědky návratu komunistů do sdělovacích prostředků. Objevily se spekulace o zapojení komunistů do vlády. Něco takového by se nemělo dít," řekl například Stanislav Drobný.
</TEXT>
</DOC>
<DOC>
<DOCID>LN-20020523007</DOCID>
<DOCNO>LN-20020523007</DOCNO>
<DATE>05/23/02</DATE>
<TITLE>
BERLÍN/VÍDEŇ - Islámští teroristé možná používají Českou republiku a další středoevropské státy jako tranzitní země na cestě do Velké Británie. Tuto zprávu včera přinesl německý list Frankfurter Allgemeine Zeitung. Deník napsal, že pravděpodobně jde o členy teroristické sítě Usámy bin Ládina Al Kajda a hnutí Taliban. List se odvolává na varovný dopis určený německým úřadům, který se prý opírá o poznatky mezinárodních vyšetřovacích centrál Europol a Interpol. Podle informací deníku jsou kromě Česka a Slovenska dalšími zeměmi, přes které radikálové míří do Británie, Bulharsko a Rakousko. Ve Velké Británii se mají teroristé z Talibanu a Al Kajdy připravovat na nové akce. Jména 31 Afghánců už prý byla zařazena do pátracích seznamů německé pohraniční policie a spolkové kriminální ústředny. Nutno ale přiznat, že informace listu jsou útržkovité. Deník píše mimo jiné o tom, jak byli v noci ze 6. na 7. března zadrženi na maďarsko-slovenské hranici domnělí členové Al Kajdy. Hned poté zažádali o azyl a byli umístěni v uprchlickém táboře Adamov-Gbely.
</TITLE>
<TEXT>
Již 12. března ale uprchli a opět zadržen byl pouze jede z běženců. "Zbylých 29 osob pravděpodobně uteklo přes zelenou hranici do Česka nebo Rakouska," píše deník. Varování, které list získal, mluví rovněž o několika domnělých členech Al Kajdy a Talibanu, kteří byli převedeni z Bulharska na Slovensko za 1700 amerických dolarů. Převaděče prý dělají Afghánci, kteří žijí v Bulharsku. Německá kontrašpionáž však informace listu Frankfurter Allgemeine Zeitung nepotvrdila. "Masové pašování teroristů nepatří ke způsobu práce skupiny Al Kajda," reagoval pochybovačně Spolkový úřad na ochranu ústavy v Kolíně nad Rýnem. Mluvčí kontrašpionáže uvedla, že nyní koluje řada varovných hlášení bez konkrétních důkazů. "Kdyby existovalo konkrétní podezření, německé ministerstvo vnitra by o něm informovalo," prohlásila. Spekulace o pronikání teroristů přes své území odmítlo i rakouské ministerstvo vnitra s tím, že pro něj neexistují žádné důkazy.
</TEXT>
</DOC>
<DOC>
<DOCID>LN-20020523008</DOCID>
<DOCNO>LN-20020523008</DOCNO>
<DATE>05/23/02</DATE>
<TITLE>
PRAHA - Po více než dvou letech policejního vyšetřování se chystá soudní dohra kauzy vytunelované zkrachovalé Liberty, někdejšího největšího výrobce dětských kočárků na českém trhu. Krajské státní zastupitelství v Praze podalo včera soudu obžalobu na bývalého ministra financí Iva Svobodu a na jeho tehdejší poradkyni Barboru Snopkovou. Viní je ze závažných hospodářských trestných činů, za které jim hrozí až dvanáctileté vězení. Policejní vyšetřování oba donutilo rezignovat na vysoké funkce. Poté strávili čtvrt roku ve vazbě. Nyní žijí společně v ústraní ve vile v Roztokách u Prahy. Snopková je v důchodu a Svoboda se údajně živí ekonomickým poradenstvím. Společně prý píší knihu z finanční oblasti. Trestní řízení odmítají oba komentovat. "Nechci se k tomu vyjadřovat. Vyjadřujeme se k Libertě čtyři roky a k ničemu to není," řekl LN před několika dny Svoboda, který právě na zahradě přesazoval rododendrony. "Advokáti mají instrukce," uvedl podrážděně. "Jsou přesvědčeni, že se jim u soudu podaří prokázat svou nevinu. Nejednali v úmyslu způsobit škodu," uvedl obhájce Josef Monsport. Obžaloba Svobodu a Snopkovou viní, že zpronevěřili 5 627 080 korun z Liberty. Peníze měli převést na své dvě firmy Zora Euro a Omnia. Dále jsou viněni ze zvýhodňování věřitele se škodou přes milion korun. Snopkovou chce státní zástupce postavit před soud i za maření konkursního řízení. Společně s jejím synem Stanislavem Kratochvílem jsou viněni z poškozování věřitele se škodou necelých 20 milionů korun. Svoboda byl od března 1997 do dubna 1999 místopředsedou ČSSD pro řízení strany. Od července 1998 do července 1999 zastával funkci ministra financí. Snopková pracovala v letech 1997 až 1999 jako ředitelka ekonomického úseku ČSSD, od července 1998 do března 1999 byla vedoucí sboru poradců ministra financí.
</TITLE>
<TEXT>
Kauza zkrachovalé továrny na kočárky Liberta
29. prosince 1997 - soud poslal Libertu do konkursu
1. března 1999 - policie obvinila Snopkovou z porušování povinností při řízení o konkursu a vyrovnání, kterého se měla dopustit jako likvidátorka Liberty
červen 1999 - Svoboda byl obviněn z poškozování věřitele
23. listopadu 1999 - Svoboda a Snopková zatčeni a obviněni ze zpronevěry
24. listopadu 1999 - na oba byla uvalena vazba
28. prosince 1999 - Svoboda se ve vazbě psychicky zhroutil
29. února 2000 - propuštěni z vazby
duben 2000 - obvinění rozšířeno o trestný čin zvýhodňování věřitele
leden 2002 - policie ukončila vyšetřování případu
22. května 2002 - státní zástupce předal soudu obžalobu
</TEXT>
</DOC>
<DOC>
<DOCID>LN-20020523009</DOCID>
<DOCNO>LN-20020523009</DOCNO>
<DATE>05/23/02</DATE>
<GEOGRAPHY>PRAHA</GEOGRAPHY>
<TEXT>
Za teoretické úvahy označil včera ministr obrany Jaroslav Tvrdík informace, že by se v ČR mohla konat vojenská cvičení s otravnými a radioaktivními látkami. Že vedení armády tuto možnost nabízí bruselské centrále NATO, sdělil LN Jindřich Plescher z tiskového oddělení ministerstva obrany. "Je to teoretická úvaha, která odpovídá tomu, že ČR chce hrát v NATO významnou roli v boji proti chemickým a bakteriologickým zbraním," řekl ministr. Podle nejmenovaného zdroje NATO si aliance není vědoma žádné české nabídky cvičiště pro protichemické jednotky členských zemí. "V Praze takové úvahy údajně byly. Oficiálně však nebyla učiněna žádná taková nabídka," uvedl tento zdroj pro ČTK. Tvrdík připomněl, že na cvičení s podobnými látkami musejí mít vojáci armád aliance odpovídající výcvik a přípravu. "Je proto logické, že musí být organizován i výcvik s ostrými bojovými látkami," řekl ministr. Informováni by museli být i představitelé státní správy a samosprávy a vojáci by nesměli ohrozit obyvatelstvo. Už počátkem července se zřejmě na území ČR cvičení s nebezpečnými látkami uskuteční. Podle mluvčího generálního štábu Vladimíra Palána použijí vojáci z rakouské protichemické jednotky při cvičení ve výcvikovém prostoru Dědice u Vyškova otravné bojové látky, jako jsou sarin, soman nebo yperit. "Nebezpečné látky budou používány jen v miligramovém až gramovém množství," řekl Palán pro ČTK. Vojáci po výcviku absolvují očistu, jejíž součástí bude i lékařská prohlídka. Představitelé měst a obcí Vyškovska přijali armádní úvahy s rozpaky. Někteří ze starostů jsou proti, část tvrdí, že se záměr musí posoudit. "Nikdo to s námi nekonzultoval. Chceme vědět o všech důsledcích, které by nácvik s plyny mohl mít pro obyvatele," řekl starosta Vyškova Miloš Olík. Očekává, že armáda to starostům vysvětlí. "Nechápu, proč nám armáda nic neřekla. Přeci tady žijeme, měli bychom o tak zásadních věcech něco vědět. Nevím, co teď mám říci občanům, až se mě budou na tyto věci dotazovat," řekl včera Vladimír Koutný, starosta Studnice, která sousedí s areálem Březina. Hejtman Jihomoravského kraje Stanislav Juránek (KDU-ČSL) se domnívá, že areál Březina lze k nácviku s bojovými plyny využívat. "Musí však být dodrženy všechny bezpečnostní a hygienické předpisy. Nelze hazardovat se zdravím obyvatel," uvedl.
</TEXT>
</DOC>
<DOC>
<DOCID>LN-20020523010</DOCID>
<DOCNO>LN-20020523010</DOCNO>
<DATE>05/23/02</DATE>
<GEOGRAPHY>PRAHA</GEOGRAPHY>
<TEXT>
Manželka amerického prezidenta Laura Bushová ukončila včera pětidenní návštěvu ČR a tím i svoji první samostatnou zahraniční cestu a odletěla do Berlína. Tam se připojí ke svému muži, George Bushe bude doprovázet při jeho návštěvě Německa, Francie, Ruska a Itálie. V Česku se Bushová v pondělí setkala s prezidentem Václavem Havlem a jeho chotí Dagmar. Hovořila i s premiérem Milošem Zemanem a předsedou sněmovny Václavem Klausem. S předsedou Senátu Petrem Pithartem se viděla na recepci v rezidenci amerického velvyslanectví. V úterý zavítala Bushová do pražského sídla Rádia Svobodná Evropa, kde promluvila ve vysílání pro Afghánistán. Včera na závěr návštěvy byla v Mezinárodní škole v Praze, kde se pozdravila s dětmi a věnovala jim několik knížek.
</TEXT>
</DOC>
<DOC>
<DOCID>LN-20020523011</DOCID>
<DOCNO>LN-20020523011</DOCNO>
<DATE>05/23/02</DATE>
<TITLE>
Kabinet při výjezdním zasedání svým obědem málem urazil českobudějovické patrioty
</TITLE>
<TEXT>
Jako urážku nejhrubšího zrna chápou někteří českobudějovičtí obyvatelé program včerejšího zasedání vlády v Českých Budějovicích. Kabinet totiž poobědval v restauraci, kde se točí Plzeňský Prazdroj.
ČESKÉ BUDĚJOVICE - Premiér Miloš Zeman urazil údajně během své politické kariéry všechny, které urazit chtěl. Včera se však premiérovi a ministrům podařila urážka neúmyslná. Vláda totiž při svém výjezdním zasedání v Českých Budějovicích, baště Budějovického Budvaru, odmítla pohostinství všech místních budvarských restaurací a poobědvala v hotelu Zvon, kde se točí konkurenční Plzeňský Prazdroj. Budějovičtí pivní patrioti se domnívají, že postup kabinetu znamená něco podobného, jako kdyby Miloš Zeman přijel do Karlových Varů a místo becherovky si dal k obědu jägermeistra. "Zatím jsme naprosto všechny vzácné návštěvy zvali do restaurace s pivem Budějovického Budvaru," řekla LN mluvčí krajského úřadu v Českých Budějovi-cích Maria Ptáčková. Dodala, že o oběd kabinetu se však tentokrát staral výhradně úřad vlády a krajští politici neměli s organizací nic společného.
</TEXT>
<HEADING>
Hejtman: Urážku bych nepřipustil
</HEADING>
<TEXT>
Vláda tak obědvala v restauraci v centru města, kterou se navíc konkurenční Prazdroj velmi rád chlubí jako příkladem své úspěšné expanze do sídelního města svého úhlavního konkurenta. Rivalita obou pivovarů a zejména jejich příznivců totiž v mnohém připomíná soupeření fanoušků fotbalové Sparty a Slavie. "Vůbec se k tomu nebudu vyjadřovat," odpověděl obchodní ředitel Budějovického Budvaru Petr Jánský na otázku, zda podle něj vláda "smrtelně" urazila všechny budějovické pivní patrioty. Jihočeský hejtman Jan Zahradník potvrdil, že nakonec urážka nebyla, nebo byl její účinek alespoň výrazně zmírněn. "I když se v hotelu Zvon točí prazdroj, na obědě vlády se speciálně točil budvar. Věřte mi, že bych žádnou urážku Jihočechů nepřipustil," řekl LN Zahradník. Podobně smířlivě se k rozhodnutí úřadu vlády uspořádat oběd ve značkové plzeňské restauraci na českobudějovickém náměstí postavil i primátor Českých Budějovic Miroslav Tetter. "Věřím, že to nebyl úmysl. V Praze prostě nevěděli, jaké se v hotelu čepuje pivo," uvedl Tetter.
</TEXT>
<HEADING>
Jednání ministrů provázely protesty
</HEADING>
<TEXT>
Nechtěná urážka českobudějovických patriotů přitom nebyla jedinou nepříjemností, která členy kabinetu včera v jihočeské metropoli potkala. Už při příjezdu vlády na zasedání demonstrovali před krajským úřadem ekologové, kteří protestovali proti dostavbě jaderné elektrárny Temelín i proti záměru vlády povolit provoz motorových člunů na některých vodních nádržích. Jihočeské matky demonstrativně sesadily ze židle bustu ministra průmyslu a obchodu Miroslava Grégra.
Nechtěná urážka českobudějovických patriotů přitom nebyla jedinou nepříjemností, která členy kabinetu včera v jihočeské metropoli potkala. Už při příjezdu vlády na zasedání demonstrovali před krajským úřadem ekologové, kteří protestovali proti dostavbě jaderné elektrárny Temelín i proti záměru vlády povolit provoz motorových člunů na některých vodních nádržích. Jihočeské matky demonstrativně sesadily ze židle bustu ministra průmyslu a obchodu Miroslava Grégra.
</TEXT>
</DOC>
<DOC>
<DOCID>LN-20020523012</DOCID>
<DOCNO>LN-20020523012</DOCNO>
<DATE>05/23/02</DATE>
<TEXT>
Vláda včera při zasedání v Českých Budějovicích vyhověla požadavkům ekologů i části obcí a nepovolila provoz rychlých motorových člunů a skútrů na vodních nádržích. Od 15. června do 15. září budou moci jezdit se spalovacími motory na přehradách a řekách jen lodní doprava a plachetnice vybavené pomocnými přídavnými motory. "Jsem jako antiskútrista rád, že zvítězil ministr životního prostředí Kužvart," uvedl premiér Zeman. Ten také oznámil, že se nebude na konci roku rušit otáčivé hlediště na českokrumlovském zámku. Ministr kultury Pavel Dostál vyjednal s UNESCO prodloužení provozu točny.
</TEXT>
</DOC>
<DOC>
<DOCID>LN-20020523013</DOCID>
<DOCNO>LN-20020523013</DOCNO>
<DATE>05/23/02</DATE>
<GEOGRAPHY>PRAHA</GEOGRAPHY>
<TEXT>
Ministři obrany Česka a Švédska Jaroslav Tvrdík a Björn von Sydow podepsali včera memorandum o porozumění. Dokument má umožnit spolupráci obou zemí zejména při modernizaci vzdušných sil, ale například i při mírových misích. ČR plánuje nákup stíhaček Jas-39 Gripen, které vyrábí britsko-švédské konsorcium BAe-Systems/SAAB. Ministři nezastírali, že základním důvodem dokumentu je chystaná akvizice 24 gripenů. "Memorandum je bezprostředně spojeno s nákupem nadzvukových stíhacích letounů a já bych považoval za chybu toto nosné téma naší spolupráce zastírat," uvedl Tvrdík.
</TEXT>
</DOC>
<DOC>
<DOCID>LN-20020523014</DOCID>
<DOCNO>LN-20020523014</DOCNO>
<DATE>05/23/02</DATE>
<GEOGRAPHY>PRAHA</GEOGRAPHY>
<TEXT>
Policie ukončila vyšetřování aféry Miloše Topolovského, psychologa Hradní stráže. Žalobci navrhla, aby důstojníka postavil před soud. "Návrh obžaloby jsem již odeslal státnímu zastupitelství," řekl včera policejní rada Milan Macháček. Na svobodě stíhaný Topolovský je obviněn z pěti trestných činů, které zahrnují 11 skutků. Je podezřelý ze čtyř znásilnění a tří pokusů o ně, z vydírání, omezování osobní svobody, porušování práv a chráněných zájmů vojáků a z výtržnictví.
</TEXT>
</DOC>
<DOC>
<DOCID>LN-20020523015</DOCID>
<DOCNO>LN-20020523015</DOCNO>
<DATE>05/23/02</DATE>
<GEOGRAPHY>LIBEREC</GEOGRAPHY>
<TEXT>
Lehce zraněna byla v úterý večer cyklistka, která se na křižovatce v Liberci srazila se služebním vozidlem místopředsedy Senátu Přemysla Sobotky (ODS). Liberecký policejní ředitel Jaroslav Havelka uvedl, že viníkem nehody byla cyklistka, která na světly řízené křižovatce nedala přednost v jízdě.
</TEXT>
</DOC>
<DOC>
<DOCID>LN-20020523016</DOCID>
<DOCNO>LN-20020523016</DOCNO>
<DATE>05/23/02</DATE>
<TITLE>
PRAHA - Proč pomáhám jedné straně ve volbách? Na tuto otázku odpovídají umělci různě. Zpěváci a herci, vystupující na megaparty ČSSD, se vesměs netají tím, že vše je jen otázkou peněz. "Je to jen byznys," nechal se slyšet Václav Neckář. Program ČSSD ho prý nijak neoslovuje. Jinou sortou jsou umělci, kteří vedle peněz vystupují i z přesvědčení. Zpěvák Ivan Mládek, který je spolužákem Václava Klause z vysoké školy, o důvodu své spolupráce s ODS říká: "Klaus se zasloužil o to, že u nás nezůstalo jen při nějakém socialismu s lidskou tváří." Také Pavel Bobek vysvětluje, proč zpívá na mítincích Koalice slovy: "Nechci volit stranu, která brání našemu přijetí do Evropské unie - a připadá mi, že Koalice vtom nejede." Jeho angažmá proto Koalici příliš nestojí. Volební manažer Koalice Patrik Nacher tvrdí, že účty za jeho vystoupení se pohybují v řádu tisíců. Naproti tomu se honoráře za jedno čistě komerční vystoupení některých umělců na akcích ČSSD pohybují o řád výše v desetitisících. "Já z toho nechci vytloukat peníze. Mám v Koalici přátele, k nimž chovám osobní sympatie," říká zpěvák Pavel Bobek. Někteří umělci podporují strany alespoň v jejich propagačních tiskovinách. "Budu volit Koalici, protože ten dlouhý seznam výhrad, které k ní chovám, je přece jen o dost kratší než podobné seznamy u jiných stran," agituje pro Koalici spisovatel Michal Viewegh, který navíc před volbami brojí proti ODS románem Báječná léta s Klausem. Náklonnost k nějaké straně způsobuje mezi umělci i drobné sváry. Ivan Mládek třeba na akcích ODS dával k dobru bonmot, že uvažuje-li se o herci Zdeňku Svěrákovi jako o možném prezidentovi, je on spolu s Luďkem Sobotou připraven kandidovat také. "Od Ivana, s nímž se známe léta, se mě to dotklo," reagoval Svěrák. A umělecká scéna zná už i pár přestupů z jedné "stranické stáje" do jiné. Zpěvák Ivan Hlas před minulými volbami zpíval pro ODS na jejím koncertu na Staroměstském náměstí, později ale začal podporovat čtyřkoalici a složil pro ni - za 70 tisíc korun - i hymnu. Jiným příkladem přestupu je právě Bobek: léta hájil barvy ODA a kandidoval za ni i do Senátu, po lednovém rozpadu čtyřkoalice už ale alianci opustil.
</TITLE>
<HEADING>
Kdo podpořil strany ve volbách
</HEADING>
<TEXT>
* ČSSD: zpěváci Hana Zagorová, Leona Machálková, Jitka Zelenková, Petra Černocká, Heidi Janků, Dasha, Věra Bílá, Kateřina Brožová, Michaela Dolinová, Václav Neckář, Petr Kotvald, Pavel Vítek, Štefan Margita, David Mattiolli a Martin Tankwey, skupina New Golden Kids, soubory z muzikálů Pomáda a Popelka, mim Michal Nesvadba, moderátoři Bára Štěpánová, Iva Kubelková, Petr Salava a Petr Jančařík
* ODS: zpěvák Ivan Mládek, skupina Yo Yo Band, hudebník Felix Slováček
* Koalice: zpěváci Marta Kubišová, Pavel Bobek, Ivan Hlas, duo Kamélie, herečky Věra Galatíková a Chantal Poulain, režisér Jan Hřebejk, spisovatel Michal Viewegh
* KSČM: herečka Jiřina Švorcová, zpěvák Statis Prusalis
</TEXT>
</DOC>
<DOC>
<DOCID>LN-20020523017</DOCID>
<DOCNO>LN-20020523017</DOCNO>
<DATE>05/23/02</DATE>
<TITLE>
Do voleb zbývá 22 dní
</TITLE>
<TEXT>
Na 120 umělců zapojila letos do své volební kampaně sociální demokracie strana, jíž se přitom ještě v předchozích volbách umělci tak trochu štítili.
PRAHA - Deset let byla v Česku umělecká scéna rozdělena na dvě vcelku jasné části. Hvězdy televizních estrád, často už z dob předlistopadových, stály tradičně na straně Klausovy ODS. K ODA a později Unii svobody naopak tíhli lidé z méně masové kultury, často se zkušenostmi s disentu. Sociální demokracie byla pro umělce tabu: pokud je chtěla angažovat na svůj volební mítink, musela je jako jediná zaplatit. Dnes je všechno jinak. Za vystoupení umělců na volebních akcích už platí všechny strany a největší tábor umělců zlákala sociální demokracie. Na volební kampaň vyčlenila ze všech stran nejvíce - 80 milionů korun - a značnou část z toho spolkly nákladné megaparty. S celodenní show, na níž se vystřídá stovka umělců, objede ČSSD celou zemi. "Naším cílem je přinést do života a domovů lidí dobrou náladu a trochu pohody," vysvětluje smysl akce místopředseda Karel Kobes. V barvách ČSSD tak její voliče baví Hana Zagorová, Leona Machálková či Václav Neckář. "Všichni, které jsme oslovili, souhlasili. Je to široké spektrum umělců, aby si na své přišla celá rodina. A na lidi to funguje," tvrdí František Janeček, jeden z bossů předlistopadové pop-music a dnes šéf agentury GoJa, kterou si ČSSD na pořádání svých megaparty najala. ODS, které v předchozích volbách umělci pomáhali na mítincích i ve volebních spotech, letos za ČSSD viditelně zaostává. Na jejích akcích byli zatím viděni jen Ivan Mládek, Felix Slováček či Yo Yo Band. V kampani se zatím neobjevila dokonce ani skalní fanynka Václava Klause Lucie Bílá. ODS to vysvětluje jednoduše. "Přišli jsme s trendem deestrádizace volební kampaně. Nechceme žádné maňásky, loterie ani cesty na Mallorku, volby jsou svátkem demokracie a vážným vykřičníkem," tvrdí Klaus. Pravda je ale možná složitější. O přízeň části umělců přišla ODS v loňské televizní krizi a ti zbylí se údajně k možné spolupráci před volbami stavěli velmi rezervovaně.
</TEXT>
<HEADING>
Máme vás rádi, ale...
</HEADING>
<TEXT>
Také Koalice na umělecké scéně letos spíše jen paběrkuje. A uškodil jí i vznik recesistické Balbínovy poetické strany, která k sobě přitáhla lidi jako Jaroslava Hutku či Jiřího Dědečka. Přítomnost umělců na svých akcích ale dál považuje za důležitou. "Poslouchat hodinu a půl jenom projevy je nudné. Lepší je proložit to písní. A než abychom to zpívali sami, je lepší si pozvat někoho, kdo to umí," říká Hana Marvanová. Ačkoli ale s Koalicí od doby televizní krize sympatizuje velká část umělců a intelektuálů, musela se i vzhledem ke svým finančním možnostem spokojit s malou skupinkou umělců, v níž jsou třeba Pavel Bobek, Kamélie či Chantal Poulain.
Úryvky z angažované tvorby českých umělců
</TEXT>
<HEADING>
Ivan Mládek: Václavu Klausovi
</HEADING>
<TEXT>
Co by asi měla dneska na svědomí odéeska do čela kdyby byl zvolený námi ten malý obchodník s lucernami Kulturní fronta, televizní kluci, co jsou pro permanentní něžnou revoluci, seli by bouři od města k městu, hledali novou pro národ cestu, všichni by kytičku v zubech měli, Voskovce, Wericha, Kryla pěli, všichni by jásali, jak se to obrací, pravda a láska že zvítězí nad prací. Kormidlo ODS naštěstí svírá ten, co má ježečka, brejle a kníra.
Statis Prusalis: Grebeníčku, Grebeníčku
Lékař ať už zase léčí horník fárá dolů Grebeníčku, Grebeníčku v tom tě teda nenecháme jdem do toho spolu.
</TEXT>
<HEADING>
Ivan Hlas: Hymna (Čtyř)Koalice
</HEADING>
<TEXT>
Není už na co čekat není na co si hrát myšlenky copy si spletou měl bys je taky znát. Pojďte sem velcí i malí nestačí jenom tak stát na cestě cíl, slunce pálí chceme se za ním dát. Na počátku bylo slovo ke slovu nutně patří čin a jak se Země otáčí překročíš ten svůj stín. Tahle chvíle je pravá přijít na smysl vět co bylo, už nám nestačí trochu se změnil svět. Všichni lidi jsou všichni lidi jsou všichni lidi jsou stvořeni pro štěstí.
Není už na co čekat není na co si hrát myšlenky copy si spletou měl bys je taky znát. Pojďte sem velcí i malí nestačí jenom tak stát na cestě cíl, slunce pálí chceme se za ním dát. Na počátku bylo slovo ke slovu nutně patří čin a jak se Země otáčí překročíš ten svůj stín. Tahle chvíle je pravá přijít na smysl vět co bylo, už nám nestačí trochu se změnil svět. Všichni lidi jsou všichni lidi jsou všichni lidi jsou stvořeni pro štěstí.
</TEXT>
</DOC>
<DOC>
<DOCID>LN-20020523018</DOCID>
<DOCNO>LN-20020523018</DOCNO>
<DATE>05/23/02</DATE>
<TEXT>
ČESKÉ BUDĚJOVICE - Jakého ptáka má vlastně ve znaku Občanská demokratická strana? S odpovědí na tuto otázku si lámou hlavu nejen přírodovědci, ale také sami představitelé ODS. Letící pták občanských demokratů totiž podle ornitologů představuje zcela unikátní druh mutanta, který se v přírodě nevyskytuje. Opeřenec z loga strany údajně vykazuje některé znaky holuba, ale také orla, případně rorýse a vlaštovky. I předseda strany Václav Klaus si tak neví rady s tím, jak by měl ptáka ODS vlastně pojmenovat. "Je to prostě ptát ódéesák," řekl v úterý Klaus LN. O nic "moudřejší" nejsou při pohledu na stranický znak ani řadoví členové ODS. Podle některých občanských demokratů představuje pták holuba, podle jiných se zase svou podobou spíše blíží některým ptačím dravcům. "Je to zajímavé otázka, ale já opravdu nevím, jak bych toho ptáka nazval," řekl LN českobudějovický zastupitel za ODS Jan Mánek. Pouze starosta za ODS z Hluboké nad Vltavou Tomáš Jirsa si troufl na bližší určení předlohy pro stranický znak. "Už kdysi nějaký ornitolog prohlásil, že se jedná o orloholuba. Předek je podobný holubovi a křídla jsou orlí," tvrdí Jirsa. Přírodovědci však ani takové vysvětlení nepovažují za vědecky prokazatelné. Podle nich totiž je pták "ODS" zkřížený ještě s několika dalšími ptačími druhy. "Nazval bych to prostě zpotvořeninou, kterou určitě v přírodě nenajdete," řekl LN zoolog Michal Pakandl z Biologické fakulty Jihočeské univerzity. Neurčitá podoba stranického loga ODS přitom hraje do karet především ekologickým aktivistům, se kterými vede strana před volbami otevřenou válku. Aktivisté vidí v podobě znaku svých úhlavních protivníků totiž i určitou symboliku. I když se podle nich pták, namalovaný ve znaku občanských demokratů, zatím v přírodě nevyskytuje, ještě to neznamená, že ho lidé za několik let neuvidí na obloze. "Pokud ODS skutečně prosadí svou politiku, škodlivou pro životní prostředí, budou se v podobní mutanti rodit v Česku zcela běžně," tvrdí Monika Wittingerová z Jihočeských matek.
</TEXT>
</DOC>
<DOC>
<DOCID>LN-20020523019</DOCID>
<DOCNO>LN-20020523019</DOCNO>
<DATE>05/23/02</DATE>
<TITLE>
V politickou agitaci nepřerostla slavnost u pomníku věnovaného obětem totalitní zvůle. Tichou dohodu porušila jen Monika Pajerová.
</TITLE>
<GEOGRAPHY>PRAHA</GEOGRAPHY>
<TEXT>
Na úpatí kopce Petřína zní Smetanova Vltava. Hostesky odhalují sedm bronzových plastik Olbrama Zoubka. U zbrusu nového monumentu, který představuje "rozpadajícícho se mukla", stojí čestná stráž, někteří z několik desítek bývalých politických vězňů si utírají slzy dojetí. Po vrcholných politicích však ani vidu ani slechu, přestože panovaly obavy, že včerejší pietní akt bude využit k předvolební "agitce". Původně ohlášený Václav Klaus za sebe poslal Jana Zahradila. Václav Havel si plastiky prohlédl už v úterý. Hana Marvanová položila květiny k nohám první ze soch až po skončení oficiální části slavnosti. "Apolitičnost" odhalení díla sochaře Olbrama Zoubka a architektů Jana Kerela a Zdeňka Hölzla nerespektovala pouze předsedkyně nedávno vzniklé strany Naděje Monika Pajerová. ¨ Někdejší studentská vůdkyně se davem členů Konfederace politických vězňů a dalších hostů proplétala ve stranickém tričku s heslem Naděje pro všechny slušné lidi a v ruce držela červené srdce s číslem své strany. Poněkud jinou strategii zvolil Václav Klaus. "Nepřišel, protože by to mohlo být vykládáno jako zneužití k předvolební agitaci," vysvětloval absenci šéfa ODS Jan Zahradil. Přítomnost dalších členů ODS, starosty Prahy 1 Jana Bürgermeistera, radního Igora Němce nebo starosty Prahy 6 Pavla Béma, podle něho nebyla součástí volební kampaně. "Byli zde za radnici, a nikoliv za stranu," uvedl. Předsedkyně US-DEU Hana Marvanová se nezúčastnila oficiální části slavnosti proto, že ji nikdo nepozval. "Nebyla jsem, stejně jako někteří mí další přátelé z disentu, pozvána. Není to šťastně zorganizované, zvlášť hloupé jsou ty policejní zátarasy," podotkla Marvanová. Komu byla uskutečněná či neuskutečněná předvolební agitace víceméně lhostejná, byli lidé s minulostí politických vězňů. "Já cítím, a se mnou snad všichni, které komunisti zavřeli do vězení, hlavně velké zadostiučinění. Konečně má Praha důstojný pomník," pochvaloval si Václav Cellar, který byl v osmnácti letech odsouzen za vyzvědačství a strávil dva roky na Pankráci a v jáchymovských dolech. Z návratu komunistické diktatury strach nemá, bojí se však rostoucího vlivu KSČM. "Komunisté ovlivňují hlavně mladou generaci, která hrůzy totality nepamatuje," myslí si osmašedesátiletý Cellar. Také někdejší předseda Českého svazu bojovníků za svobodu Jakub Čermín, odsouzený k šesti letům žaláře v procesu s Miladou Horákovou, nevěří v návrat komunistů k moci. Přesto se mu nelíbí postoj české společnosti k minulosti. "Generace, která je nyní u moci, je netečná. Nechce pochopit, že komunismus je zakořeněný v myslích a srdcích lidí," uvedl muž, kterého věznil komunistický i nacistický režim. Zužující se mohutné schodiště se sedmi postavami v nadživotní velikosti, které podle jejich autora Olbrama Zoubka představují torza občanů-obětí, odhalili zástupci magistrátu a Konfederace politických vězňů. Monumentu včera požehnal i arcibiskup Jan Otčenášek.
PRAHA - Na úpatí kopce Petřína zní Smetanova Vltava. Hostesky odhalují sedm bronzových plastik Olbrama Zoubka. U zbrusu nového monumentu, který představuje "rozpadajícícho se mukla", stojí čestná stráž, někteří z několik desítek bývalých politických vězňů si utírají slzy dojetí. Po vrcholných politicích však ani vidu ani slechu, přestože panovaly obavy, že včerejší pietní akt bude využit k předvolební "agitce". Původně ohlášený Václav Klaus za sebe poslal Jana Zahradila. Václav Havel si plastiky prohlédl už v úterý. Hana Marvanová položila květiny k nohám první ze soch až po skončení oficiální části slavnosti. "Apolitičnost" odhalení díla sochaře Olbrama Zoubka a architektů Jana Kerela a Zdeňka Hölzla nerespektovala pouze předsedkyně nedávno vzniklé strany Naděje Monika Pajerová. ¨ Někdejší studentská vůdkyně se davem členů Konfederace politických vězňů a dalších hostů proplétala ve stranickém tričku s heslem Naděje pro všechny slušné lidi a v ruce držela červené srdce s číslem své strany. Poněkud jinou strategii zvolil Václav Klaus. "Nepřišel, protože by to mohlo být vykládáno jako zneužití k předvolební agitaci," vysvětloval absenci šéfa ODS Jan Zahradil. Přítomnost dalších členů ODS, starosty Prahy 1 Jana Bürgermeistera, radního Igora Němce nebo starosty Prahy 6 Pavla Béma, podle něho nebyla součástí volební kampaně. "Byli zde za radnici, a nikoliv za stranu," uvedl. Předsedkyně US-DEU Hana Marvanová se nezúčastnila oficiální části slavnosti proto, že ji nikdo nepozval. "Nebyla jsem, stejně jako někteří mí další přátelé z disentu, pozvána. Není to šťastně zorganizované, zvlášť hloupé jsou ty policejní zátarasy," podotkla Marvanová. Komu byla uskutečněná či neuskutečněná předvolební agitace víceméně lhostejná, byli lidé s minulostí politických vězňů. "Já cítím, a se mnou snad všichni, které komunisti zavřeli do vězení, hlavně velké zadostiučinění. Konečně má Praha důstojný pomník," pochvaloval si Václav Cellar, který byl v osmnácti letech odsouzen za vyzvědačství a strávil dva roky na Pankráci a v jáchymovských dolech. Z návratu komunistické diktatury strach nemá, bojí se však rostoucího vlivu KSČM. "Komunisté ovlivňují hlavně mladou generaci, která hrůzy totality nepamatuje," myslí si osmašedesátiletý Cellar. Také někdejší předseda Českého svazu bojovníků za svobodu Jakub Čermín, odsouzený k šesti letům žaláře v procesu s Miladou Horákovou, nevěří v návrat komunistů k moci. Přesto se mu nelíbí postoj české společnosti k minulosti. "Generace, která je nyní u moci, je netečná. Nechce pochopit, že komunismus je zakořeněný v myslích a srdcích lidí," uvedl muž, kterého věznil komunistický i nacistický režim. Zužující se mohutné schodiště se sedmi postavami v nadživotní velikosti, které podle jejich autora Olbrama Zoubka představují torza občanů-obětí, odhalili zástupci magistrátu a Konfederace politických vězňů. Monumentu včera požehnal i arcibiskup Jan Otčenášek.
</TEXT>
</DOC>
<DOC>
<DOCID>LN-20020523020</DOCID>
<DOCNO>LN-20020523020</DOCNO>
<DATE>05/23/02</DATE>
<TITLE>
OSTRAVA - Jiří Surůvka se momentálně těší ročnímu uměleckému stipendiu od vlády Severního Porýní-Vestfálska. Jeho díla jsou v Národní galerii, Moravské galerii Brno, Státní galerii Zlín. Surůvku zastupují i galerie v Barceloně, Gentu a Bruselu. Prezentoval Českou republiku na předních výstavách, například na Bienále současného světového umění v Benátkách. Jiří Surůvka se rozhodl kandidovat za stranu Naděje, v moravskoslezském volebním kraji je na pátém místě kandidátky.
</TITLE>
<HEADING>
Surůvka: Chci měnit svět
</HEADING>
<TEXT>
Nechat napsat své jméno na kandidátku se Surůvka rozhodl i kvůli penězům: "Jakékoli přerozdělování peněz je politikum. Rozhodují různí členové různých stran v různých komisích. Když jsem o tom komunikoval s místním lokálním establishmentem, vždy jsem slyšel - založte si svoji stranu, uvidíme, kolik získáte hlasů, pak se můžeme bavit. Politici si neuvědomují, že by měli voličům sloužit. Měsíc servilních úsměvů před volbami střídají zpupné masky vítězů, což je patrné především u předsedy ODS Václava Klause." A proč Surůvka kandiduje zrovna za Naději? Nemyslím, že bychom vyhráli volby, ale jsme nuceni vstoupit do politiky, abychom mohli cokoli změnit. Jako příslušník generace narozené v 60. letech se cítím na vrcholu sil, ale kvůli těm starým nemám příležitost měnit tvář světa, ve kterém žiji. Současná politická garnitura si tím zadělává na vlastní zánik. Aby byl s nimi možný dialog, musí se s nimi člověk utkat. I když pokud zvítězíme, tak se s nimi vlastně bavit nehodláme. Jinak si nemyslím, že by výtvarníci měli nějaký velký zájem se angažovat v politice. Ta je pro ty, kteří nejsou příliš kreativní."
</TEXT>
<HEADING>
Lysáček: Tetky v kultuře
</HEADING>
<TEXT>
Petr Lysáček je vysokoškolským pedagogem na Institutu výtvarných umění Ostravské univerzity. Jeho práce jsou zastoupeny ve sbírkách Národní galerie, Galerie hlavního města Prahy a v Domě umění Ostrava. Je na desátém místě kandidátky strany Cesta změny v Moravskoslezském kraji. "Byl jsem vyzván moravskoslezským lídrem Cesty změny, abych kandidoval. Přijal jsem to kvůli možnosti být nablízku při rozhodování zastupitelských úřadů. A to ohledně přerozdělování státních peněz do kultury. Mám pocit, že o tom - alespoň v současném umění - rozhodují lidé, kteří nejsou profesními odborníky. Kultura je totiž obor, ve kterém nelze vydělat peníze z provizí, na rozdíl od věcí souvisejících s místním rozvojem. Kultura zatím jenom natahuje dlaň. Udělala nějaká úřednice lidovku? No tak půjde ,dělat' kulturu. Kulturu tak ,dělá' kdejaká tetka. Tvrďák, ten ne. Ten si vezme na starost dálnici. Výsledkem je, že na kulturu jde nejmíň peněz, protože ona tetka je odstrčená na poslední koleji." A proč Lysáček kandiduje zrovna za Cestu změny? "V té straně budu mít nejméně svázané ruce. Nedělám si iluzi, že zrovna Cesta změny zvítězí. To všichni, co v ní jsou, vědí. Jsou to tedy opravdoví nadšenci a nelezou do politiky kvůli provizím," říká.
Petr Lysáček je vysokoškolským pedagogem na Institutu výtvarných umění Ostravské univerzity. Jeho práce jsou zastoupeny ve sbírkách Národní galerie, Galerie hlavního města Prahy a v Domě umění Ostrava. Je na desátém místě kandidátky strany Cesta změny v Moravskoslezském kraji. "Byl jsem vyzván moravskoslezským lídrem Cesty změny, abych kandidoval. Přijal jsem to kvůli možnosti být nablízku při rozhodování zastupitelských úřadů. A to ohledně přerozdělování státních peněz do kultury. Mám pocit, že o tom - alespoň v současném umění - rozhodují lidé, kteří nejsou profesními odborníky. Kultura je totiž obor, ve kterém nelze vydělat peníze z provizí, na rozdíl od věcí souvisejících s místním rozvojem. Kultura zatím jenom natahuje dlaň. Udělala nějaká úřednice lidovku? No tak půjde ,dělat' kulturu. Kulturu tak ,dělá' kdejaká tetka. Tvrďák, ten ne. Ten si vezme na starost dálnici. Výsledkem je, že na kulturu jde nejmíň peněz, protože ona tetka je odstrčená na poslední koleji." A proč Lysáček kandiduje zrovna za Cestu změny? "V té straně budu mít nejméně svázané ruce. Nedělám si iluzi, že zrovna Cesta změny zvítězí. To všichni, co v ní jsou, vědí. Jsou to tedy opravdoví nadšenci a nelezou do politiky kvůli provizím," říká.
</TEXT>
</DOC>
<DOC>
<DOCID>LN-20020523021</DOCID>
<DOCNO>LN-20020523021</DOCNO>
<DATE>05/23/02</DATE>
<TITLE>
PRAHA - Ani čtvrtý průzkum stranických preferencí agentury STEM, exkluzivně vypracovaný pro Lidové noviny, nepřináší výrazné změny v pořadí stran. Žebříčku kralují občanští demokraté ( 25,2 procenta), následovaní ČSSD ( 22,1 procenta). Rozdíl mezi nimi se ovšem stále pohybuje v pásmu statistické chyby, jejich šance tedy lze považovat za vyrovnané. Třetí a čtvrté místo rovněž neměnné Koalice ( 15,7) si udržuje více než dvouprocentní náskok před komunisty ( 13,5). Strany, které překračují hranici 1,5 procenta, a měly by tudíž nárok na státní příspěvek na volební náklady, jsou nyní podle průzkumu čtyři - Republikáni Miroslava Sládka, Strana zelených, ČSNS a nově i Strana za životní jistoty. Mezi politickými subjekty s podporou menší než jedno procento se překvapivě objevila i Romská občanská iniciativa. Agentura STEM se 21. a 22. května dotazovala celkem 1168 respondentů starších 18 let.
</TITLE>
<TEXT>
Aktuální volební preference
</TEXT>
</DOC>
<DOC>
<DOCID>LN-20020523022</DOCID>
<DOCNO>LN-20020523022</DOCNO>
<DATE>05/23/02</DATE>
<TITLE>
PRAHA - Jednoznačný favorit parlamentních voleb zatím není v Olomouckém kraji, kde jen s malým odstupem vede ODS před ČSSD. Podle Střediska empirických výzkumů (STEM) se tedy zřejmě nezopakuje jasné vítězství sociálních demokratů z roku 1998. Z průzkumu STEM pro Českou televizi a Český rozhlas vyplývá, že ODS by volilo 21,5 procenta lidí a ČSSD 20,3 procenta. Vyrovnané jsou i pozice na třetím a čtvrtém místě. Koalice se 17,4 procenty preferencí předstihla KSČM jen o půl procenta. Žádná jiná strana nemá v tomto kraji šanci dostat se do sněmovny. V porovnání s dosud zkoumanými regiony je v Olomouckém kraji očekávaná účast ve volbách nejvyšší.
</TITLE>
<TEXT>
Jak by dopadly volby v Olomouckém kraji
ODS 21,5
ČSSD 20,3
Koalice 17,4
KSČM 16,9
</TEXT>
</DOC>
<DOC>
<DOCID>LN-20020523023</DOCID>
<DOCNO>LN-20020523023</DOCNO>
<DATE>05/23/02</DATE>
<TEXT>
HRADEC KRÁLOVÉ - Poslanec ODS a nynější lídr strany pro volby do sněmovny v Královéhradeckém kraji, Miloslav Kučera, používá na své internetové stránce obrázky kreslíře Vladimíra Renčína bez jeho svolení. "Mohl se mě alespoň zeptat. Žalovat ho však za to nebudu," řekl včera Renčín. Finanční náhradu po Kučerovi nechce. Kučera řekl, že Renčína sám o souhlas nepožádal. Stránku mu prý ale vytvořila jedna brněnská agentura. Kučera se chce v nejbližší době osobně s Renčínem spojit, aby věc napravil.
</TEXT>
</DOC>
<DOC>
<DOCID>LN-20020523024</DOCID>
<DOCNO>LN-20020523024</DOCNO>
<DATE>05/23/02</DATE>
<TITLE>
Prezident letos patrně nestihne navštívit romský festival Khamoro. Několik jeho účastníků proto pozval na Pražský hrad.
</TITLE>
<GEOGRAPHY>PRAHA</GEOGRAPHY>
<TEXT>
Královskou zahradou Pražského hradu, jen pár desítek metrů od chrámu sv. Víta, znějí kytary, housle, kontrabas a akordeon. Společně vytvářejí nezaměnitelný zvuk romských lidovek. To se zástupci účastníků romského festivalu Khamoro baví při čekání na prezidenta Václava Havla, který je pozval na krátkou návštěvu. Je půl třetí odpoledne a do příchodu prezidenta zbývá ještě půlhodina. Romové z Čech, Portugalska a Argentiny se zabavují všelijak: někteří ladí své nástroje a na požádání přítomných novinářů hrají svižné melodie, jiní se společně fotografují. "Dóbry, krásny," chlubí se během fotografování zahraniční Romové svou znalostí češtiny. Pár minut po třetí hodině přichází prezident Havel se svým doprovodem. Muzikanti ze skupiny Bench Band jej okamžitě vítají rychlou skladbou.
</TEXT>
<HEADING>
Pozvání do zahradní rezidence
</HEADING>
<TEXT>
Havel vypadá potěšeně a zve všechny účastníky do blízké zahradní rezidence. "Děkuji vám za návštěvu a skladbičku na uvítanou," začíná zde svůj krátký proslov. "Festival Khamoro považuji za velmi dobrou věc a každý rok, pokud to jen trochu jde, jej navštěvuji. Doufám, že se bude rozrůstat, bude úspěšný a bude popularizovat romské umění," pokračuje. Konec jeho proslovu je poněkud neobvyklý. "Je krásné počasí, a tak myslím, že bychom připravené šampaňské mohli vypít venku na trávníku," nabízí Havel. Po něm si bere slovo organizátorka festivalu Jelena Silajdžičová a děkuje prezidentovi za pozvání a "vůbec všechno, co dělá". Poté Havlovi předává diplom a fotografie z minulých ročníků festivalu. Tím končí oficiální část programu a následuje zábava. Všichni - včetně prezidenta - se se skleničkami šampaňského v rukou shromáždí na trávníku mezi vzrostlými stromy zahrady a dvě romské kapely opět začínají hrát. Havel pozorně poslouchá a neformálnost akce podtrhuje tím, že si nasazuje sluneční brýle. V přestávkách mezi písněmi diskutuje s jednotlivými účastníky. Ti mu předávají další dary, většinou hudební CD. Muzikanti jsou s průběhem akce spokojeni. "Je to čest, hrát pro pana prezidenta," shodují se Milan Horvát a Vladimír Demetér z Bench Bandu. Letošního, již čtvrtého ročníku festivalu Khamoro se však Havel letos patrně nezúčastní. "Prezident v této předvolební době nemá čas, toto byla jediná možnost, jak se mohl s hudebníky setkat," konstatuje jeho mluvčí Ladislav Špaček. Havel časovou tíseň svým chováním potvrzuje: po čtyřiceti minutách se s Romy loučí a zahradu opouští.
Havel vypadá potěšeně a zve všechny účastníky do blízké zahradní rezidence. "Děkuji vám za návštěvu a skladbičku na uvítanou," začíná zde svůj krátký proslov. "Festival Khamoro považuji za velmi dobrou věc a každý rok, pokud to jen trochu jde, jej navštěvuji. Doufám, že se bude rozrůstat, bude úspěšný a bude popularizovat romské umění," pokračuje. Konec jeho proslovu je poněkud neobvyklý. "Je krásné počasí, a tak myslím, že bychom připravené šampaňské mohli vypít venku na trávníku," nabízí Havel. Po něm si bere slovo organizátorka festivalu Jelena Silajdžičová a děkuje prezidentovi za pozvání a "vůbec všechno, co dělá". Poté Havlovi předává diplom a fotografie z minulých ročníků festivalu. Tím končí oficiální část programu a následuje zábava. Všichni - včetně prezidenta - se se skleničkami šampaňského v rukou shromáždí na trávníku mezi vzrostlými stromy zahrady a dvě romské kapely opět začínají hrát. Havel pozorně poslouchá a neformálnost akce podtrhuje tím, že si nasazuje sluneční brýle. V přestávkách mezi písněmi diskutuje s jednotlivými účastníky. Ti mu předávají další dary, většinou hudební CD. Muzikanti jsou s průběhem akce spokojeni. "Je to čest, hrát pro pana prezidenta," shodují se Milan Horvát a Vladimír Demetér z Bench Bandu. Letošního, již čtvrtého ročníku festivalu Khamoro se však Havel letos patrně nezúčastní. "Prezident v této předvolební době nemá čas, toto byla jediná možnost, jak se mohl s hudebníky setkat," konstatuje jeho mluvčí Ladislav Špaček. Havel časovou tíseň svým chováním potvrzuje: po čtyřiceti minutách se s Romy loučí a zahradu opouští.
</TEXT>
</DOC>
<DOC>
<DOCID>LN-20020523025</DOCID>
<DOCNO>LN-20020523025</DOCNO>
<DATE>05/23/02</DATE>
<TEXT>
Václav Havel přijal včera na Pražském hradě posledního žijícího velitele 311. československé bombardovací perutě RAF, generála Vladimíra Nedvěda, držitele nejvyšších britských vyznamenání
</TEXT>
</DOC>
<DOC>
<DOCID>LN-20020523026</DOCID>
<DOCNO>LN-20020523026</DOCNO>
<DATE>05/23/02</DATE>
<TEXT>
HRADEC KRÁLOVÉ - Záchranná služba v Královéhradeckém kraji dostane dnes nového šéfa. Ministr zdravotnictví Bohumil Fišer odvolal v úterý z funkce ředitele územního střediska Jiřího Štětinu. Jeho místo převezme Ladislav Žabka, vítěz výběrového řízení, které ministerstvo vypsalo počátkem letošního roku. Štětina se domnívá, že za jeho odvoláním stojí soukromí provozovatelé leteckých záchranných služeb. Štětina opakovaně kritizoval ministerstvo zdravotnictví za údajně nevýhodné smlouvy, které se soukromými subjekty podepsalo. Výběrová komise mu vytkla špatné interpersonální vztahy. Nastupující ředitel Ladislav Žabka je považován za erudovaného odborníka v traumatologii a je přijatelný i pro krajské vedení. "Jsme rádi, že pan ministr respektoval doporučení výběrové komise," uvedl krajský zdravotní rada Zdeněk Hajžman. Představitelé kraje ministerstvu zdravotnictví vytýkali, že o změně ředitele v organizaci, která má koncem letošního roku přejít pod správu kraje, rozhodl bez jejich vědomí. Nakonec si vymohli alespoň účast svých zástupců ve výběrové komisi.
</TEXT>
</DOC>
<DOC>
<DOCID>LN-20020523027</DOCID>
<DOCNO>LN-20020523027</DOCNO>
<DATE>05/23/02</DATE>
<GEOGRAPHY>PRAHA</GEOGRAPHY>
<TEXT>
Mladíka, kterého v úterý postřelil majitel pražské prodejny počítačové techniky, hlídá v nemocnici policie. Podle informací TV Nova by lupič mohl patřit k velké organizované skupině, která má na svědomí mnoho podobných přepadení. Členové této skupiny by se mohli pokusit postřeleného muže odstranit, aby nemohl vypovídat. Dva muži přepadli obchod ve Slavíkově ulici v Praze 3. Majitel prodejny jednoho z nich zastřelil legálně drženou zbraní. Druhého policie odvezla do nemocnice na Vinohradech a v úterý večer ho lékaři operovali. Podle Novy muž od pasu dolů ochrnul. Policie vyšetřuje, zda majitel prodejny střílel v sebeobraně.
</TEXT>
</DOC>
<DOC>
<DOCID>LN-20020523028</DOCID>
<DOCNO>LN-20020523028</DOCNO>
<DATE>05/23/02</DATE>
<TITLE>
Kriminalista je podezřelý, že tajil místo úkrytu vraha Kajínka
</TITLE>
<GEOGRAPHY>PRAHA</GEOGRAPHY>
<TEXT>
Náměstek ředitele kriminálního úřadu Ladislav Kadeřábek zatím nebude stíhán v souvislosti s podezřením, že tajil místo úkrytu dvojnásobného vraha Jiřího Kajínka. "Spis vracím inspekci (ministra vnitra) s pokyny k dalšímu postupu v této věci," řekl včera bez dalších podrobností obvodní státní zástupce Prahy 1 Jiří Kára. Tento týden navíc poslal na Vrchní státní zastupitelství v Olomouci žádost o odtajnění Kadeřábkova spisu. Pátrací tým, jemuž Kadeřábek velel, dopadl doživotního vězně 40 dnů po jeho předloňském útěku. Kadeřábek se ale prý o úkrytu dozvěděl pět dní po útěku od Kajínkova spoluvězně Martina Vlasáka. Případ prověřovala Inspekce ministra vnitra. Nedávno Károvi navrhla, aby Kadeřábka obvinil pravděpodobně ze zneužití pravomoci veřejného činitele. Inspekce má pokyny státního zástupce splnit do poloviny června. "Pak se může stát cokoli," podotkl Kára. Dřív ale žádné obvinění rozhodně nepadne. Kára bude čekat i na to, jak v Olomouci, kde Kadeřábkovu kauzu utajili, naloží s návrhem na odtajnění. Pokud mu vyhoví, začnou případ odtajňovat i další instituce, kterými spis prošel. "Každý musí svoje utajení odtajnit," vysvětlil Kára. Cílem utajení bylo chránit svědka Vlasáka. Když vystoupil v televizi a rozpoutal kolem Kadeřábka skandál, utajení pozbylo smyslu. Kvůli případu vyslechli nedávno pracovníci inspekce ve valdické věznici i Kajínka. Podle Káry nejde o zásadní svědectví, které by Kadeřábkovu kauzu výrazně ovlivnilo. Podle Kadeřábka jsou informace médií zkreslené a Vlasák lže. Trvá na tom, že když se o Kajínkově úkrytu dozvěděl, ihned podnikl vše pro jeho dopadení. Jeho tým ale uprchlíka dopadl až po 40 dnech v pražském bytě manželky orlického vraha Marie Černé. Kajínek byl odsouzen na doživotí za vraždy podnikatele Štefana Jandy a jeho strážce Juliána Pokoše. Kajínek tvrdí, že Kadeřábek sehrál negativní roli při vyšetřování jeho kauzy, která skončila odsouzením k doživotí.
PRAHA - Náměstek ředitele kriminálního úřadu Ladislav Kadeřábek zatím nebude stíhán v souvislosti s podezřením, že tajil místo úkrytu dvojnásobného vraha Jiřího Kajínka. "Spis vracím inspekci (ministra vnitra) s pokyny k dalšímu postupu v této věci," řekl včera bez dalších podrobností obvodní státní zástupce Prahy 1 Jiří Kára. Tento týden navíc poslal na Vrchní státní zastupitelství v Olomouci žádost o odtajnění Kadeřábkova spisu. Pátrací tým, jemuž Kadeřábek velel, dopadl doživotního vězně 40 dnů po jeho předloňském útěku. Kadeřábek se ale prý o úkrytu dozvěděl pět dní po útěku od Kajínkova spoluvězně Martina Vlasáka. Případ prověřovala Inspekce ministra vnitra. Nedávno Károvi navrhla, aby Kadeřábka obvinil pravděpodobně ze zneužití pravomoci veřejného činitele. Inspekce má pokyny státního zástupce splnit do poloviny června. "Pak se může stát cokoli," podotkl Kára. Dřív ale žádné obvinění rozhodně nepadne. Kára bude čekat i na to, jak v Olomouci, kde Kadeřábkovu kauzu utajili, naloží s návrhem na odtajnění. Pokud mu vyhoví, začnou případ odtajňovat i další instituce, kterými spis prošel. "Každý musí svoje utajení odtajnit," vysvětlil Kára. Cílem utajení bylo chránit svědka Vlasáka. Když vystoupil v televizi a rozpoutal kolem Kadeřábka skandál, utajení pozbylo smyslu. Kvůli případu vyslechli nedávno pracovníci inspekce ve valdické věznici i Kajínka. Podle Káry nejde o zásadní svědectví, které by Kadeřábkovu kauzu výrazně ovlivnilo. Podle Kadeřábka jsou informace médií zkreslené a Vlasák lže. Trvá na tom, že když se o Kajínkově úkrytu dozvěděl, ihned podnikl vše pro jeho dopadení. Jeho tým ale uprchlíka dopadl až po 40 dnech v pražském bytě manželky orlického vraha Marie Černé. Kajínek byl odsouzen na doživotí za vraždy podnikatele Štefana Jandy a jeho strážce Juliána Pokoše. Kajínek tvrdí, že Kadeřábek sehrál negativní roli při vyšetřování jeho kauzy, která skončila odsouzením k doživotí.
</TEXT>
</DOC>
<DOC>
<DOCID>LN-20020523029</DOCID>
<DOCNO>LN-20020523029</DOCNO>
<DATE>05/23/02</DATE>
<TITLE>
Příběh psychiatra JAROSLAVA SKÁLY, zakladatele první záchytné stanice na světě
</TITLE>
<TEXT>
ČESKÉ LEGENDY 20. STOLETÍ
Na jeho přísnou lásku vzpomínají tisíce abstinujících alkoholiků. A svého učitele v Jaroslavu Skálovi vidí celá generace českých psychoterapeutů.
Doktora z něho chtěla mít maminka - imponoval jí totiž zubař, ke kterému jako dívka chodila. A tak se kluk z plzeňské škodovácké rodiny a budoucí tělocvikář Jaroslav Skála dal i na medicínu. Zájem o psychiatrii v něm zase během studijního pobytu v tehdy německém Královci probudil docent Mauz, žák proslulého typologa lidí Ernsta Kretschmera. A alkohol? Na to už docent Skála vzpomíná sám: "Hned po nástupu na pražskou psychiatrickou kliniku mě tehdejší předseda českého abstinentního svazu, profesor Bohuslav Hořejší, poslal na mezinárodní konferenci o alkoholu, prý hlavně proto, že jsem uměl jazyky. Konala se v září 1946 v Bruselu a já, zajíc, tam mezi zasloužilými alkoholology a propagátory abstinence začal pomalu chápat, že ta jednoduchá etanolová molekula C2H5OH dokáže s tělem i duší pána tvorstva provádět vpravdě neskutečné věci... Vrátil jsem se jako člověk, který potkal svou šanci. Cítil jsem v tom obdobné dobrodružství jako třeba objevování neznámých zemí." Kvůli svému čerstvě probuzenému zájmu si mladý asistent časem na psychiatrickou kliniku "natahal" tolik alkoholiků, že to přednostu Zdeňka Myslivečka začalo zlobit - ubývalo místa pro "pravé" psychiatrické pacienty. Proto se doktor Skála v roce 1948 přestěhoval k Apolináři, kde měla psychiatrie těžší chronické pacienty. A tam si uvědomil, že chroničtí opilci se sice můžou po stovkách propitých nocí dočkat protialkoholní léčby, ale že někdy i velmi střídmý člověk nemusí přežít jedno jediné nepodařené setkání s alkoholem. Prostě se udusí zvratky, někam spadne, něco ho přejede... Tak se během rozhovorů několika chytrých hlav zrodil nápad zřídit "noční ambulanci". Pod jménem ochranná stanice ji otevřeli v květnu 1951.
</TEXT>
<HEADING>
Z ochranné stanice záchytná
</HEADING>
<TEXT>
"Tři dny zela prázdnotou," vzpomíná Jaroslav Skála. "První, koho pak přivezli, byl ruský námořní inženýr." Ambulance se brzy osvědčila bohužel pod policejním názvem záchytná stanice. Chtělo to ovšem pevné nervy. "Policajti sice byli rádi, že mají opilce kam uklidit, ale dál je sem tam bezdůvodně mlátili. Zbytečně, poněvadž člověk v tomhle stavu to stejně necítí. Nakonec jsme pro muže v uniformě zavedli školení, ale byly i případy, kdy jsme je museli žalovat. Na druhou stranu jsme často chodili na kobereček po udání vlivných soudruhů, kteří se k nám dostali." Za třicet let Skálova vedení v pražské záchytce ošetřili 180 000 lidí (v dalších po celé republice pak jeden milion osob). Ale nejen to - snad tisíce dalších alkoholiků motivovali k léčbě a velkou část z nich k trvalé abstinenci.
</TEXT>
<HEADING>
Dobrovolný abstinent
</HEADING>
<TEXT>
Sám doktor Skála jako rodilý Plzeňák alkohol pil. Ale už v jedenapadesátém roce, ráno po nějakém klinickém večírku, ucítila Arnoštka Maťová, první stálá sestra na protialkoholním oddělení a dnes i Skálova životní družka, z dechu svého šéfa alkohol. "Myslíte, že je to fér vůči těm, co se tu z toho léčí," zeptala se tehdy. Od té chvíle Jaroslav Skála abstinuje a od roku 1965, kdy zavedl i odvykání kouření, je pro něj tabu i cigareta. Dnes se občas namítá, že záchytka je nedemokratická instituce. I na to má docent Skála odpověď: "Můj názor na nedemokratičnost záchytek asi nejlépe vystihuje moje odpověď jednomu slavnému herci, našemu častému hostu, který mě osočil, že ho tam omezuju na svobodě: 'Ano, ale co mám dělat? Vždyť vy s ní neumíte zacházet!'" Každopádně svět se svobodou jednotlivce zachází v tomto smyslu různě. Například v USA prý funguje asi tisíc záchytek podle apolinářského vzoru a v jedné z nich, v Sant Louis, to dokonce mají napsáno v zakládací listině! Vynikající londýnský alkohololog Edwards si naopak jednou trpce povzdechl: "To my u nás radši ne-cháme opilého zmrznout, než abychom si vůbec troufli zavést něco tak omezujícího svobodu..." Docent Skála se s úvahami o nedemokratičnosti záchytek setkával celý život. Paradoxně nejmíň je prý prezentovali odborníci právě z těch nejdemokratičtějších zemí. "Stejně tak jsem se ovšem setkával s vděčností těch, kterým jsme pomohli, zejména jejich rodin. Záchytka totiž byla nejpřirozenějším prvním krokem k protialkoholní léčbě." Při ohlédnutí zpět docent Skála shrnuje svůj život do čtyř zásad. V úplných počátcích to bylo poněkud naivní "Kdo chce, ten taky může". Potom převládlo profesionální "Nebát se a neubližovat". V následných letech se snažil "Být uprostřed dění a nikomu přitom ani nepřekážet, ani neubližovat". A tomu všemu pořád dominovalo krédo "Brát a dávat". V současnosti docent Skála užívá důchodu a občas coby průkopník psychoterapie u nás "dohlédne" na činnost jednoho ze svých dítek: Pražského psychoterapeutického institutu. A s moudrostí, kterou mu přinesl život, konstatuje: "Dnes, kdy už se takzvaná západní civilizace jakž takž vypořádala s hmotnými problémy, spočívá její budoucnost v tom, jak se s realitou, kterou si vytvořila, vyrovná psychicky."
Jaroslav Skála
</TEXT>
</DOC>
<DOC>
<DOCID>LN-20020523030</DOCID>
<DOCNO>LN-20020523030</DOCNO>
<DATE>05/23/02</DATE>
<TITLE>
Lidé si chtějí nechat prověřit i všechny obyvatele obcí, kde bydleli
</TITLE>
<TEXT>
Necelé dva měsíce po otevření archivů komunistické Státní bezpečnosti jsou úředníci ministerstva vnitra zavaleni žádostmi lidí, kteří chtějí vědět, zda agentem StB nebyl třeba jejich soused či známý umělec.
PRAHA - Žádám o ověření skutečnosti, zda u komunistické Státní bezpečnosti nebyli následující lidé - pak následuje seznam tří stovek jmen. I takové žádosti chodí od 20. března letošního roku, kdy začal platit zákon o otevření archivů bývalé Státní bezpečnosti, na bezpečnostní odbor ministerstva vnitra. "Zájem veřejnosti je ohromný. Přišlo už zhruba osm set žádostí přibližně dvacet denně - ať už si lidé přišli sami nebo poslali požadavek písemně. To dělá asi 4000 svazků. Zájemci totiž jen výjimečně chtějí prověřit pouze jednu osobu," říká šéf bezpečnostního odboru ministerstva vnitra Aleš Šulc. "V průměru připadá na jednoho zájemce prověření padesáti osob. Výjimkou však nejsou ani extrémní případy, kdy si někdo zadá prověření a případné vyhledání právě tří stovek lidí nebo všech obyvatel vesnice, kde za éry komunismu žil. Stejně tak si někdo občas požádá o prověření známého umělce či politika," dodává.
</TEXT>
<HEADING>
Důvod k vyřazení? Neověřený podpis
</HEADING>
<TEXT>
Přesto podle Šulce dosud nikdo žádaný svazek nedostal. "Ze zákona máme devadesát dní na to, abychom žádost prověřili, a pokud na osobu, o níž má žadatel zájem, spis existuje, udělali kopie a předali mu je. Takže ještě máme čas. První okopírovaný svazek bychom však mohli za příznivých okolností prvnímu zájemci vydat už v několika příštích dnech," domnívá se Šulc. Ze všech došlých žádostí museli úředníci vnitra už dvě stovky vyřadit. Důvod? "Došly písemně. V takovém případě musejí mít notářsky ověřený podpis a toto ověření na nich chybělo," líčí šéf bezpečnostního odboru. Jakmile jeho lidé žádost přijmou, zasílají kopii na ministerstvo obrany a Úřad pro zahraniční styky a informace (ÚZI). Vnitro totiž spravuje jen asi 60 tisíc svazků druhé správy StB pro boj s "vnitřním nepřítelem", na ministerstvu obrany jsou složky ze 3. správy - vojenské kontrarozvědky a ÚZI archivuje svazky 1. správy agentů rozvědčíků.
</TEXT>
<HEADING>
Vnitro vydá vlastní "Cibulkovy seznamy"
</HEADING>
<TEXT>
Když je svazek na žádanou osobu vyhledán, pražští úředníci jej celý naskenují. Přitom musejí ze zákona začernit osobní údaje všech třetích osob, které se ve složce vyskytují. Poté kopii složky odešlou na pracoviště odbor archivní a spisové služby do Pardubic. Tam si pak může žadatel kompletní kopii svazku vyzvednout. "Lidé mnohdy chtějí prověřit lidi, kteří třeba s StB neměli nic společného, a žádné svazky na ně neexistují, což nám přidělává práci. Doporučil bych tedy, aby si nejprve požádali o vlastní svazky, jsou-li na ně vedeny. Podle krycích jmen či čísel v nich lze dohledat lidi, kteří je udávali," konstatuje Aleš Šulc s tím, že zpravidla spolehlivým zdrojem bývají rovněž tzv. Cibulkovy seznamy. Ministerstvo vnitra má do jednoho roku vydat vlastní oficiální seznamy, které by na rozdíl od těch Cibulkových měly být naprosto přesné. "Zatím zvažujeme, zda budou v elektronické, či písemné formě. Ale beztak to do roku budeme stíhat těžko, protože za stávající techniky a počtu lidí se vše velmi těžko zvládá," podotýká Šulc.
Když je svazek na žádanou osobu vyhledán, pražští úředníci jej celý naskenují. Přitom musejí ze zákona začernit osobní údaje všech třetích osob, které se ve složce vyskytují. Poté kopii složky odešlou na pracoviště odbor archivní a spisové služby do Pardubic. Tam si pak může žadatel kompletní kopii svazku vyzvednout. "Lidé mnohdy chtějí prověřit lidi, kteří třeba s StB neměli nic společného, a žádné svazky na ně neexistují, což nám přidělává práci. Doporučil bych tedy, aby si nejprve požádali o vlastní svazky, jsou-li na ně vedeny. Podle krycích jmen či čísel v nich lze dohledat lidi, kteří je udávali," konstatuje Aleš Šulc s tím, že zpravidla spolehlivým zdrojem bývají rovněž tzv. Cibulkovy seznamy. Ministerstvo vnitra má do jednoho roku vydat vlastní oficiální seznamy, které by na rozdíl od těch Cibulkových měly být naprosto přesné. "Zatím zvažujeme, zda budou v elektronické, či písemné formě. Ale beztak to do roku budeme stíhat těžko, protože za stávající techniky a počtu lidí se vše velmi těžko zvládá," podotýká Šulc.
</TEXT>
</DOC>
<DOC>
<DOCID>LN-20020523031</DOCID>
<DOCNO>LN-20020523031</DOCNO>
<DATE>05/23/02</DATE>
<GEOGRAPHY>OSTRAVA</GEOGRAPHY>
<TEXT>
Česká televize rozšíří od září vysílání regionálního zpravodajství také na víkend. V současné době se tyto pětadvacetiminutové zprávy vysílají jen od pondělí do pátku. Dosud byl nedostatek prostoru pro aktuální věci, které občany v regionu zajímají, řekli generální ředitel České televize Jiří Balvín a šéf Rady ČT Jan Mrzena. Zatímco sobotní blok má tematicky a do hloubky rozvést základní události týdne, druhý z těchto vysílacích časů by měl být odlehčenější. Další změny připravuje Česká televize od ledna 2003. Očekává se například vznik regionálních studií v krajských městech a významné posílení současné krajské redakce v Ostravě. Nyní se podle Mrzeny diskutuje o tom, co by regionální studia měla dělat.
</TEXT>
</DOC>
<DOC>
<DOCID>LN-20020523032</DOCID>
<DOCNO>LN-20020523032</DOCNO>
<DATE>05/23/02</DATE>
<TITLE>
Umírněným kompromisem skončilo jednání Evropského parlamentu o návrhu rezoluce, zabývající se rozšířením EU.
</TITLE>
<GEOGRAPHY>BRUSEL</GEOGRAPHY>
<TEXT>
Evropský parlament včera nepřímo vyzval k uklidnění debaty kolem tzv. Benešových dekretů. Jeho zahraniční výbor schválil návrh rezoluce o rozšíření EU, která v části věnované České republice obsahuje pouze jediný odstavec ohledně Benešových dekretů. Vyjadřuje se v něm očekávání, že pokud by se zjistilo, že česká legislativa obsahuje diskriminační ustanovení plynoucí z dekretů, Praha takové normy do vstupu zruší. Výsledek je podstatně mírnější než původní návrh, zamítnuty byly i všechny návrhy změn a doplňků. Z formulace vypadla i zmínka o amnestijním zákoně z roku 1946, který byl uveden jako příklad normy, jež by mohla mít diskriminační důsledky. "Udělejme nyní, co je třeba, aby se zjistilo, zda v českém právu je, či není zakotvena diskriminace plynoucí z dekretů. Pokud není, fajn. Pokud je, musí se odstranit. Tečka. Vše ostatní, co se týká zátěže minulosti, nechme na Češích," komentoval poslanec za německou CDU Jürgen Schröder výsledek jednání. V Praze zavládla se schváleným návrhem rezoluce spokojenost. "Jsem přesvědčen, a analýza, kterou jsme udělali, to prokázala, že žádné diskriminační opatření tohoto typu v těchto dekretech není, a proto není důvod cokoli změnit. Proto si myslím, že tato formulace je přijatelná," prohlásil premiér Miloš Zeman.
</TEXT>
<HEADING>
Zemanovy výroky
</HEADING>
<TEXT>
Do schváleného dokumentu se nakonec nepromítly ani výhrady některých europoslanců ke kontroverzním výrokům Miloše Zemana a šéfa ČSSD Vladimíra Špidly ohledně sudetských Němců. Schválením návrhu rezoluce ale debata o dekretech v Evropském parlamentu nekončí - nyní se čeká na právní analýzu o jejich slučitelnosti s evropskou legislativou. Pasáž rezoluce o ČR se ale netýká jen dekretů. Všímá si například "solidnosti" české ekonomiky či pokroku při jednání s EU. Rezoluce také vyzývá ČR, aby splnila své závazky o jaderné bezpečnosti v Temelíně a Dukovanech. Zdůrazňuje také, že by ČR měla v budoucím EP dostat stejný počet poslaneckých mandátů jako srovnatelné země unie. V narážce na výroky premiéra Miloše Zemana o Blízkém východě se Praze připomíná její povinnost dodržovat po vstupu stanoviska EU vůči světovým záležitostem.
</TEXT>
<HEADING>
Zpráva EP týkající se Benešových dekretů
</HEADING>
<TEXT>
SCHVÁLENÁ VERZE: Evropský parlament vyjadřuje "očekávání, že pokud existující české právo, například na základě dekretů, stále obsahuje diskriminační ustanovení, která odporují legislativě EU, Česká republika je odstraní nejpozději do vstupu do unie".
</TEXT>
<HEADING>
NĚKTERÉ ZAMÍTNUTÉ NÁVRHY:
</HEADING>
<TEXT>
- Evropský parlament "očekává, že Česká republika v případě, že existující české zákony obsahují ustanovení ... formulované způsobem, který stále umožňuje faktickou diskriminaci - například udělování obecné výjimky z trestního stíhání - ...tato ustanovení odstraní nejpozději v době přistoupení k Evropské unii". (návrh jednoho z dodatků)
- "Případný pokračující dopad zákonů z minulosti a - v případě potřeby - jejich prohlášení za neplatné jsou záležitostmi, které nepředstavují pouze právní problém, ale také škálu politických a morálních problémů." (původní návrh poslance za německou CDU Jürgena Schrödera)
Pramen: EP, ČTK
</TEXT>
</DOC>
<DOC>
<DOCID>LN-20020523033</DOCID>
<DOCNO>LN-20020523033</DOCNO>
<DATE>05/23/02</DATE>
<TITLE>
Ujistit Evropu, že je pro Spojené státy strategickým partnerem, je jedním z důvodů šestidenního turné amerického prezidenta po evropských zemích.
</TITLE>
<GEOGRAPHY>BERLÍN</GEOGRAPHY>
<TEXT>
Získat spojence pro boj s terorismem, ubezpečit evropské státy, že Spojené státy se bez nich v zahraniční politice neobejdou, a přiblížit si Rusko. To jsou základní cíle šestidenní evropské mise amerického prezidenta George W. Bushe. První Bushovou zastávkou je Berlín, z něj poté zamíří dále do Ruska, Francie a Itálie. Prezident byl v Berlíně očekáván včera pozdě večer. Krátce po jeho příletu bylo na programu neformální setkání s německým kancléřem Gerhardem Schröderem v restauraci Tucher u Braniborské brány. Vrcholem Bushovy návštěvy v Berlíně a možná jeho celé cesty po Evropě by měl být jeho dnešní projev před německými poslanci v budově Říšského sněmu, jehož obsahem budou právě boj proti terorismu a americko-evropské vztahy. Známé světové listy se předhánějí ve zdůraznění důležitosti Bushovy řeči. Německý tisk píše o "historickém projevu". Nejčastěji bývá citovaný americký novinář, který před časem napsal, že Bush svou cestou po Evropě "hodí poslední lopatu hlíny na hrob studené války". Média v této souvislosti připomínají památnou cestu amerického prezidenta Johna F. Kennedyho. Ten v roce 1963 přijel do západní části Berlína obehnané zdí, kterou dva roky předtím vystavěl komunistický východoněmecký režim. Bílý dům již na počátku tohoto týdne prohlásil, že jedním z hlavních témat rozhovoru mezi Bushem a Schröderem bude německá pomoc Spojeným státům při plánované akci na svržení režimu iráckého diktátora Saddáma Husajna.
</TEXT>
<HEADING>
Zelení: Bush je fundamentalista
</HEADING>
<TEXT>
Politici z německých vládních stran za to prezidenta Bushe ostře kritizovali. "Do té doby, než se prokáže, že Saddám patří k těm, co schovávají teroristy z Al Kajdy, není žádný důvod proti Iráku něco podnikat," rozčiloval se včera předseda poslanecké frakce německých sociálních demokratů Peter Struck. Místopředsedkyně Spolkového sněmu z vládní strany Zelených pak Bushovo tažení proti terorismu označila za "fundamentalismus". Bushovu cestu do Berlína předcházela v německé metropoli tvrdá bezpečností opatření. Pořádek v ulicích zajišťuje 10 tisíc policistů, mezi které se vmísilo na šest set amerických agentů. Již v úterý demonstrovaly v Berlíně desetitisíce lidí proti americké údajně rozpínavé zahraniční politice. Policie počítá s tím, že protesty v hlavním městě budou provázet průběh celé Bushovy návštěvy v Německu.
Evropská mise amerického prezidenta George W. Bushe
NĚMECKO Berlín
RUSKO Moskva, Petrohrad
FRANCIE Paříž
ITÁLIE Řím
Berlín / 22. -23. května
Bush pronese v Říšském sněmu "historickou řeč" o evropsko-amerických vztazích.
Moskva a Petrohrad / 23. -26. května
Bush podepíše s ruským prezidentem Vladimírem Putinem smlouvu o dramatickém omezení jaderných arzenálů obou zemí.
</TEXT>
<HEADING>
Paříž / 26. -27. května
</HEADING>
<TEXT>
Setkání s francouzským prezidentem Jacquesem Chirakem. V Normandii Bush navštíví místo vylodění Spojenců v roce 1944 - pláž Omaha, a hřbitov amerických vojáků padlých za druhé světové války.
</TEXT>
<HEADING>
Řím / 27. -28. května
</HEADING>
<TEXT>
Účast na summitu NATO, kde bude oficiálně ustavena rada Rusko-NATO, jež výrazně posílí možnosti Ruska zasahovat do jednání aliance. Bush se má setkat s papežem a italským premiérem Silviem Berlusconim.
Účast na summitu NATO, kde bude oficiálně ustavena rada Rusko-NATO, jež výrazně posílí možnosti Ruska zasahovat do jednání aliance. Bush se má setkat s papežem a italským premiérem Silviem Berlusconim.
</TEXT>
</DOC>
<DOC>
<DOCID>LN-20020523034</DOCID>
<DOCNO>LN-20020523034</DOCNO>
<DATE>05/23/02</DATE>
<GEOGRAPHY>WASHINGTON</GEOGRAPHY>
<TEXT>
Americká policie vyšetřuje, zda tělesné ostatky nalezené ve washingtonském parku Rock Creek patří čtyřiadvacetileté stážistce Chandře Levyové, které záhadně zmizela v dubnu loňského roku. "Víme, že jsou to lidské ostatky, ležely však tady nějakou dobu," uvedl pro americkou CNN policejní náčelník Charles Ramsey. "Myslím si také, že se všechny ostatky nenacházejí na jednom místě." Chandra Levyová byla naposledy viděna 30. dubna roku 2001, několik dní předtím nenadále skončila její stáž u Federálního úřadu pro správu věznic. Jedním z vyšetřovaných v souvislosti s jejím zmizením byl i kongresman Gary Condit. Ten se totiž policii přiznal, že měl s Levyovou poměr. Policie Condita důkladně vyšetřovala, dokonce podstoupil zkoušku na detektoru lži. Podezření, že má s případem něco společného, se však neprokázalo. Vyšetřovatelé se zaměřili na pátrání v parku Rock Creek, protože se nachází nedaleko bytu pohřešované dívky a podle známých tam Chandra chodila běhat.
</TEXT>
</DOC>
<DOC>
<DOCID>LN-20020523035</DOCID>
<DOCNO>LN-20020523035</DOCNO>
<DATE>05/23/02</DATE>
<TITLE>
Londýn včera odvolal většinu britských diplomatů z Pákistánu kvůli obavám o jejich bezpečnost
</TITLE>
<TEXT>
Užití jaderných zbraní je v případě války dvou asijských mocností podle západních diplomatů vysoce pravděpodobné.
DILLÍ - Indická armáda uskutečnila v posledních dnech sérii opatření, která mají zvýšit její bojeschopnost v případě konfliktu se sousedním Pákistánem. Oba státy se ocitly na prahu války poté, co v indické části Kašmíru, na nějž si činí nárok obě mocnosti, došlo krátce za sebou k několika teroristickým útokům. Dillí z nich obvinilo Pákistánce. "Buďte připraveni k obětem. Naším cílem je ale vítězství, neboť nyní je čas k rozhodujícímu boji," povzbuzoval včera morálku vojáků indický premiér Bihárí Vádžpéjí při návštěvě jednotek v Kašmíru. Indie a Pákistán podél bezmála 3000 kilometrů dlouhé hranice soustředily již na milion mužů. Poslední akcí, kterou Vádžpéjí pokládá za součást pákistánské taktiky "války v zastoupení", se stal úterní atentát na umírněného vůdce kašmírských muslimů Abdula Ghaního Loneho. Premiér zdůraznil, že válka, v níž se Pákistán bojí "bojovat tváří v tvář", byla Indii vnucena. Pákistánský prezident Parvíz Mušaraf obvinění z podpory teroristů, kteří bojují za připojení Kašmíru k Pákistánu, popírá. Po včerejším zasedání bezpečnostního kabinetu Islámábád ujistil, že nepřipustí, aby bylo pákistánské území využíváno k vedení teroristických útoků.
</TEXT>
<HEADING>
Do poslední kapky krve
</HEADING>
<TEXT>
Pákistánské vládní prohlášení obsahuje formuli, která pobuřuje Indii - "budeme pokračovat v morální, politické a diplomatické podpoře legitimního boje lidu Džammú a Kašmíru za realizaci jeho práva na sebeurčení". Mušaraf navíc při setkání s vedením pákistánských médií zdůraznil, že sází na "odstrašení". "Nejlepším odstrašením je vůle a odhodlání pákistánského lidu bojovat do poslední kapky krve," řekl. Pákistánské jednotky jsou pokládány za lépe vycvičené než indické. Podle generality mají dostatek munice i na rozsáhlou válku. Indie s více než miliardou obyvatel má nicméně převahu v počtu živé síly. A na devadesát procent Indů si podle průzkumu veřejného mínění válku přeje. Indický generální štáb včera vyslal do Kašmíru další vojáky a posílil i flotilu u pákistánských vod. Před tím již bylo armádě podřízeno obchodní loďstvo a pořádkové síly. Podle listu The Asia Times se indičtí generálové rozhodují mezi mnoha možnostmi úderů. Od vzdušných útoků na základny teroristů v Pákistánu, přes diverzní akce, až po ofenzivu v Kašmíru. Dillí však údajně doufá, že donutí světové mocnosti, aby vymohly na Pákistánu zásadní ústupky. Do oblasti má vyrazit britský ministr zahraničí Jack Straw a náměstek šéfa americké diplomacie Richard Armitage. Nejmenovaný britský diplomat, kterého včera citoval britský tisk, ovšem příliš optimismu nemá. K válce prý nyní stačí "lusknutí prstů". Jednou z variant podle něj může být pákistánský jaderný úder, pokud Indové zaútočí s větší silou. Straw včera varoval Brity před cestou do Pákistánu a oznámil, že jej s okamžitou platností opustí většina britských diplomatů. Své "bolestné rozhodnutí" motivoval obavami z teroristických útoků, nicméně odmítl konkretizovat důvody. Někteří pozorovatelé spojují opatření s obavami z války v regionu.
Pákistánské vládní prohlášení obsahuje formuli, která pobuřuje Indii - "budeme pokračovat v morální, politické a diplomatické podpoře legitimního boje lidu Džammú a Kašmíru za realizaci jeho práva na sebeurčení". Mušaraf navíc při setkání s vedením pákistánských médií zdůraznil, že sází na "odstrašení". "Nejlepším odstrašením je vůle a odhodlání pákistánského lidu bojovat do poslední kapky krve," řekl. Pákistánské jednotky jsou pokládány za lépe vycvičené než indické. Podle generality mají dostatek munice i na rozsáhlou válku. Indie s více než miliardou obyvatel má nicméně převahu v počtu živé síly. A na devadesát procent Indů si podle průzkumu veřejného mínění válku přeje. Indický generální štáb včera vyslal do Kašmíru další vojáky a posílil i flotilu u pákistánských vod. Před tím již bylo armádě podřízeno obchodní loďstvo a pořádkové síly. Podle listu The Asia Times se indičtí generálové rozhodují mezi mnoha možnostmi úderů. Od vzdušných útoků na základny teroristů v Pákistánu, přes diverzní akce, až po ofenzivu v Kašmíru. Dillí však údajně doufá, že donutí světové mocnosti, aby vymohly na Pákistánu zásadní ústupky. Do oblasti má vyrazit britský ministr zahraničí Jack Straw a náměstek šéfa americké diplomacie Richard Armitage. Nejmenovaný britský diplomat, kterého včera citoval britský tisk, ovšem příliš optimismu nemá. K válce prý nyní stačí "lusknutí prstů". Jednou z variant podle něj může být pákistánský jaderný úder, pokud Indové zaútočí s větší silou. Straw včera varoval Brity před cestou do Pákistánu a oznámil, že jej s okamžitou platností opustí většina britských diplomatů. Své "bolestné rozhodnutí" motivoval obavami z teroristických útoků, nicméně odmítl konkretizovat důvody. Někteří pozorovatelé spojují opatření s obavami z války v regionu.
</TEXT>
</DOC>
<DOC>
<DOCID>LN-20020523036</DOCID>
<DOCNO>LN-20020523036</DOCNO>
<DATE>05/23/02</DATE>
<TITLE>
Zbraně hromadného ničení se nevyhnutelně dostanou do rukou teroristů. Prohlásil to šéf Pentagonu Donald Rumsfeld.
</TITLE>
<TEXT>
WASHINGTON/NEW YORK - Teroristé by se mohli pokusit znovu zaútočit na New York. Prohlásil to v úterý Federální úřad pro vyšetřování (FBI), podle něhož by se cílem teroristů tentokrát mohly stát newyorské pamětihodnosti jako socha Svobody nebo Brooklynský most. FBI proto vydala varování newyorským úřadům. Nepotvrzené informace o útocích údajně vyšetřovatelé získali od zajatých bojovníků organizace Al Kajda a hnutí Taliban, kteří jsou zadržováni na americké základně Guantánamo na Kubě. Úřady nevědí, kdy, kde a jak by mělo k útokům dojít. Jeden z možných terčů teroristů, Brooklynský most, byl včera dokonce krátce uzavřen. Stalo se tak poté, co se na mostě objevil podezřelý balíček. V týž den, kdy FBI varovala New York, prohlásil americký ministr obrany Rumsfeld, že další teroristický útok je nevyhnutelný a že by při něm mohli teroristé použít zbraně hromadného ničení. "USA si musejí uvědomit, že teroristické sítě mají styky s teroristickými státy, které mají zbraně hromadného ničení, že se jim nevyhnutelně dostanou do rukou a že nezaváhají ani minutu, aby je použily," prohlásil Rumsfeld před senátní komisí.
</TEXT>
<HEADING>
Bush: Útokům bude těžké zabránit
</HEADING>
<TEXT>
Z Bílého domu se v posledních dnech ozývá jedno varování za druhým. Prezident George W. Bush před svým včerejším odletem do Evropy prohlásil, že podle ředitele FBI Roberta Muellera bude těžké dalšímu útoku na USA zabránit. "Jsou to velmi chytří zabijáci," řekl Bush. "Jsou mnohem důmyslnější, než si lidé myslí," dodal. Ministerstvo zahraničí rovněž v úterý varovalo, že se terčem útoků mohou stát občané USA v severní Africe a na Blízkém východě. Tyto zprávy přicházejí v době, kdy Kongres USA vyšetřuje, zda šlo zabránit teroristickým útokům z 11. září. Před vyšetřovací komisí Kongresu vypovídal v úterý ředitel FBI Mueller a agent Kenneth Williams. Ten v lednu napsal zprávu, podle níž arabští přívrženci Usámy bin Ládina navštěvují letecké školy v Arizoně. Americké úřady začátkem týdne oznámily, že nedovolí pilotům, aby s sebou do dopravních letadel brali střelné zbraně na obranu proti teroristům. Stále se ovšem zvažuje, že piloti dostanou vybavení, které případné útočníky zneškodní, ale neusmrtí.
Z Bílého domu se v posledních dnech ozývá jedno varování za druhým. Prezident George W. Bush před svým včerejším odletem do Evropy prohlásil, že podle ředitele FBI Roberta Muellera bude těžké dalšímu útoku na USA zabránit. "Jsou to velmi chytří zabijáci," řekl Bush. "Jsou mnohem důmyslnější, než si lidé myslí," dodal. Ministerstvo zahraničí rovněž v úterý varovalo, že se terčem útoků mohou stát občané USA v severní Africe a na Blízkém východě. Tyto zprávy přicházejí v době, kdy Kongres USA vyšetřuje, zda šlo zabránit teroristickým útokům z 11. září. Před vyšetřovací komisí Kongresu vypovídal v úterý ředitel FBI Mueller a agent Kenneth Williams. Ten v lednu napsal zprávu, podle níž arabští přívrženci Usámy bin Ládina navštěvují letecké školy v Arizoně. Americké úřady začátkem týdne oznámily, že nedovolí pilotům, aby s sebou do dopravních letadel brali střelné zbraně na obranu proti teroristům. Stále se ovšem zvažuje, že piloti dostanou vybavení, které případné útočníky zneškodní, ale neusmrtí.
</TEXT>
</DOC>
<DOC>
<DOCID>LN-20020523037</DOCID>
<DOCNO>LN-20020523037</DOCNO>
<DATE>05/23/02</DATE>
<GEOGRAPHY>ATÉNY/ŘÍM</GEOGRAPHY>
<TEXT>
Dvě letadla s dvanácti Palestinci dočasně internovanými na Kypru včera ráno odstartovala z letiště v jihokyperské Larnace. Španělský vojenský letoun transportující devět z nich dopravil první dva Palestince do Řecka. Letadlo poté pokračovalo v letu do Madridu, kde byli vysazeni další tři Palestinci. Zbývající dva nalezli útočiště v Irsku, jeden v Portugalsku a jeden v Belgii. Druhé, italské letadlo se třemi Palestinci přistálo v Římě. Třináctý Palestinec zůstává podle dohody na Kypru.
</TEXT>
</DOC>
<DOC>
<DOCID>LN-20020523038</DOCID>
<DOCNO>LN-20020523038</DOCNO>
<DATE>05/23/02</DATE>
<GEOGRAPHY>ŘÍM</GEOGRAPHY>
<TEXT>
Papež Jan Pavel II. včera přiletěl do hlavního města Ázerbájdžánu Baku. Pětidenní návštěva Ázerbáj-džánu a Bulharska je jeho 96. zahraniční cestou. Vážně nemocný papež, který minulý pátek oslavil 82. narozeniny, nevstoupil na palubu letadla po schodech, ale využil výtah pro handicapované cestující. Papežova cesta do Ázerbájdžánu, jehož katolická komunita čítá všeho všudy 120 věřících v rámci jediné farnosti, je pozorovateli pokládána za strategický tah. Má za úkol uklidnit veřejné mínění, které loni rozbouřila návštěva Svatého otce v sousední Arménii, se kterou vede Ázerbájdžán dlouholetý spor o enklávu Náhorní Karabach. Vatikánští představitelé považují papežovu cestu do převážně muslimské země za podstatnou pro jeho poselství o smíření mezi vyznáními, neboť Ázerbájdžán je místem, kde se stýkají náboženství Východu a Západu.
</TEXT>
</DOC>
<DOC>
<DOCID>LN-20020523039</DOCID>
<DOCNO>LN-20020523039</DOCNO>
<DATE>05/23/02</DATE>
<GEOGRAPHY>LONDÝN</GEOGRAPHY>
<TEXT>
Nová zpráva poslanců britského parlamentu včera vyzvala vládu, aby zmírnila postih za kouření marihuany. Podle odhadů tuto drogu v Británii požívá na pět milionů lidí a v minulosti mezi konzumenty byli i někteří z nynějších odpovědných politiků a poslanců. Zpráva následuje po experimentu ve východním Londýně, kde policie přestala stíhat lidi, kteří marihuanu nedistribuovali jiným, ale sami ji požívali. Metropolitní policie experiment vyhodnotila jako užitečný, protože policisté měli čas na jinou práci, kterou velení policie považuje za důležitější.
</TEXT>
</DOC>
<DOC>
<DOCID>LN-20020523040</DOCID>
<DOCNO>LN-20020523040</DOCNO>
<DATE>05/23/02</DATE>
<GEOGRAPHY>JERUZALÉM</GEOGRAPHY>
<TEXT>
Silná exploze otřásla včera večer centrem izraelského městečka Rišon Lezion jižně od Tel Avivu. Další útok sebevražedného atentátníka si podle izraelského listu Haarec vyžádal tři oběti na životech, včetně atentátníka, a 37 zraněných, z toho čtyři těžce. Na místo události na rušné pěší zóně ihned dorazily záchranné vozy a v celé oblasti byla vyhlášena pohotovost. "Byl to další zbabělý teroristický čin spáchaný palestinskými teroristy, kteří se znovu uchýlili k páchání vražedných skutků," prohlásil krátce po nejnovějším atentátu David Baker, mluvčí izraelského premiéra Ariela Šarona. "Izrael nebude před terorem ustupovat a použije všechny možné prostředky, aby ho vymýtil." "Slyšel jsem hlasitý výbuch a pak jsem spatřil jen části těla. Viděl jsem úplně černého muže a lidi bez rukou a nohou," uvedl pro agenturu AP jeden z očitých svědků. Městečko Rišon Lezion se stalo terčem sebevražedného útočníka už podruhé v tomto měsíci. 7. května odpálil palestinský atentátník nálož ve zdejším kulečníkovém klubu. Při tomto atentátu zahynulo 15 osob a 55 utrpělo zranění. K útoku, který ukončil období relativního klidu, se přihlásilo ozbrojené křídlo radikálního palestinského hnutí Hamas. Izraelská armáda zároveň během včerejšího dne pokračovala ve vojenské akci proti Palestincům. Střely odpálené z tanků proti uprchlickému táboru Balátá u Nábulusu zabily čtyři Palestince. Jednou z obětí je podle agentury AP i Mahmúd Titi, místní velitel ozbrojené složky hnutí Fatah, Brigád mučedníků od Al-Aksá. Titi byl spolu se dvěma dalšími členy ozbrojené složky hnutí Fatah zasažen na místním hřbitově. Čtvrtou obětí je náhodný kolemjdoucí, který podle palestinských zdrojů podlehl svým zraněním.
</TEXT>
</DOC>
<DOC>
<DOCID>LN-20020523041</DOCID>
<DOCNO>LN-20020523041</DOCNO>
<DATE>05/23/02</DATE>
<TITLE>
Nudná volební kampaň ukazuje na nebezpečnou prázdnotu české politiky
</TITLE>
<TEXT>
Volební kampaň, kterou právě sledujeme, se zdá upocená a nějaká divná. Ona však není jen "ňáká divná", jako byl kdysi hospodský v reklamě na jedno české pivo. Podle reklamy bylo aspoň to pivo "jako křen". Tato kampaň však není jako křen ani trochu a politici, kteří v ní vystupují, už vůbec ne. Člověk se musí zamyslet a těžko se rozpomínat na hesla a akce, s nimiž letos politické strany vyrazily do voleb. A když už se rozpomene, pocit z toho má všelijaký.
</TEXT>
<HEADING>
Botky si kvůli tomu nerozkoušu
</HEADING>
<TEXT>
Šéf ODS Václav Klaus kupříkladu právě nyní vytrubuje na plakátech otázku "Proč jdu znovu do toho", aniž by ovšem sdělil odpověď. Ten leták vypadá spíše jako Klausovo ospravedlnění před vlastním já než před voličem. Jenže volby nerozhodne Klausovo ego, ale voliči. A těch, kteří chodí na mítinky, kde se kniha "Proč jdu znovu do toho" rozdává (a kde snad, doufejme, lze najít odpověď na tuto záhadnou otázku), je pořád trochu málo. Předsedkyně Unie svobody-DEU a "dvojpředsedkyně" Koalice se nám zase hodlá předvádět se lvem. Pěkné, budeme sledovat, zda se odváží strčit hlavu lvovi do tlamy. Kdyby jen nevznikalo podezření, že lev nahrazuje v jejím případě fatální nedostatek myšlenek. U sociálních demokratů je ono rozpomínání si na jejich kampaň ještě složitější. Jistě, po Česku jezdí na podporu ČSSD výprava popových hvězd a hvězdiček z 80. let, vedená Františkem Janečkem (ještě že s nimi není jeho kdysi proslulý kůň Pavel Horňák - Horňákova píseň "Kotě už spí" by totiž možná uspala i voliče). Sociálnědemokratické heslo "Jsme na vaší straně" však uspává také (skutečně zajímavé by to bylo naopak - tedy "Nejsme na vaší straně", ale takové heslo z pochopitelných důvodů není). Nenápaditost předvádějí i malé a mimoparlamentní strany, jejichž zástupci se občas vztekají, proč se o nich mlčí v novinách a v televizi. Značná část z nich se totiž zatím zmohla jen na hesla typu - "Bylo toho dost". Ano, možná, ale "botky si kvůli tomu nerozkoušu", vybaví se pozorovateli výrok Rychlonožky z Rychlých šípů. Těžko se totiž z onoho "dost" dozvídáme, co vlastně nabízejí, tedy co by po onom rázném "dost" přišlo nového. Sečteno a podtrženo: toto je ta nejnudnější volební kampaň od chvíle, kdy se do Česka vrátila demokracie.
</TEXT>
<HEADING>
Po vás přijde jinačí sekáč
</HEADING>
<TEXT>
Kdyby šlo jenom o to, že nás kampaň nudí, vlastně by se nic moc nedělo. Bohužel důsledky tohoto zmaru mohou být mnohem vážnější, než se na první pohled zdá. Vypadá to, že české politiky volební kampaň moc nebaví. Buď se zoufale bojí říci něco kontroverzního (ale v tom je přece podstata politiky), nebo originální myšlenky v hlavě nemají, což je ovšem problém ještě větší. Chybí-li totiž kontroverzní politické téma, pak není žádné politické téma. Je to tak trochu jako v cirkusové aréně. Pokud chtějí politici zaujmout publikum, musejí dělat kotrmelce. Těmi se ovšem nemyslí salta skutečná (takovou snahou by si mohli někteří z nich přivodit leda křupnutí v zádech). Nejsou tím míněni ani lvi, běhání maratonů nebo hlazení dětí po hlavě. Oním kotrmelcem je velká myšlenka, velké heslo, velký plán, něco, co způsobí, že se štamgasti v hospodách přestanou hádat o lidech v politice a začnou se hádat více o tom, co tito lidé chtějí a plánují. Dělat kotouly uměl kdysi v Česku Václav Klaus (kotrmelec Velká Transformace). Po něm toho byl schopen i Miloš Zeman (například kotrmelec Kuponová privatizace podvod století). Dnešní Klaus však jeden z mála potenciálních kotoulů této kampaně tedy plán rovné patnáctiprocentní daně - sám zazdívá. Říká totiž, že po volbách je v této věci možný kompromis s levicí (to jako, že bude rovná daň 50 procent?). Dnešní Zeman si zase zjevně myslí, že správným kotrmelcem je vypočítávat složitými termíny úspěchy sociálnědemokratické vlády (opravdu záživné). Kotrmelce zkrátka v současné české politice scházejí, volby ovšem nějak dopadnou i bez nich. Existuje tu však jedno dlouhodobé riziko. Když nebudou dělat kotrmelce demokratičtí politici, může se stát, že za ně bude dělat kotrmelce někdo jiný. Například takový Jörg Haider nebo Jean-Marie Le Pen umějí dělat salta, při nichž se publiku tají dech. Skutečně charizmatický vůdce jejich ražení s programem typu "Vyhnat všechny cizince" by mohl nebezpečnou prázdnotu v české politice rychle zaplnit.
Kdyby šlo jenom o to, že nás kampaň nudí, vlastně by se nic moc nedělo. Bohužel důsledky tohoto zmaru mohou být mnohem vážnější, než se na první pohled zdá. Vypadá to, že české politiky volební kampaň moc nebaví. Buď se zoufale bojí říci něco kontroverzního (ale v tom je přece podstata politiky), nebo originální myšlenky v hlavě nemají, což je ovšem problém ještě větší. Chybí-li totiž kontroverzní politické téma, pak není žádné politické téma. Je to tak trochu jako v cirkusové aréně. Pokud chtějí politici zaujmout publikum, musejí dělat kotrmelce. Těmi se ovšem nemyslí salta skutečná (takovou snahou by si mohli někteří z nich přivodit leda křupnutí v zádech). Nejsou tím míněni ani lvi, běhání maratonů nebo hlazení dětí po hlavě. Oním kotrmelcem je velká myšlenka, velké heslo, velký plán, něco, co způsobí, že se štamgasti v hospodách přestanou hádat o lidech v politice a začnou se hádat více o tom, co tito lidé chtějí a plánují. Dělat kotouly uměl kdysi v Česku Václav Klaus (kotrmelec Velká Transformace). Po něm toho byl schopen i Miloš Zeman (například kotrmelec Kuponová privatizace podvod století). Dnešní Klaus však jeden z mála potenciálních kotoulů této kampaně tedy plán rovné patnáctiprocentní daně - sám zazdívá. Říká totiž, že po volbách je v této věci možný kompromis s levicí (to jako, že bude rovná daň 50 procent?). Dnešní Zeman si zase zjevně myslí, že správným kotrmelcem je vypočítávat složitými termíny úspěchy sociálnědemokratické vlády (opravdu záživné). Kotrmelce zkrátka v současné české politice scházejí, volby ovšem nějak dopadnou i bez nich. Existuje tu však jedno dlouhodobé riziko. Když nebudou dělat kotrmelce demokratičtí politici, může se stát, že za ně bude dělat kotrmelce někdo jiný. Například takový Jörg Haider nebo Jean-Marie Le Pen umějí dělat salta, při nichž se publiku tají dech. Skutečně charizmatický vůdce jejich ražení s programem typu "Vyhnat všechny cizince" by mohl nebezpečnou prázdnotu v české politice rychle zaplnit.
</TEXT>
</DOC>
<DOC>
<DOCID>LN-20020523042</DOCID>
<DOCNO>LN-20020523042</DOCNO>
<DATE>05/23/02</DATE>
<TITLE>
Příští premiér musí ministry vybírat pečlivěji
</TITLE>
<TEXT>
Ministr bez portfeje Karel Březina se na blížící se mistrovství světa ve fotbale v Japonsku a Jižní Koreji nepodívá. Alespoň ne za státní peníze. I plánovaný "rozlučkový výlet" do Londýna bude muset odložit na dobu po odchodu z vlády. Oficiální Březinova verze praví, že původní plán překazila mezinárodní ministerská konference ve Slovinsku. Neoficiální verze z úřadu vlády ale říká něco jiného: podle ní Březinovi zakázal cestu sám premiér Miloš Zeman. Je-li to tak, důvod je zřejmý: i pro Zemana byl cestovatelský apetit mladého ministra na konci volebního období poněkud přebujelý. Cestománii bez konkrétního vládního vytížení Miloš Zeman při své pracovitosti prostě nesnese. Jak to bylo doopravdy, je ale v tuto chvíli vlastně jedno. Důležité je, že ministr Březina nebude utrácet ze státní kasy jenom kvůli tomu, aby rozšířil spektrum svých bohatých životních zážitků. Případ Březina - nikoli jen plánovaná cesta do Japonska a Koreje, ale i jeho celková skandální veřejná prezentace během působení ve vládě - je možná pro premiéra Zemana nyní poučením: nikdy neber do vlády někoho jenom proto, že obdivuje předsedu a umí řídit přesuny volebního autobusu. Miloš Zeman to v politickém důchodu už těžko využije. Jeho nástupce by ale neměl váhat.
</TEXT>
</DOC>
<DOC>
<DOCID>LN-20020523043</DOCID>
<DOCNO>LN-20020523043</DOCNO>
<DATE>05/23/02</DATE>
<TITLE>
Bush přesvědčuje Evropu, že ji bere vážně
</TITLE>
<TEXT>
Když v roce 1963 přijel do Berlína John F. Kennedy, aby se svěřil, že "je také Berlíňanem", vítaly ho stovky dětí s mávátky v barvách americké vlajky. O necelých třicet let později vítají dalšího prezidenta USA George W. Bushe desetitisíce demonstrantů s transparenty s protiamerickými hesly. Protestující přišli vyjádřit na Bushe názor, který nemá zdaleka jen německá levice. Že americký prezident je "hloupý a arogantní kašpar z Texasu a křesťanský fundamentalista, který miluje zbraně a nenávidí potraty" - řečeno slovy jednoho z představitelů Bílého domu - si myslí velká část Evropy. Prezident si tuto image vybudoval sám nekompromisním prosazováním amerických zájmů. Evropanům ale nejvíce vadí, že Spojené státy v éře George W. vidí starý kontinent tak trochu jako Kanadu - stejně jako ona se Evropa většinou chová přátelsky, občas trochu otravuje, ale málokdy stojí za to, aby se jí někdo zabýval. Bush přijede Evropany přesvědčovat, že je Amerika bere vážně. Otázkou je, zda mu někdo uvěří. Bílý dům se ani nesnaží skrýt fakt, že Bushovi mnohem více leží na srdci Rusko a že skutečným těžištěm jeho cesty je setkání s Putinem. Přesto se Washington nebojí, že by si starý kontinent nějak rozházel. Jak nedávno prohlásil činitel amerického ministerstva zahraničí, skutečný vztah Evropy a USA připomíná pohled Marka Twaina na hudbu Richarda Wagnera: je mnohem lepší, než to zní.
</TEXT>
</DOC>
<DOC>
<DOCID>LN-20020523044</DOCID>
<DOCNO>LN-20020523044</DOCNO>
<DATE>05/23/02</DATE>
<TITLE>
Kabinet podpoří hypotéky na starší byty
</TITLE>
<TEXT>
Jedněm dáme, druhým vezmeme. Tak v konečném výsledku vyzní ušlechtilé předvolební gesto vlády, kterým dotace na pořízení starých bytů pro mladé lidi do 36 let bezpochyby je. S vědomím tříprocentní státní podpory se žadatelům o hypotéku na byt ve starém činžáku půjde do banky určitě s lehčím srdcem. Zatím. Může se totiž stát, že pokud průměrná úroková sazba klesne pod pět procent, slavná podpora zmizí z povrchu zemského. To se pravděpodobně stane v případě státní dotace na pořízení nových bytů, která v současnosti činí pouhé jedno procento. Úrokové sazby, na něž je vázána, v posledním roce rapidně klesly, a je tedy velmi reálné, že bude úplně zrušena. Nesmíme také zapomínat, že státní finanční podpora ať nového, či starého bydlení je určena jen do výše 800 tisíc korun u bytu a půldruhého milionu u domku. Nad tuto částku už si bohužel musíte zaplatit úrok v plné komerční výši. Takže co se vlastně stalo? Vláda se rozhodla jedné skupině mladých lidí dát, ale zároveň bohužel druhé skupině vezme. Ale ještě je tu trh, který může vše zvrátit k "lepšímu". Motivace k investicím do bydlení v novém sice klesne, ale část poptávky se pravděpodobně přelije do hypotečního financování starších nemovitostí. A těch je u nás pořád ještě mnohonásobně více než nových. Kabinet tak vlastně podpořil rozvoj existujícího bytového fondu, který není dostatečně využit. Počkáme si však, co to udělá s vládním plánem výstavby nových bytů.
</TEXT>
</DOC>
<DOC>
<DOCID>LN-20020523045</DOCID>
<DOCNO>LN-20020523045</DOCNO>
<DATE>05/23/02</DATE>
<TITLE>
EL PAIS
</TITLE>
<TEXT>
S překvapujícím prohlášením přišel katolický spisovatel Vittorio Messori, jeden z mála, kdo dělal rozhovor s papežem Janem Pavlem II. Zpochybňuje tvrzení kardinálů Maradiagy a Ratzingera, kteří minulý týden řekli, že papež "bude mít odvahu odstoupit, uvidí-li, že není schopen pokračovat ve vykonávání svého úřadu". Messori na základě posudku prestižního geriatra, jehož jméno ale neuvedl, popírá, že by papež, jehož od počátku 90. let sužuje Parkinsonova nemoc, byl schopen určit moment, kdy by bylo vhodné úřad opustit. "Je mi líto, že to musím říci. Ale oba kardinálové předpokládají, že člověk postižený Parkinsonovou chorobou v tak pokročilém stadiu by mohl mít schopnost kritického a soudného náhledu a mohl by určit, kdy přišel čas odejít," vysvětluje Messoriho odborník na léčbu Parkinsonovy choroby. Podle Messoriho lékaře by to měli být papežovi lékaři, a nikoliv on sám, kdo by měl říci, kdy přišel čas se Petrova stolce vzdát. Messori naproti tomu brání tezi, že Karol Wojtyla zůstane v úřadu až do posledního dechu svého života.
</TEXT>
</DOC>
<DOC>
<DOCID>LN-20020523046</DOCID>
<DOCNO>LN-20020523046</DOCNO>
<DATE>05/23/02</DATE>
<TITLE>
Ad LN 21. 5.: Bush: USA sankce proti Kubě nezruší
</TITLE>
<TEXT>
Po seznámení s "Iniciativou pro novou Kubu" dávám americkému prezidentovi plně za pravdu. Vstřícný přístup Ameriky včetně zrušení embarga by znamenal posílení Castrovy diktátorské pozice a upevnění jeho totalitního režimu. Normalizace vztahů s Kubou je nemyslitelná za situace, kdy na ostrově trpí političtí vězni a pro Kubánce jsou tabu takové pojmy jako stranická pluralita, nezávislé odbory, svobodné volby nebo soukromé podnikání. Demokratické instituce ale absentují také v řadě zemí, s nimiž Spojené státy udržují nejen diplomatické (komunistická Čína), ale otevřeně přátelské vztahy (islámský režim v Saúdské Arábii). Proč tak diferencovaný přístup? Odpověď je nasnadě: kontinentální Čína je respektovaná jaderná velmoc a Saúdové disponují ropou. Zejména v jejich případě Američané na respektování lidských práv a nastolení demokracie příliš netlačí. To ovšem Bushovu dobře míněnou iniciativu vůči Kubě značně znehodnocuje.
</TEXT>
</DOC>
<DOC>
<DOCID>LN-20020523047</DOCID>
<DOCNO>LN-20020523047</DOCNO>
<DATE>05/23/02</DATE>
<TITLE>
Ad LN 21. 5.: Co Čech, to zákazník
</TITLE>
<TEXT>
Článek Michaely Rulíškové je zavádějící hned z několika důvodů. Usuzovat nekvalifikovaně cokoliv z poznatku, že mzdy stoupají pomaleji než index utrácení občanů, může být ošidné. Obzvlášť když neznáme některé další veličiny. V daném případě zcela schází zmínka o příjmech občanů ze zahraničí, dále ovšem i o příjmech z tzv. šedé zóny, tedy o nezdaněných příjmech občanů. Pokud neklesají úspory občanů a objem mezd plus sociálních dávek vyplacených občanům je skutečně menší než utracené peníze, může to také znamenat, že stoupá podíl nezdaněných příjmů, což by jistě byl závažnější poznatek než to, že žijeme na dluh. Mám pocit, že takto složitě strukturované makroekonomické děje je nezbytně nutné posuzovat v komplexu všech možných souvislostí, a ne je nepříliš korektním způsobem vytrhávat z celkového kontextu vývoje hospodářství.
</TEXT>
</DOC>
<DOC>
<DOCID>LN-20020523048</DOCID>
<DOCNO>LN-20020523048</DOCNO>
<DATE>05/23/02</DATE>
<TITLE>
Ad LN 22. 5.: Ministr chce dát Američanům špičkovou nemocnici v Praze
</TITLE>
<TEXT>
Téměř před rokem, 17. května 2001, podepsaly Nemocnice Na Homolce a UPMC Health System rámcovou Smlouvu o vědeckotechnické a klinické spolupráci. Dohoda byla podepsána v Praze se souhlasem MZ ČR a jejím účelem je podpořit výměnu zkušeností v diagnostice a léčbě nemocí, ve výzkumu a odborném vzdělávání zdravotníků. V této smlouvě se obě strany dále dohodly připravit ve spolupráci s MZ ČR projekt, který by umožnil aplikovat v Nemocnici Na Homolce nejlepší medicínské, výzkumné i řídicí metody, používané v UPMC Health System, a zároveň plně respektovat právo všeobecného a rovného přístupu ke kvalitním zdravotnickým službám, které jsou v České republice garantovány pro všechny občany. Tento projekt byl vypracován v průběhu uplynulého roku a v současné době je předložen ministerstvu zdravotnictví k posouzení a vyjádření. Dokument nebyl doposud podepsán, tomuto aktu musí předcházet jeho schválení vládou ČR. Projekt obsahuje návrh na vytvoření obecně prospěšné společnosti se silným vlivem českého státu. V dozorčí radě společnosti, která kontroluje účel a hospodaření společnosti, je navrhována majorita české strany (kandidáty navrhuje český stát a jeden z nich má být navržen Nadací Charty 77 - vlastníkem Leksellova gama nože). Ve správní radě společnosti je navrhováno paritní zastoupení českého státu a UPMC Health System. Forma obecně prospěšné společnosti byla do navrhovaného projektu zvolena jako možná formální struktura uvedené spolupráce. Zároveň nejvíce odpovídá americkému partnerovi, který je typickou neziskovou veřejnou organizací.
</TEXT>
</DOC>
<DOC>
<DOCID>LN-20020523049</DOCID>
<DOCNO>LN-20020523049</DOCNO>
<DATE>05/23/02</DATE>
<TEXT>
V LN čtu denně o každém - promiňte mi tu nezdvořilost - pšouku okolo parlamentních politických stran. Denně jsou uveřejňovány výzkumy preferencí. Co je výsledkem? Lidem je tak vnucována představa, že do parlamentu se dostanou zase jen tyto (parlamentní) strany. Napomáháte šíření dojmu, že je vše zbytečné - tedy včetně voleb, že stejně nedojde k žádné změně v naší politice, že současná politická garnitura kterékoliv stranické příslušnosti udělá vše pro to, aby se zakopala ve svých pozicích. Vím, že je těžko cokoliv pozitivního poradit. Ale přece: co takhle informovat také o stranách mimoparlamentních? Dostaneme až 30 kandidátek - a čteme stále jen o 5 stranách! Co když některá z dnešních mimoparlamentních stran skutečně skýtá naději na osvěžení domácí politické scény, na nové lidi v politice? Odkud se to máme dovědět? Co říkáte, zvládnete to?
</TEXT>
</DOC>
<DOC>
<DOCID>LN-20020523050</DOCID>
<DOCNO>LN-20020523050</DOCNO>
<DATE>05/23/02</DATE>
<TITLE>
Ad LN 18. 5.: Ministerstvo školství zaplatilo 150 milionů za levný průzkum
</TITLE>
<TEXT>
Naivní občan by soudil, že takový průzkum, spočívající v rozeslání dotazníků školám a v jejich následném zpracování, by museli zvládnout pověření úředníci ministerstva v rámci svého pracovního úvazku. Ale to by asi žádal od úředníků příliš mnoho. Odborníci tvrdí, že by se něco takového dalo pořídit za 250 až 300 tisíc korun. Budiž. Jenomže ministerstvo bylo velkorysé, zřejmě disponuje neomezenými finančními prostředky, a proto nabídlo a zaplatilo za průzkum pětsetkrát víc. Naivnímu občanovi nezbývá než kroutit hlavou. A divit se, že za takové hospodaření se státními penězi není někdo zavřený a ministr, který si podle zmíněného článku detaily nepamatuje, že už dávno neabdikoval. To opravdu na tak nebývalou štědrost ministerstva žádný kontrolní orgán nezareaguje? Nebo jde o tak velkou nehoráznost, že ji nikdo nebere vážně?
</TEXT>
</DOC>
<DOC>
<DOCID>LN-20020523051</DOCID>
<DOCNO>LN-20020523051</DOCNO>
<DATE>05/23/02</DATE>
<TITLE>
Ad LN 21. 5.: Starého psa novým kouskům nenaučíš
</TITLE>
<TEXT>
Pan Kallista se mýlí, když píše, že "z 56 volebních lídrů parlamentních stran, zveřejněných v LN, jsou jen tři nové tváře". Mýlí se i LN, když neuvádějí ODA jako parlamentní stranu. Ze 14 lídrů ODA je totiž 13 nových tváří.
Redakce děkuje za pochopení, že některé dopisy je třeba upravit a zkrátit. Své příspěvky posílejte do rubriky Názory na adresu Pobřežní 224/20, 186 21 Praha 8 - Karlín nebo e-mailem na adresu dopisy@lidovky.cz
</TEXT>
</DOC>
<DOC>
<DOCID>LN-20020523052</DOCID>
<DOCNO>LN-20020523052</DOCNO>
<DATE>05/23/02</DATE>
<TEXT>
Ludvíka Hlaváčka si pro jeho angažmá ve prospěch moderního výtvarného umění vážím jako málokoho. Ve svém vášnivém boji za instalace tzv. politického umění v exteriérech areálu Pražského hradu (naposledy v textu Hrad proti umění? Ne, proti dialogu, LN 18. 5.) se však ocitá v krajinách nepravdy. Celou sadu vzájemných mailů a dopisů k této instalaci poskytnu kdykoli redakci LN. Potvrzují dialog vedený jen nedávno, neboť skutečný rozměr zásahu instalací do historické architektury Pražského hradu byl úřednicí, mimořádně nakloněnou autorům, před Kanceláří prezidenta republiky dlouho zamlčován. Nevysvětleno zůstává, proč nikdo z organizátorů expozice v sobě nikdy nenašel ani špetku slušnosti, aby s představami poněkud nebývalých rozměrů včas seznámil přímo prezidentskou kancelář nebo kapitulu svatovítské katedrály. Autoři praktikují ověřený styl jednosměrného "dialogu", v němž kritika zaručeně doputuje nikoli na jejich, ale pouze naši adresu. Zvolili nejkonformnější a nejbezpečnější metody získávání publicity: v horším případě způsobené vzrušenou reakcí překvapených (eventuálně uražených) konvenčních návštěvníků Hradu, v lepším případě předpokládaným projevem našeho zdravého rozumu. "Odvážní autoři" zůstávají v zápecí, aniž musejí cokoli komukoli vysvětlovat (neboli vést dialog), oplývají invencí, imaginací a fantazií, nikoli však osobní odpovědností. Tu ochotně přenechávají těm, po jejichž zádech nejraději prezidentových - odhodlaně šplhají k věhlasu. I pan Hlaváček pro snadnou stravitelnost svého textu vynechal (zcenzuroval?) několik maličkostí: kupříkladu zamýšlené vyvěšení reklamního banneru na obrovský fastfoodový řetězec (už se nezjistí případná ekonomická provázanost) či umístění obrovského nápisu "Kunst macht frei" na vstupní nádvoří Pražského hradu (prý bylo - jaksi kdovíkým a kdovíkdy - na poslední chvíli od instalace s rasistickým podtextem upuštěno). Proti takové aroganci, stejně jako proti poškození Plečnikova Býčího schodiště při vernisáži, protestuji já. A nejen protestuji, musím i shromáždit peníze na opravu. Pocity návštěvníků bych však po šoku z nepochopitelných provokací zhojit nedokázal. A proto budu nadále činit vše, aby Pražský hrad zůstal hostitelem či spolupořadatelem stovek prezentací všech odnoží umění.
</TEXT>
</DOC>
<DOC>
<DOCID>LN-20020523053</DOCID>
<DOCNO>LN-20020523053</DOCNO>
<DATE>05/23/02</DATE>
<TITLE>
Česká diplomacie se má ve vztahu k Moskvě od Američanů čemu učit
</TITLE>
<TEXT>
Nebezpečí z Východu sloužilo přes půl století jako účinný tmel mezi starým kontinentem a zaoceánskými partnery. Dnes ale staré formule mezinárodní politiky nefungují. George W. Bush rozhodně nepatří do kasty státníků, jejichž sebevědomí utrpí, pokud si již dlouho nepotřásli rukou se svým zahraničním kolegou. Právě naopak - podle všeho je přesvědčen, že být v každodenním kontaktu s tím, co se děje v Texasu či Kalifornii, je důležitější než znalost dejme tomu švýcarských reálií. O to víc překvapuje, kolik času je při svých řídkých spanilých jízdách po cizině Bush schopen najít pro jistého Vladimira Putina. Pootie-Poot, jak mu důvěrně přezdívá, přitom není ani guvernérem státu Unie či činitelem, na němž by závisel blahobyt USA. Ba co víc - je představitelem země, která ekonomickým výkonem jen o fous předčí zmíněné Švýcarsko, podílem na světovém exportu zaostává za Belgií a investory včetně amerických láká méně než Česko. V programu včera zahájené návštěvy Evropy si Bush vyčlenil několik hodin na evropskou mocnost a spojence USA Německo. Zato Ruska si bude užívat celé tři dny, včetně pití čaje s Voloďou a jeho Ljudmilou.
</TEXT>
<HEADING>
Hrr na ně!
</HEADING>
<TEXT>
Britský list The Guardian pokládal za vhodné poněkud ironicky uklidnit ostrovany, aby se nelekali vize, jež "není mimo hranice možného" - Washington a Moskva ignorují Evropu a ruku v ruce si dělají, co chtějí. Nebojte se, psal komentátor, náš premiér Tony Blair je rozkročen v obou táborech. Co by ale měl psát jeho český kolega? Snad "na množství nehleďte - hrr na ně"? K tomu, alespoň k vytlačení Ruska mimo politický prostor jednotné Evropy, již delší dobu vyzývá Václav Havel. Pán z Hradu již loni jednou pro vždy škrtl východní mocnost, která "vlastně neví, kde začíná a kde končí" z okruhu evropských "entit", a jasně tak sdělil, že blairovské rozkročení je mu proti srsti. Pryč jsou časy, kdy týž Havel ohromil americké hostitele nečekaným paradoxem - pokud chcete pomoci nám, pomozte Sovětskému svazu, sdělil jim. A Borise Jelcina ujišťoval: "Nedokážu si představit Evropu bez Ruska." Spokojeni s tímto posunem mohou být někdejší levicově-nacionalističtí disidenti. "Bylo pochopeno, že východní 'dubisko' se svým imperiálním apetitem je pro nás stejnou hrozbou jako expanzionismus německý," tvrdil jejich mluvčí. Zadostiučinění může cítit i senátor Žantovský, který po nástupu Putina do čela vlády jasnozřivě rozpoznal, že "ruská zahraniční politika se začíná odklánět od spolupráce se Západem a začíná kopírovat imperiální politiku carského Ruska a Sovětského svazu". Jeden z českých polooficiálních politologů vysvětlil (či omluvil?) minulý týden ruským diplomatům tuto přežívající přecitlivělost přirovnáním Česka ke kanárkovi v dole. "Vy jste nahoře a máte vždy dost vzduchu. Ale my se držíme blíže u země," řekl. Co je vlastně vidět při pohledu "shora"? Snad nejlépe shrnul důvody Bushova počínání list The New York Times. Rusko se rozkládá na světové křižovatce pohybu ropy, zbraní, narkotik a teroru. Má úzké, potenciálně využitelné vztahy s členy Bushovy "osy zla" - Irákem, Íránem a Severní Koreou. Disponuje množstvím jaderného materiálu a zbraní. A konečně - má dostatek vlastních zásob ropy.
</TEXT>
<HEADING>
O počet divizí už nejde
</HEADING>
<TEXT>
Putin je připraven všechny tyto danosti proměnit v novou akvizici Západu. Jde jen o cenu, kterou mu za to zaplatí. Ruský vůdce zatím dokázal, že je ochoten v rámci bezplatného avansu učinit mnohé ústupky. Američany pustil do Střední Asie, odpor k rozšíření NATO omezil na rétorické figury (a bojkot pražského summitu). Od Bushe za to očekává odblokování dovozu vyspělých technologií, udělení statusu tržní ekonomiky, urychlení vstupu Ruska do Světové organizace obchodu. Dnešní moskevská elita již zkrátka nesedí před mapou světa, aby do ní s vítězoslavným úsměvem vbodávala praporky označující dislokaci ruských divizí nebo je se slzami v očích ukládala do krabičky. Tuto změnu ruské zahraniční politiky, pro kterou se vžilo označení "pragmatismus", vnímá i česká diplomacie. Ředitel příslušného odboru ministerstva zahraničí, Ivan Bušniak, minulý týden konstatoval: "Kreml si jasně uvědomil, že nechce mít se státy střední Evropy tak špatné vztahy, jako v době vstupu prvních tří zemí regionu do NATO." Diplomat změnu motivoval ruským zájmem o evropskou integraci. Moskva podle něj pochopila, že se státy, které se stanou novými členy EU, je lepší mít dobré vztahy - "mohou vnést do rozhodování Bruselu nové prvky". Argument, který používají kritici tohoto věcného přístupu k Rusku - není s ním možné mít "standardní" vztahy, dokud nás nebude spojovat podobný společensko-politický systém a "vyjádřitelný společný zájem" - má své opodstatnění. Asertivní Kreml ještě není celé Rusko a ani Putin není žádný demokrat.
</TEXT>
<HEADING>
Více skromnosti
</HEADING>
<TEXT>
Kritika Putina za ochranu běloruského diktátora Alexandra Lukašenka či odpor k likvidačnímu řešení "čečenského problému" by ale neměla znamenat jeho ostrakizaci. Pokud bychom se o to ostatně pokoušeli, vystavovali bychom se oprávněnému obvinění z provincionalismu. Podobenství o kanárkovi je hezké, ale mimo Prahu těžko někoho dojme. Nebo snad chceme jít do důsledků, nahradit Rusy a pomoci Bushovi postavit hráz proti teroru vlastními těly? Na druhou stranu je nadbytečné vlichocovat se do ruské přízně či přenášet do Moskvy řešení problémů s ostatními evropskými partnery podobně jako to nedávno činil premiér Miloš Zeman. Americký prezident si, jak vzpomínají jeho spolupracovníci, prošel sám svou cestu od vnímání Ruska jako "strašáka, o němž se nediskutuje", až po pochopení toho, že "svět je velký a nemůžete svou loďku táhnout sám". Přerod svého přístupu shrnul při loňském setkání s ruským kolegou ve Slovinsku. "Nebuďme Brežněvem a Nixonem. Buďme Bushem a Putinem," řekl mu na úvod. Nově se rodící partnerství neznamená, že Washington hodlá mlčky přecházet vojenskou kampaň v Čečensku či ohrožení svobody slova v Rusku. A rozhovor o ruských vojenských dodávkách do Íránu asi také nebude jen přátelským klábosením. Mnozí pražští stratégové by se měli od Bushe poučit. Praha těžko může vůči Moskvě převzít jeho tón bez jakýchkoliv úprav. Rozhodně by se však měla vyvarovat suverenity, se kterou občas adresuje světu vize vymezující Rusku jeho místo. Proč by koneckonců měl všechnu smetanu ze spolupráce s Pootie-Pootem slíznout jen zaoceánský Georgie Boy a evropští sousedé vyjít na prázdno?
Kritika Putina za ochranu běloruského diktátora Alexandra Lukašenka či odpor k likvidačnímu řešení "čečenského problému" by ale neměla znamenat jeho ostrakizaci. Pokud bychom se o to ostatně pokoušeli, vystavovali bychom se oprávněnému obvinění z provincionalismu. Podobenství o kanárkovi je hezké, ale mimo Prahu těžko někoho dojme. Nebo snad chceme jít do důsledků, nahradit Rusy a pomoci Bushovi postavit hráz proti teroru vlastními těly? Na druhou stranu je nadbytečné vlichocovat se do ruské přízně či přenášet do Moskvy řešení problémů s ostatními evropskými partnery podobně jako to nedávno činil premiér Miloš Zeman. Americký prezident si, jak vzpomínají jeho spolupracovníci, prošel sám svou cestu od vnímání Ruska jako "strašáka, o němž se nediskutuje", až po pochopení toho, že "svět je velký a nemůžete svou loďku táhnout sám". Přerod svého přístupu shrnul při loňském setkání s ruským kolegou ve Slovinsku. "Nebuďme Brežněvem a Nixonem. Buďme Bushem a Putinem," řekl mu na úvod. Nově se rodící partnerství neznamená, že Washington hodlá mlčky přecházet vojenskou kampaň v Čečensku či ohrožení svobody slova v Rusku. A rozhovor o ruských vojenských dodávkách do Íránu asi také nebude jen přátelským klábosením. Mnozí pražští stratégové by se měli od Bushe poučit. Praha těžko může vůči Moskvě převzít jeho tón bez jakýchkoliv úprav. Rozhodně by se však měla vyvarovat suverenity, se kterou občas adresuje světu vize vymezující Rusku jeho místo. Proč by koneckonců měl všechnu smetanu ze spolupráce s Pootie-Pootem slíznout jen zaoceánský Georgie Boy a evropští sousedé vyjít na prázdno?
</TEXT>
</DOC>
<DOC>
<DOCID>LN-20020523054</DOCID>
<DOCNO>LN-20020523054</DOCNO>
<DATE>05/23/02</DATE>
<TITLE>
Podle zprávy Programu OSN na ochranu životního prostředí zmizí do třiceti let tisíc druhů savců
</TITLE>
<TEXT>
Více než jedenáct tisíc druhů rostlin a zvířat prý v blízké budoucnosti vyhyne. K hlavním příčinám patří využívání přírody pro mezinárodní obchod.
LONDÝN - Ztráta biodiverzity (biologické rozmanitosti) představuje jeden z největších problémů "modré planety". Podle zprávy Programu OSN na ochranu životního prostředí (UNEP) vyhyne v příštích třiceti letech čtvrtina druhů savců. Ohroženo je více než jedenáct tisíc druhů živočichů a rostlin, včetně více než tisíce druhů savců. Podle zprávy hrozí vyhynutí každému osmému ptačímu druhu a přibližně do roku 2030 údajně zmizí také více než 5000 druhů rostlin. Nejvíce ohroženy jsou samozřejmě endemické druhy, které přežívají pouze v určitém typu životního prostředí. Z povrchu země by tak zmizel černý nosorožec, tygr sibiřský (ussurijský) iamurský leopard. Ke zvířatům, kterým hrozí zkáza, patří také panda velká a koala. Seznam ohrožených druhů však stále narůstá.
</TEXT>
<HEADING>
Obchod s přírodou
</HEADING>
<TEXT>
Co zapříčiňuje úbytek rostlin a živočichů? V první řadě je to ničení přirozeného životního prostředí a využívání přírody pro mezinárodní obchod. Například pro Rusko představuje tajga neuvěřitelné bohatství. "Jeden vagon dříví znamená tisíce dolarů - to je pro postsovětské Rusko neuvěřitelné štěstí," uvedla pro BBC Televizní společnost pro životní prostředí (TVE). Dřevo zde rostoucího mandžuského dubu a korejské borovice patří na trhu k nejvíce ceněným. "Rusko se stalo v posledním desetiletí závislé na exportu svých přírodních zdrojů do Japonska a Číny," uvádí ve svém filmu Tajga tygrů TVE. S úbytkem stromů však mizí také zdroj potravy divokých prasat - hlavní kořisti sibiřských tygrů, kterých v současné době přežívá již méně než pět set. Podle OSN nedošlo v uplynulých letech k odstranění ani jedné z příčin vymírání druhů. Je tomu údajně právě naopak: všechny faktory přetrvávají a nabývají stále větší intenzity. Míst s člověkem nedotčenou přírodou nadále ubývá. Ničení deštných pralesů a mokřin spolu s narůstajícím průmyslem má dramatický dopad na přežití ohrožených zvířat a rostlin. Mnoho problémů by mohlo být odstraněno, kdyby se vlády řídily všemi dohodami přijatými od roku 1992, kdy se v Rio de Janeiru konal Světový summit o životním prostředí a rozvoji, říká zpráva OSN. K nim patří Úmluva o biologické rozmanitosti a kjótský protokol o změně klimatu.
Co zapříčiňuje úbytek rostlin a živočichů? V první řadě je to ničení přirozeného životního prostředí a využívání přírody pro mezinárodní obchod. Například pro Rusko představuje tajga neuvěřitelné bohatství. "Jeden vagon dříví znamená tisíce dolarů - to je pro postsovětské Rusko neuvěřitelné štěstí," uvedla pro BBC Televizní společnost pro životní prostředí (TVE). Dřevo zde rostoucího mandžuského dubu a korejské borovice patří na trhu k nejvíce ceněným. "Rusko se stalo v posledním desetiletí závislé na exportu svých přírodních zdrojů do Japonska a Číny," uvádí ve svém filmu Tajga tygrů TVE. S úbytkem stromů však mizí také zdroj potravy divokých prasat - hlavní kořisti sibiřských tygrů, kterých v současné době přežívá již méně než pět set. Podle OSN nedošlo v uplynulých letech k odstranění ani jedné z příčin vymírání druhů. Je tomu údajně právě naopak: všechny faktory přetrvávají a nabývají stále větší intenzity. Míst s člověkem nedotčenou přírodou nadále ubývá. Ničení deštných pralesů a mokřin spolu s narůstajícím průmyslem má dramatický dopad na přežití ohrožených zvířat a rostlin. Mnoho problémů by mohlo být odstraněno, kdyby se vlády řídily všemi dohodami přijatými od roku 1992, kdy se v Rio de Janeiru konal Světový summit o životním prostředí a rozvoji, říká zpráva OSN. K nim patří Úmluva o biologické rozmanitosti a kjótský protokol o změně klimatu.
</TEXT>
</DOC>
<DOC>
<DOCID>LN-20020523055</DOCID>
<DOCNO>LN-20020523055</DOCNO>
<DATE>05/23/02</DATE>
<GEOGRAPHY>PAŘÍŽ</GEOGRAPHY>
<TEXT>
V budoucnosti se lidé nebudou muset obávat, že na ulici potkají někoho ve stejném oblečení. Firma France Telecom totiž vyvinula tkaninu z umělých optických vláken, díky které budou například trička schopná "vysílat" různé obrazy, stejně jako televizní obrazovka. Informoval o tom časopis Nature. Majitel takového kusu oblečení si bude moci prostřednictvím mobilního telefonu vybrat z nabídky "vzorků látek" v počítačové databázi. Baterií napájená optická vlákna by podle Emmanuela Deflina z France Telecom mohla být použita na oblečení hasičů a policistů, které by bylo naprogramováno tak, aby "vysílalo" informace týkající se bezpečnosti. Tým výzkumníků zatím vytvořil bundu s mřížkou malého rozlišení, která dokáže zobrazovat různé symboly a číslice.
</TEXT>
</DOC>
<DOC>
<DOCID>LN-20020523056</DOCID>
<DOCNO>LN-20020523056</DOCNO>
<DATE>05/23/02</DATE>
<TEXT>
Orel je vzácný exemplář nebeského dravce. Loví sám, s nikým se příliš nepřátelí, ani o kořist se nedělí. V přírodě chráněný jako ohrožený druh, ornitology bedlivě sledovaný a chovateli kroužkovaný. Pokud je v jejich péči. Nedávno se jeden kamsi zatoulal z ruzyňského aerodromu, kde plaší drobné ptáky, aby nebránili startu dopravních letadel. Brzy ho ale našli právě díky kroužkování. Jenom trochu přibral na váze a musel vyhladovět, aby mohl znovu plnit úkol služebního hlídače. Ochranka má být aspoň fyzicky zdatná, jinak zleniví. Nevím sice, odkud původně pochází, rozhodně však není členem KDU-ČSL a nekandiduje tedy v nadcházejících volbách. Orel, jehož mám na mysli, by se rád katapultoval mezi poslaneckou elitu ze sedmé pozice pražské kandidátky Koalice, a proto se rozhodl samostatně v předvolební kampani požádat o vlastní kroužkování, aby předběhl pár unionistů. Očekává snad, že rozesláním osobních pohlednic (s vědomím a souhlasem vedení své strany) získá přinejmenším hlasy milovníků ptactva. Není sám, kdo touží být kroužkován, aby setrval ve voliéře vysoké politiky. I mnozí jiní na nevolitelných místech kandidátek svých partají mají pocit, že bez nich by se sněmovna neobešla, a vyvíjejí náhle horečnou činnost, jíž v předchozím období tolik neoplývali. Musí být prostě při tom, nejvíc pak ti smluvněopoziční. Tak opět slibují, jen aby jejich jména neupadla v zapomnění. Na rozdíl od kroužkovaného ptactva stěhovavého by se už nikdy nemuseli vrátit. Ne každý je ochoten žít, byť jen pár měsíců, z úspor jako premiér Zeman, který se rozhodl odejít předčasně do penze. Pokud ovšem nebude z nouze okroužkován coby kandidát na příštího prezidenta. Z Vysočiny na Hrad. Plebejec, jenž svými výroky tuto roli tak rád předvádí. Vladař vskutku lidový. Až mi z toho naskakuje husí kůže. "A to jeho vládní princátko si za naše prachy jede na cestu kolem světa." - "Ono mu to nakonec stejně nevyšlo. Takže není co závidět." "Stejně jim na kantory zas nezbyde." - "Hlavně že mají na vlastní reprezentaci." Takhle klábosíme s Vaškem ze sousedství, který se nabídl, že nám pomůže posekat trávu v sadu, kdežto mně ve dvoře spolehlivě poslouží motorová sekačka místo berlí. - "Sena pěkně schnou, už zejtra můžem obracet, ale je strašný sucho, ani Žofka se letos nepotentovala." - "Musíme si pospíšit, než slunce dočista zmizí za Kletí." Takové jsou teď naše vesnické starosti a ne nějaké kroužkování politiků. Václav ani pořádně neví, kdo za kterou stranu kandiduje, on bude podle rodové tradice volit lidovce a s nimi i někoho z té unie. Už kvůli naší přízni. - "Ale oni si to zas upečou podle vlastního receptu ti druzí."
</TEXT>
</DOC>
<DOC>
<DOCID>LN-20020523057</DOCID>
<DOCNO>LN-20020523057</DOCNO>
<DATE>05/23/02</DATE>
<TEXT>
Vladimír. Jméno je velmi rozšířené ve slovanském světě a znamená "velký svou mocí". Dalším dnešním oslavencem je Bartoloměj. Původem jde o jméno aramejské a znělo bar Talmai, "syn Talmajův", přičemž Talmai souvisí s hebrejským slovem telem "brázda".
</TEXT>
</DOC>
<DOC>
<DOCID>LN-20020523058</DOCID>
<DOCNO>LN-20020523058</DOCNO>
<DATE>05/23/02</DATE>
<TITLE>
Akcie České spořitelny opustí v letošním roce pražskou burzu. Akcionáři banky totiž včera na valné hromadě rozhodli o zrušení registrace kmenových akcií. V praxi to znamená, že akciový trh opustí jeden z nejlikvidnějších titulů. Zrušení registrace ještě musí schválit Komise pro cenné papíry. Hromada také schválila dividendu z loňského zisku ve výši tři koruny hrubého na akcii.
</TITLE>
<TEXT>
LNM Holdings stále čeká. Jeho nabídka na koupi Nové huti nebyla včera vládou projednána. Mluvčí kabinetu Libor Rouček však neuvedl, zda se návrh dostane na vládu ve středu 29. května. Exkluzivita udělená vládou pro tato jednání totiž trvá jen do 31. května. Ministr průmyslu a obchodu Miroslav Grégr chce za 67 procent v NH více než 440 milionů korun, které nizozemská LNM nabízí.
České aerolinie přepravily letos v prvním letošní čtvrtletí téměř 600 000 cestujících, což je meziroční nárůst o 85 000 lidí. Více než 16procentní zvýšení počtu cestujících podle letecké společnosti potvrzuje, že cestující se vracejí na paluby letadel.
Lafarge Cement loni podle auditovaných výsledků meziročně snížila tržby o 10,8 procenta na 1,38 miliardy korun. Zisk společnosti naopak vzrostl o 4,1 procenta na 304,3 miliónu korun. ČTK to dnes řekl mluvčí firmy Josef Šulc.
Česká správa letišť vypsala veřejnou obchodní soutěž na financování výstavby Terminálu Sever 2 ruzyňského letiště v hodnotě deseti miliard Kč. Výstavba by měla být zahájena začátkem roku 2003 s termínem ukončení do července 2005. Kapacita terminálu má v konečné fázi dosahovat deseti milionů osob ročně.
Evropská unie požádala Světovou obchodní organizaci (WTO) o jmenování expertního panelu, který by posoudil soulad zvýšených amerických cel na dovoz oceli se světovými obchodními pravidly. Brusel od WTO chce, aby prohlásila krok USA za ilegální, což by ospravedlňovalo chystané evropské sankce.
Litva by v roce 2009 mohla uzavřít kontroverzní jadernou elektrárnu Ignalina ze sovětské éry. Evropskou unii by to však přišlo na 2,4 miliardy eur, tedy 2,2 miliardy dolarů. Vyplývá to z návrhu litevské národní energetické strategie.
Slovenská vláda schválila prodej 49procentních podílů ve všech třech regionálních distributorech elektřiny trojici západoevropských společností za celkem 618 milionů eur. Do Západoslovenské energetiky vstoupí německý E.ON, Electricité de France získá podíl ve středoslovenské SSE a německá RWE Plus koupí 49 procent akcií východoslovenské VSE.
DaimlerChrysler pracuje na desetiletém plánu užší integrace značek Mercedes-Benz, Chrysler a Mitsusbishi Motor. V rozhovoru pro vydání britského listu Financial Times to řekl šéf koncernu Jürgen Schrempp. Ten požádal výkonné manažery o vypracování návrhů na sjednocení distribuce autodílů dealerských služeb, logistiky a manažerských platů v jednotlivých dceřiných firmách.
Maďarská vláda chce, aby od 1. října byla minimální mzda osvobozena od daně. Od začátku příštího roku se připravuje snížení daní z příjmu také v dalších kategoriích.
Mobilní telefony jdou méně na odbyt. Prodej mobilních telefonů v prvním čtvrtletí letošního roku klesl meziročně o 3,8 procenta na 93,76 milionu kusů. Příčinou je nízká spotřebitelská poptávka, kterou nepodnítily ani nové služby, ani nové typy telefonů. Nejvýraznější růst prodeje zaznamenal jihokorejský Samsung. Informovala o tom výzkumná společnost Gartner Dataquest. Světovou jedničkou zůstává nadále finská Nokia. Její podíl na trhu činí 34,7 procenta. Velkým překvapením je Samsung Electronics, který se posunul na třetí pozici.
České radiokom. 375,23 -0,73
Český Telecom 324,12 -2,67
Česká spořitelna 384,53 1,38
</TEXT>
</DOC>
<DOC>
<DOCID>LN-20020523059</DOCID>
<DOCNO>LN-20020523059</DOCNO>
<DATE>05/23/02</DATE>
<TITLE>
Paradox. Státní podpora se obrací od pořízení nových ke koupi starých bytů.
</TITLE>
<GEOGRAPHY>PRAHA</GEOGRAPHY>
<TEXT>
Vládou včera odsouhlasená státní finanční podpora hypotečních úvěrů zvýhodní pořízení starých bytů. Opačně tomu však bude u nových. Dotaci dostane žadatel o hypotéku, který nedovršil 36 let, není vlastníkem nemovitosti a chce financovat koupi staršího bytu či rodinného domku, tedy dva roky po kolaudaci. Odborníci hodnotí tento krok Zemanova kabinetu za velmi příznivý pro další vývoj hypotečního trhu.
</TEXT>
<HEADING>
Podpora "nových bytů" se dostala pod procento
</HEADING>
<TEXT>
Upozorňují však zároveň, že dojde k paradoxní situaci. Doposud se totiž státní finanční podpora vztahuje pouze na nákup nové nemovitosti. Její výše závisí na průměrné úrokové sazbě na mezibankovním trhu. Pokud ta klesne o více než jedno procento, sníží se státní dotace o jeden procentní bod. Letos se tak dostala na pouhé jedno procento. "Je nelogické, že dotace na pořízení nového bytu je jednoprocentní, ale u starého to mají být tři procenta," řekl Jan Sadil z Českomoravské hypoteční banky s tím, že nyní čerpá státní finanční podporu pro fyzické osoby 50 procent klientů banky. Dojde tak k obrácení dotace od segmentu nových ke starým bytům. "Nastane paradoxní situace, protože pořízení nového bydlení nebude mít adekvátní formu podpory. U nových nemovitostí totiž podle mne státní finanční podpora v příštím roce zanikne. A to kvůli stálému snižování úrokových sazeb," komentoval vládní rozhodnutí Libor Ostatek z GE Capital Bank. Princip dotace má být podle zástupců hypotečních bank zachován. Státní finanční podpoře starých nemovitostí bude podléhat opět jen určitá výše úvěru. U bytů je maximální částka 800 tisíc korun, u rodinného domu s jedním bytem je to 1,5 milionu korun. Samotná podpora se podle Sadila počítá jako rozdíl mezi měsíční splátkou s úrokem stanoveným bankou a splátkou s úrokem očištěným o státní podporu. Její výše je stanovena na dobu trvání sjednané úrokové sazby hypotéky, ve většině případů je pevně určena na 5 let.
</TEXT>
<HEADING>
Podmínky pro státní příspěvek na hypotéky
</HEADING>
<TEXT>
* byt musí být minimálně dva roky po kolaudaci * nárok má osoba mladší 36 let, která není vlastníkem domu či bytu * dotace má činit 3 procenta z úroku u úvěru maximálně do výše 800 tisíc korun na byt a 1,5 milionu korun na domek s jedním bytem
Počet bytů pořízených se státní podporou
celkem do 31. 3. 2002
22 102 byty
</TEXT>
</DOC>
<DOC>
<DOCID>LN-20020523060</DOCID>
<DOCNO>LN-20020523060</DOCNO>
<DATE>05/23/02</DATE>
<TITLE>
PRAHA - Státní Česká konsolidační agentura bude spravovat kromě úvěrů soukromých firem i půjčky, které bývalá Investiční a Poštovní banka poskytla Českým drahám. A ty jsou státní organizací. Československá obchodní banka (ČSOB) už na stát některé závazky státní železnice převedla. Podle důvěryhodných informací jde nejméně o tři úvěry v celkové výši přesahující 2,5 miliardy korun. Přesun části pohledávek drah na konsolidační agenturu potvrdil její mluvčí Jiří Pekárek. Úvěry si podle dostupných informací Českých drah vyžádal stát. Jedním z možných důvodů je jeho snaha o úpravu podmínek úvěrů pro státní železnici. Úvěry by v rámci schválené transformace drah měly být převedeny na nově vzniklou státní organizaci Správa železničních dopravních cest. Podle Pekárka lze proto očekávat celkové řešení těchto úvěrů až v roce 2003.
</TITLE>
<HEADING>
Úvěry drah jsou bonitní
</HEADING>
<TEXT>
A jak se převod úvěrů dotkne státních drah? "Pro dráhy se nemění vůbec nic," říká Pavel Tesař z tiskového oddělení Českých drah. "Úvěrové smlouvy se nemění, mění se jen věřitel," dodává. Tesař uvedl, že České dráhy své půjčky splácejí. Jeho slova potvrzuje to, že u převáděných úvěrů splácí dráhy včas jak vlastní úvěr, tak i úroky. České dráhy nejsou ostatně jediným bezproblémovým dlužníkem, kterého převezme konsolidační agentura. Ve státní agentuře skončí i úvěr servisní organizace televize Nova - společnosti Česká produkční 2000. Převod nekvalitních či rizikových úvěrů do České konsolidační agentury umožňuje ČSOB státní záruka, kterou stát poskytl při prodeji IPB v červnu 2000. Převzetí úvěrů českých železnic konsolidační agenturou ale není jedinou angažovaností státu. Ten již v současnosti ručí za miliardové úvěry pro České dráhy. Kryje tak například zdroje, které dráhy potřebují na výstavbu železničních koridorů či obnovu svého vozového parku. Jen letos se už stát zaručil za úvěr ve výši 930 milionů korun. Tyto peníze ČD použijí na nákup elektrických příměstských vlaků. Tuzemské železnice jsou dlouhodobě ztrátové, a stát je proto musí každoročně dotovat miliardovými částkami. V loňském roce skončilo hospodaření Českých drah čtyřmiliardovou ztrátou. O rok dříve byla ztráta ještě o osm set milionů větší.
A jak se převod úvěrů dotkne státních drah? "Pro dráhy se nemění vůbec nic," říká Pavel Tesař z tiskového oddělení Českých drah. "Úvěrové smlouvy se nemění, mění se jen věřitel," dodává. Tesař uvedl, že České dráhy své půjčky splácejí. Jeho slova potvrzuje to, že u převáděných úvěrů splácí dráhy včas jak vlastní úvěr, tak i úroky. České dráhy nejsou ostatně jediným bezproblémovým dlužníkem, kterého převezme konsolidační agentura. Ve státní agentuře skončí i úvěr servisní organizace televize Nova - společnosti Česká produkční 2000. Převod nekvalitních či rizikových úvěrů do České konsolidační agentury umožňuje ČSOB státní záruka, kterou stát poskytl při prodeji IPB v červnu 2000. Převzetí úvěrů českých železnic konsolidační agenturou ale není jedinou angažovaností státu. Ten již v současnosti ručí za miliardové úvěry pro České dráhy. Kryje tak například zdroje, které dráhy potřebují na výstavbu železničních koridorů či obnovu svého vozového parku. Jen letos se už stát zaručil za úvěr ve výši 930 milionů korun. Tyto peníze ČD použijí na nákup elektrických příměstských vlaků. Tuzemské železnice jsou dlouhodobě ztrátové, a stát je proto musí každoročně dotovat miliardovými částkami. V loňském roce skončilo hospodaření Českých drah čtyřmiliardovou ztrátou. O rok dříve byla ztráta ještě o osm set milionů větší.
</TEXT>
</DOC>
<DOC>
<DOCID>LN-20020523061</DOCID>
<DOCNO>LN-20020523061</DOCNO>
<DATE>05/23/02</DATE>
<TEXT>
ČESKÉ BUDĚJOVICE - Osm ohrožených průmyslových podniků se včera dočkalo pozornosti vlády, která rozhodla o jejich dalším osudu. Speciální restrukturalizační program bude vypracován pro Škodu Jaderné strojírenství. V dalších společnostech stát prodá své podíly strategickým partnerům. Po zasedání vlády to řekl ministr průmyslu a obchodu Miroslav Grégr. Stát se tak zbaví majetkových účastí v brněnské strojírně Královopolská, Hutních montážích Ostrava a ve společnostech Praga Hostivař, TOS Čelákovice a Tusculum. O zařazení do programu Rozvaha nebo Exit zatím nerozhodla u akciových společností ROMO a Crystalexu. Rozvaha znamená restrukturalizaci pod patronací státu, Exit prodej investorovi. V rámci uvedených programů jde o oživení vybraných průmyslových podniků včetně změn vlastnických vztahů. "Týká se společností s přímou majetkovou nebo úvěrovou účastí státu, které se nyní nacházejí v portfoliu aktiv České konsolidační agentury nebo budou na základě rozhodnutí vlády do tohoto portfolia dodatečně převedeny," uvedlo ministerstvo průmyslu a obchodu.
</TEXT>
</DOC>
<DOC>
<DOCID>LN-20020523062</DOCID>
<DOCNO>LN-20020523062</DOCNO>
<DATE>05/23/02</DATE>
<TEXT>
Novým generálním ředitelem největší německé banky Deutsche Bank se stal Josef Ackermann (vlevo). Ve funkci vystřídal Rolfa Breuera (vpravo). Se jmenováním nového šéfa představenstva nastanou podle pozorovatelů v bance velké změny. Švýcar Ackermann, který je prvním cizincem v čele institutu, totiž bude mít v rukou mnohem více kompetencí než jeho předchůdce. Breuer se přesouvá na pozici vrchního kontrolora a zároveň se chystá posílit vliv dozorčí rady. Breuer nahrazuje Hilmara Koppera. Ten byl považován za jednoho z nejmocnějších mužů německého hospodářství, protože jako šedivá eminence nastrčená dozorčí radou banky zasahoval do důležitých rozhodnuti. "Breuer je jiný typ než Kopper. Zatímco on byl vždy pragmatik a šel hned na věc, Breuer je intelektuál. Je to týmový hráč, který nechá ostatním jejich svobody a nechá je i dělat chyby. Výborně se hodí k Ackermannovi," říkají hlasy z banky.
</TEXT>
</DOC>
<DOC>
<DOCID>LN-20020523063</DOCID>
<DOCNO>LN-20020523063</DOCNO>
<DATE>05/23/02</DATE>
<TITLE>
Až nová sněmovna bude schvalovat novelu telekomunikačního zákona. Ta má umožnit úplnou liberalizaci "pevného volání".
</TITLE>
<GEOGRAPHY>PRAHA</GEOGRAPHY>
<TEXT>
Češi se mohou dočkat plně liberalizovaného telekomunikačního trhu už na začátku příštího roku. Vláda totiž připravuje novelu telekomunikačního zákona, která by stanovila i povinnost pro Český Telecom zpřístupnit takzvanou místní smyčku alternativním operátorům. Místní smyčka neboli poslední míle jsou "dráty", které spojují telefon účastníka s místní ústřednou. Z ekonomického hlediska není možné, aby alternativní operátoři vedli svá vedení do každé firmy nebo domácnosti. Zpřístupněním místní smyčky si však mohou od dominantního operátora pronajmout zmíněnou poslední míli a své služby pak nabízet takřka každému.
</TEXT>
<HEADING>
První kroky liberalizace
</HEADING>
<TEXT>
Platný telekomunikační zákon už počítá s několika kroky na cestě k liberalizaci telekomunikací. Od 1. července si budou moci zákazníci vybrat pomocí čtyř-až pětimístné předvolby operátora, který jim zabezpečí jejich hovor. Na začátku příštího roku si pak budou moci na svém telefonním přístroji nastavit druhy hovorů, které uskuteční vybraný alternativní operátor. Vedle toho si v případě přechodu na síť jiného operátora budou moci přenést i své stávající telefonní číslo. Zpřístupnění místní smyčky je pak posledním krokem, který by měl umožnit skutečný konkurenční boj v telekomunikacích, a tím i nižší ceny a zkvalitnění služeb. Zavedení této služby už na začátku příštího roku však závisí na tom, jak rychle schválí parlament připravovanou novelu telekomunikačního zákona. "Návrh novely je už v podstatě hotový. Teď by jej měla projednat vláda," řekla náměstkyně ministra dopravy a spojů Marcela Gürlichová. "Kvůli červnovým volbám se ale novelou bude zabývat až nový parlament. Přesto věřím, že se ji podaří schválit ještě před koncem tohoto roku," dodala.
</TEXT>
<HEADING>
Nedůvěra operátorů
</HEADING>
<TEXT>
Alternativní operátoři v tak rychlé přijetí novely nevěří. "Zpřístupnění místní smyčky už od 1. ledna 2003 bychom určitě přivítali," řekl marketingový ředitel společnosti KPNQuest/GTS David Duroň. "Bojím se však, že tlak Českého Telecomu oddálí přijetí zmíněné novely. Vedle toho si nejsem jistý, zda bude nová vláda považovat dokončení liberalizace telekomunikací za jednu ze svých priorit," uvedl. Také stínový ministr dopravy za ODS Martin Říman si myslí, že se diskuse o podobě novely telekomunikačního zákona v parlamentu protáhne. "Novela podstatným způsobem zvyšuje míru regulace telekomunikačního trhu, s čímž my nesouhlasíme," vysvětlil. "Její projednávání proto nebude tak jednoduché, jak si představují úředníci z ministerstva dopravy." Martin Říman si ani není jistý, zda zpřístupnění místní smyčky přinese skutečný užitek. "Ani Český Telecom, ani alternativní operátor nebudou mít zájem na investicích do posledních mílí. Tím se odloží jejich modernizace a utrpí tím kvalita poskytovaných služeb," vysvětlil. Podle Římana přitom mají alternativní operátoři možnost dostat se ke svým zákazníkům i "vzduchem" pomocí kvalitního rádiového signálu. "V současné době se přiděluje stále více frekvencí na propojení mezi ústřednami operátorů a účastnickými stanicemi," upozornil Říman. Zpřístupnění místní smyčky však vyžadují pravidla Evropské unie. Kvůli průtahům v jeho zavádění v některých zemích už Evropská komise oznámila, že podnikne právní kroky k jeho vynucení.
Postup liberalizace
</TEXT>
</DOC>
<DOC>
<DOCID>LN-20020523064</DOCID>
<DOCNO>LN-20020523064</DOCNO>
<DATE>05/23/02</DATE>
<GEOGRAPHY>PRAHA</GEOGRAPHY>
<TEXT>
Klienti 15 bank působících na českém trhu nebudou moci v neděli 2. června od 1.00 do 4.00 využívat síť bankomatů společnosti Muzo v České republice ani platit kartami u obchodníků. Asociace Muzo, která je provozovatelem autorizačního systému platebních karet, sítě bankomatů a sítě platebních terminálů, totiž první červnovou nedělní noc realizuje plánovanou změnu operačního systému. Nebudou tak fungovat bankomaty ani platební terminály, takže nebude možné platby kartami elektronicky autorizovat. Služby asociace Muzo využívají Komerční banka, ČSOB včetně karet IPB, GE Capital Bank, eBanka, Citibank, Union banka, HypoVereinsbank, Dresdner Bank, Raiffeisenbank, Commerzbank, Volksbank, Deutsche Bank, Waldviertler Sparkasse, Raiffeisenbank im Stiftland Waldsassen a Sparkasse Mühlviertel-West. Pro produkty platebních karet, které umožňují i jinou než elektronickou autorizaci, tedy pro platební karty typu Eurocard/MasterCard, VISA, American Express, Diners Club a JCB, bude standardně zajištěna náhradní cesta formou telefonické autorizace. V ČR je více než 1500 bankomatů, zhruba 60 procent patří České spořitelně. Jejích klientů se odstávka netýká.
</TEXT>
</DOC>
<DOC>
<DOCID>LN-20020523065</DOCID>
<DOCNO>LN-20020523065</DOCNO>
<DATE>05/23/02</DATE>
<GEOGRAPHY>VARŠAVA</GEOGRAPHY>
<TEXT>
Polský automobilový trh pokračuje v propadu z minulých měsíců. Za první letošní čtyři měsíce Poláci koupili 98 700 nových vozů, tedy o 20,3 procenta méně než ve srovnatelném loňském období. Téměř 30 procent v prodeji meziročně ztratila rovněž automobilka Škoda. Vyplývá to z analýz společnosti Samar, která monitoruje automobilový trh. Polští spotřebitelé nakoupili od začátku roku do konce dubna 98 700 nových vozů. Dovoz ojetých aut ze zemí Evropské unie ve stejném období dosáhl 112 500, tedy téměř tolik jako za celý rok 1999.
</TEXT>
</DOC>
<DOC>
<DOCID>LN-20020523066</DOCID>
<DOCNO>LN-20020523066</DOCNO>
<DATE>05/23/02</DATE>
<GEOGRAPHY>PRAHA</GEOGRAPHY>
<TEXT>
Až 20 procent zákazníků kabelových televizí si v Česku předplácí pornografický kanál. Zatímco na programy s lehčí erotikou se nejčastěji koukají hlavně páry a značnou část diváků tvoří ženy, tvrdé porno je doménou mužů. I když i zde je určité procento zájemců mezi ženami. Podle Martina Kocourka z distribuční společnosti Zone Vision je penetrace různá podle regionů a pohybuje se mezi deseti a 20 procenty. "Zhruba stejná je situace v dalších zemích regionu střední a východní Evropy," dodal. Zájemci o porno jsou podle něj většinou lidé, kteří mají rádi větší výběr programů. Pornografický obsah v současnosti v tuzemsku nabízí pouze kanál Private Gold od distribuční firmy Zone Vision. Konkurenční Eurotica Rendez-Vous před časem přestala vysílat. Vedle tvrdé erotiky nabízí Zone Vision i lehčí kanál Private Blue. Ten se objevuje v základní nabídce několika tuzemských kabelovek. Ani v oblasti lehkých erotických programů nemá v České republice Zone Vision konkurenci - kromě specializovaných večerních bloků na jinak neerotických programech, jako je například Onyx. Private Gold má v nabídce jako placený kanál například tuzemská největší kabelová televize UPC či KT Elektronika Olomouc. Mezi větší společnosti nabízejících Private Blue patří dvojka a trojka na trhu, firmy Intercable CZ a TES Media nebo KT Kadaň.
</TEXT>
</DOC>
<DOC>
<DOCID>LN-20020523067</DOCID>
<DOCNO>LN-20020523067</DOCNO>
<DATE>05/23/02</DATE>
<GEOGRAPHY>PRAHA</GEOGRAPHY>
<TEXT>
Český Telecom zavádí nový typ telefonních karet do telefonních automatů pod názvem Trick. Tyto karty umožní od června nejen klasické volání, ale i posílání krátkých textových zpráv (SMS) a e-mailů z telefonních budek. V blízké době by mohly zabezpečit i platby z dalších automatů, například na prodej jízdenek či občerstvení. Telecom očekává, že lidé budou z telefonních budek posílat až 300 tisíc krátkých textových zpráv měsíčně. Počty SMS, jež odesílají lidé v sítích mobilních telefonů, se přitom pohybují v milionech. "Služba by se měla vyplatit při zaslání kolem 150 tisíc SMS za měsíc," prohlásil ředitel Českého Telecomu pro telefonní automaty Jan Ander. Zaváděcí cena poslání jedné SMS či e-mailu bude 90 haléřů. Od července se zvýší na dvojnásobek. U posílání SMS do zahraničí si Telecom bude účtovat 10,80 koruny za zprávu.
</TEXT>
</DOC>
<DOC>
<DOCID>LN-20020523068</DOCID>
<DOCNO>LN-20020523068</DOCNO>
<DATE>05/23/02</DATE>
<TITLE>
Památkář Karel Ksandr: Ani odstraněné sochy z éry komunismu by neměly být zničeny
</TITLE>
<TEXT>
Včerejší odhalení diskutovaného památníku obětem komunismu v Praze pod Petřínem znovu připomíná, že s pomníky je to podobně jako se světskou slávou.
PRAHA - Obrazoborectví doprovází téměř každou výměnu režimu a ani naše historie není výjimkou. Zatím poslední vlnu jsme zažili po roce 1989. Je svým způsobem logické, že se lidé jako vždy po pádu diktatury chtěli zbavit symbolů, které ji představovaly. Karel Ksandr, odborný pracovník Státního ústavu památkové péče a místopředseda Klubu za starou Prahu, soudí, že odstraňování soch je přípustné s podmínkou, že se nezlikvidují. "Šlo o pomníky postavené za totality a takto glorifikované osoby nereprezentovaly žádný duchovní přínos pro náš národ. Tak proč bychom se na ně dnes měli dívat."
</TEXT>
<HEADING>
Vraťme zpátky Františka II.
</HEADING>
<TEXT>
Ksandr vzpomíná, že na počátku devadesátých let byly demontované sochy z majetku Galerie hlavního města Prahy soustředěny za Bílkovou vilou. "Všichni ti Gottwaldové, Leninové a Fučíkové včetně milicionáře z Vysočan tam byli poskládáni s pytli na hlavách jako velmi zvláštní panoptikum. Pak se sochy odstěhovaly do leteckého hangáru v Žatci, ale nebyly zničeny. Takže jsme zřejmě o něco kulturnější, než byli soudruzi," vysvětluje. I po první světové válce a rozpadu Rakousko-Uherska byla odstraněna řada soch jak v Praze, tak v ostatních městech. Počínaje maršálem Radeckým na Malostranském náměstí až po mariánský sloup na Staroměstském náměstí, jehož osud byl zřejmě nejdrsnější. Zvláštní připomínka těchto dějů zůstává na Smetanově nábřeží v Praze. Jde o novogotický Kranerův pomník Františka II. - bez dotyčného císaře. Jeho bronzová socha je uložena v lapidáriu Národního muzea. "Dnes by snad už František II. nemusel nikomu vadit. Českému národu neublížil a kromě toho šlo o vítěze nad Napoleonem. Pomník by mohl být vrácen do původního stavu bez velkých finančních nákladů," soudí Ksandr. Snad nejkurióznější jsou osudy Stalinova pomníku na Letné, kterému Pražané říkali "fronta na maso". Je s ním spjata řada historek, smutný je osud jeho autora Otakara Švece, který spáchal sebevraždu. "Moje babička říkávala, že se Stalinův pomník nemusel bourat, protože to stálo obrovské peníze. Stačilo by prý udělat šroubovací hlavu, která by se podle změny poměrů vyměňovala. Na to jsem si vzpomněl, když tam ODS umístila ten obrovský billboard s Václavem Klausem," pobaveně podotýká Jan Ksandr.
</TEXT>
<HEADING>
Sochy odstraněné
</HEADING>
<TEXT>
Z plejády soch komunistických pohlavárů a jiných pro režim přípustných osob v Praze zbyl snad jen maršál Koněv v Dejvicích. "Měl zásluhy o osvobození Evropy, a tak ani nebyl důvod tuto sochu odstraňovat. Naproti ní je hospoda U Švejka, takže si maršál i spisovatel pomyslně kynou," soudí Ksandr a opakuje, že zachování odstraněných soch je nutné z řady důvodů. "Některé jsou umělecky kvalitní a měly také dobré umístění. Například Kodymův pomník V. I. Lenina na Dejvickém náměstí. Dobu, kdy se tyto sochy vztyčovaly, nelze z dějin vymazat a i tato socha je svědectvím, které mohou zkoumat kuns-thistorici a jiní badatelé. Neměly by se opakovat praktiky z doby po roku 1948, kdy se po celé republice rozbíjely Masarykovy a jiné sochy a došlo k nenávratným škodám." V Německu se dochovaly sochy z umělecké éry spojené s nacismem. "Loni jsem v Rakousku na zámku Weitra navštívil zajímavou výstavu, která konfrontovala nacistické umění a socialistický realismus padesátých let, včetně dalších souvislostí. Například šlo o to, jak umělci, kteří tvořili pro Hitlera, později v NDR zase pracovali pro soudruhy," podotýká Ksandr. Němci také jako kuriozitu zachovali v Saské Kamenici, bývalém Karl-Marx-Stadtu, obrovskou Marxovu hlavu, která je přes několik podlaží zabudována do panelového domu. Poslední socha, která se v Praze demontovala s větším ohlasem, byl Jan Šverma, podle Ksandra rovněž vcelku kvalitní socha. "Zato Fučík před Planetáriem byl špatný i nevhodně umístěný, stál zády k hlavní cestě. Milicionář ve Vysočanech byl už přímo otřesný, ale i to je důvod, proč sochu zachovat jako doklad výrazu doby," doplňuje Ksandr.
</TEXT>
<HEADING>
Sochy nové
</HEADING>
<TEXT>
V 90. letech vznikly některé nové sochy a jiné byly rehabilitovány. Je to především Mařatkův pomník Legionářů pod Emauzy, který přímo volal po znovuosazení i z hlediska architektonického řešení, protože jeho odstraněním byla porušena celá kompozice lokality. "Tento pomník byl zlikvidován za druhé světové války, ale naštěstí se k němu zachovala dokumentace i formy, z nichž byl odlit. Podařilo se vyrobit velmi přesnou repliku, a napravit tak akt německé zvůle." Některé sochy mají zvláštní osud, který s dobou tolik nesouvisí. To je i případ pomníku mecenáše Josefa Hlávky. Navrhoval ho také Mařatka a původně měl stát u Hlávkova mostu při sestupu na Štvanici. Za první republiky však k osazení nedošlo, řadu let byl sádrový model umístěn v Obecním domě. Pak byl vyroben bronzový odlitek, který si půjčila Hlávkova nadace do Lužan u Přeštic, kde také pražský originál zůstal. "Hlávka se ke svému pomníku v Praze dostal teprve v roce 1994. Městská část Praha 1 však nesouhlasila s umístěním před školou ve Vodičkově ulici, a tak byla socha nakonec umístěna v atriu domů mezi Vodičkovou a Jungmannovou ulicí. Svým způsobem asi Hlávka vadil nejdřív první republice a pak komunistům méně než ostatní, ale přece," říká Karel Ksandr. Praha také dlouho čekala na pomníky T. G. Masaryka a Antonína Dvořáka. Socha TGM byla po různých průtazích osazena na Hradčanském náměstí. "Myslím si, že je to diskutabilní řešení. To, že se použil vynikající Španielův Masaryk z pantheonu Národního muzea a zvětšil se, je nesmysl. Kdyby totiž Španiel měl vytvořit sochu Masaryka v nadživotní velikosti, zvolil by třeba úplně jiné umělecké pojetí," míní Ksandr. Instalaci sochy Antonína Dvořáka doprovázel menší skandál. Město chtělo pomník umístit na schodiště Rudolfina, což by bylo v mnoha ohledech pro Dvořáka degradující. "Hudební géniové a osobnosti výtvarného umění jsou na balustrádě a alegorické sochy na mezipodestě hlavního schodiště. Dvořák by tedy skončil pod nimi jako bezvýznamná osoba. Nakonec se tomuto nápadu podařilo zamezit, socha dočasně stojí uprostřed náměstí Jana Palacha a probíhá soutěž na její instalaci v rámci nového řešení náměstí," doplňuje Ksandr. Jednou ze soch, které byly v Praze nově instalovány, je i Opočenského pomník bratří Čapků na náměstí Míru. Jde o pojetí abstraktní, které výtvarnou výpověď řeší moderními prostředky. "Proti tomu nelze nic namítat, naopak toto pojetí je regulérní a mně osobně mnohem bližší než způsob, jakým vznikaly nové sochy Masaryka a Dvořáka. Tyto problémy možná souvisejí s tím, že zobrazení konkrétní osoby pro pomník je dnes do jisté míry anachronismus, který patří minulosti," připouští Ksandr a poukazuje na to, že problematika pomníků evidentně odráží stav společnosti. "Naše společnost se pomalu uzdravuje, a proto ani situace v tomto 'odvětví' není jednoduchá. Když opustím vážné pomníky a vydám se na cestu nově vzniklých výtvarných děl a konceptů, musím přiznat, že mě oslovila miminka Davida Černého na žižkovské televizní věži. Jeho svatý Václav na chcíplém koni, který je dnes v Lucerně, mi ale připadá jako zbytečný výsměch Myslbekovi," uzavírá Ksandr.
V 90. letech vznikly některé nové sochy a jiné byly rehabilitovány. Je to především Mařatkův pomník Legionářů pod Emauzy, který přímo volal po znovuosazení i z hlediska architektonického řešení, protože jeho odstraněním byla porušena celá kompozice lokality. "Tento pomník byl zlikvidován za druhé světové války, ale naštěstí se k němu zachovala dokumentace i formy, z nichž byl odlit. Podařilo se vyrobit velmi přesnou repliku, a napravit tak akt německé zvůle." Některé sochy mají zvláštní osud, který s dobou tolik nesouvisí. To je i případ pomníku mecenáše Josefa Hlávky. Navrhoval ho také Mařatka a původně měl stát u Hlávkova mostu při sestupu na Štvanici. Za první republiky však k osazení nedošlo, řadu let byl sádrový model umístěn v Obecním domě. Pak byl vyroben bronzový odlitek, který si půjčila Hlávkova nadace do Lužan u Přeštic, kde také pražský originál zůstal. "Hlávka se ke svému pomníku v Praze dostal teprve v roce 1994. Městská část Praha 1 však nesouhlasila s umístěním před školou ve Vodičkově ulici, a tak byla socha nakonec umístěna v atriu domů mezi Vodičkovou a Jungmannovou ulicí. Svým způsobem asi Hlávka vadil nejdřív první republice a pak komunistům méně než ostatní, ale přece," říká Karel Ksandr. Praha také dlouho čekala na pomníky T. G. Masaryka a Antonína Dvořáka. Socha TGM byla po různých průtazích osazena na Hradčanském náměstí. "Myslím si, že je to diskutabilní řešení. To, že se použil vynikající Španielův Masaryk z pantheonu Národního muzea a zvětšil se, je nesmysl. Kdyby totiž Španiel měl vytvořit sochu Masaryka v nadživotní velikosti, zvolil by třeba úplně jiné umělecké pojetí," míní Ksandr. Instalaci sochy Antonína Dvořáka doprovázel menší skandál. Město chtělo pomník umístit na schodiště Rudolfina, což by bylo v mnoha ohledech pro Dvořáka degradující. "Hudební géniové a osobnosti výtvarného umění jsou na balustrádě a alegorické sochy na mezipodestě hlavního schodiště. Dvořák by tedy skončil pod nimi jako bezvýznamná osoba. Nakonec se tomuto nápadu podařilo zamezit, socha dočasně stojí uprostřed náměstí Jana Palacha a probíhá soutěž na její instalaci v rámci nového řešení náměstí," doplňuje Ksandr. Jednou ze soch, které byly v Praze nově instalovány, je i Opočenského pomník bratří Čapků na náměstí Míru. Jde o pojetí abstraktní, které výtvarnou výpověď řeší moderními prostředky. "Proti tomu nelze nic namítat, naopak toto pojetí je regulérní a mně osobně mnohem bližší než způsob, jakým vznikaly nové sochy Masaryka a Dvořáka. Tyto problémy možná souvisejí s tím, že zobrazení konkrétní osoby pro pomník je dnes do jisté míry anachronismus, který patří minulosti," připouští Ksandr a poukazuje na to, že problematika pomníků evidentně odráží stav společnosti. "Naše společnost se pomalu uzdravuje, a proto ani situace v tomto 'odvětví' není jednoduchá. Když opustím vážné pomníky a vydám se na cestu nově vzniklých výtvarných děl a konceptů, musím přiznat, že mě oslovila miminka Davida Černého na žižkovské televizní věži. Jeho svatý Václav na chcíplém koni, který je dnes v Lucerně, mi ale připadá jako zbytečný výsměch Myslbekovi," uzavírá Ksandr.
</TEXT>
</DOC>
<DOC>
<DOCID>LN-20020523069</DOCID>
<DOCNO>LN-20020523069</DOCNO>
<DATE>05/23/02</DATE>
<TEXT>
Po vítězství v soutěži jsme měli radost. Cesta k realizaci byla složitá: nesouhlas památkářů, odložení realizace, při stavbě potíže. Místo je protkané potrubím a kabely, nic nejde samo. Celou tou dobou se vinula tenká linka: proč ten pomník děláme? Setkání se členy Konfederace politických vězňů: skvělí muži! Od nich čísla do bronzu: v letech 1948 až 1989 bylo 248 popravených, 4500 zemřelých ve věznicích, 205 489 odsouzených, 327 zahynulo na hranicích. A 170 938 občanů z komunistického Československa emigrovalo. V ruchu výkopů, betonování a odlévání se ta čísla jaksi ztrácejí. A před otevřením v novinách? Předvolební bitky! Vzpomene si někdo na oběti? Udělali jsme dost?
</TEXT>
</DOC>
<DOC>
<DOCID>LN-20020523070</DOCID>
<DOCNO>LN-20020523070</DOCNO>
<DATE>05/23/02</DATE>
<TITLE>
prohlásil včera na festivalu v Cannes herec s pověstí excentrika Jack Nicholson
</TITLE>
<TEXT>
Naposledy před 18 lety navštívil Jack Nicholson festival v Cannes. Letos se vrátil se zkušenostmi velkého profesionála a s elegancí lva salonů. Budil zasloužený respekt a překvapoval skromným vystupováním.
CANNES (od zvláštní zpravodajky LN na mezinárodním filmovém festivalu) - Na Jacka Nicholsona čekalo Cannes netrpělivě už loni, kdy tu byl v soutěži snímek Seana Penna Přísaha. Dočkalo se ale až letos. Ďábelský Nicholson opět přijel se soutěžním snímkem a nikdo nepochybuje o tom, že by si zasloužil cenu za nejlepší herecký výkon. Ve filmu Alexandra Payneho About Schmidt (O Schmidtovi) si zahrál opotřebovaného muže, který po odchodu do důchodu a smrti manželky musí přehodnotit svůj dosavadní přístup k životu. Navzdory tématu šlo o dosud nejvtipnější titul ve festivalové soutěži, a to právě díky Nicholsonovu bravurnímu herectví. Publikum ocenilo potleskem jeho souboj s vodním lůžkem nebo pečlivou úpravu přehazovačky na hlavě.
</TEXT>
<HEADING>
"Chytil jsem roli za pačesy"
</HEADING>
<TEXT>
Na tiskové konferenci, kam dorazil profesionálně už pět minut před začátkem, se přiznal, že právě onen nepřitažlivý účes byl klíčem k postavě Schmidta. "Zbytky vlasů, co mám nad uchem, jsem si vyčesal do čela a bylo mi jasné, že jsem chytil svou roli za pačesy," líčil herec, který podle režiséra Payneho pracuje se svým tělem jako s instrumentem. Sugestivně se pak Nicholson rozpovídal o herecké profesi: "Šel jsem studovat herectví, protože jsem věděl, že tam potkám spoustu krásných žen. Jako každý jsem měl své ideály, a když už jsem se na to dal, chtěl jsem být nejlepší. Dnes ale vím, že dobrého herce udělají jen dobří režiséři. Myslím, že jsem na ně měl štěstí." Ničí mě, když mě lidé hodnotí podle mých rolí. Nemám s nimi nic společného," pokračoval charizmatický herec, "nikdo neví, jaký je skutečný Jack Nicholson, a nejméně ze všech to vím já sám." Nicholson se také vyznal z lásky k filmům s Fredem Astairem a k basketbalu. Vzpomínal na rok 1969, kdy byl na festivalu v Cannes s Bezstarostnou jízdou: "Tehdy jsem si poprvé připadal jako velká hvězda." Dnes pětašedesátiletý elegantně stárnoucí Nicolson se v Cannes vypravil na projekci Andersonova filmu Punch-Drunk Love (Láska opilá punčem), aby se pozdravil se svým přítelem Adamem Sandlerem. Jack Nicholson ovšem odmítl jít oficiální cestou mezi celebritami a do sálu se vplížil zadním vchodem obklopen bodyguardy.
Na tiskové konferenci, kam dorazil profesionálně už pět minut před začátkem, se přiznal, že právě onen nepřitažlivý účes byl klíčem k postavě Schmidta. "Zbytky vlasů, co mám nad uchem, jsem si vyčesal do čela a bylo mi jasné, že jsem chytil svou roli za pačesy," líčil herec, který podle režiséra Payneho pracuje se svým tělem jako s instrumentem. Sugestivně se pak Nicholson rozpovídal o herecké profesi: "Šel jsem studovat herectví, protože jsem věděl, že tam potkám spoustu krásných žen. Jako každý jsem měl své ideály, a když už jsem se na to dal, chtěl jsem být nejlepší. Dnes ale vím, že dobrého herce udělají jen dobří režiséři. Myslím, že jsem na ně měl štěstí." Ničí mě, když mě lidé hodnotí podle mých rolí. Nemám s nimi nic společného," pokračoval charizmatický herec, "nikdo neví, jaký je skutečný Jack Nicholson, a nejméně ze všech to vím já sám." Nicholson se také vyznal z lásky k filmům s Fredem Astairem a k basketbalu. Vzpomínal na rok 1969, kdy byl na festivalu v Cannes s Bezstarostnou jízdou: "Tehdy jsem si poprvé připadal jako velká hvězda." Dnes pětašedesátiletý elegantně stárnoucí Nicolson se v Cannes vypravil na projekci Andersonova filmu Punch-Drunk Love (Láska opilá punčem), aby se pozdravil se svým přítelem Adamem Sandlerem. Jack Nicholson ovšem odmítl jít oficiální cestou mezi celebritami a do sálu se vplížil zadním vchodem obklopen bodyguardy.
</TEXT>
</DOC>
<DOC>
<DOCID>LN-20020523071</DOCID>
<DOCNO>LN-20020523071</DOCNO>
<DATE>05/23/02</DATE>
<TITLE>
Na recenzi Miloše Horanského (LN 9. 5.) reaguje univ. prof. Aleš Haman.
</TITLE>
<TEXT>
Miloš Horanský (a po něm někteří další) si pospíšil s kritikou Vieweghova posledního opusu Báječná léta s Klausem. Už z názvu recenze - Předvolební Viewegh zřetelně ční kritikův záměr: vyložit beletristické dílo pouze z politického hlediska. Recenzent si nedal práci, aby porovnal pokračování Báječných let pod psa právě s tímto základním textem. Nepoložil si například otázku, co se v pokračování úspěšné prózy změnilo, zda se postavy, které tvoří rodinný svět vzdorující tlaku normalizačního režimu, změnily a v čem. Nezajímala ho ani problematika syžetového vzorce, podle kterého byly postavy zkombinovány. Kdyby se byl podíval na román z tohoto literárního hlediska, možná by si uvědomil, že jde o záměrnou variaci původního rozvrhu, která vlastně působí skrytě parodicky tím, jak postavy modifikují své původní role; bratr Paco přejímá roli ironizujícího glosátora, otec se mění z ušlápnutého neurotika v sebevědomého komunálního politika atd. Samozřejmě se tu objevují i další komické prvky. Připomínají ztřeštěné rodinné situace, jaké kdysi psala oblíbená autorka oddechové četby Fan Vavřincová. Podobně jako u ní i u Viewegha děj pádí v rychlých střizích (a to Vavřincová jistě neměla ponětí o tom, co je to klip). Je to situační komika, která nepředstírá hlubokomyslnost, ale s jemnou ironií chce pobavit. Tak jako humor odlehčoval v Báječných letech pod psa dusné ovzduší normalizace, slouží i v pokračování k tomu, aby umožnil nadhled nad dobou poznamenanou stínem autokratického a arogantního politika. Zároveň dává najevo i autorovo stanovisko k literatuře; Viewegh nechce být čítankovým velikánem, stačí mu přítomný čtenářský úspěch. Přitom se snaží, aby jeho populární prózy měly solidní jazykovou úroveň a vtip. Horanského recenze okatě naznačuje, že Vieweghův otevřený názor na povahu a způsob myšlení veřejného činitele, ztělesňujícího politický marasmus polistopadové doby, byl pohnutkou ke kvapné pomstě (svědčí o tom ostatně i některé další ohlasy). Přitom autor Báječných let s Klausem neudělal až na pár štiplavých poznámek nic jiného, než že do úvodu každé kapitoly vložil citát s Klausovy knihy Narovinu. Právě tyto citáty jsou výmluvnější než sebekritičtější pamflet. Viewegh v sedmatřiceti citátech dokázal, že Klaus je Beda Foltýn současné české politiky. Pro členy jeho klanu musí knížka působit jako červený hadr na býky. Nepovažoval bych proto ani autorovy (možná záměrně nadsazené) zmínky o pletichách proti vydání knihy za pouhý reklamní trik. Rychlá odveta Horanského a dalších stranických soukmenovců to ostatně jen potvrzuje.
</TEXT>
</DOC>
<DOC>
<DOCID>LN-20020523072</DOCID>
<DOCNO>LN-20020523072</DOCNO>
<DATE>05/23/02</DATE>
<TITLE>
První "standing ovations" letošního Pražského jara patřily německému barytonistovi Matthiasu Goernemu. Vystoupil v úterý ve Dvořákově síni Rudolfina za doprovodu mladého pianisty Erika Schneidera.
</TITLE>
<GEOGRAPHY>PRAHA</GEOGRAPHY>
<TEXT>
Vymizelá tradice písňových recitálů, již se Pražské jaro snaží oživit, přivedla zatím na pódium vynikající pěvce Magdalenu Koženou a Matthiase Goerneho. Zajímavý zážitek slibuje páteční recitál Michaela Schadeho i vystoupení sopranistky June Anderssonové v neděli. Goerneho, jenž je na operních jevištích nedostižným Vojckem i Papagenem, známe z jeho nedávného pražského hostování. Tentokrát se představil v oboru, který je mu asi nejbližší: provedl Schubertův cyklus Spanilá mlynářka. Dvacet lyrických písní na texty Wilhelma Müllera zaznělo bez přestávky a během hodiny panovala v sále naplněném ze dvou třetin soustředěná atmosféra. Romantický repertoár německé jazykové oblasti je Goerneho skvělou vizitkou: nahrál již několik alb Schumannových a Schubertových písní. "Do francouzských skladeb bych se nikdy nepustil," tvrdí Goerne. "V rodné němčině mohu některé slovo zazpívat třeba i padesáti různými způsoby. Takové bezprostřednosti bych v jiné řeči nedosáhl," řekl barytonista. Do zpěvu se prý snaží vnést svou individualitu a sebevědomí. "Doba, kdy tyto písně vznikaly, se stále vzdaluje. Mění se i publikum: tehdy se písně prováděly v kruhu maximálně sto padesáti posluchačů, kteří byli velmi dobře obeznámeni s literaturou a básnictvím. Co zůstává, je jejich obsah - láska, doufání, ztráta. A ten se shoduje s dnešními prožitky," dodal pěvec, jenž vyrůstal v Německé demokratické republice, ale studoval na Západě u legendárního barytonisty Dietricha Fischera-Dieskaua.
PRAHA - Vymizelá tradice písňových recitálů, již se Pražské jaro snaží oživit, přivedla zatím na pódium vynikající pěvce Magdalenu Koženou a Matthiase Goerneho. Zajímavý zážitek slibuje páteční recitál Michaela Schadeho i vystoupení sopranistky June Anderssonové v neděli. Goerneho, jenž je na operních jevištích nedostižným Vojckem i Papagenem, známe z jeho nedávného pražského hostování. Tentokrát se představil v oboru, který je mu asi nejbližší: provedl Schubertův cyklus Spanilá mlynářka. Dvacet lyrických písní na texty Wilhelma Müllera zaznělo bez přestávky a během hodiny panovala v sále naplněném ze dvou třetin soustředěná atmosféra. Romantický repertoár německé jazykové oblasti je Goerneho skvělou vizitkou: nahrál již několik alb Schumannových a Schubertových písní. "Do francouzských skladeb bych se nikdy nepustil," tvrdí Goerne. "V rodné němčině mohu některé slovo zazpívat třeba i padesáti různými způsoby. Takové bezprostřednosti bych v jiné řeči nedosáhl," řekl barytonista. Do zpěvu se prý snaží vnést svou individualitu a sebevědomí. "Doba, kdy tyto písně vznikaly, se stále vzdaluje. Mění se i publikum: tehdy se písně prováděly v kruhu maximálně sto padesáti posluchačů, kteří byli velmi dobře obeznámeni s literaturou a básnictvím. Co zůstává, je jejich obsah - láska, doufání, ztráta. A ten se shoduje s dnešními prožitky," dodal pěvec, jenž vyrůstal v Německé demokratické republice, ale studoval na Západě u legendárního barytonisty Dietricha Fischera-Dieskaua.
</TEXT>
</DOC>
<DOC>
<DOCID>LN-20020523073</DOCID>
<DOCNO>LN-20020523073</DOCNO>
<DATE>05/23/02</DATE>
<TITLE>
Kulturní diář Jaromíra Slomka
</TITLE>
<TEXT>
V dobách, kdy se psaly dopisy inkoustem na papír, existovaly rozmanité příručky, které chtěly pomáhat lidem bez talentu k písemnému vyjadřování. Pamatovalo se na různé životní situace. Stačí zalistovat třeba ve Vzorném dopisovateli, což byl Návod ke skládání všelijakých dopisů, listův a listin s hojnou sbírkou rozmanitých vzorů. Hle: "428. Boháč uchází se o ruku dívky chudobné": "Čím častěji mi popřáno Vás vídati, tím více vábí mě milostnost Vaše k Vám, dívko milovaná. Tak vzniklo ve mně přání, bych Vás směl na vždy jmenovati svou. Nuže, prosím srdečně, darujte mně, dítě spanilé, své srdce a svou ruku a založte tak blaho mého života! Vaši páni rodiče na prosby mé zajisté svolí k sňatku našemu, a jakmile zvím, kterak Vy smýšlíte o mně, budu se bez prodlení o Vaši ruku u nich ucházeti. Očekávaje příznivé odpovědi, podpisuji se jakožto Vás věrně milující Kazimír Hájek. " Následuje "429. Odpověď" ("...Vy pak jste pán bohatý, ode všeho světa ctěný...") a konečně i "430. Odpověď boháčova" ("Že jsem od Boha obmyšlen statky pozemskými, to Vás nelekej..."). Je tam též "440. Vdovec uchází se o ruku mladé dívky" a také "442. Nelíčené vyznání lásky", ba "444. Výčitka milenci" či "454. Vyznání lásky slečně" ("Velectěná slečno! Kterak počíti vyznání, jež tak dlouho již svírá srdce mé, zbavujíc mne veselosti, ano skoro slov naproti Vám?"). Proč ty výpisky z antikvární četby? Vzpomněl jsem si na Vzorného dopisovatele nad svazečkem SMS pro zamilované, což není nic jiného než rukověť pro tři čtvrtiny zmobilizované české veřejnosti, především pak pro toho, kdo má mobilní telefon spíše k psaní než k mluvení. Martin Zikmund v knížečce tvaru kapesního telefonku (z nakladatelství Computer Press) dává rady, jak psát důvěrná sdělení, pojmenovaná jím podle síly milostného citu jako flirtovky, laškovky, sextovky a láskovky. I tady jsou příklady - patrně pro spoluobčany, kteří nejsou s to vymyslet ani 160 znaků pro účely jedné textové zprávy. Například: "cauky Broucku, jakpak se mas? Ja ted jeste pracuju, ale moc mi to nejde. Porad totiz myslim jen a jen na Tebe. Moc Ti to dneska sluselo, Lasko, moc, moc, moc." Odpověď: "Dekuji Ti, Kocourku muj! Taky Ti to moc sluselo. Ja ted zrovna uklizim. Pred chvilkou jsem zrovna mela v ruce nasi fotku. Vis, ze jsi moc krasnej? Moc Te miluju!" Nebo taky: "BAF! Jakpak se mas? Ja tu ted sedim a porad na Tebe myslim. Moc se mi po Tobe stejska, ale vim, ze s kazdou minutou jsi mi bliz a bliz. Moc Te miluju, Lasko moje!" Inu tak. Samozřejmě že kuriózní příručka SMS pro zamilované je stěží uplatnitelná v terénu, samozřejmě že nikdy nebyl v úplnosti použitelný Vzorný dopisovatel. Časy se mění, naivita rádců zůstává.
Od dob Vzorného dopisovatele se výrazně změnila i kultura veřejného vyjadřování. Uvědomil jsem si to při četbě rozhovoru s ministrem Pavlem Dostálem (LN 18. května). Pan ministr poskytl interview mladé redaktorce tohoto listu nikoli v pivnici, nýbrž ve své pracovně. Vše, co teď budu citovat, opravdu vyslovil a pak i autorizoval. "Miloš Zeman mi na to tehdy řekl: ,Blbče, na to máš tlumočníky.'" Hm, tak se tedy častují? Patří jim to. "Protože se Česká televize a Prima podělaly před Sazkou." Podělaly? Taky dobře. "Celé to nastartoval Tigrid, když se zbláznil a zrušil Matesa." Pane vrchní, eště ferneta pro všechny!
</TEXT>
</DOC>
<DOC>
<DOCID>LN-20020523074</DOCID>
<DOCNO>LN-20020523074</DOCNO>
<DATE>05/23/02</DATE>
<TITLE>
3000 mil na útěku (USA) 20 %
</TITLE>
<TEXT>
Akční roadthriller režiséra Demiana Lichtensteina. Pět falešných Elvisů se v rámci týdne Elvise Presleyho v Las Vegas pokusí vyloupit místní kasino.
</TEXT>
<HEADING>
Archa pro Vojtu (ČR) 33 %
</HEADING>
<TEXT>
Otec, matka, dcera a syn. Rodina sama pro sebe normální, ale pro okolí hodna zvýšené pozornosti. Malý Vojta (Vojta Orel) má totiž Downův syndrom...
Enigma (Velká Británie) 56 %
Thriller podle bestselleru Roberta Harrise. Nacistické ponorky změnily kód a spojencům může pomoci jen geniální dešifrátor Tom Jericho.
</TEXT>
<HEADING>
Ester Kahn (Francie, Británie) 40 %
</HEADING>
<TEXT>
Nový, anglicky mluvený snímek talentovaného francouzského režiséra Arnauda Desplechina o britské Židovce Ester, která se navzdory své rodině a společenskému postavení rozhodne být herečkou.
Harry Potter a Kámen mudrců (USA, Británie) 70 %
Filmové zpracování prvního dílu pohádkových příběhů o malém kouzelníkovi Harrym Potterovi a jeho přátelích Ronovi a Hermioně.
</TEXT>
<HEADING>
Hartova válka (USA) 71 %
</HEADING>
<TEXT>
V thrilleru podle románu Johna Katzenbacha se student práv a syn senátora Hart (Colin Farrell) ocitne za druhé světové války v německém zajateckém táboře.
</TEXT>
<HEADING>
Chléb a tulipány (Itálie) 96 %
</HEADING>
<TEXT>
Romantická italská komedie o Rosalbě, ženě v domácnosti, která se díky vlastní nešikovnosti podívá do Benátek a pozná pravou lásku po italsku.
</TEXT>
<HEADING>
Impostor (USA) 48 %
</HEADING>
<TEXT>
Sci-fi podle knihy Philipa K. Dicka. Mladý vědec je obviněn, že je ve skutečnosti robot z nepřátelské planety Alfa Centauri, který má spáchat atentát na pozemskou kancléřku.
</TEXT>
<HEADING>
Kate a Leopold (USA) 58 %
</HEADING>
<TEXT>
Romantická komedie s Meg Ryanovou jako Kate ze současného New Yorku a Hughem Jackmanem jako vévodou Leopoldem z New Yorku konce 19. století, kteří se do sebe díky časové smyčce zamilují.
</TEXT>
<HEADING>
Král Škorpion (USA) 65 %
</HEADING>
<TEXT>
Velký úspěch obou Mumií si žádal pokračování. Film tentokrát vypráví dramatický příběh bojovníka, který postoupí z nájemného žoldnéře až k postu slavného krále.
</TEXT>
<HEADING>
Křižovatka smrti 2 (USA) 65 %
</HEADING>
<TEXT>
Společná dovolená detektiva Leeho (Jackie Chan) a detektiva Cartera (Chris Tucker), které známe z prvního dílu, se zvrhne v boj shongkongským mafiánským bossem.
</TEXT>
<HEADING>
Lásce na stopě (USA) 49 %
</HEADING>
<TEXT>
Producent Jonathan (John Cusack) a psychiatrička Sára si v americké romantické komedii zahrávali s osudem a nevyplatilo se jim to. Naštěstí dostanou ještě jednu šanci.
Léto k nepřežití (USA) 40 %
Hrdinové letní komedie strávili tři týdny jako instruktoři na dětském táboře. Na poslední den je naplánovaná závěrečná besídka...
</TEXT>
<HEADING>
Milionový závod (USA) 68 %
</HEADING>
<TEXT>
Rozverná komedie o zvláštním závodu, který pro své klienty zorganizuje majitel kasina. O dva miliony dolarů se utká šest týmů, ve kterých se objeví i Rowan Atkinson či Whoopi Goldbergová.
</TEXT>
<HEADING>
Na křídlech vážky (USA) 47 %
</HEADING>
<TEXT>
Doktor Darrow se v mystickém dramatu vzpamatovává ze smrti své ženy. V jeho okolí se začínají dít zvláštní, nadpřirozené věci.
Návrat do Země Nezemě (USA) 50 %
Studio Walta Disneyho se po letech vrací k úspěšné animované pohádce o chlapci Peteru Panovi, který nechtěl nikdy vyrůst.
</TEXT>
<HEADING>
Ostrovní zprávy (USA) 76 %
</HEADING>
<TEXT>
Quoyle se po smrti své bláznivé manželky vydává na cestu k poznání sebe sama. Vrací se do domu svých rodičů, kde mu krása přírody pomáhá zapomenout na minulost.
</TEXT>
<HEADING>
Pekelná ženská (USA) 40 %
</HEADING>
<TEXT>
Kam čert nemůže, tam nastrčí... ženskou. Darren, Wayne a J. D. se od dětství kamarádili, až se odněkud vynořila Judith, která hrozí jejich přátelství rozbít.
Proroctví z temnot (USA) 61 %
Po tragické smrti milované manželky nachází novinář z Washington Post John Klein (Richard Gere) blok plný podivných kreseb.
</TEXT>
<HEADING>
Protiúder (USA) 62 %
</HEADING>
<TEXT>
Arnold Schwarzenegger jako losangeleský hasič, který přišel o ženu a syna při teroristickém útoku. Když policie zklame, bere spravedlnost do svých rukou.
Radhošť (ČR) 60 %
Tři povídky mladých českých tvůrců. Zahrádka ráje Bohdana Slámy, Otevřená krajina svobodného muže Pavla Gobla a Radhošť Tomáše Dorušky.
</TEXT>
<HEADING>
Rok ďábla (ČR) 77 %
</HEADING>
<TEXT>
Nový mystifikační film Petra Zelenky je smutnou komedií o andělích. V hlavních rolích Jaromír Nohavica, Karel Plíhal a skupina Čechomor.
Sex a Lucía (Španělsko) 72 %
Výrazná osobnost současné španělské kinematografie režisér Julio Medem natočil erotické drama o hledání lásky a nevyzpytatelných cestách osudu.
Star Wars: Epizoda II - Klony útočí (USA) 60 %
Druhá epizoda kultovní hvězdné série se odehrává 10 let po prvním dílu. Senátorka Amidala a učedník řádu Jedi Anakin Skywalker se do sebe zamilují, zatímco v Galaxii začíná Válka klonů.
</TEXT>
<HEADING>
Swing (Francie) 50 %
</HEADING>
<TEXT>
Cikánská balada francouzského režiséra Tonyho Gatlifa o desetiletém Maxovi, který se chystá strávit prázdniny u své babičky v malém alsaském městě.
</TEXT>
<HEADING>
Úkryt (USA) 78 %
</HEADING>
<TEXT>
Čerstvě rozvedená Mag a její dcera Sarah se dobrovolně uvěznily v úkrytu - tajné místnosti jejich newyorského bytu, kde hrají hru na kočku a na myš se třemi vetřelci.
</TEXT>
<HEADING>
Únos domů (ČR) 60 %
</HEADING>
<TEXT>
Český film nejen pro děti podle knihy Ivy Procházkové. Libora po smrti rodičů odložili strýc s tetou do prominentního internátu. Nečekaná událost mu změní život - k lepšímu.
</TEXT>
<HEADING>
V ložnici (USA) 58 %
</HEADING>
<TEXT>
Celovečerní debut režiséra Todda Fielda už stačil získat tři nominace na Zlaté glóby a pět nominací na Oscara. Popisuje život americké rodiny žijící na pobřeží Nové Anglie.
</TEXT>
<HEADING>
Výlet (ČR) 81%
</HEADING>
<TEXT>
Druhý celovečerní film režisérky Alice Nellis s Ivou Janžurovou a jejími dcerami. Babička, matka a dvě dospělé dcery se v komediální road movie vydávají na Slovensko uložit urnu s otcovým popelem.
* Hodnocení čtenářů měsíčníku Cinema. Průměr z procent, která filmu udělili čtenáři v anketě na webové stránce cinema.burda.cz (maximum je 100 %). Údaj je k 20. 5. 2002.
</TEXT>
</DOC>
<DOC>
<DOCID>LN-20020523075</DOCID>
<DOCNO>LN-20020523075</DOCNO>
<DATE>05/23/02</DATE>
<TEXT>
I letos je řevnický festival připraven na návštěvu nejmladších diváků. Auta mají vjezd zakázán, takže rodiče mohou bez obav své děti vypustit do lesa. Na neděli je připraveno vystoupení jednoho z nejzajímavějších českých divadelních souborů hrajících pohádky, soubor Buchty a loutky. Pohádky se budou promítat i ve festivalovém kině, a to v sobotu i v neděli. Do dvanácti let mají děti vstup zdarma.
</TEXT>
</DOC>
<DOC>
<DOCID>LN-20020523076</DOCID>
<DOCNO>LN-20020523076</DOCNO>
<DATE>05/23/02</DATE>
<TITLE>
Nejlépe obsazený festival svého druhu ve střední Evropě se koná od 31. 5. do 2. 6. v Řevnicích
</TITLE>
<TEXT>
Blues slaví comeback v Evropě i v USA. Renomovaná vydavatelství uvádějí bluesové legendy a stále častěji se objevují i hudebníci nejmladší generace, kteří vyprodávají stadiony s hudbou, jež má svůj základ vblues.
PRAHA - V Řevnicích u Prahy se na první červnový víkend chystá přehlídka toho nejlepšího, co je u nás, ale i v evropském a světovém měřítku ke slyšení. Kritériem, na základě kterého byli hudebníci pozváni, je stoprocentní kvalita a schopnost absolutního nasazení.
</TEXT>
<HEADING>
To nejlepší z české scény
</HEADING>
<TEXT>
Nejvýraznějším zástupcem funky bude strmě stoupající formace -123 min, která se představí se speciálním programem stvořeným pro tento festival. Dalšími příslušníky nejmladší generace pod funkovým praporem jsou kapely MILDE SHAG, DUST, GULOČAR nebo TAKIN' OFF. Své mistrovství ale předvedou i legendy české scény, jako jsou VLADIMÍR MIŠÍK &amp; ETC, který pozměnil sestavu kapely a slaví velký návrat na klubovou scénu, a MICHAL PAVLÍČEK &amp; BIG HEADS s famózním kytarovým mágem, který nastavil dosud nepřekonanou laťku mladým českým kytaristům. V evropském měřítku uznávaný hráč na foukací harmoniku ONDŘEJ KONRÁD představí svou kapelu GUMBO. O svém významu pro vývoj české populární hudby přesvědčí JAZZ Q pod taktovkou Martina Kratochvíla. Spisovatel a hudebník Vlasta Třešňák vystoupí se svými romskými přáteli ve skupině VLASTA TŘEŠŇÁK A KORMANI. JABLKOŇ, finalista soutěže Zlatý anděl, předvede hudební kouzla žánrově nezařaditelná, a o to působivější. První dámou českého folku je po právu ZUZANA NAVAROVÁ &amp; KOA, která se představí ve společnosti tak výrazných písničkářských individualit, jako jsou VLADIMÍR MERTA nebo zpívající herec JIŘÍ SCHMITZER. Vystoupí i náš ve světě nejžádanější folklorní soubor HRADIŠŤAN, který dokáže roztančit i nejzatvrzelejší bigbítové fanoušky. O vrcholný taneční zážitek se postará romská kapela ohnivého temperamentu BENGAS.
</TEXT>
<HEADING>
Čtyři hvězdy z USA
</HEADING>
<TEXT>
Mezi zahraničními účastníky jednoznačně největší hvězdou je EDGAR WINTER. Americký hudebník, jenž nezaměnitelným způsobem zasáhl do historie blues, soulu, jazzu, ale i popu. Multiinstrumentalista, který stejně bravurně zpívá, jako hraje na klávesy, saxofon nebo bicí nástroje, má za sebou 15 sólových alb, ale jeho písně zazněly i v mnoha celosvětově úspěšných filmových titulech. Další hvězdou je americký kytarista českého původu SMOKIN' JOE KUBEK, který vystoupí společně s černošským soulovým zpěvákem a kytaristou BNOISEM KINGEM. Posledním muzikantem z Nového světa bude CHUCK PROPHET, často označovaný jako spojující článek mezi Bobem Dylanem a Tomem Waitsem, který na evropském turné se svou poslední deskou No Other Love představí skupinu MISSION EXPRESS. Kategorii nejmladších, kteří útočí na nejvyšší pozice mezi světovou muzikantskou elitou, reprezentuje teprve dvaadvacetiletý kytarista z Velké Británie AYNSLEY LISTER. V Řevnicích představí své třetí sólové album. Nelze ale vynechat ani unikátního klasika žánru, v Praze žijícího skotského kytaristu a zpěváka STANA THE MANA, který si pozval, černošskou zpěvačku BETTY S. působící ve Vídni. Špičkovými reprezentanty komorní klubové scény budou švédští JUMP4JOY, předvádějící vydatně energií nabitou směsici jazzu a blues v akustické podobě. Již několik desetiletí zdobí britskou scénu pianista a zpěvák STEVE "BIG MAN" CLAYTON, jehož virtuozitu budeme moci obdivovat spolu s německou kapelou BOOGIE CIRCUS.
</TEXT>
<HEADING>
Slovenská elita
</HEADING>
<TEXT>
Slovenskou bluesovou elitu zastupuje například SILVIA JOSIFOSKÁ, univerzální zpěvačka, schopná předvádět své umění v poloze jazzové, soulové, ale i popové. Nepřehlédnutelnou postavou je prezident Slovenské bluesové společnosti JÁN LITECKÝ ŠVEDA, který prezentuje nejčistší podobu takzvaného deltského blues. BOBOŠ PROCHÁZKA je dalším v řadě. Excelentní hráč na foukací harmoniku a vyznavač buddhismu přiveze kapelu FROZEN DOZEN. Organizátorem a vůdčí postavou slovenské bluesové scény je JURAJ TURTEV. Jeho skupina BLUESWEISSER nezřídka koketuje s funkovými motivy. Výčet slovenských hudebníků uzavírá zvolenská formace ZVA-12-28, objev a naděje nastupující bluesové generace našich východních sousedů. Ozdobou festivalu bude jedinečná kapela JAN KOŘÍNEK &amp; GROOVE, která představí amerického hosta, černošského zpěváka LORENZA THOMPSONA. Celkem na Blues v lese III uslyšíme přes 50 kapel z Čech i ze zahraničí. V jedinečném prostředí řevnického lesa budeme mít možnost prožít tři dny plné hudby, jež zazní na třech scénách. Po celou dobu bude místní kino promítat pro návštěvníky filmy z dílny JIMA JARMUSCHE, MONTY PYTHONŮ a BRATŘÍ COENŮ. Ke slovu přijde i divadlo. Samozřejmostí pak je množství stánků s občerstvením, česká i orientální kuchyně a čajovna. Po skončení večerního programu se budou moci diváci přepravit do Prahy speciální festivalovou autobusovou linkou. K dispozici bude tábořiště, na němž si budou moci účastníci festivalu zdarma postavit stany.
</TEXT>
<HEADING>
BLUES V LESE III:
</HEADING>
<TEXT>
* 3 dny * 3 pódia * festivalové kino * divadlo * 50 skupin ze 6 zemí Evropy a Ameriky
* 3 dny * 3 pódia * festivalové kino * divadlo * 50 skupin ze 6 zemí Evropy a Ameriky
</TEXT>
</DOC>
<DOC>
<DOCID>LN-20020523077</DOCID>
<DOCNO>LN-20020523077</DOCNO>
<DATE>05/23/02</DATE>
<TITLE>
Jednatelem firmy ZAPA - beton, která je jedním z hlavních partnerů festivalu je Jiří Pavlica.
</TITLE>
<TEXT>
Sila betonárny u magistrály v Praze 4 v kombinaci s názvem vaší firmy připomínají Franka Zappu. Souvisí se Zappou jméno firmy?
Jediná souvislost je ta, že se mi líbí jeho hudba. Zajímavostí také je, že v době vzniku společnosti mi lidé nosili jeho desky. Ale název naší firmy s jeho jménem nesouvisí. Jde o zkratku jmen zakládajících členů společnosti Zajac Pavlica.
</TEXT>
<HEADING>
Čím se vaše firma zabývá?
</HEADING>
<TEXT>
Výrobou, dopravou a ukládáním čerstvého betonu, který je určen především pro průmyslovou výstavbu, ale i na stavby obytných a komerčních objektů.
Co vás přesvědčilo k tomu, že jste se rozhodl pomoci festivalu Blues v lese III?
Pozitivní vztah k hudbě. A taky pocit, že jsem pomohl dobré věci.
Na kterou kapelu z programu festivalu se nejvíce těšíte?
Myslím, že všechna vystoupení budou svým způsobem zajímavá, ale já osobně si rád poslechnu například Chucka Propheta s kapelou.
Jmenoval byste ještě rád někoho, kdo patří mezi vaše oblíbené hudebníky?
Mezi mé oblíbence patří například Vladimír Mišík &amp; ETC, nebo můj slavnější jmenovec Jiří Pavlica s cimbálovou muzikou Hradišťan, který pochází shodou okolností ze stejného města jako já.
</TEXT>
</DOC>
<DOC>
<DOCID>LN-20020523078</DOCID>
<DOCNO>LN-20020523078</DOCNO>
<DATE>05/23/02</DATE>
<TEXT>
Strašně nerad uvádím festivaly. Z hudby na pódiu mám málo, protože se během ní mořím, jak uvést tu následující. Nejhorší ale je omlouvat neomluvitelné. Třeba Vláďu Mertu, že ho zpozdil defekt, když vím, že se předvádí kdesi na tenisovém turnaji před mystickými folkovými ženami. První festival v řevnickém lese jsem předloni konferoval vlastně proto, že mám odtamtud ženu a že ho vymysleli kluci kolem dvaceti let; takovým je mi blbé říkat ne. Začalo to nejhůř, jak mohlo, první skupina hrála v sobotu po poledni asi pro sedm lidí. Ale všechno je relativní, a když jich v neděli večer přišlo asi dvě stě, zdál se mi amfiteátr nabitý, Marek Hlavica soulman nejsoulovatější a publikum roztancované jak černoši v harlemském Apollu. Nicméně mi bylo jasné, že se nic nevydělalo. Pocit štěstí je ovšem taky honorář a s tím jsem se chtěl po anglicku vytratit. Pořadatelé mě ale dostihli a v pokladní boudičce mi pak po padesátikorunách odpočítali mzdu. Bluesové světlo v tunelovaném státě! Loni bylo diváků ještě víc a hlavně slavných muzikantů. Na britskou bluesovou legendu Stana Webba jsem se těšil jako kluk. Co jsem se kdysi nazáviděl Petru Sísovi, že s ním v Londýně mluvil! A Sís teď kreslí v New Yorku a my budeme mít Webba v Řevnicích. Jenže se všechno zvrtlo, Webb trucoval v hotelu, že nepůjde hrát, čas sprintoval, mně odcházely nervy, pořadatelé převáželi mistra do lepšího hotelu. Když konečně začal, po chvíli praštil s kytarou, odešel a zase trucoval, než znovu přišel. Zlatý Merta! Že já blbec konferuji festivaly! Mezitím za mnou přišlo pár diváků, kteří sem kvůli Webbovi jeli přes celou republiku, a v podstatě mi potvrdili, že jsem blbec. Ale nakonec opět tančili, až jim štěrk od botasek lítal. Letošní program dopředu vypadá nějak nádherně. Ze všech Američanů světové pověsti musí přece alespoň někdo mít v pořádku nervy a zahrát, jak to známe z desek. Kluci pořadatelé po prvním ročníku změnili termín, aby nebyla ani zima, ani přílišná konkurence jiných festivalů. Letos se tedy ustálil první víkend v červnu. A napotřetí taky konečně sehnali pořádného hlavního mecenáše. Třetí den se přehoupne do folku a na Hradišťan, Třešňáka, Navarovou, Jablkoň a Mertu se lidé chytí jak na světlušky. Proto jsem navrhl, ať to konečně už uvádí někdo hbitější, komu to mluví a myslí aspoň o polovinu rychleji než mně. Ne že bych chtěl jít objímat stromy; jen bych za některým klidně seděl a nerušeně poslouchal blues a folk a les. Jenže mladí pořadatelé chtějí konferování postaru a má míra sebekritičnosti je mnohem menší než má víra, že tentokrát půjde všechno jak po másle. Přinejmenším Vláďa Merta se po této reklamě pravděpodobně dostaví včas.
</TEXT>
</DOC>
<DOC>
<DOCID>LN-20020523079</DOCID>
<DOCNO>LN-20020523079</DOCNO>
<DATE>05/23/02</DATE>
<TITLE>
říká generální ředitel České spořitelny Jack Stack
</TITLE>
<TEXT>
Představitel generálního partnera festivalu Blues v lese Jack Stack se netají svými sympatiemi k hudbě:
Prozradil jste, že se vám líbí Rolling Stones. Jakou hudbu ještě posloucháte?
Mám rád různé styly: rock'n'roll, folk, klasickou hudbu a blues.
Máte nějaké oblíbené kapely nebo muzikanty?
U2, Bruce Springsteena, Beatles a už zmíněné Rolling Stones.
Vzpomínáte si na svůj první velký rockový koncert?
Mým prvním velkým rockovým zážitkem byl koncert Boba Dylana v roce 1967 v Queens v New Yorku.
</TEXT>
<HEADING>
Sledujete českou hudební scénu?
</HEADING>
<TEXT>
Mám hudbu velmi rád, a tak ji hodně poslouchám i tady, v České republice, ale nejsem odborník na českou hudební scénu.
Zaujal vás přesto někdo nebo něco v české hudbě?
Rozmanitost a kvalita zdejší nabídky. Češi mají k hudbě velmi blízko a čeští muzikanti jsou velmi dobří - jsou špičkoví.
</TEXT>
<HEADING>
Chodíte v Čechách na koncerty?
</HEADING>
<TEXT>
Nebyl jsem sice na žádném rockovém koncertě, ale zažil jsem řadu koncertů vážné hudby a rád chodím do pražských jazzových klubů - do Lucerny, do Ungeltu a U Malého Glena. Jedním z mých tajných přání bylo slyšet The Plastic People.
Navštívíte Blues v lese III?
Bohužel, v současné době mám tak nabitý program, že těžko mohu s jistotou říci, co budu dělat zítra.
Česká spořitelna poslední dobou podporuje velké množství kulturních aktivit, proč si vybrala právě festival Blues v lese?
Česká spořitelna se změnila v moderní banku. Je naší povinností být finančně nápomocni projektům, které osloví veřejnost a pomáhají jejímu rozvoji. Přispíváme na projekty z oblasti kultury, sportu, společenského rozvoje a vzdělávání. Je jasné, že mnozí z našich 4,9 milionu klientů milují hudbu. Proto podporujeme Mezinárodní hudební festival Pražské jaro, operní festival Smetanova Litomyšl, ale i rockové koncerty a také Blues v lese. Pokud cítíme, že to společnost zajímá, a pokud je to v souladu s naší strategií, snažíme se pomáhat.
</TEXT>
</DOC>
<DOC>
<DOCID>LN-20020523080</DOCID>
<DOCNO>LN-20020523080</DOCNO>
<DATE>05/23/02</DATE>
<TITLE>
Ještě před dvaceti lety říkal pojem "texaské blues" něco jen zasvěcencům; běžný hudební fanoušek si možná vybavil začátky kariéry Johnnyho Wintera, Janis Joplinové nebo první alba ZZ Top.
</TITLE>
<TEXT>
Od počátku osmé dekády se v Texasu, konkrétně v několika klubech velkoměstského Dallasu a univerzitního Austinu, hrálo blues bez ohledu na převládající světovou módu celkem dost. A hlavně s nadšením a po svém, elektricky a neobyčejně ostře. V texaském blues přirozeně dominuje kytara s masivním zvukem, pojetí je místy téměř rockové, ale zároveň cítíme přítomnost jazzových kořenů.
</TEXT>
<HEADING>
Vzestup texaského blues
</HEADING>
<TEXT>
Nástup nové generace muzikantů byl spojen s veledůležitou postavou "kytarového tornáda" Stevie Ray Vaughana, za kterým se vynořovali další, včetně jeho bratra Jimmieho nebo Ansona Funderburgha, silnější pozici měli nyní také zkušení černí Albert Collins a Johnny Copeland. U vzestupu texaské bluesové scény stál i SMOKIN' JOE KUBEK, podle jména možná pocházející odněkud ze středu Evropy. Vyrůstal v Dallasu, v jehož čtvrti Oak Lawn činil prvé hudební kroky. Okolo patnácti už znal samého Vaughana a v klubu Dreamland Inn dokonce jammoval s Albertem Kingem. Jiný kytarový král, totiž Freddie, také důležitý při utváření charakteru texaského blues, si mladého Kubeka oblíbil a brával ho na záskoky do své kapely. Když King náhle roku 1976 zemřel, Kubek měl osiřelý band na nějaký čas na starosti. Dosti dlouhé období střídal angažmá u různých bluesových zpěváků a bavičů zároveň. Ale když se pokoušel o něco pod svým jménem, většinou narážel na nezájem majitelů klubů a hospod s hudebním programem a docházelo mu, že instrumentální trio bude muset něčím oživit. To se stalo ve chvíli, kdy potkal o třináct let staršího černého zpěváka a kytaristu s jazzovou minulostí jménem BNOIS KING, který měl také představu, že by se jeho kariéra mohla vyvíjet příznivěji než dosud. Spojení s bluesrockovým, nesporně vyzrálým Kubekem jej zajímalo a s jeho kapelou vcelku rychle natočil CD Axe Man. Vzápětí přišla rozhodující nabídka společnosti Rounder, respektive labelu Bullseye. První album Steppin' Out Texas Style (1991) pasovalo Kubeka rok po tragické smrti Stevieho Raye Vaughana mezi hrstku jeho latentních nástupců a kritika oceňovala, že řízné, stylové Kubekovo trio kontrastně zjemňuje Bnois King zpěvem i kultivovanou kytarou v doprovodech. CD znamenalo kýžený obrat - kapela náhle tvrdě pracovala na dlouhých koncertních šňůrách, což se sice projevilo fluktuací rytmiky, ale zároveň se z Kubeka a Kinga stával výborně se doplňující tým, který v průběhu let našel také autorský rukopis. Od Crying For The Moon, čtvrtého CD pro Bullseye (značce je Kubek stále věrný), natáčí kapela výhradně vlastní skladby, byť ty často vycházejí ze zavedených žánrových modelů.
</TEXT>
<HEADING>
Frajer svého oboru
</HEADING>
<TEXT>
Etablovaný a respektovaný bluesový virtuos Kubek, ještě pořád nezkažený showbyznysem, zároveň hledá nové prvky. Před pár lety začal výrazně užívat battleneckové techniky, na zatím posledním albu, ostatně příznačné nazvaném Bite Me! (2000), je střídmě užitá elektronika, která však syrový texaský tah Kubekově hudbě nemůže odejmout. Ze série sedmi CD pro Bullseye stojí za upozornění Got My Mind Back (1996) a Take Your Best Shot (1998), ze kterých slyšíme Kubekův robustní, nekompromisní styl, v němž vždy zbývá místo i pro grácii a nonšalanci jižanského bluesového gentlemana s tetováním, řetězem na krku a s prsteny. A s přezdívkou napovídající, že jde o frajera svého oboru. A tím Smokin'Joe bezesporu je. Zatím nikdy jsme u nás neměli možnost setkání s echtovním texaským blues, asi nejdivočejším a nejžhavějším. Přítomnost Smokin' Joea Kubeka na řevnickém pódiu bude tedy v sobotu večer historickým okamžikem. Vykasejte si sukně a držte si klobouky.
Etablovaný a respektovaný bluesový virtuos Kubek, ještě pořád nezkažený showbyznysem, zároveň hledá nové prvky. Před pár lety začal výrazně užívat battleneckové techniky, na zatím posledním albu, ostatně příznačné nazvaném Bite Me! (2000), je střídmě užitá elektronika, která však syrový texaský tah Kubekově hudbě nemůže odejmout. Ze série sedmi CD pro Bullseye stojí za upozornění Got My Mind Back (1996) a Take Your Best Shot (1998), ze kterých slyšíme Kubekův robustní, nekompromisní styl, v němž vždy zbývá místo i pro grácii a nonšalanci jižanského bluesového gentlemana s tetováním, řetězem na krku a s prsteny. A s přezdívkou napovídající, že jde o frajera svého oboru. A tím Smokin'Joe bezesporu je. Zatím nikdy jsme u nás neměli možnost setkání s echtovním texaským blues, asi nejdivočejším a nejžhavějším. Přítomnost Smokin' Joea Kubeka na řevnickém pódiu bude tedy v sobotu večer historickým okamžikem. Vykasejte si sukně a držte si klobouky.
</TEXT>
</DOC>
<DOC>
<DOCID>LN-20020523081</DOCID>
<DOCNO>LN-20020523081</DOCNO>
<DATE>05/23/02</DATE>
<TEXT>
Nedělní program festivalu Blues v lese III bude zpestřen loutkovou pohádkou Tři malá prasátka divadelního souboru Buchty a loutky. Má ambice potěšit a pobavit nejen děti. Divadlo Buchty a loutky vzniklo v roce 1991 jako nové loutkové studio v divadle v Chebu. Do role šéfa byl jmenován tehdy čerstvý absolvent loutkářství Marek Bečka. Ten pak s několika svými spolužáky zformoval sedmičlenný ansámbl, který se po čase přesunul do Prahy a stal se jedním z nejvýznamnějších loutkohereckých souborů. Za uplynulých deset let nastudovaly Buchty a loutky 21 repertoárových premiér. V neděli 2. června budou mít návštěvníci řevnického festivalu možnost zhlédnout jednu z nich, pohádku Tři malá prasátka. Na motivy anglické lidové pohádky ji zpracoval Vít Brukner. Pohádka je, podle slov pořadatelů, vhodná i pro ty nejmenší děti a přitom udělá radost i těm nejstarším bluesmanům.
</TEXT>
</DOC>
<DOC>
<DOCID>LN-20020523082</DOCID>
<DOCNO>LN-20020523082</DOCNO>
<DATE>05/23/02</DATE>
<TITLE>
V devadesátých letech se objevilo několik vynikajících kytarových "dorostenců", kteří signalizovali, že blues ještě daleka není mrtvým žánrem.
</TITLE>
<TEXT>
Kenny Wayne Shepherd, Jonny Lang, Monster Mike Welch - ti všichni, kteří se na profesionálních pódiích začali objevovat coby "náctiletí", jsou Američané a bluesově orientovanou hudbu měli možnost sledovat přímo u zdroje. Ani opačný břeh oceánu ovšem nezůstal pozadu a zrodil muzikanta, který se může směle měřit s vyzrálými hráči, kteří by mu mohli dělat otce, ba i dědečky. Zázrak má jméno Aynsley Lister. Kytaru dostal k osmým narozeninám a když se ukázalo, že běžný "institucionalizovaný" způsob hudební výuky není nic pro něj, začal se učit sám podle desek - ty Claptonovy patřily zpočátku k nejfrekventovanějším. Už ve třinácti letech poprvé koncertoval a krátce nato, při výletu do Kalifornie, dostal poprvé možnost si "sáhnout" na opravdovou hvězdu. To když jej k jamsessionu vyzval Coco Montoya. Vlastní band a první dvě desky (které se sice prodávaly pouze na koncertech, přesto jich je dnes mezi fanoušky kolem pěti tisíc kusů) si nadělil k osmnáctinám. Tehdy už jste ovšem jméno Aynsleyho Listera mohli na programech nejen britských klubů číst velmi často, a to dokonce v tak dobré společnosti, jakou tvoří Buddy Guy, John Mayall, Bernard Allison či Robert Cray. Skutečná Listerova profesionální kariéra a rostoucí světová proslulost se ovšem datuje od podpisu smlouvy s bluesovou firmou Ruf. Aynsleyho vstup do vydavatelského byznysu v roce 1999 lemovala produkce slovutného Jima Gainese a hostování kytaristy Waltera Trouta, o rok mladší "dvojka" Everything I Need zaznamenala úspěch i v bluesové pravlasti. Obě desky jsou nabité ostrým a dospělým bluesrockem s přesahy k souvisejícím žánrům. O sebevědomí bravurního kytaristy a přesvědčivého zpěváka svědčí i fakt, že se repertoárově spoléhá naprostou většinou na vlastní autorské síly, byť složit poklonu některým ze svých vzorů (Bob Dylan, Jimi Hendrix) neodolal. Zatím poslední album Supakev N Pilchards je překvapením - živě zachycuje Listerův sólový koncert, na kterém kytarista syrově a po svém odhaluje nejhlubší kořeny své muziky prostřednictvím prastarých písní Roberta Johnsona, Johna Lee Hookera, Lightnin' Hopkinse ad. V Řevnicích se tedy vlastně možná můžeme těšit na hudební procházku téměř celým minulým stoletím.
</TEXT>
</DOC>
<DOC>
<DOCID>LN-20020523083</DOCID>
<DOCNO>LN-20020523083</DOCNO>
<DATE>05/23/02</DATE>
<TITLE>
Rodák z kalifornského Whittieru, tváří vzdáleně podobný Tomu Pettymu, není v Česku poprvé. Jen se o jeho první návštěvě málo ví.
</TITLE>
<TEXT>
Tři dny před Vánocemi roku 1999 se Chuck Prophet "vylodil" takřka na zapřenou v M - klubu ve Valašském Meziříčí, na cestě mezi Rakouskem a Belgií. Sešlo se nás kolem stovky - a kdo tam byl, ví, že za Chuckem Prophetem stojí za to tlouci se lán cesty. Není bluesman v pravém slova smyslu: 'dvanáctkám' v klasickém významu holduje jen střídmě. Spíše je klasickým exemplářem amerického rockového písničkáře, který staví na tradičních žánrových fundamentech. Vyučil se v lokálních kalifornských postpunkových (toto označení berme ovšem s rezervou - americká obdoba tohoto žánru má blíž k tradičnímu rocku než anglická mutace) kapelách. V roce 1984 se v Los Angeles připojil ke skupině Green On Red, souboru, který každá rocková encyklopedie uvádí jako reprezentanta stylu zvaného paisley underground - tedy kombinace punkové energie a zvuku a postupů typických pro americké rockové kapely 60. let. Přišel v pravý čas, aby s kytaristou a zpěvákem Green On Red Danem Stuartem vytvořil sehranou autorskou dvojici. První plod jejich spolupráce, výtečné album Gas Food Lodging (1985), je označováno za učebnici žánru a jeden z jeho vrcholů. S Green On Red působil Prophet až do jejich definitivního rozpadu v roce 1993. V té době už ovšem měl dobře rozehranou sólovou partii. Již debut Brother Aldo (1990) byl přirovnáván k vrcholným opusům countryrockové legendy Grama Parsonse a dobré reference sklízela i další alba - Balinese Dancer (1993), Feast Of Hearts (1995) či asi nejlepší Homemade Blood (1997). Když přijížděl do Valašského Meziříčí, měl zrovna na kontě poslední položku, album Hurting Business, překvapující úkroky z rockového ovčince směrem k taneční hudbě. Prophet ovšem nadále ctil své kořeny. "Dýdžejská kultura je vzrušující... pro mne to byla možnost pracovat trochu jinak. Ale tělo už na to nemůže reagovat, alespoň moje tělo nereaguje na 140 bpm." Zatím posledním projektem, realizovaným se sestavou The Bible Dusters, je album No Other Love. Na festival Blues v lese ovšem přiveze svou tradiční doprovodnou sestavu Mission Express, s níž se představil i na svém prvním tuzemském vystoupení.
</TEXT>
</DOC>
<DOC>
<DOCID>LN-20020523084</DOCID>
<DOCNO>LN-20020523084</DOCNO>
<DATE>05/23/02</DATE>
<TITLE>
V současné době zažívá Martin Kratochvíl návrat se svou nejproslulejší formací Jazz Q. Pokud je zrovna v Praze, můžete ho zastihnout na pódiu i s jeho "hudebním manželem" Tonym Ackermanem.
</TITLE>
<TEXT>
Po velké pauze nyní zažíváte návrat s Jazz Q. Jaký vidíte rozdíl mezi Jazz Q z počátku sedmdesátých let a Jazz Q roku 2002?
My jsme to s tím comebackem mysleli tak vážně nevážně... na koncertě v Lucerně v prosinci minulého roku jsme si vytvořili takový barometr, který měl v zásadě tři polohy. Řekli jsme si, že to buď dopadne blbě a budeme to brát jako příjemné hraní s partou starších pánů, nebo to dopadne líp, kapelu dáme na kola a budeme s ní občas jezdit, anebo to dopadne úplně nejlíp, budeme točit desky a zase se do toho pustíme. Dopadlo to tak, že celá kapela byla nejblíž případu číslo tři, to znamená, že by chtěla dál hrát a točit; ale myslím, že realita je někde mezi případem dvě a tři. Občas hrát, možná vydat živou desku... Myslím, že muzikantsky je tam co říct.
Překrývá se dnešní Jazz Q s tím, co jste dělali dříve?
Ne tak zcela. Zčásti skáče do úplně prvního období, do časů "Pozorovatelny", zčásti je to jakýsi "jazz dance remix" skladeb, které jsme dělali. Přece jen, doba se změnila, muzikanti jsou jinak ovlivnění, všechno je samozřejmě přehodnocené. Připadá mně, že to je v muzice zdravý trend - když se jednou za čas vezmou vlastní evergreeny a začnou se hrát trochu jinak. S Jazz Q jsme také nikdy neměli pevný jazyk, muzika se podřizovala tomu, kdo hrál. Když se řekne Jazz Q, každý si najde svoji oblíbenou část, je tam kus rock'n'rollu, kus blues, měli jsme chickcoreovské, mahavišnovské období...
Jak jako aktivní muzikant vnímáte jazzovou hudbu dnes a v období řekněme před třiceti lety? Hraje stejnou roli jako tenkrát?
V dobách dřevního konsolidovaného socialismu byla samozřejmě do muziky vkládána spousta věcí, které tam nepatří. My v podstatě byli bráni pořád jako revoluce. Když jsme měli hrát, lidi křičeli, že nechtějí komunismus, rozbíjeli sály, prostě průšvih za průšvihem... a jsem docela rád, že tohle z muziky už vyprchalo. Někdy mě to až mrzelo: když jsme měli třeba koncert v Lucerně, na kterém lidi tak řvali, demolovali sál a padali z balkonů, že jim bylo v podstatě úplně jedno, co hrajeme. Takže to, že se to očistilo od nehudebních, ideologických aspektů, je jedině dobře.
</TEXT>
<HEADING>
Vyslovte jména tří muzikantů, kteří vás ovlivnili nejvíc...
</HEADING>
<TEXT>
To je vcelku jednoduché. John Mc Laughlin, Chick Corea, Joe Zawinull... dál by určitě následoval Jimmi Hendrix a Miles Davis.
Na co se můžeme těšit? Kromě případné nahrávky Jazz Q, nemáte v plánu pokračování Duologu s Tonym Ackermanem?
To už je natočený. Duolog obsahuje dvě desky, jednu skládanou a jednu improvizovanou, která se mi zdá daleko lepší. Fascinuje mě, protože mi připadá, že to nejsem já, jako by to spadlo někde shůry. Líbí se mi, protože vznikla na místě jako výsledek nějaké vyšší síly... a tak jsme se něco podobného pokusili udělat znova ve třech, ještě s Vojtou Havlem, naším dávným spolupracovníkem. Zatím to není smíchané, chtěli bychom si nechat nějaký odstup. Jsem na to sám zvědavý, protože je jasné, že každý další hráč přináší určitou nejistotu v souhře, dva lidi si rozumějí vždycky líp. Jsou tam určitě místa, kdy to souzní, ale i místa, kdy si moc nerozumíme. Zatím k tomu ani neumím říct víc, máme natočené asi dvě hodiny, teď je musíme nechat uzrát, pak k tomu přijít jako k cizí materii a smíchat...
Vystoupíte na festivalu Blues v lese III. Znáte tamější prostředí lesního amfiteátru? Přizpůsobíte mu eventuálně program, který tam předvedete?
Prostředí znám, ale myslím, že nebudeme mít velký časový prostor, takže zahrajeme dvě až tři věci, které se nám dařily nejlépe na prosincové šňůře s Jazz Q.
Jste muzikant, v Himálaji se chystáte na osmitisícovku, točíte filmy. Jaké jsou priority?
Muzika je, byla a bude na prvním místě, je to moje poslání. Z hor jsem se teď vrátil podvacáté, cítím se tam dobře, momentálně cítím výzvu zdolat tu osmitisícovku. Myslím, že správný chlap by měl takovou výzvu přijmout a jednou si to zkusit. Ale neznamená to, že bych měl horolezecké ambice, až se odtamtud v říjnu vrátím, bude to zas muzika a muzika a muzika.
rozhovor byl převzat z internetového magazínu www.musicserver.cz
</TEXT>
</DOC>
<DOC>
<DOCID>LN-20020523085</DOCID>
<DOCNO>LN-20020523085</DOCNO>
<DATE>05/23/02</DATE>
<TITLE>
Hlavní postavou osobitého instrumentálního tria kombinujícího fussion s prvky folkloru je Michal Pavlíček. Tvorba tohoto kytarového virtuosa se pohybuje napříč hudebními žánry.
</TITLE>
<HEADING>
SYLVIA JOSIFOSKÁ BAND (SK)
</HEADING>
<TEXT>
Jedna z nejvyhledávanějších slovenských zpěvaček zvládá polohu jazzovou, soulovou, ale i "zdravý" pop. V bluesové rovině spolupracuje především se skupinami Bluesweiser, Dura &amp; Blues Club, Frozen Dozen nebo se skotským hudebníkem žijícím v Praze - Stanem the Manem.
</TEXT>
<HEADING>
-123 MIN.
</HEADING>
<GEOGRAPHY>Kapela</GEOGRAPHY>
<TEXT>
123 min. předvede písničky z připravovaného třetího LP i to nejlepší z předešlé tvorby. Skupina se stále více obrací ke kořenům blues s prvky jazzu či soulu.Nové písně lze označit jako klidnější a melodičtější, hravost a mimořádná schopnost improvizace se z nich však rozhodně nevytratila.
Antonín Smrčka je výraznou postavou českého blues odnepaměti. Tentokrát vyzval ke spolupráci americkou černošskou zpěvačku Juwanu Jenkinsovou s hlasem školeným na gospelech.
</TEXT>
<HEADING>
LADY I &amp; BLUES BIRDS
</HEADING>
<TEXT>
Moderní pojetí blues mísí s tradičními prvky chicagského a texaského blues a boogie. Zpestřením jsou covery z repertoáru Janis Joplinové nebývale autentického střihu.
</TEXT>
<HEADING>
ZVA - 12 - 28 (SK)
</HEADING>
<TEXT>
Objev roku 2000 hraje elektroakustické blues obohacené prvky shuffle, funky a boogie. Kromě vlastních skladeb se slovenskými texty interpretují skladby Muddyho Waterse, B. B. Kinga nebo Buddyho Guye.
ONDŘEJ KONRÁD &amp; GUMBO
Skupina sdružená kolem Ondřeje Konráda, hudebního kritika a vynikajícího instrumentalisty, je dalším opěrným bodem české bluesové scény.
</TEXT>
<HEADING>
STAN THE MAN FEATURING BETTY S. (UK/SK)
</HEADING>
<TEXT>
Svérázný skotský kytarista a zpěvák žijící v Praze přizval ke svému vystoupení černošskou zpěvačku Betty S., která toho času působí ve Vídni.
</TEXT>
<HEADING>
JUMP 4 JOY (SWE)
</HEADING>
<TEXT>
Švédský kvartet, jehož ústřední postavou je pianista a zpěvák Ulf Sandstrom, je stálicí evropské klubové scény. Směsice boogie a jazzu spojuje charizmatický projev frontmana.
</TEXT>
<HEADING>
STEVE "BIG MAN" CLAYTON &amp; BOOGIE CIRKUS (UK/DE)
</HEADING>
<TEXT>
Premiéra zpívajícího britského klavíristy v Čechách. Střídmé, přísně akustické obsazení (bicí, kontrabas, kytara, piano) se vyznačuje dokonalou dynamikou a virtuózními výkony.
Historická postava českého undergroundu Neduha cestuje mezi Vídní a Prahou. Zvuk legendárního Extempore dnes osciluje na hranici hospodského šramlu a písničkářství.
VLADIMÍR MERTA
Jedinečný hudebník, zpěvák a básník definitivně posune dramaturgii festivalu do poklidnějších vod rozjímavého autorského písničkářství.
JABLKOŇ
Jablkoň se pohybuje od folku přes folklor k alternativní hudbě a klasice. Stálice naší scény první velikosti.
VLASTA TŘEŠNÁK A KORMANI
Spisovatel a hudebník Vlastimil Třešňák s romskými přáteli budou předposlední skupinou na festivalu.
</TEXT>
</DOC>
<DOC>
<DOCID>LN-20020523086</DOCID>
<DOCNO>LN-20020523086</DOCNO>
<DATE>05/23/02</DATE>
<TITLE>
Edgar Winter hrál převážně na klávesové nástroje, ale i na bicí a na saxofon. Kromě tradičně přítomného blues jej v mládí ovlivnil hlavně jazz a latinskoamerická hudba.
</TITLE>
<TEXT>
Poté, co se podstatnou měrou přičinil o úspěch druhého alba svého bratra (Second Winter, Columbia 1970), vydal v témže roce svůj vlastní debut - LP snázvem Entrance (Epic 1970). A byl to skutečně odvážný vstup na scénu, při němž Edgar ukázal, že mu nechybí ani jiskřivé melodické nápady, ani instrumentální a aranžérská zdatnost přetavit je do strhujícího výsledku. Přestože album se nejspíše dá označit jako jazzové, je zde i energií nabité blues, ke kterému se Winter později nejednou vrátil - Tobacco Road.
</TEXT>
<HEADING>
Soul a gospel na koncertní úroveň
</HEADING>
<TEXT>
Krátce nato sestavil kapelu ze svých dřívějších spoluhráčů a známých s cílem "pokusit se přivést soul a gospel na koncertní úroveň". Vzniká tak kapela Edgar Winter's White Trash, jež se vzápětí stává senzací. Kromě E. W. tu byl další frontman, Jerry LaCroix, zdatná dechová sekce, vynikající bubeník (B. Ramirez), to vše vhodně doplněné o spíše rock'n'roll vyznávajícího kytaristu Ricka Derringera. Zatímco první album tohoto ansámblu - nesoucí stejný název jako kapela představilo skladatelské, aranžérské a instrumentální schopnosti seskupení, následující živé dvojalbum s názvem Roadwork (Epic 1972) zachytilo především bezprostřednost, entuziasmus a hlavně výbušnou energii, kterou každý z členů kapely do svého partu vkládal. A ani při dnešním poslechu se nelze nedat strhnout úžasným nábojem každé skladby. Asi těžko by se hledala jiná "bílá" kapela, která tak skvěle hrála nejvlastnější "černou" muziku - soul, gospel a blues. Zejména Winter v sedmnáctiminutové verzi Tobacco Road naplno nechává rozeznít svůj nástroj nejpozoruhodnější, totiž svůj hlas. Vedle vynikajících intonačních schopností dokáže překvapivě měnit odstín i barvu hlasu a v jediném okamžiku přejít ze subtilního frázování do táhlého kvilu, při němž se v posluchači zmrazí dech. Jakkoliv byla éra White Trash pro Wintera úspěšná, rozhodl se nicméně pro jiný styl hudby. Tak vznikla The Edgar Winter Group, která již na svém prvním LP (They only come out at night, Epic, 1972) potvrdila, že je mnohem komerčněji zaměřeným projektem - už jen tím, že instrumentálka Frankenstein, sestávající hlavně z rychlých a nápaditých riffů hraných na kytaru a klávesy, která desku uzavírala, se stala prvním (a posledním) hitem, se kterým Winter dosáhl až na vrchol americké singlové hitparády. Je ovšem třeba dodat, že toto album bylo muzikantsky velice kvalitní, a přestože tehdejší móda, jak nám ji představují členové kapely na obalu další desky (Shock treatment, Epic 1974), působí dnes poněkud komicky, skladby z těchto dvou LP z velké většiny ve zkoušce času obstály se ctí. Kromě zmiňovaného Frankensteina můžeme jmenovat např. skladby jako Free ride, Hanging Around, Easy street, They all had a real good time a další. V kapele hrál velmi důležitou roli Dan Hartman, jenž byl co do komponování i interpretace Winterovi vyrovnaným partnerem, dalšími hráči pak byli kytarový virtuos Ronnie Montrose a bubeník Chuck Ruff.
</TEXT>
<HEADING>
Blíže rocku
</HEADING>
<TEXT>
Po samostatném albu Jasmine Nightdreams, jež nebylo příliš šťastným počinem, se E. W. vrátil ke kapele, kam mezitím přišel R. Derringer, což způsobilo, že další LP (The Edgar Winter Group with Rick Derringer, Blue Sky 1975) bylo o něco živější a blíže rocku. Protože ale nedosahovalo kvalit prvních dvou, rozhodl se Winter kapelu rozpustit a vrátit se ke kořenům. Výsledkem bylo živě nahrané album Together (Blue Sky 1976), na němž si opět po letech zahrál se svým bratrem Johnnym. Ačkoliv albu se dá těžko co vytknout, vokály obou bratrů, stejně jako jejich instrumentální schopnosti a dobře vybraní spoluhráči, připraví posluchači nejeden příjemný a často překvapivý zážitek (například jejich verze hitu You've lost that lovin' feelin' od P. Spectora je prostě skvělá), tahle spolupráce byla vyloženě krátkodobá a E. W. se vydal obnovit své další rané dítko White Trash. Téměř totožná sestava lidí (kromě bubeníka Bobbyho Ramireze, který byl ubodán v hospodské rvačce kdesi na hranicích s Mexikem) se pokusila podruhé vstoupit do téže řeky - poměrně úspěšně. Album s příznačným názvem Recycled (Blue Sky 1977) má stejné devizy jako předchozí dvě LP, jenže působí poněkud profesorsky a studeně, ječivé vokály Wintera a LaCroixe ztrácejí svou bezprostřednost a začínají nudit, ani melodické vyhrávky dechové sekce už nemají tu svěžest, zkrátka autenticita a entuziasmus, které byly tak slyšitelné v prvních dvou albech, se vytrácejí. To asi vedlo k tomu, že Recycled zůstalo jediným albem obnovené skupiny a E. W. se rozhodl, že opět zkusí štěstí sám. Během následujících dvanácti let vydal pouhá tři alba (The Edgar Winter Album, Standing on rock a Mission Earth), na nichž potvrdil svůj přesun do oblasti popu i svoje schopnosti psát melodické skladby téměř jakéhokoliv žánru od blues přes jazz až po tvrdší rock. Přesto žádné z těchto LP se nedá označit za milník ve Winterově kariéře, možná i proto, že se v této době věnoval spíše jiným oblastem showbyznysu - psal hudbu pro filmy, muzikály, seriály, spolupracoval aranžérsky s různými interprety a založil si vlastní nahrávací studio.
</TEXT>
<HEADING>
Lahůdkové pomalejší skladby
</HEADING>
<TEXT>
Vzpomínku na staré dobré časy představuje opět živě nahrané album Edgar Winter and Rick Derringer - Live in Japan vydané v roce 1992. Dva veteráni společně se třemi mladými doprovodnými hráči tu předvádějí, že jejich někdejším hitům nechybí svěžest a jim samým energie a chuť hrát. Winterův zpěv navíc neztratil osobitost, díky níž jsou zejména pomalejší skladby skutečnou lahůdkou pro jeho příznivce. Vedle dvou kompilačních alb, z nichž jedno je zajímavým průřezem Winterovými hudebními začátky (Harlem nocturne, Magnum 1990), vydal Winter další sólové LP I'm not a kid any more (L+R Records 1993), na němž se opět víc přiblížil rockové muzice. Z tohoto alba je už cítit i vyhranost, vědomí vlastních silných i slabších stránek, ale hlavně to, co spojuje všechna jakkoliv žánrově proměnlivá alba Edgara Wintera, totiž poctivost. To je právě vlastnost, která je v jeho hudbě slyšet a která zjemňuje i jeho nejrůznější "omyly" v kariéře, ať už tím máme na mysli kariéru komerční, nebo muzikantskou. Ani dnes při koncertech neztratil nic ze svého umu a (vzhledem k jeho věku) ani z tolik potřebné energie na jevišti. Máme se tedy na letošním Blues v lese rozhodně na co těšit!
Vzpomínku na staré dobré časy představuje opět živě nahrané album Edgar Winter and Rick Derringer - Live in Japan vydané v roce 1992. Dva veteráni společně se třemi mladými doprovodnými hráči tu předvádějí, že jejich někdejším hitům nechybí svěžest a jim samým energie a chuť hrát. Winterův zpěv navíc neztratil osobitost, díky níž jsou zejména pomalejší skladby skutečnou lahůdkou pro jeho příznivce. Vedle dvou kompilačních alb, z nichž jedno je zajímavým průřezem Winterovými hudebními začátky (Harlem nocturne, Magnum 1990), vydal Winter další sólové LP I'm not a kid any more (L+R Records 1993), na němž se opět víc přiblížil rockové muzice. Z tohoto alba je už cítit i vyhranost, vědomí vlastních silných i slabších stránek, ale hlavně to, co spojuje všechna jakkoliv žánrově proměnlivá alba Edgara Wintera, totiž poctivost. To je právě vlastnost, která je v jeho hudbě slyšet a která zjemňuje i jeho nejrůznější "omyly" v kariéře, ať už tím máme na mysli kariéru komerční, nebo muzikantskou. Ani dnes při koncertech neztratil nic ze svého umu a (vzhledem k jeho věku) ani z tolik potřebné energie na jevišti. Máme se tedy na letošním Blues v lese rozhodně na co těšit!
</TEXT>
</DOC>
<DOC>
<DOCID>LN-20020523087</DOCID>
<DOCNO>LN-20020523087</DOCNO>
<DATE>05/23/02</DATE>
<TITLE>
Skupina JAN KOŘÍNEK &amp; GROOVE, jejíž vůdčí postavou Jan Kořínek je, často spolupracuje se zahraničními hosty. Na letošní festival přivádí jednu z amerických hvězd Lorenza Thompsona.
</TITLE>
<TEXT>
Proč se na vás muzikanti z venku obracejí? Nebo vy na ně?
Spolupráce s hosty je pro nás muzikanty zajímavá a musím říci, že ve většině případů velice příjemná a poučná. Navíc je způsob spolupráce rozdílný s každým hostem, takže i kapela složená ze stejných členů hraje pokaždé jinak.
</TEXT>
<HEADING>
Jaká je historie těchto projektů?
</HEADING>
<TEXT>
Nápad oslovovat zahraniční hosty vznikl už před sedmi lety, kdy kytarista Rennie Trossman pozval poprvé do Evropy svého přítele Lorenza Thompsona. Turné, které připravil, bylo poměrně náročné - objezdili jsme západní a část východní Evropy - 23 koncertů za 27 dní. Poté, co Lorenzo odjel, začalo se nám stýskat a poměrně záhy jsme oslovili zpěvačku Sharon Lewisovou, která se o našem projektu doslechla právě od Lorenza Thompsona.
</TEXT>
<HEADING>
A tak to šlo dále?
</HEADING>
<TEXT>
Ano, přijela Sharon, Lorenzo se vrátil o rok později se svým přítelem - zpěvákem a saxofonistou Mikem Jacksonem. Mezitím se nám naskytla možnost vystupování s Ramblinem Rexem a Stan The Man. Posledním naším objevem je memphiský zpěvák Eb Davis.
Lorenzo Thompson se naposledy objevil v České republice v listopadu 2001 na festivalu BluesAlive v Šumperku a několika dalších městech, a měl úspěch...
Kořeny hudby, která ovlivnila Lorenza Thompsona, můžeme hledat u bluesových klasiků Howlina Wolfa, Muddy Waterse, BB Kinga, Sonny Boye Williamsona, Jimmyho Reeda a dalších. Jako malý kluk je chodil poslouchat do chicagských klubů. Za posledních patnáct let se svým blues procestoval celý svět, pravidelně se vrací do Evropy a do Argentiny. Z bluesmanů, se kterými stál na stejném pódiu, mohu jmenovat osobnosti jako Mighty Joe Young, Willie Kent, Eddie Clearwater, Melvin Taylor, Buddy Scott, Sugar Blue, Aron Burton, Magic Slim, Pinetop Perkins, Jimmy Burns a další.
</TEXT>
</DOC>
<DOC>
<DOCID>LN-20020523088</DOCID>
<DOCNO>LN-20020523088</DOCNO>
<DATE>05/23/02</DATE>
<TITLE>
Lerenzo Thompson se na vystoupení v Řevnicích viditelně těší.
</TITLE>
<TEXT>
V čem je pro vás spolupráce s Janem Kořínkem inspirující?
Svou inspiraci beru vždycky z kapely. Musím ji cítit v zádech a jen tak můžu zpívat to, co chci. Jinými slovy: kapela mě doslova vyživuje. Tak, jak hraje "Groove", to mě nutí předvádět ty největší výkony, jakých jsem schopen. Když hraju s JKG, cítím se jako doma.
</TEXT>
<HEADING>
Znáte nějaké další české hudebníky?
</HEADING>
<TEXT>
Moc muzikantů z Čech neznám, ale ty, které jsem potkal, byli vynikající. Kluci z JKG perfektně vědí, jak hrát muziku, kterou já dělám. V mnohém mi moji práci usnadňují.
Na co se od vás můžeme na Blues v lese III těšit? Máte nějaký vzkaz pro ty čtenáře, kteří ještě váhají, jestli do Řevnic vyrazit?
Ode mě můžete čekat koncert plný emocí, spirituality a maximálního nasazení. Už od nejútlejšího věku jsem se učil zpívat srdcem, aby lidi cítili, o čem zpívám. Jinak to prostě nedovedu. Vždycky jdu na pódium, jako by to bylo naposled. Takže to je i vzkaz pro návštěvníky Blues v lese: Doufám, že jste připraveni na poctivou porci výživnýho bluesovýho nářezu, kterej vás roztočí, i kdybyste nechtěli. Na muziku, co bere dech mladejm i starejm. Na muziku, o který já něco vím, protože žiju celej život v Chicagu, a garantuju všem, že než odejdu z pódia, tak to, co se bude dít v mým srdci, budou cítit všichni tam dole pod pódiem.
</TEXT>
</DOC>
<DOC>
<DOCID>LN-20020523089</DOCID>
<DOCNO>LN-20020523089</DOCNO>
<DATE>05/23/02</DATE>
<TEXT>
Komorní bigbeatová kapela z Brna Ty Syčáci se poprvé uvedla na jaře 2000. Zakladatelem skupiny je Petr Váša, známý jako vedoucí legendárních kapel 80. let Z kopce a Ošklid. V posledních deseti letech vytváří svůj osobitý divadelní žánr "fyzické básnictví". Po několika letech se Petr Váša opět vrátil k hudbě. Napsal řadu básní. Část z nich zhudebnil a společně s baskytaristou Tomášem Fröhlichem a kytaristou Petrem Zavadilem (exPluta) připravili originální cyklus písní "Máj v dubnu", který pod stejným názvem vyšel na CD v září 2000. Druhá deska na sebe nenechala dlouho čekat a jako pokračování té první vyšla v květnu 2001 pod názvem "Lék a jed". Ty Syčáci vystupují na rockovou sestavu nezvykle (bez klasické bicí soupravy): kytara, baskytara a zpěv, doplněné perkusemi, balalajkou a také desetistrunným stickem. Váša se jako zpěvák bije v prsa, bubnuje do tváří a hraje i celým tělem. Loni získali Ty Syčáci cenu Volného sdružení hudebních kritiků Periskop - Žlutá ponorka 2000. Jejich nejnovějším projektem je "punková" opera "SSSS" (Samota Sláva - Smrt - Spása). Libreto napsal Petr Váša a na dvou hodinách hudby se skladatelsky podílí celá trojice Těch Syčáků. Deska vyjde v září roku 2002.
</TEXT>
</DOC>
<DOC>
<DOCID>LN-20020523090</DOCID>
<DOCNO>LN-20020523090</DOCNO>
<DATE>05/23/02</DATE>
<TEXT>
Nedělní program ozdobí vystoupení Hradišťanu. Jiří Pavlica spolu s Hradišťanem spolupracují s mnoha osobnostmi české i zahraniční hudební scény, například s Jaromírem Nohavicou, Vlastou Redlem, Pavlem Žalmanem, Emilem Viklickým, Pražskou komorní filharmonií, Bohumilem Kulínským a Bambini di Praga, Antoninou Krzystoňovou, Yas-Kazem a dalšími. Jejich společné projekty si získávají vysoké hodnocení odborníků i posluchačů. Reprezentovali nás mnohokrát na zahraničních festivalech včetně anglického WOMAD. Loni na turné představili jihoafrického multiinstrumentalistu, zpěváka a tanečníka Dizu Plaatjiese. Projekt se jmenuje Mys Dobré naděje a vyšel i na CD. V ostravské televizi se Jiří Pavlica několik let podílel jako spoluautor na pořadu Sešli se..., v němž se představily a společně hrály a zpívaly zajímavé hudební osobnosti. I tento dokument vychází na CD. Jiří Pavlica se nechává inspirovat koloběhem lidského života, ať je to zrození, láska, smrt, nebo krása a radost...
</TEXT>
</DOC>
<DOC>
<DOCID>LN-20020523091</DOCID>
<DOCNO>LN-20020523091</DOCNO>
<DATE>05/23/02</DATE>
<TITLE>
Dva legionáři a nejlepší prvoligový kanonýr usilují o Zlatý míč pro nejlepšího českého fotbalistu. Vítězství v novinářské anketě obhajuje záložník Juventusu Pavel Nedvěd.
</TITLE>
<GEOGRAPHY>PRAHA</GEOGRAPHY>
<TEXT>
Vyhlášení nejzdatnějšího hráče, trenéra, kanonýra, brankáře o objevu roku uzavře zkrácenou sezonu českého fotbalu. Výsledky hlasování na prvních třech místech budou ve většině anket odtajněny příští pátek ve Letohradě, umístění na dalších příčkách zveřejnil Klub sportovních novinářů včera. Největší pozornost poutá klání o nejlepšího fotbalistu, který získá Zlatý míč. Pořadí vzejde ze součtu hlasování po podzimní a jarní sezoně. Tento systém nejlépe odráží formu a výkony, které hráči předváděli po celý rok. Vítězem první části sezony se stal dortmundský středopolař Tomáš Rosický. Další "medailová" místa připadly sparťanům Jiřímu Jarošíkovi a Tomáši Hübschmanovi, kteří prožili báječnou sezonu v Lize mistrů. Po jaru se ovšem pořadí změnilo. Mezi třemi hráči, mezi nimiž se rozhodne, sice zůstal Rosický, přibyli však Pavel Nedvěd, jenž začal zářit v turínském Juventusu, a liberecký kanonýr Jiří Štajner. Čtvrtý skončil druhý zástupce Dortmundu Jan Koller, pátý záložník Liberce Václav Koloušek. Do první desítky se pak vešli ještě čtyři sparťané a další dva hráči ze zahraničních soutěží. Celkem dostalo hlasy 76 hráčů z pětatřiceti klubů. Vítěze pozná i anketa o nejlepšího kouče nazvaná Cena Rudolfa Vytlačila. Už nyní je zřejmé, že jím nebude ani Jozef Jarabinský, jenž vytáhl na vrchol Ostravu, ani Zdeněk Ščasný, jenž dovedl na čtvrté místo Žižkov. Do elitní trojky se vešli oba trenéři Liberce, Ladislav Škorpil a Josef Csaplár. A tak bude budou pikantně korunovány debaty, kdo z nich se víc podílel na úspěšném tažení Severočechů. Posledním konkurentem je Jaroslav Hřebík, jehož nepoškodil ani vyhazov ze Sparty. To Cena Josefa Bicana o neúspěšnějšího ligového střelce je známa v předstihu. Nejvíc gólů nastřílel Štajner (15). Na paty mu šlapali další "pistolník" z Liberce Nezmar (14), jen o branku horší byl brněnský Pacanda. Jasný je i držitel anticeny Červená karta. Tu dostal fotbalový svaz zejména za chování v kauze sestupujících Drnovic, za problémy s termínovou listinou či okolnosti volby reprezentačního trenéra. Nevšední případ přestupu devíti hráčů z Drnovic do Příbrami dodal i druhého "hříšníka": majitele Drnovic, firmu Corimex.
</TEXT>
<HEADING>
Zlatý míč
</HEADING>
<TEXT>
V létě přestoupil z římského Lazia do Juventusu Turín, ale dlouho se mu nedařilo, stejně jako celému mužstvu. Druhá polovina sezony mu už vyšla na jedničku. Byl ústřední postavou týmu, který získal titul v Serii A. Znovu se stal kapitánem reprezentace.
</TEXT>
<HEADING>
TOMÁŠ ROSICKÝ (Dortmund)
</HEADING>
<TEXT>
Vestfálský velkoklub by se bez něho neobešel, i když subtilní mladík nemusí být v zápase tolik vidět. Je pilířem mužstva, zahrává standardní situace, táhne ofenzivu. Začal být důrazný v osobních soubojích. Pomohl Dortmundu k německému titulu.
</TEXT>
<HEADING>
JIŘÍ ŠTAJNER (Liberec)
</HEADING>
<TEXT>
Na první pohled působí jako flegmatik, ale na hřišti rozpoutá gejzír kliček a patiček, jimiž umí zaskočit i dva protihráče najednou. Má úžasný tah na bránu. Byl nejlepším prvoligovým kanonýrem, nastřílel patnáct branek. Nyní jedná o přestupu do Hannoveru.
Na první pohled působí jako flegmatik, ale na hřišti rozpoutá gejzír kliček a patiček, jimiž umí zaskočit i dva protihráče najednou. Má úžasný tah na bránu. Byl nejlepším prvoligovým kanonýrem, nastřílel patnáct branek. Nyní jedná o přestupu do Hannoveru.
</TEXT>
</DOC>
<DOC>
<DOCID>LN-20020523092</DOCID>
<DOCNO>LN-20020523092</DOCNO>
<DATE>05/23/02</DATE>
<TITLE>
Fotbalový tým do 21 let se na ME připravuje na semifinálového soupeře
</TITLE>
<TEXT>
Strastiplnou cestou procházejí lvíčata na fotbalovém ME ve Švýcarsku. Přesto už mají jistou medaili a mohou pomýšlet i výš.
BASILEJ - Fotbaloví reprezentanti do jednadvaceti let mají jisté bronzové medaile z evropského šampionátu ve Švýcarsku a splnili tak svůj základní cíl, jímž byl postup do semifinále. Zisk medaile, kterou obdrží oba poražení semifinalisté, je podle trenéra Miroslava Beránka velkým úspěchem. Současně však kouč uznal, že výkony jeho mužstva mají řadu okének a nepřiblížily se výtečným výkonům z kvalifikace i baráže v Chorvatsku. Příčin, proč jeho tým prošel do semifinále tak složitou cestou, je několik. Počínaje absencí přípravy, která je před tak významným turnajem nezbytností, ale i tím, že základní sestava od začátku mistrovství nehraje v tom složení, jak bývalo zvykem.
</TEXT>
<HEADING>
Nedávají vyložené šance
</HEADING>
<TEXT>
"V kvalifikaci, až na prohraný zápas s Bulharskem, náš tým pokaždé řídil ze zálohy Lukáš Zelenka," upozornil trenér na fakt, že klíčová osobnost nynějšího mužstva nepřijela do Švýcarska zcela zdráva. Už dříve vypadli David Jarolím a nakonec i Tomáš Rosický, a tak mužstvu chybí tvořivý špílmachr. Podle Beránka je ale skutečně největší slabinou týmu na turnaji neproměňování šancí. Obě branky zatím Češi vstřelili ze standardních situací. "Šanci si dokážeme připravit, ale jejich zakončení nám zatím nevychází. Pak se něco povede soupeři, nebo dokonce vstřelí gól, a hned přijde trápení," shrnul dění ve všech třech odehraných zápasech. Mnohé pasáže jeho tým zvládne, ale závěr utkání většinou odehraje v křeči. Ovšem kouč si skutečnosti, že mužstvo umí dotáhnout do vítězného konce psychicky náročné zápasy, cení. "To, jak jsme sehráli tři poslední minuty v zápase s Řeckem, přece zaslouží uznání," našel Beránek klady na výkonu, který by v průběhu kvalifikace byl označen za průměrný. Na šampionátu však přinesl medailovou radost.
</TEXT>
<HEADING>
Zelenka už trénuje
</HEADING>
<TEXT>
V sobotu možná bude trenér moci poprvé nasadit ideální sestavu. Zelenka už včera totiž naplno trénoval. Vedení výpravy také prozradilo, že pokud by hráči dokráčeli až pro zlaté medaile, rozdělili by si mezi sebe s realizačním týmem částku čtyři miliony korun. Postup do boje o medaile se zrodil v úterním utkání s Řeckem, kde nakonec Čechům stačila remíza. Ve druhém zápase skupiny B totiž Francie zdolala Belgičany. O semifinálovém soupeři se rozhodovalo po uzávěrce tohoto vydání. Mohl jím být jeden z kvarteta Itálie, Anglie, Švýcarsko, Portugalsko.
Česko - Řecko 1:1
</TEXT>
</DOC>
<DOC>
<DOCID>LN-20020523093</DOCID>
<DOCNO>LN-20020523093</DOCNO>
<DATE>05/23/02</DATE>
<GEOGRAPHY>DRNOVICE</GEOGRAPHY>
<TEXT>
Po sestupu z nejvyšší soutěže visí nad drnovickým fotbalovým klubem hrozba dalšího konkursu, který podali bývalí zaměstnanci týmu. Krajský soud v Brně určil předběžným správcem Radmila Daňhela, který tuto funkci vykonával už před dvěma lety, kdy se klub ocitl rovněž v návrhu na konkurs.
</TEXT>
</DOC>
<DOC>
<DOCID>LN-20020523094</DOCID>
<DOCNO>LN-20020523094</DOCNO>
<DATE>05/23/02</DATE>
<GEOGRAPHY>PRAHA</GEOGRAPHY>
<TEXT>
Zásadní změnu v play off, v němž se všechny série mezi nejlepšími osmi týmy budou hrát na čtyři vítězná utkání, přinese jubilejní 10. ročník hokejové extraligy. První z 52 kol dlouhodobé základní části bude rozehráno v pátek 13. září a úřadující mistr pražská Sparta přivítá na svém ledě Zlín. Extraliga začne po skončení turnaje o Pohár České pojišťovny ve Zlíně (5. - 8. září).
</TEXT>
</DOC>
<DOC>
<DOCID>LN-20020523095</DOCID>
<DOCNO>LN-20020523095</DOCNO>
<DATE>05/23/02</DATE>
<TITLE>
usmívá se nestárnoucí běžkyně na 800 metrů Helena Fuchsová
</TITLE>
<TEXT>
Věk prý zastavit nelze, ale běžkyně Helena Fuchsová, která závodila v reprezentaci už v roce 1987, ještě s Jarmilou Kratochvílovou, na to nehledí. Chystá se vstoupit do další atletické sezony a má pocit, že by to mohla být sezona vydařená.
PRAHA - Hodlá se vzepřít zákonům přírody. Zatímco její vrstevnice už dávno pověsily tretry na hřebík, ona odmítá. Za pár dní oslaví sedmatřicáté narozeniny, ale kalendář jako by jí nic neříkal. S obdivuhodným elánem se pouští do další tréninkové dřiny. "Když trénuju s pětadvacetiletými kluky, dobře vím, že je mi o trošku víc. Přesto doufám, že bych ještě nějaký čas mohla na dráze vydržet. A věřím, že to bude do olympiády v Aténách," vybalí naplno svoje plány a touhy Helena Fuchsová. Končit se jí nechce. Zkušená sběratelka medailí po loňské hlavní sezoně, o jejíž valnou část přišla pro zranění paty, vypadla na halovém ME ve Vídni v rozběhu, což nebyla vizitka hodná jejího jména. "Po takovém karambolu má novou motivaci, nedivte se. Je plná energie, má šťávu. A navíc si, na rozdíl od mladých atletů, umí vážit odpočinku, na který pečlivě dbá," přibližuje trenér Ladislav Kárský, který Fuchsovou připravuje v pražském Olympu.
</TEXT>
<HEADING>
Důležitá je sebedůvěra
</HEADING>
<TEXT>
Jeho svěřenkyně má za sebou měsíční přípravu na Kanárských ostrovech, ale myšlenky na nešťastnou Vídeň ji pronásledují stále. "Byla jsem připravená, jenže po zdravotní pauze jsem si nevěřila. Teď už sebedůvěru mám. Možná to vypadá, že zkouším běžet proti času, ale na srpnovém mistrovství Evropy v Mnichově chci získat medaili," culí se atletka a dodává, že padesát procent úspěchu je v hlavě. "Pokud si nevěříte, není vám sebeusilovnější trénink nic platný." Ve finále přípravy na Kanárských ostrovech zaběhla při testu na 600 metrů čas, který byl shodný s tím, jenž jí trenér naměřil těsně před OH v Sydney. Pod pěti kruhy pak vybojovala na osmistovce páté místo. O ambicích rodačky z Plané nad Lužnicí svědčí další skutečnost. Ještě předloni vystupovala v roli "zajíce", který za honorář rozběhne závod, aby pak byl někdo jiný slavnější. Letos je s tím konec. "Chci dokázat, že je tady ještě nějaká Helča Fuchsová, které to běhá i na osmistovce. Zajíce dělat nebudu, spíš bych ho potřebovala sama. Jenže kromě Čeplakové, Grafové nebo Mutolaové tady není žádná, která by fakt rychle zaběhla šestistovku," kroutí hlavou. "Už jenom já," věří si. Po rozvodu má nějaký čas nového partnera, který i navaří a vyžehlí. A toleruje, že atletika vyžaduje čas. "Zase se těším domů," září Fuchsová. A kde se v ní bere ona neutuchající zásoba energie? "Můj taťka pracoval celý život jako zedník, jeho maminka byla Maďarka," odhaluje kořeny své vitality. "Navíc jsem začala se špičkovým tréninkem v pětadvaceti, nejsem unavená," dodává. Myšlenky na vlastní rodinu ji netrápí. Alespoň na první pohled. "Atletice jsem věnovala tolik bolesti i slz, že ještě nechci končit. Ale po Aténách by to mohlo vyjít," zmiňuje olympiádu v roce 2004, svou poslední sportovní metu.
Jeho svěřenkyně má za sebou měsíční přípravu na Kanárských ostrovech, ale myšlenky na nešťastnou Vídeň ji pronásledují stále. "Byla jsem připravená, jenže po zdravotní pauze jsem si nevěřila. Teď už sebedůvěru mám. Možná to vypadá, že zkouším běžet proti času, ale na srpnovém mistrovství Evropy v Mnichově chci získat medaili," culí se atletka a dodává, že padesát procent úspěchu je v hlavě. "Pokud si nevěříte, není vám sebeusilovnější trénink nic platný." Ve finále přípravy na Kanárských ostrovech zaběhla při testu na 600 metrů čas, který byl shodný s tím, jenž jí trenér naměřil těsně před OH v Sydney. Pod pěti kruhy pak vybojovala na osmistovce páté místo. O ambicích rodačky z Plané nad Lužnicí svědčí další skutečnost. Ještě předloni vystupovala v roli "zajíce", který za honorář rozběhne závod, aby pak byl někdo jiný slavnější. Letos je s tím konec. "Chci dokázat, že je tady ještě nějaká Helča Fuchsová, které to běhá i na osmistovce. Zajíce dělat nebudu, spíš bych ho potřebovala sama. Jenže kromě Čeplakové, Grafové nebo Mutolaové tady není žádná, která by fakt rychle zaběhla šestistovku," kroutí hlavou. "Už jenom já," věří si. Po rozvodu má nějaký čas nového partnera, který i navaří a vyžehlí. A toleruje, že atletika vyžaduje čas. "Zase se těším domů," září Fuchsová. A kde se v ní bere ona neutuchající zásoba energie? "Můj taťka pracoval celý život jako zedník, jeho maminka byla Maďarka," odhaluje kořeny své vitality. "Navíc jsem začala se špičkovým tréninkem v pětadvaceti, nejsem unavená," dodává. Myšlenky na vlastní rodinu ji netrápí. Alespoň na první pohled. "Atletice jsem věnovala tolik bolesti i slz, že ještě nechci končit. Ale po Aténách by to mohlo vyjít," zmiňuje olympiádu v roce 2004, svou poslední sportovní metu.
</TEXT>
</DOC>
<DOC>
<DOCID>LN-20020523096</DOCID>
<DOCNO>LN-20020523096</DOCNO>
<DATE>05/23/02</DATE>
<TITLE>
Střípky z MS 2002
</TITLE>
<TEXT>
Portugalec Kenedy dopoval. Fotbalový záložník Daniel Kenedy byl vyloučen z portugalského týmu, protože měl pozitivní test na dopink. Osmadvacetiletý rodák z Guineje měl podle tiskové agentury Lusa v krvi zakázané diuretikum, které se používá ke snížení hmotnosti. Mluvčí týmu Jose Carlos Freitas potvrdil, že Kenedy již odcestoval domů.
Kamerunci si vydupali odměny. S třídenním zpožděním oproti plánu odletěli fotbalisté Kamerunu do dějiště šampionátu. Jejich cestu z Paříže na ostrov Kjúšú zdržel spor kvůli nevyplacenému bonusu hráčům, který měl činit 45 tisíc eur, což je 1,35 milionu korun. Fotbalisté přestali vzdorovat až poté, co do francouzské metropole přijel vyřešit situaci kamerunský ministr sportu.
Tayfun vypadl z turecké nominace. Záložník Realu San Sebastian Korkut Tayfun vypadl z turecké nominace. Trenér Günes na soustředění mužstva v Hongkongu až těsně před uzávěrkou soupisek vyřadil čtyři hráče a zkušený Tayfun byl mezi nimi. Osmadvacetiletý fotbalista pak ignoroval trenérovu nabídku, aby zůstal s mužstvem po celou dobu MS, a ihned po oznámení nominace odletěl domů.
Chorvatský kanonýr odpočívá. Natažené břišní svaly trápí Alena Bokšiče. Chorvatský kanonýr si zranění přivodil při tréninku, a aby byl trenérovi Mirko Jožičovi k dispozici pro duely základní skupiny, bude několik dní odpočívat.
Dva Korejci na čtvrtém mistrovství. V nominaci korejských fotbalistů jsou i dva hráči, kteří se chystají už na čtvrtý světový šampionát. Hong Mjong-po má na kontě 129 mezistátních zápasů, Hwang Sunhong je pro změnu se 49 góly střeleckým rekordmanem.
</TEXT>
</DOC>
<DOC>
<DOCID>LN-20020523097</DOCID>
<DOCNO>LN-20020523097</DOCNO>
<DATE>05/23/02</DATE>
<TEXT>
NEW YORK - Hokejisté Caroliny zvítězili ve finále Východní konference NHL nad Torontem podruhé za sebou 2:1 v prodloužení a stejným poměrem vedou na zápasy. Výsledek 2:1 o vítězi rozhodl ve všech duelech. Hostům vyšel úvod. Ve čtvrté minutě šel pykat za hrubost na dvě minuty torontský Belak. Hráči Caroliny první přesilovku krátce před jeho návratem využili, když střelu Kapanena tečoval Francis. Toronto gól nepoložil a jeho hráči převzali iniciativu. Chvíli před koncem druhého dějství našel Tomáš Kaberle Sundina, ten uvolnil McCabea a bylo vyrovnáno. Další góly už diváci během základního hracího času neviděli a zápas dospěl do prodloužení. Na konci 66. minuty objel na útočné modré Francis obránce Erikssona a přes Kaberleho se tlačil k brance. Český bek sice dokázal puk zasáhnout, ale Francis skákající kotouč kopl k O'Neillovi a ten střelou nad levé rameno gólmana Josepha zápas rozhodl.
</TEXT>
</DOC>
<DOC>
<DOCID>LN-20020523098</DOCID>
<DOCNO>LN-20020523098</DOCNO>
<DATE>05/23/02</DATE>
<TITLE>
Interliga českých a slovenských házenkářů, jejíž druhý ročník právě skončil, má příznivce i odpůrce. Byť se zatím nezdá, že by měla vzít zasvé, naráží.
</TITLE>
<GEOGRAPHY>PRAHA</GEOGRAPHY>
<TEXT>
Sliby, kterými si bývalý předseda Českého svazu házené Jaroslav Gattermayer před dvěma lety získal klubové činovníky, se rozplynuly. Z ohlašovaných milionů (každý pro jednoho z šesti českých účastníků Interligy) nebylo nic, přesto československá soutěž odstartovala a žije. Nebo přežívá? Právě naslibované peníze dělají zlou krev. "Kluby neviděly ani korunu, naopak musí platit roční účastnický poplatek sto třicet tisíc na konto olomoucké společnosti Handball 2000, jejímž je pan Gattermayer jednatelem. Zatímco na Slovensku, kde je úroveň mužské házené nižší, logicky vzali tuhle soutěž všemi deseti, pro české kluby přínos neznamená. A náklady na cestování na Slovensko nejsou malé," horlí manažer staronových mistrů z Karviné Libor Kulig. "Pomohli jsme Slovákům, ale proč na tom má vydělávat organizace bývalého předsedy svazu? Myslím, že s tolika penězi za účastnické poplatky je to pro něj dobrá výdělečná činnost," soudí Jiří Kotrč, jeden z trenérů v Dukle.
</TEXT>
<HEADING>
Trenéři nejsou zajedno
</HEADING>
<TEXT>
"Nastává obrovský rozdíl mezi oddíly z Interligy a první české ligy, odkud si interligová šestice vytáhla všechny kvalitní hráče. Stačí se podívat na naše výsledky baráže s Hranicemi (36:21 a 29:20 - pozn.)," upozorňuje šéftrenér Dukly a kouč reprezentace Vladimír Haber. Trenér Allrisku Praha Rudolf Havlík vidí situaci jinak. "Za dva roky stoupla výkonnost slovenských týmů, které si získaly přízeň médií, sponzorů a diváků, ale Interliga byla prospěšná pro obě strany." Jaroslav Chvalný, od loňska předseda českého svazu, přiznává, že má svoje představy o řízení soutěže. "Jestliže ji řídí obchodní společnost a na druhé straně stojí dva svazy, už se může vyskytovat různost názorů. Ale pokud vím, na poslední schůzce nikdo neříkal, že by Interligu hrát nechtěl," vybavuje si.
</TEXT>
<HEADING>
Rozpouštět se nebude
</HEADING>
<TEXT>
Smlouva o Interlize byla sepsána na čtyři roky s tím, že po dvou ročnících se má vyhodnotit. "My se k tomu stavíme jednoznačně. Reprezentanti, kteří nepůsobí v zahraničí, hrají víc náročnějších zápasů, a to jsme chtěli. Zato se nesplnila očekávání z hlediska marketingu a zčásti i v oblasti mediální," vypočítává svazový šéf. Zároveň ale slibuje bouřlivější vývoj. "Vedení svazu cítí potřebu něco s Interligou udělat, do dvaceti dnů by mělo být větší jasno. Pokud to nezkusíme, jako svaz budeme za hlupáky. Na obchodní společnosti to nechávat nemůžeme," uzavírá Chvalný. "Možná, že do Interligy vstoupí nový partner," naznačuje. Myšlenky na rozpuštění Interligy předseda zahání. "V době, kdy se formuje podobná soutěž žen, která bude evidentně větším přínosem pro českou stranu, by to nebylo taktické."
Smlouva o Interlize byla sepsána na čtyři roky s tím, že po dvou ročnících se má vyhodnotit. "My se k tomu stavíme jednoznačně. Reprezentanti, kteří nepůsobí v zahraničí, hrají víc náročnějších zápasů, a to jsme chtěli. Zato se nesplnila očekávání z hlediska marketingu a zčásti i v oblasti mediální," vypočítává svazový šéf. Zároveň ale slibuje bouřlivější vývoj. "Vedení svazu cítí potřebu něco s Interligou udělat, do dvaceti dnů by mělo být větší jasno. Pokud to nezkusíme, jako svaz budeme za hlupáky. Na obchodní společnosti to nechávat nemůžeme," uzavírá Chvalný. "Možná, že do Interligy vstoupí nový partner," naznačuje. Myšlenky na rozpuštění Interligy předseda zahání. "V době, kdy se formuje podobná soutěž žen, která bude evidentně větším přínosem pro českou stranu, by to nebylo taktické."
</TEXT>
</DOC>
<DOC>
<DOCID>LN-20020523099</DOCID>
<DOCNO>LN-20020523099</DOCNO>
<DATE>05/23/02</DATE>
<GEOGRAPHY>BENEVENTO</GEOGRAPHY>
<TEXT>
Český cyklista Milan Kadlec včera sahal po etapovém vítězství ve slavném závodu Giro d'Italia. Jezdec stáje Lampre nasadil dva kilometry před cílem desáté etapy k trháku, ale v závěrečném stoupání zvolil těžký převod a peloton jej dojel. Z vítězství se nakonec radoval Australan Robbie McEwen. Na startu nejkratší etapy závodu chyběl druhý muž průběžného pořadí Stefano Garzelli, jenž měl pozitivní test na doping a závod pro něj skončil. O podobné vzrušení se v průběhu dne postaral i jeho krajan Gilberto Simoni, který čelí obvinění z užití kokainu. V závodu zatím pokračuje, ale pravděpodobně skončí stejně jako Garzelli. Jezdec stáje Saeco se brání, že nic zakázaného vědomě nevzal a domnívá se, že přítomnost látky v jeho těle může souviset s návštěvou zubního lékaře. "Jsme si jisti, že se jedná o nehodu," prohlásil trenér týmu Claudio Corti. "Gilberto nikdy kokain nebral. Byl na vyšetření u zubaře, u nějž se podrobil několika zákrokům. Tam zřejmě vznikl problém," tvrdí.
</TEXT>
</DOC>
<DOC>
<DOCID>LN-20020523100</DOCID>
<DOCNO>LN-20020523100</DOCNO>
<DATE>05/23/02</DATE>
<TITLE>
SKUPINA C: Trenér Číny Bora Milutinovič jede na pátý šampionát - a znovu s jiným mužstvem
</TITLE>
<HEADING>
Představujeme účastníky MS 2002
</HEADING>
<TEXT>
Ani jednou nechyběli fotbalisté Brazílie na mistrovství světa. Letošní šampionát však mohl být výjimkou, senzace byla na spadnutí. Jiný osud potkal Čínu ta na šampionátu naopak startuje vůbec poprvé.
PRAHA - Pro brazilské fanoušky to byl horor. Nevěřícně sledovali, jak si jejich fotbalová chlouba nechává napráskat od slabších soků. Místo samby málem zazněly pohřební pochody. Jihoamerická kvalifikace se Brazilcům zle nevydařila. Z osmnácti zápasů utrpěli šest porážek, mezi protivníky, kteří na ně vyzráli, patřily Chile, Paraguay, Peru i Ekvádor. Postup si Brazílie zajistila až výhrou 3:0 nad Venezuelou v posledním utkání. Proč došlo k takovým potížím? "Naše problémy pramenily ze systému kvalifikace. Hrát tolik zápasů a neustále někam cestovat, to bylo těžké," vysvětlil obránce Roberto Carlos. Legionáři z Evropy jen s nechutí podnikali dlouhé lety za duely. Když už přijel třeba hvězdný Rivaldo, jeho výkony vzbuzovaly rozpaky. Navíc nebyl čas na kvalitní tréninky.
</TEXT>
<HEADING>
Klidně budeme hrát ošklivě, řekl kouč
</HEADING>
<TEXT>
Postup si vychutnal už třetí trenér, který k výběru během kvalifikace přišel: Luiz Felipe Scolari. Před ním se poroučeli Wanderley Luxemburgo a Emerson Leao. Scolari si však nevydobyl takové uznání, jaké by mu náleželo. Vyvolal totiž rozruch způsobem, jakým si počínal při nominaci. Opomněl nejlepšího kanonýra evropských soutěží Jardela ze Sportingu Lisabon, hvězdu mnichovského Bayernu Elbera a hlavně slavného Romária. Přestože mu je již 36 let, v dresu Vasco de Gama byl nejproduktivnějším útočníkem brazilské ligy. Scolariho dokonce na ulici napadli Romáriovi příznivci, v den nominace pak demonstrovali před sídlem brazilského svazu. "Nevím, proč mě vyřadil. Jeho škoda," řekl na Scolariho adresu Romário. Kouč však vysvětlil, že veteránovi neodpustil jeho absenci na turnaji Copa América. Romário tvrdil, že musí na operaci oka, a pak nastupoval za Vasco de Gama v přátelských duelech. Nevoli mnohých trenér vyvolal i tím, že ustoupil od atraktivního herního stylu. Od Brazílie se nedají očekávat erupce líbivých kousků, ale tvrdá práce a nesmlouvavý boj. "Budete mít potěšení z krásné hry, když prohrajete? K čemu je odehrát tři báječné zápasy a nepostoupit ze skupiny?" ptá se Scolari. "Když bude nutné hrát ošklivě, budeme hrát ošklivě," dodal. Brazilci podřizují vše svému cíli: navázat na šampionát z roku 1994, kde získali titul, i na poslední mistrovství, kde byli ve finále. A navzdory všem pochybnostem si věří. "Chceme vyhrát. Jsem si absolutně jistý, že se dostaneme mezi poslední čtyři týmy," ujišťuje Scolari. "Dostat se do finále, to je vždy náš úkol," doplnil Roberto Carlos. "Mohu vás ujistit, že zase budeme patřit mezi špičku." Fanoušci na celé planetě jsou zvědavi, zda k tomu pomůže střelec Ronaldo, jenž se vzpamatoval po vleklém zranění. "Znovu chci být nejlepší," vyhlásil. Kdyby se mu to nepovedlo, může ho kromě Rivalda, jenž si vyléčil koleno, zastoupit mladík s podobným jménem: Ronaldinho. Útočník ve službách Paris SG naposledy zaujal dvěma brilantními góly v síti výběru Katalánska.
</TEXT>
<HEADING>
Turci myslí na čtvrtfinále
</HEADING>
<TEXT>
I přes sebevědomá prohlášení Brazilci nepodceňují soupeře ve skupině C. "Mají náš respekt," vyhlásil Scolari. Turecko udělalo za posledních osm let výrazný pokrok, jeho kluby čeří vodu v pohárech. Velkým trumfem má být kanonýr Hakan Sükür. "Rádi bychom se dostali do čtvrtfinále," netají se smělými výhledy trenér Senol Gunes. Na vzestupu je ovšem i Čína, která se podívá na šampionát premiérově. Je to zásluha jugoslávského trenérského rekordmana Bory Milutinoviče, jenž již na minulá čtyři mistrovství přivedl výběry Mexika, Kostariky, USA a Nigérie - a s každým postoupil do další fáze. "Budeme bojovat o druhé místo," vzkázal. Kostarika přijíždí s vizitkou nejlepšího týmu Střední Ameriky. "Mistrovství bude velká party a my si jí chceme užít," nevzdává se předem kouč Alexandro Guimaraes.
Názor experta
</TEXT>
<HEADING>
Václav NĚMEČEK, bývalý hráč čínského klubu Dalian Wanda
</HEADING>
<TEXT>
Budu fandit Číně, několik hráčů osobně znám. Byla by to senzace, kdyby tým obsadil ve skupině druhé místo, ale má na to. V kádru jsou výbušní a techničtí hráči, trenér Milutinović je dokáže ukočírovat. Tihle kluci už mají dost zkušeností i přehled o světovém fotbale.
Účastníci skupiny C
</TEXT>
<HEADING>
BRAZÍLIE
</HEADING>
<TEXT>
* Málo podařená kvalifikace je zapomenuta, semifinále by mělo být jisté. Otázkou je, zda se vrátí na vrchol kanonýr Ronaldo a zda tým potáhne další hvězda Rivaldo. Očekává se ústup od líbivé hry k účelnosti.
</TEXT>
<HEADING>
TURECKO
</HEADING>
<TEXT>
* Tažení klubů Galatasaray a Fenerbahce pohárovou Evropou může být předzvěstí velkého úspěchu. Kanonýr Hakan Sükür sice neuspěl v Itálii, v reprezentaci je však jako politý živou vodou.
</TEXT>
<HEADING>
ČÍNA
</HEADING>
<TEXT>
* Země prožívá sportovní "boom". Bude hostit olympiádu v roce 2008, poprvé postoupila na MS. A kouč Bora Milutinović je zárukou příjemných překvapení. Může se porvat s Turky o druhé místo.
KOSTARIKA
* Na MS se dostala podruhé v dějinách, v kvalifikaci byla lídrem zóny CONCACAF.
Její síla je v přechodu do útoku, který leží na bedrech Paula Wanchopa z Manchesteru City a Rolanda Fonseky
Program skupiny C
</TEXT>
</DOC>
<DOC>
<DOCID>LN-20020523101</DOCID>
<DOCNO>LN-20020523101</DOCNO>
<DATE>05/23/02</DATE>
<TITLE>
Světák nepoznával sám sebe
</TITLE>
<TEXT>
Za "čiré utrpení" označil americký herec Jack Nicholson svou účast na filmu About Schmidt (O Schmidtovi), který včera oficiálně představil na festivalu v Cannes. Podle scénáře se musel transformovat ve fyzicky i duševně dokonale nepřitažlivého důchodce. "Po tři měsíce natáčení jsem se na sebe nedokázal podívat do zrcadla," prohlásil Nicholson. Ale ihned dodal, že právě kvůli takovým zvláštním hereckým polohám ho ještě stále baví točit filmy.
</TEXT>
</DOC>
<DOC>
<DOCID>LN-20020523102</DOCID>
<DOCNO>LN-20020523102</DOCNO>
<DATE>05/23/02</DATE>
<GEOGRAPHY>PRAHA</GEOGRAPHY>
<TEXT>
Nejméně do poloviny příštího týdne bude trvat ochlazení, které očekávají meteorologové. Současné teplé počasí vyvrcholí dnes, kdy teplota vystoupí až na 28 stupňů Celsia. V dalších dnech se bude postupně ochlazovat a v pondělí bude nejvyšší denní teplota jen mezi 16 a 20 stupni Celsia. Změnu počasí budou provázet bouřky. Pozor by měli dávat ti, kteří se domnívají, že květnové noci již přejí dostaveníčkům v přírodě. I noční teploty totiž klesnou, i když změna teplot nebude tak patrná jako ve dne. Ze současných 15 až 11 stupňů se sníží na 12 až osm stupňů. Chladnější počasí s přeháňkami bude podle meteorologů trvat nejméně do poloviny příštího týdne.
</TEXT>
</DOC>
<DOC>
<DOCID>LN-20020523103</DOCID>
<DOCNO>LN-20020523103</DOCNO>
<DATE>05/23/02</DATE>
<TEXT>
IRÁKLIO, Řecko - Zemětřesení o síle 5,8 stupně Richterovy stupnice, které v noci na včerejšek zasáhlo Egejské moře, si na řeckém ostrově Kréta vyžádalo pět lehce zraněných. Zemětřesení, které na ostrově způsobilo paniku, mělo epicentrum 170 kilometrů jihovýchodně od Atén. Seizmologický ústav v Aténách označil zemětřesení za silné. Cítit bylo zvláště na Krétě, kde lidé v panice vybíhali do ulic. Pět osob muselo být hospitalizováno se zlomeninami, které při tom utrpěly. Většina obyvatel Kréty strávila zbytek noci mimo dům. V oblasti měst Iráklio a Chania způsobilo zemětřesení menší hmotné škody. Při otřesu, který byl podle zpravodaje agentury AFP na Krétě "obzvláště dlouhý", se zejména rozbila okna.
</TEXT>
</DOC>
<DOC>
<DOCID>LN-20020523104</DOCID>
<DOCNO>LN-20020523104</DOCNO>
<DATE>05/23/02</DATE>
<GEOGRAPHY>BANGKOK</GEOGRAPHY>
<TEXT>
Policie zatkla včera ráno v thajském parlamentu v Bangkoku buddhistického mnicha. Muž vnikl do budovy s automatickou zbraní a zajal třicet lidí. Držel je jako rukojmí asi hodinu, než se ho policii podařilo zatknout. Mezitím jednou vystřelil do vzduchu, nikoho však nezranil. Před zatčením požádal o schůzku s thajským premiérem kvůli stížnosti na fyzické napadení policií. Jak uvedl, policie jeho a jeho čtyři kolegy zatkla kvůli neoprávněnému vstupu do národního parku Čantaburi a po zadržení ho bila.
</TEXT>
</DOC>
<DOC>
<DOCID>LN-20020523105</DOCID>
<DOCNO>LN-20020523105</DOCNO>
<DATE>05/23/02</DATE>
<GEOGRAPHY>WASHINGTON</GEOGRAPHY>
<TEXT>
Výzkumná ponorka amerického vojenského námořnictva začala včera hořet poblíž kalifornského pobřeží asi 160 kilometrů západně od San Diega. Všech 43 lidí na palubě bylo evakuováno. Mluvčí amerického ministerstva obrany David Luckett uvedl, že jen několik členů posádky utrpělo lehké zranění. Požár vypukl asi v 8.30 SELČ, následně začala do útrob ponorky pronikat voda. Příčina požáru zatím není známa.
</TEXT>
</DOC>
<DOC>
<DOCID>LN-20020523106</DOCID>
<DOCNO>LN-20020523106</DOCNO>
<DATE>05/23/02</DATE>
<TITLE>
Ralf Presse bude zatím jediným zástupcem nového vlastníka českého plynárenství RWE Gas AG zatím ve Středočeské plynárenské. Představitel německé firmy se stal členem představenstva 17. května, kdy se RWE Gas stala majitelem státních podílů v Transgasu a osmi plynárenských distribučních společnostech.
</TITLE>
<TEXT>
Válcovny plechu Frýdek--Místek ukončily loňské hospodaření se ztrátou 351 milionů korun. V roce 2000 firma vykázala prodělek 57,1 milionu. Tržby za prodej výrobků a služeb meziročně poklesly na 1,235 miliardy z předloňských 1,556 miliardy korun.
</TEXT>
</DOC>
</CZE>